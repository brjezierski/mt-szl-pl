<doc id="1546479" url="https://pl.wikipedia.org/wiki?curid=1546479" title="Lowell Bailey">
Lowell Bailey

Lowell Conrad Bailey (ur. 15 lipca 1981 w Siler City) – amerykański biathlonista, mistrz świata w biegu indywidualnym.
Kariera.
Po raz pierwszy na arenie międzynarodowej pojawił się w 1999 roku, startując na mistrzostwach świata juniorów w Pokljuce, gdzie jego najlepszymi wynikami były jedenaste miejsce w sztafecie oraz osiemnaste w biegu indywidualnym. Na rozgrywanych rok później mistrzostwach świata juniorów w Hochfilzen indywidualnie zajmował miejsca poza czołową dwudziestką, w sztafecie był jednak szósty. Brał też udział w mistrzostwach świata juniorów w Chanty-Mansyjsku w 2001 roku, zajmując między innymi jedenaste miejsce w biegu pościgowym.
W zawodach Pucharu Świata zadebiutował 24 stycznia 2002 roku w Anterselvie, kiedy to zajął 65. miejsce w biegu indywidualnym. Później nastąpiła przerwa w startach, aż do 2005 r. Od sezonu 2005/2006 zaczął startować regularnie. Pierwsze punkty zdobył 27 listopada 2005 roku w Östersund, gdzie zajął 29. miejsce w biegu pościgowym. Na podium zawodów PŚ po raz pierwszy stanął 15 marca 2014 roku w Kontiolahti, kończąc sprint na drugiej pozycji. W zawodach tych rozdzielił na podium Norwega Johannesa Thingnesa Bø i Czecha Ondřeja Moravca. Najlepsze wyniki osiągnął w sezonie 2016/2017, kiedy zajął ósme miejsce w klasyfikacji generalnej oraz trzecie w klasyfikacji biegu indywidualnego.
Największy sukces osiągnął na mistrzostwach świata w Hochfilzen w 2017 roku, gdzie zwyciężył w biegu indywidualnym, wyprzedzając Moravca i Francuza Martina Fourcade'a. Został tym samym pierwszym w historii reprezentantem USA, który zdobył złoty medal mistrzostw świata w biathlonie oraz pierwszym zawodnikiem spoza Europy, który został mistrzem świata w tej konkurencji. Na tych samych mistrzostwach był też czwarty w sprincie oraz szósty w biegach pościgowym i masowym. Zajął też między innymi dziesiąte miejsce w biegu masowym na mistrzostwach świata w Oslo w 2016 roku oraz szóste w sztafecie podczas mistrzostw świata w Chanty-Mansyjsku w 2011 roku. Czterokrotnie startował na igrzyskach olimpijskich, najlepszy indywidualny wynik osiągając podczas ZIO 2014 w Soczi, gdzie był ósmy w biegu indywidualnym.

</doc>
<doc id="1546481" url="https://pl.wikipedia.org/wiki?curid=1546481" title="Aleksander Kosiba">
Aleksander Kosiba

Aleksander Kosiba (ur. 18 stycznia 1901 w Libuszy, zm. 18 września 1981 we Wrocławiu) – polski geograf, geofizyk, glacjolog i klimatolog.
W latach 1945-1971 profesor Uniwersytetu Wrocławskiego, założyciel i kierownik Katedry i Obserwatorium Meteorologii i Klimatologii na tej uczelni, członek Polskiej Akademii Umiejętności, Polskiej Akademii Nauk i Polskiego Towarzystwa Geograficznego, członek honorowy Norweskiego Towarzystwa Geograficznego.
Wykształcenie.
Aleksander Kosiba urodził się w 1901 roku w Libuszy. Wykształcenie podstawowe odebrał w Klęczanach, następnie ukończył gimnazjum w Gorlicach. Na Uniwersytecie Jana Kazimierza we Lwowie studiował geografię, geologię i geofizykę, a na Politechnice Lwowskiej geodezję. Jego wykładowcami na Uniwersytecie we Lwowie byli m.in. wybitni polscy geografowie Eugeniusz Romer i Henryk Arctowski.
Działalność badawcza i dydaktyczna.
W latach międzywojennych Kosiba był uczestnikiem wypraw badawczych do Laponii (1930-1931), Grenlandii (1934, 1937) i Islandii (1938). Szczególnie istotna dla przebiegu kariery naukowej Kosiby była druga wyprawa na Grenlandię, której był organizatorem i kierownikiem. Po tej wyprawie Kosiba wydał swoją pierwszą książkę, monografię naukową „Grenlandia” (1937). Na podstawie przeprowadzonych pomiarów, powstała też dokładna mapa fragmentu wyspy w skali 1:500000 (1939). Zasługą polskich naukowców było również nadanie wielu nazw geograficznych takich jak: Lodowiec Polonia, Góry Eugeniusza Romera, Góra Wawel czy Jezioro Dybowskiego. W wyborach samorządowych z maja 1939 ubiegał się o mandat radnego Rady Miasta Lwowa startując z Listy Chrześcijańsko-Narodowej i został zastępcą radnego J. Krausa. Planował organizację kolejnych wypraw na Grenlandię, jednak ich realizację uniemożliwił wybuch II wojny światowej.
W czasie okupacji niemieckiej przebywał we Lwowie pracując w Instytucie Badań nad Tyfusem Plamistym i Wirusami prof. Rudolfa Weigla (jako karmiciel wszy zdrowych) i w podziemnym szkolnictwie polskim.
Po zakończeniu II wojny światowej, Kosiba wraz z większością lwowskiej kadry naukowej, został zmuszony do opuszczenia Lwowa i przeniesienia się do Wrocławia, gdzie rozpoczął pracę naukową i dydaktyczną na Uniwersytecie Wrocławskim. W 1946 działalność rozpoczęła zorganizowana przez Kosibę Katedra Meteorologii i Klimatologii. Z jego inicjatywy utworzone zostało również Obserwatorium Meteorologiczne na Szrenicy. W 1947 rozpoczęto wydawanie roczników meteorologicznych zawierających wyniki codziennych pomiarów. W 1954 Kosiba zaangażował się w prace Komitetu Międzynarodowego Roku Geofizycznego oraz Komitetu Wypraw Geofizycznych i Polarnych PAN. W latach 1957-1960 zorganizował cztery polskie wyprawy na Spitsbergen, gdzie wraz z grupą wrocławskich naukowców prowadził badania glacjologiczne. Na potrzeby tych wypraw założył Stację Glacjologiczną na lodowcu Werenskiolda. Równolegle, do 1971, kiedy odszedł na emeryturę, prowadził zajęcia dydaktyczne z meteorologii i klimatologii dla studentów geografii Uniwersytetu Wrocławskiego. W 1978 wydał swoją ostatnią pracę naukową „Śniegi, lodowce - lądolody”.

</doc>
<doc id="1546482" url="https://pl.wikipedia.org/wiki?curid=1546482" title="Nucras">
Nucras

Nucras – rodzaj jaszczurki z rodziny jaszczurkowatych (Lacertidae).
Zasięg występowania.
Rodzaj obejmuje gatunki występujące w Afryce. 
Systematyka.
Etymologia.
"Nucras": J.E. Gray nie wyjaśnił etymologii nazwy rodzajowej.
Podział systematyczny.
Do rodzaju należą następujące gatunki: 

</doc>
<doc id="1546483" url="https://pl.wikipedia.org/wiki?curid=1546483" title="Rejon pidwołoczyski">
Rejon pidwołoczyski



</doc>
<doc id="1546484" url="https://pl.wikipedia.org/wiki?curid=1546484" title="USS Astrolabe Bay">
USS Astrolabe Bay

Okręty US Navy o nazwie USS "Astrolabe Bay":

</doc>
<doc id="1546485" url="https://pl.wikipedia.org/wiki?curid=1546485" title="Ignacy Sznajderman">
Ignacy Sznajderman

Ignacy Icchok Sznajderman (ur. 1896, zm. 1942 w Warszawie) – polski lekarz neurolog pochodzenia żydowskiego.
Życiorys.
W 1924 otrzymał dyplom lekarza na Wydziale Lekarskim Uniwersytetu Warszawskiego. Od 17 września 1926 do 1 marca 1928 praktykował w Klinice Neurologicznej Uniwersytetu Warszawskiego u Kazimierza Orzechowskiego. Następnie kilka lat pracował jako asystent na oddziale neurologicznym Ludwika Bregmana w Szpitalu na Czystem. Był członkiem Warszawskiego Towarzystwa Neurologicznego i brał czynny udział w jego działalności, przedstawiając m.in. ciekawe przypadki neurologiczne na spotkaniach. 
Zginął wraz z najmłodszym synem podczas wielkiej akcji deportacyjnej w getcie warszawskim.
Jego symboliczny grób znajduje się na cmentarzu żydowskim przy ulicy Okopowej w Warszawie.
Życie prywatne.
Miał żonę Amelię z domu Rozenberg, starszy syn Marek (ur. 1929) pozostawił wspomnienia z czasu okupacji. Jego wnuczką jest Monika Sznajderman.

</doc>
<doc id="1546487" url="https://pl.wikipedia.org/wiki?curid=1546487" title="Rejon terebowlański">
Rejon terebowlański



</doc>
<doc id="1546489" url="https://pl.wikipedia.org/wiki?curid=1546489" title="Sztuczne zapłodnienie">
Sztuczne zapłodnienie



</doc>
<doc id="1546492" url="https://pl.wikipedia.org/wiki?curid=1546492" title="Rejon zaliszczycki">
Rejon zaliszczycki



</doc>
<doc id="1546493" url="https://pl.wikipedia.org/wiki?curid=1546493" title="Rejon zboriwski">
Rejon zboriwski



</doc>
<doc id="1546494" url="https://pl.wikipedia.org/wiki?curid=1546494" title="USS Auk">
USS Auk

Okręty US Navy o nazwie USS "Auk":

</doc>
<doc id="1546496" url="https://pl.wikipedia.org/wiki?curid=1546496" title="Christian Martinelli">
Christian Martinelli

Christian Martinelli (ur. 3 czerwca 1983 r. w Sondalo) – włoski biathlonista, reprezentant kraju w zawodach Pucharu Świata oraz na Mistrzostwach Świata. W zawodach PŚ zadebiutował 29 listopada 2007 w Kontiolahti. W swoim pierwszym występie zajął bardzo dobre siedemnaste miejsce i zdobył od razu punkty. Występ ten był zarazem jego najlepszym w karierze.
W 2010 na Zimowych igrzysk wojskowych w Dolinie Aosty zdobył złoty medal w biatlonie - sprint drużynowo (10 km) oraz brązowy indywidualnie. Podczas igrzysk wojskowych w 2013 zdobył brązowy medal w patrolu wojskowym (drużynowo).

</doc>
<doc id="1546497" url="https://pl.wikipedia.org/wiki?curid=1546497" title="Łukasz Wójt">
Łukasz Wójt

Łukasz Wójt (ur. 13 maja 1982 w Gdańsku) – polski pływak specjalizujący się w stylu dowolnym i zmiennym.
Występuje w klubie EOSC Offenbach, a trenerem jego jest matka Danuta Wójt. Na co dzień mieszka i trenuje w Niemczech. Jest wnukiem pierwszego polskiego rekordzisty świata w pływaniu - Marka Petrusewicza.
Osiągnięcia.
Wywalczył brązowy medal pływackich mistrzostw Europy na krótkim basenie 2008 w Rijece w wyścigu na 400 m st. zmiennym. Polak, który w finale wynikiem 4:05,13 ustanowił rekord kraju, przegrał z Austriakiem Dinko Jukiciem - 4:03,01 oraz Węgrem Gergo Kisem - 4:03,81. 
Poprzedni rekord Polski należał od 12 listopada 2005 roku do Pawła Korzeniowskiego i wynosił 4:08,25.
Startował w igrzyskach olimpijskich w Pekinie, gdzie zajął 26. miejsce w wyścigu na 200 m stylem zmiennym i 14. w sztafecie 4 × 200 m stylem dowolnym.

</doc>
<doc id="1546498" url="https://pl.wikipedia.org/wiki?curid=1546498" title="Ophisops">
Ophisops

Ophisops – rodzaj zauropsyda z rodziny jaszczurkowatych (Lacertidae).
Zasięg występowania.
Rodzaj obejmujące gatunki występujące w Afryce, Azji i Europie.
Systematyka.
Etymologia.
"Ophisops": "óphis" „wąż”; ωψ "ōps", ωπος "ōpos" „twarz”.
Podział systematyczny.
Do rodzaju należą następujące gatunki:

</doc>
<doc id="1546499" url="https://pl.wikipedia.org/wiki?curid=1546499" title="Mokelumne">
Mokelumne

Mokelumne – rzeka w USA, w Kalifornii o długości 129 kilometrów, powierzchni dorzecza 1712 km² oraz średnim przepływie 18 m³/s. Jej źródła znajdują się w górach Sierra Nevada, a uchodzi ona do rzeki San Joaquin w delcie Sacramento i San Joaquin.
Rzeka Mokelumne przecina kalifornijską Dolinę Centralną, przepływając przez hrabstwa Amador, Calaveras, San Joaquin oraz Sacramento. Z większych miejscowości rzeka przepływa przez miasto Lodi w hrabstwie San Joaquin. Na rzece odbywają się corocznie popularne spływy kajakowe.
Nazwa Mokelumne pochodzi z języka Indian Miwok, w którym „moke” oznacza „sieć na ryby”, natomiast przyrostek „umne” oznacza „ludzie z”.

</doc>
<doc id="1546500" url="https://pl.wikipedia.org/wiki?curid=1546500" title="When We Rock, We Rock, and When We Roll, We Roll">
When We Rock, We Rock, and When We Roll, We Roll

When We Rock, We Rock, and When We Roll, We Roll – składanka najlepszych utworów zespołu Deep Purple do roku 1974. Zawiera takie klasyki zespołu jak "Hush", "Kentucky Woman" i "Smoke on the Water". Album skompilowany przez Dennisa C. Nicklosa w roku 1978, już po rozpadzie zespołu w 1976 r. i wydany w październiku 1978 roku przez wytwórnie Warner Bros. i Purple.
Lista utworów.
Wszystkie, z wyjątkiem opisanych skomponowali Blackmore/Gillan/Glover/Lord/Paice.

</doc>
<doc id="1546503" url="https://pl.wikipedia.org/wiki?curid=1546503" title="Cosumnes">
Cosumnes

Cosumnes – rzeka w USA, w Kalifornii o długości 84 km, powierzchni dorzecza 1506 km² oraz średnim przepływie 14 m³/s.
Źródła rzeki Cosumnes znajdują się w górach Sierra Nevada, a uchodzi ona do rzeki Mokelumne. Cosumnes przepływa przez kalifornijskie hrabstwa El Dorado, Amador, Sacramento County i San Joaquin.
Nad rzeką położone są miejscowości Plymouth, Rancho Murieta, Sloughhouse, Wilton i Elk Grove. Niedaleko Rancho Murieta na rzece Cosumnes znajduje się zapora, tworząca niewielki sztuczny zbiornik, wykorzystywana między innymi w celu nawadniania okolicznych pól golfowych.
Nazwa rzeki pochodzi z języka lokalnych Indian, "cos" oznacza "łosoś", lub po prostu "ryba", "-umne" znaczy "ludzie z". Wskazuje to na obecność w przeszłości dużych ilości ryb, szczególnie łososia, w wodach rzeki. Obecnie łososie płynące na tarło w górę rzeki obserwowane są jednak w Cosumnes coraz rzadziej, prawdopodobnie dzieje się tak z powodu regulacji rzeki i wspomnianej zapory w rejonie Rancho Murieta.

</doc>
<doc id="1546505" url="https://pl.wikipedia.org/wiki?curid=1546505" title="Józef Skłodowski (lekarz)">
Józef Skłodowski (lekarz)

Józef Władysław Skłodowski (ur. 1863 w Warszawie, zm. 19 października 1937 tamże) – polski lekarz internista, brat Marii Skłodowskiej-Curie.
Życiorys.
Urodzony w 1863 r., syn Władysława i Bronisławy z Boguskich, brat Zofii (1861–1876), Bronisławy, Heleny i Marii. Ukończył gimnazjum na Nowolipkach w Warszawie w 1881 roku ze złotym medalem. Od 1881 do 1886 roku studiował medycynę na Cesarskim Uniwersytecie Warszawskim, gdzie jego nauczycielami byli Włodzimierz Brodowski, Henryk Fryderyk Hoyer, Feliks Nawrocki, Jan Baranowski i Julian Kosiński. Po otrzymaniu tytułu lekarza pracował krótko w Szpitalu Praskim i w Ostrowie Podlaskim, a następnie w 1891 r. został zastępcą głównego lekarza Drogi Żelaznej Warszawsko-Wiedeńskiej, po roku zastępcą lekarza obwodowego, a od 1896 r. lekarzem oddziałowym kolei. Równocześnie od 1887 r. związany ze Szpitalem Dzieciątka Jezus w Warszawie. Do 1893 r. pracował na oddziale wewnętrznym u Teodora Dunina, po czym został pracownikiem oddziału chirurgii Władysława Krajewskiego. Od 1909 r. ordynator oddziału wewnętrznego, a od 1917 r. równocześnie ordynator na oddziale czerwonkowym. Po odzyskaniu przez Polskę niepodległości został głównym konsultantem chorób wewnętrznych warszawskiej dyrekcji Polskich Kolei Państwowych. Od 1935 r. na emeryturze. 
Jako jeden z pierwszych zastosował sztuczną odmę w leczeniu chorób płuc, nakłucia lędźwiowe w chorobach neurologicznych i naświetlania promieniami X w chorobie Gravesa-Basedowa. Opracował metodę leczenia zatrucia nerek tzw. sublimatem, twórca wytycznych diagnostycznych w leczeniu cukrzycy. Autor ponad 30 prac publikowanych m.in. na łamach „Gazety Lekarskiej”, „Medycyny”, „Pamiętnika Towarzystwa Lekarskiego Warszawskiego” i „Polskiego Archiwum Medycyny Wewnętrznej”.
Był prezesem Towarzystwa Lekarskiego Warszawskiego (1936–1937), zasiadał w zarządzie Związku Lekarzy Państwa Polskiego (1923–1937), brał udział w organizacji Instytutu Radowego im. Marii Skłodowskiej-Curie, należał do spółki budującej sanatorium dla chorych na płuca w Zakopanem.
Żonaty z Jadwigą z Kamieńskich (w latach 1891–1928) i Marią z Kamieńskich. Z pierwszego małżeństwa miał córki Janinę i Marię oraz syna Władysława.
Zmarł 19 października 1937 w Warszawie i został pochowany na cmentarzu Powązkowskim (kwatera 164-3-20,21), wejście bramą Honoraty obok kościoła Karola Boromeusza.
Herman pisał o nim:

</doc>
<doc id="1546506" url="https://pl.wikipedia.org/wiki?curid=1546506" title="David Ekholm">
David Ekholm

Karl David Ekholm (ur. 16 stycznia 1979 w Ekshärad) – szwedzki biathlonista, srebrny medalista mistrzostw świata.
Kariera.
Biathlon trenował od 1993 roku. Pierwszy sukces osiągnął w 1999 roku, kiedy podczas mistrzostw świata juniorów w Pokljuce zdobył złoty medal w sztafecie.
W zawodach Pucharu Świata zadebiutował 21 marca 2002 roku w Oslo, zajmując 75. miejsce w sprincie. Pierwsze pucharowe punkty zdobył 10 grudnia 2005 roku w Hochfilzen, gdzie zajął 28. miejsce w tej samej konkurencji. Nigdy nie stanął na podium indywidualnych zawodów tego cyklu, najwyższą lokatę wywalczył 17 lutego 2009 roku w Pjongczangu, gdy rywalizację w biegu indywidualnym ukończył na piątej pozycji. Najlepsze wyniki osiągnął w sezonie 2008/2009, kiedy zajął 54. miejsce w klasyfikacji generalnej.
Podczas mistrzostw świata w Pjongczangu w 2009 roku wspólnie z Heleną Jonsson, Anną Carin Zidek i Carlem Johanem Bergmanem zdobył srebrny medal w sztafecie mieszanej. Na tej samej imprezie był piąty w biegu indywidualnym. Brał też udział w igrzyskach olimpijskich w Turynie w 2006 roku, gdzie zajął 35. miejsce w biegu indywidualnym, 37. w sprincie i 38. w biegu pościgowym.
Mieszka w Östersund. Włada trzema językami: szwedzkim, angielskim oraz niemieckim. W lecie 2010 r. jego żoną została szwedzka biathlonistka Helena Jonsson.
Osiągnięcia.
Puchar Świata.
Miejsca na podium.
Ekholm nigdy nie stanął na podium indywidualnych zawodów PŚ.

</doc>
<doc id="1546508" url="https://pl.wikipedia.org/wiki?curid=1546508" title="Eksteroreceptory">
Eksteroreceptory



</doc>
<doc id="1546510" url="https://pl.wikipedia.org/wiki?curid=1546510" title="Pedioplanis">
Pedioplanis

Pedioplanis rodzaj jaszczurki z rodziny jaszczurkowatych (Lacertidae). 
Zasięg występowania.
Rodzaj obejmuje gatunki występujące w Afryce. 
Systematyka.
Etymologia.
"Pedioplanis": "pedion" „równina, pole”, od πεδον "pedon" „ziemia, grunt”, od πους "pous", ποδος "podos" „stopa”; πλανης "planēs" „wędrowiec, włóczęga”, od πλαναω "planaō" „wędrować”.
Podział systematyczny.
Do rodzaju należą następujące gatunki: 

</doc>
<doc id="1546511" url="https://pl.wikipedia.org/wiki?curid=1546511" title="Puchar Europy w Lekkoatletyce 1987">
Puchar Europy w Lekkoatletyce 1987

11. Puchar Europy w lekkoatletyce – impreza lekkoatletyczna, która odbyła się na czterech europejskich stadionach 27 i 28 czerwca 1987 roku. Organizacją pucharu Europy zajmowało się Europejskie Stowarzyszenie Lekkoatletyczne.
Finał A.
Zawody zorganizowano w stolicy Czechosłowacji Pradze. Rywalizację wygrali lekkoatleci Związku Radzieckiego oraz lekkoatletki z Niemiec Wschodnich.
Finał B.
Finał B został rozegrany na stadionie w szwedzkim mieście Göteborg.
Finał C.
Zawody Finału C Pucharu Europy 1987 odbyły się w dwóch grupach. Finał C1 zorganizowano w Atenach, a finał C2 w portugalskim mieście Maia.

</doc>
<doc id="1546512" url="https://pl.wikipedia.org/wiki?curid=1546512" title="Podstawowe materiały budowlane">
Podstawowe materiały budowlane



</doc>
<doc id="1546514" url="https://pl.wikipedia.org/wiki?curid=1546514" title="Magnus Jonsson (biathlonista)">
Magnus Jonsson (biathlonista)

Magnus Jonsson (ur. 4 kwietnia 1982 w Sollefteå) – szwedzki biathlonista, reprezentant kraju na Mistrzostwach Świata oraz w zawodach Pucharu Świata.
Jonsson swoją karierę rozpoczął w 2002 roku. Jego pierwszą większą imprezą były Mistrzostwa Świata Juniorów w Kościelisku, które nie wypadły dla niego pomyślnie, zajął miejsce w szóstej dziesiątce. Od sezonu 2005/2006 stał się pełnoprawnym członkiem szwedzkiej kadry narodowej. Swoej pierwsze punkty zdobył w Pokljuce zajmując 21. miejsce w sprincie. Później tylko raz punktował zajmując 14. miejsce w Oberhofie.

</doc>
<doc id="1546517" url="https://pl.wikipedia.org/wiki?curid=1546517" title="Philochortus">
Philochortus

Philochortus – rodzaj jaszczurki z rodziny jaszczurkowatych (Lacertidae).
Zasięg występowania.
Rodzaj obejmuje gatunki występujące w Afryce i Azji. 
Systematyka.
Etymologia.
"Philochortus": "philos" „miłośnik”, od φιλεω "phileō" „kochać”; χορτος "khortos" „trawa”.
Podział systematyczny.
Do rodzaju należą następujące gatunki: 

</doc>
<doc id="1546520" url="https://pl.wikipedia.org/wiki?curid=1546520" title="Niemiec (nazwisko)">
Niemiec (nazwisko)

Niemiec – nazwisko polskie od słowa "Niemiec" – 1390 staropol., "Miemiecz". Nazwisko pochodzi od nazwy miejsca czyli Niemiec. Dawniej kiedy człowiek zmieniał miejsce zamieszkania i przenosił się do innego kraju wyróżniał się spośród swoich sąsiadów m.in. poprzez nazwę kraju pochodzenia, stąd przezwisko a następnie nazwisko np. Niemiec. Odmiany; "Nimiecki, Niemietz, Niemieczek, Niemcewicz, [...], Nimsch, Nems, Nemś".
Demografia.
Zgodnie z serwisem heraldycznym nazwiskiem tym w Polsce na początku lat 90 XX w. pod względem liczby osób o danym nazwisku zarejestrowanych w bazie PESEL posługiwało się 13 697 osób.
Nazwisko to popularne jest głównie w Polsce południowej (zob. Głuchoniemcy). Kraków (449) zameldowanych, Sanok (419), Gorlice (368), Nowy Targ (343), Dębica (312), Cieszyn (296), Jasło (286), Przeworsk (272) i Brzozów z liczbą 266 osób zameldowanych. Najwięcej zameldowanych jest w Tarnowie – 559 osób.

</doc>
<doc id="1546521" url="https://pl.wikipedia.org/wiki?curid=1546521" title="Manfred Oskar Lorek">
Manfred Oskar Lorek

Manfred Oskar Lorek (ur. 20 lipca 1940 w Uzdowie koło Działdowa, zm. 10 grudnia 2008) – zootechnik polski, profesor Akademii Rolniczo-Technicznej w Olsztynie, następnie Uniwersytetu Warmińsko-Mazurskiego.
Życiorys.
Urodził się w rodzinie ewangelickiej; matka pochodziła ze znanej mazurskiej rodziny Wilamowskich. Pierwsze lata życia spędził w Cieszynie, rodzinnym mieście ojca i dziadka, od 1947 mieszkał wraz z rodzicami w Katowicach. W 1959 ukończył Technikum Hodowlane w Ornontowicach, od 1962 studiował na Wydziale Zootechnicznym Wyższej Szkoły Rolniczej w Olsztynie, dyplom magisterski broniąc w 1967. Po studiach podjął pracę w produkcji zwierzęcej jako stażysta w Fermie Hodowli Zwierząt Futerkowych w Wiartlu koło Pisza. Z zakładem tym związany był przez niemal 20 lat, dochodząc w 1980 do stanowiska dyrektora. Na podstawie prac badawczych, prowadzonych obok produkcji, otworzył w 1979 przewód doktorski na Wydziale Zootechnicznym Akademii Techniczno-Rolniczo w Bydgoszczy, a rozprawę doktorską obronił w 1982.
W 1986 przeszedł do pracy naukowej na olsztyńskiej uczelni, przemianowanej w latach 70. XX wieku na Akademię Rolniczo-Techniczną. Był kolejno adiunktem i docentem kontraktowym (1989), a po uzyskaniu habilitacji (rozprawa "Badania nad wykorzystaniem krwi konserwowanej chemicznie w żywieniu lisów polarnych (Alopex lagopus)", obroniona na Wydziale Zootechnicznym Akademii Rolniczej w Lublinie w 1992) kierownikiem Zakładu Hodowli Zwierząt Futerkowych. W 1997 Zakład przekształcono w Katedrę Hodowli Zwierząt Futerkowych, a w 2005 w Katedrę Hodowli Zwierząt Futerkowych i Łowiectwa; Manfred Lorek pozostawał nieprzerwanie kierownikiem jednostki, od 1993 jako profesor nadzwyczajny, od 1997 jako profesor tytularny nauk rolniczych, także po utworzeniu Uniwersytetu Warmińsko-Mazurskiego w 1999.
W latach 1993-1999 przez dwie kadencje pełnił funkcję prodziekana ds. studiów Wydziału Zootechnicznego (od 1998 Wydziału Bioinżynierii Zwierząt) Akademii Rolniczo-Technicznej, w latach 1999-2002 był pierwszym dziekanem Wydziału Bioinżynierii Zwierząt Uniwersytetu Warmińsko-Mazurskiego. Jako członek senatu uczelni brał udział w pracach Komisji Budżetowej, Komisji Dydaktycznej oraz Komisji ds. Rozwoju. Był także pełnomocnikiem rektora ds. współpracy z Państwowym Uniwersytetem Rolniczym w Grodnie.
W badaniach naukowych zajmował się zagadnieniami żywienia i rozrodu zwierząt futerkowych. Odbył staże zagraniczne w Niemczech, w Anglii i w Finlandii. Ogłosił przeszło 100 publikacji naukowych w czasopismach polskich i zagranicznych (także jako współautor), m.in. "Effects of new generation supplement on some performance indices and health state in mink" (2000), "Nutrient digestibility and nitrogen retention in arctic foxes fed a diet containing cultures of probiotic bactgerial" (2001), rozdział "Jenoty" w podręczniku "Hodowla zwierząt futerkowych". Opracował programy kształcenia dla kilku przedmiotów realizowanych na olsztyńskiej uczelni. Z kilkudziesięciu prac magisterskich wykonanych pod jego kierownictwem dwie zdobyły nagrody w ogólnopolskim konkursie Polskiego Towarzystwa Zootechnicznego. Wypromował też trzech doktorów.
Był wieloletnim członkiem zarządu Sekcji Zwierząt Futerkowych Polskiego Towarzystwa Zootechnicznego, członkiem Olsztyńskiego Forum Naukowego, członkiem Rady Programowej „Hodowcy Zwierząt Futerkowych”. Od 1989 działał w olsztyńskim kole Macierzy Ziemi Cieszyńskiej, od 1993 był członkiem zarządu koła (przez pewien czas wiceprezesem); Zarząd Główny Macierzy uhonorował go dwukrotnie dyplomami uznania, a w 2001 nadano Lorkowi tytuł członka honorowego Macierzy.
Został odznaczony m.in. Srebrnym (1973) i Złotym Krzyżem Zasługi (1984), Krzyżem Kawalerskim (1999) i Oficerskim Orderu Odrodzenia Polski, Medalem Komisji Edukacji Narodowej (2001), Odznaką „Zasłużony Pracownik Rolnictwa” (1991), Odznaką honorową „Zasłużony dla Rolnictwa” (2002), Odznaką honorową „Zasłużony dla Warmii i Mazur” (1997), Odznaką „Za Zasługi dla Województwa Suwalskiego” (1982), Honorową Odznaką Akademii Rolniczo-Technicznej (1993), nagrodą ministra edukacji narodowej i kilkoma nagrodami rektora.
Manfred Lorek był dwukrotnie żonaty – z Heleną Cecylią Szymańską (1941-2004), również działaczką olsztyńskiego koła Macierzy Ziemi Cieszyńskiej (skarbnik koła), pracownikiem techniczno-administracyjnym katedry kierowanej przez męża, oraz z Władysławą Stamporowską (ur. 1944). Z pierwszego małżeństwa miał syna Marcina.
Zmarł 10 grudnia 2008.

</doc>
<doc id="1546534" url="https://pl.wikipedia.org/wiki?curid=1546534" title="Mikroteidy">
Mikroteidy



</doc>
<doc id="1546535" url="https://pl.wikipedia.org/wiki?curid=1546535" title="Nimlot II (arcykapłan Amona)">
Nimlot II (arcykapłan Amona)

Nimlot II - "Hem-neczer-Tepi-en-Amon-Re nesyt-neczer-nes-mesa-semai-nechen-chaty Nimlot" - "Boski Ojciec Pierwszy Prorok Amona-Re, boski w królowaniu, wielki wódz armii Południa-?wezyr południa?-Nimlot"- wielki kapłan Amona-Re.
Syn Osorkona II i Dżedmutiufanch. Znane są imiona trojga z jego dzieci. Byli to dwaj synowie i córka. Takelot, Dżedptahiufanch - władający w Herakleopolis oraz Karoma III, późniejsza żona Takelota II, matka arcykapłana Osorkona i Szeszonka III.
W czasie jego pontyfikatu władzę sprawował Osorkon II w Bubastis.

</doc>
<doc id="1546536" url="https://pl.wikipedia.org/wiki?curid=1546536" title="Jean-Philippe Leguellec">
Jean-Philippe Leguellec

Jean-Philippe Leguellec (ur. 31 lipca 1985 w Kingston) – kanadyjski biathlonista, reprezentant kraju w zawodach Pucharu Świata, dwukrotnie brązowy medalista mistrzostw świata juniorów.
Biathlon zaczął trenować w wieku 13 lat. W 2003 został członkiem kanadyjskiej drużyny narodowej. Swoje pierwsze punkty zdobył w Hochfilzen 7 grudnia 2007 r. zajmując 23. miejsce w sprincie. Jego najlepszą dotychczasową pozycją było 6. miejsce w sprincie podczas igrzysk olimpijskich w Vancouver.

</doc>
<doc id="1546537" url="https://pl.wikipedia.org/wiki?curid=1546537" title="75 mm armata przeciwlotnicza wz. 1922/1924">
75 mm armata przeciwlotnicza wz. 1922/1924

Armata przeciwlotnicza 75 mm wz. 1922/1924 – francuskie działo przeciwlotnicze firmy Schneider, szeroko używane na okrętach francuskiej marynarki w okresie międzywojennym do czasu wejścia w użycie armaty przeciwlotniczej 90 mm.
W 1928 roku Polska zakupiła 14 egzemplarzy armaty na podstawach morskich. Pierwotnie planowano zamontować część armat na okręcie „ORP Bałtyk”, przekształcając go w pływającą baterię przeciwlotniczą. Po rezygnacji z tego pomysłu, armaty przekazano na uzbrojenie 1 Morskiego Dywizjonu Artylerii Przeciwlotniczej (8 sztuk) i 2 Morskiego Dywizjonu Artylerii Przeciwlotniczej (6 sztuk). Zamontowano je na bateriach stałych broniących Gdyni i Helu.

</doc>
<doc id="1546538" url="https://pl.wikipedia.org/wiki?curid=1546538" title="Kontaktoreceptor">
Kontaktoreceptor

Kontaktoreceptor, receptor kontaktowy – rodzaj eksteroreceptora, odbierającego bodźce w bezpośrednim fizycznym kontakcie organizmu z ciałem lub substancją, która jest źródłem bodźca. Bodźce działają wówczas bezpośrednio na powierzchnię organizmu. Receptory takie występują w skórze i niektórych błonach śluzowych.
Do kontaktoreceptorów zalicza się receptory:

</doc>
<doc id="1546540" url="https://pl.wikipedia.org/wiki?curid=1546540" title="Wydział Sztuki Uniwersytetu Warmińsko-Mazurskiego w Olsztynie">
Wydział Sztuki Uniwersytetu Warmińsko-Mazurskiego w Olsztynie

Wydział Sztuki (WS) – szesnasty i zarazem najmłodszy wydział Uniwersytetu Warmińsko-Mazurskiego w Olsztynie. Oferuje studia na kierunkach:
Opis kierunków.
Na kierunku Edukacja artystyczna w zakresie sztuki muzycznej prowadzone są studia stacjonarne:
Na kierunku Edukacja artystyczna w zakresie sztuk plastycznych prowadzone są studia stacjonarne:
Struktura organizacyjna.
Instytuty:
Władze Wydziału.
Dziekan i prodziekani 2008–2012: dziekan: dr hab. Piotr Obarek prof.UWM, Prodziekan: dr Jan Połowianiuk
Historia Wydziału.
W październiku 2008 roku rozpoczęto zmiany strukturalne na Wydziale Nauk Społecznych i Sztuki, czego efektem była zmiana nazwy na Wydział Nauk Społecznych, a następnie 1 stycznia 2009 roku wyodrębniono nowy wydział – Wydział Sztuki.
Tworzą go dwie jednostki – Instytut Muzyki i Instytut Sztuk Pięknych. Dziekanat i obie jednostki mieszczą się w budynku przy ul. Szrajbera 11.
Wydział na dzień 1 stycznia 2009 dysponował ok. 60 nauczycielami akademickimi, w tym 14 profesorami. Posiada uprawnienia do nadawania stopnia naukowego doktora z dyscypliny dyrygentura.
Studiuje tu około 270 studentów na dwóch kierunkach. Absolwent WS otrzymuje stopień magistra sztuki.

</doc>
<doc id="1546544" url="https://pl.wikipedia.org/wiki?curid=1546544" title="Jaroslav Čechura">
Jaroslav Čechura

Jaroslav Čechura (ur. 1952 w Pilźnie) – czeski historyk.
Życiorys.
Ukończył studia na Wydziale Filozoficznym Uniwersytetu Karola w Pradze. W latach 1977–1986 był pracownikiem Urzędu Ochrony Zabytków i Przyrody. W latach 1986–2002 był kierownikiem Archiwum Muzeum Narodowego w Pradze. Od 2002 jest wykładowcą Uniwersytetu Karola i pracownikiem Archiwum Muzeum Narodowego. Specjalizuje się w historii nowożytnej.

</doc>
<doc id="1546546" url="https://pl.wikipedia.org/wiki?curid=1546546" title="USS Avocet">
USS Avocet

Okręty US Navy o nazwie USS "Avocet":

</doc>
<doc id="1546548" url="https://pl.wikipedia.org/wiki?curid=1546548" title="Macarena Aguilar">
Macarena Aguilar

Macarena Aguilar Diaz (ur. 12 marca 1985 roku w Bolaños de Calatrava) – hiszpańska piłkarka ręczna, reprezentantka kraju. Gra na pozycji środkowej rozgrywającej. Obecnie występuje w hiszpańskiej Lidze ABF, w drużynie Itxako Reyno de Navarra.

</doc>
<doc id="1546553" url="https://pl.wikipedia.org/wiki?curid=1546553" title="Telereceptor">
Telereceptor

Telereceptor – rodzaj eksteroreceptora, odbierający bodźce nie w bezpośrednim kontakcie, tylko za pośrednictwem jakiegoś nośnika. Nośnikiem tym może być np. światło, dźwięk (lub inna fala mechaniczna).
Do telereceptorów zalicza się receptory:

</doc>
<doc id="1546554" url="https://pl.wikipedia.org/wiki?curid=1546554" title="Robin Clegg">
Robin Clegg

Robin Clegg (ur. 11 sierpnia 1977 r. w Edmonton) – kanadyjski biathlonista, reprezentant kraju na Igrzyskach Olimpijskich oraz w zawodach Pucharu Świata.
Biathlon zaczął trenować w 1995 r. Cztery lata później dołączył do kanadyjskiej kadry narodowej. Jego najlepszym dotychczasowym startem była ósma pozycja w biegu indywidualnym w Pokljuce.

</doc>
<doc id="1546557" url="https://pl.wikipedia.org/wiki?curid=1546557" title="Carmen Martín">
Carmen Martín

Carmen Martín Berenguer (ur. 29 maja 1988 roku w Almerii) – hiszpańska piłkarka ręczna, reprezentantka kraju. Gra na pozycji prawoskrzydłowej. Od sezonu 2012/13 będzie występowała w słoweńskim RK Krim.

</doc>
<doc id="1546561" url="https://pl.wikipedia.org/wiki?curid=1546561" title="Skweee">
Skweee

Skweee (także synthetic funk, conflict rnb) - gatunek muzyki, który wyklarował się około roku 2006 na pograniczu fińsko-szwedzkim i szybko rozprzestrzenił na resztę świata. 
Skweee czerpie z muzyki 8-bitowej, funku, dubstepu i wielu innych gatunków muzyki. Obecnie trzon sceny skweee tworzą wykonawcy skupieni wokół dwóch wytwórni - Flogsta Danshall i Harmönia Records. Do tego grona szybko dołączyli wykonawcy z Norwegii - Dødpop a także artyści z Kanady - m.in. Slow Hand Motëm. Skwee jest obecne także poza północną częścią globu - w Holandii skweee reprezentuje Randy Barracuda, we Francji - Wankers United, w Anglii - Metske. Niektórzy pozostali wykonawcy skweee: Joxaren, Mrs. Quaeda, Eero Johannes, Claws Costeau, V.C., Limonious. 
W Polsce promowaniem Skweee zajmują się Dirty Makers.

</doc>
<doc id="1546562" url="https://pl.wikipedia.org/wiki?curid=1546562" title="Cerkiew Narodzenia Najświętszej Maryi Panny w Żłobku">
Cerkiew Narodzenia Najświętszej Maryi Panny w Żłobku

Cerkiew Narodzenia Najświętszej Maryi Panny w Żłobku – dawna filialna cerkiew greckokatolicka, wzniesiona w 1830 we wsi Żłobek.
Od 1977 cerkiew pełni funkcję rzymskokatolickiego kościoła filialnego pw. Matki Boskiej Nieustającej Pomocy parafii Podwyższenia Krzyża Świętego w Czarnej. Obiekt włączony do podkarpackiego Szlaku Architektury Drewnianej.
Historia.
Cerkiew w Żłobku powstała w 1830 w miejscu, stojącej niegdyś 300 m na wschód od obecnej, poprzedniej cerkwi, wzmiankowanej już w roku 1782. Po roku 1951 opuszczona. W okresie tym zniknęło z niej ruchome wyposażenie. Do roku 1976 wykorzystywana jako magazyn szyszek. W roku 1977 przejęta przez kościół rzymskokatolicki. W trakcie prac adaptacyjnych usunięto ramę ikonostasu, a oryginalny, zdewastowany ołtarz zastąpiono ołtarzem przeniesionym z cerkwi w Lutowiskach. Po zakończeniu prac w roku 1979 służy jako kościół.
Architektura i wyposażenie.
Cerkiew w Żłobku jest świątynią orientowaną, dwudzielną o konstrukcji zrębowej. Zbudowana została z funduszy państwowych przez Austriaków. Efektem tego jest mocno uproszczona, latynizująca architektura cerkwi. Prezbiterium i szersza od niego nawa wybudowane na planie prostokąta. Do prezbiterium od północy przylega zakrystia. Od zachodu mały przedsionek o konstrukcji słupowej. Nad nawą, prezbiterium i przedsionkiem dachy dwuspadowe, nad zakrystią pulpitowy. Wszystkie kryte gontem.
W świątyni nie zachowały się elementy pierwotnego wyposażenia. Dział Sztuki Cerkiewnej Muzeum Zamku w Łańcucie ma w swoich zbiorach XIX-wieczne chorągwie procesyjne, lichtarze oraz ikonę Matki Boskiej z tutejszej cerkwi.
Wokół cerkwi.
Na północny zachód od cerkwi stała drewniana dzwonnica parawanowa kryta gontowym daszkiem. Aktualnie nie istnieje. Obecnie przy cerkwi stoi nowa drewniana dzwonnica.

</doc>
<doc id="1546564" url="https://pl.wikipedia.org/wiki?curid=1546564" title="Danny Welbeck">
Danny Welbeck

Danny Welbeck, właśc. Daniel Nii Tackie Mensah Welbeck (ur. 26 listopada 1990 w Manchesterze) – angielski piłkarz pochodzenia ghańskiego, występujący na pozycji napastnika w angielskim klubie Brighton &amp; Hove Albion.
Kariera klubowa.
Welbeck urodził się w Manchesterze w dzielnicy Longsight. Jego rodzice pochodzą z Ghany. Swoją karierę piłkarską rozpoczął w 2005 w szkółce piłkarskiej miejscowego Manchesteru United. Swój debiut w drużynie do lat 18 zaliczył 8 kwietnia 2006 roku w ligowym spotkaniu z Sunderlandem. W następnym sezonie wystąpił w 28 spotkaniach w tej grupie wiekowej oraz strzelił dwie bramki w tym jedną w młodzieżowym Pucharze Anglii, w którym jego drużyna dotarła do finału, który to przegrała z Liverpoolem.
W lipcu 2007 podpisał swój pierwszy juniorski kontrakt z Manchesterem United i sezon rozpoczął w drużynie U-18, jednak szybko przebił się do drużyny rezerw, gdzie wystąpił w licznych spotkaniach jako zmiennik. Potem, w styczniu 2008 został po raz pierwszy powołany do pierwszej drużyny na spotkanie z Al-Hilal. W tym meczu zadebiutował, zmieniając w 65. minucie Andersona.
Swój debiut w oficjalnych rozgrywkach zaliczył 23 września w wygranym 3:1 spotkaniu Pucharu Ligi z Middlesbrough. W Premier League pierwszy występ zaliczył natomiast 15 listopada zastępując Park Ji-sunga w meczu ze Stoke City. W tym pojedynku zdobył także swoją pierwszą bramkę dla Manchesteru United.
25 stycznia 2010 roku został wypożyczony do końca sezonu Preston North End, lecz z powodu kontuzji kolana rozegrał jedynie 8 spotkań, w których strzelił 2 bramki.
12 sierpnia 2010 został wypożyczony na jeden sezon do Sunderlandu.
1 września 2014 roku opuścił Manchester i podpisał długoterminowy kontrakt z Arsenalem. W nowym klubie zadebiutował 13 września 2014 w ligowym meczu przeciwko Manchesterowi City, a debiutancką bramkę zdobył 20 września przeciwko Aston Villi.
7 sierpnia 2019 na zasadzie wolnego transferu przeszedł do Watfordu.
Kariera reprezentacyjna.
Welbeck w reprezentacji Anglii do lat 16 zadebiutował w październiku 2005 roku w spotkaniu z Walią. Następnie grał w kadrze U-17. Strzelając decydującego gola w eliminacyjnym spotkaniu z Serbią pomógł swojej drużynie awansować na Mistrzostwa Europy w 2007 roku. Anglia na tym turnieju dotarła do finału, w którym przegrała z Hiszpanią, czym zapewniła sobie awans na Mistrzostwa Świata. Jego reprezentacją zakończyła tę imprezę na ćwierćfinale a on sam zdobył dwie bramki w spotkaniu z Nową Zelandią. W kadrze U-17 Welbeck zaliczył sześć występów i strzelił trzy bramki. Od września 2007 roku zaliczył dwa występy w reprezentacji do lat 18 oraz dwa występy w reprezentacji do lat 19.

</doc>
<doc id="1546566" url="https://pl.wikipedia.org/wiki?curid=1546566" title="Anadia">
Anadia



</doc>
<doc id="1546567" url="https://pl.wikipedia.org/wiki?curid=1546567" title="Marit Malm Frafjord">
Marit Malm Frafjord

Marit Malm Frafjord (ur. 25 listopada 1985 w Tromsø) – norweska piłkarka ręczna, reprezentantka kraju. Gra na pozycji obrotowej. W drużynie narodowej zadebiutowała 28 września 2005 roku. Obecnie występuje w norweskim Larvik HK.
Trzykrotna mistrzyni Europy 2006, 2008 i 2010. Mistrzyni świata 2011. Podczas Igrzysk Olimpijskich 2008 w Pekinie zdobyła mistrzostwo olimpijskie.

</doc>
<doc id="1546568" url="https://pl.wikipedia.org/wiki?curid=1546568" title="Teofil Terlecki">
Teofil Terlecki



</doc>
<doc id="1546569" url="https://pl.wikipedia.org/wiki?curid=1546569" title="Jaime Robb">
Jaime Robb

Jaime Robb (ur. 23 listopada 1984 w Hay River) – kanadyjski biathlonista, reprezentant kraju na mistrzostwach świata juniorów oraz w zawodach Pucharu Świata.
Robb biathlon zaczął trenować w wieku 11 lat. W 2002 r. został członkiem kanadyjskiej kadry narodowej. Jednak jego starty ograniczały się do zawodów drugiej kategorii oraz Mistrzostw Świata Juniorów. W roku 2005 zadebiutował w zawodach Pucharu Świata. Dotychczas nie zdobył punktów, a jego najlepszą pozycję było 41. miejsce w sprincie w Hochfilzen. Jest brązowym medalistą mistrzostwa świata juniorów z 2005 r. w sztafecie.

</doc>
<doc id="1546572" url="https://pl.wikipedia.org/wiki?curid=1546572" title="Agustin Garcia-Gasco Vicente">
Agustin Garcia-Gasco Vicente



</doc>
<doc id="1546573" url="https://pl.wikipedia.org/wiki?curid=1546573" title="Turzyca zgrzebłowata">
Turzyca zgrzebłowata

Turzyca zgrzebłowata ("Carex strigosa" Huds.) – gatunek byliny z rodziny ciborowatych. 
Rozmieszczenie geograficzne.
Zasięg tego gatunku obejmuje południową, środkową i zachodnią Europę. W Polsce znany był długo tylko ze stanowisk w Puszczy Bukowej pod Szczecinem oraz ze Śląska. Od końca XX wieku znaleziona został na kolejnych stanowiskach w obrębie Pogórza Karpackiego, w Beskidach, oraz w Górach Świętokrzyskich. Po 1990 r. znaleziono następne stanowiska na Pogórzu Śląskim, Strzyżowskim, Wielickim, w Beskidzie Sądeckim, Beskidzie Niskim i Kotlinie Jasielsko-Krośnieńskiej.
Biologia i ekologia.
Bylina, hemikryptofit. Rośnie w wilgotnych lasach liściastych. W fitosocjologii gatunek charakterystyczny dla łęgów ze związku "Alno-Ulmion", gatunek wyróżniający dla łęgów jesionowych "Carici remotae-Fraxinetum". Kwitnie od kwietnia do czerwca. Liczba chromosomów 2n=66.
Zagrożenia i ochrona.
Gatunek umieszczony na Czerwonej liście roślin i grzybów Polski (2006) w kategorii V (narażony). W wydaniu z 2016 roku otrzymał kategorię NT (bliski zagrożenia). Znajduje się także w Polskiej Czerwonej Księdze Roślin (2001) w kategorii LR (niższego ryzyka); w wydaniu z 2014 roku otrzymał kategorię NT (bliski zagrożenia).
Gatunek zagrożony jest przez osuszanie siedlisk i regulację cieków wodnych.

</doc>
<doc id="1546574" url="https://pl.wikipedia.org/wiki?curid=1546574" title="Wyżni Zbójnicki Staw">
Wyżni Zbójnicki Staw

Wyżni Zbójnicki Staw (słow. "Vyšné Zbojnícke pleso", "Sesterské pleso I") – staw położony na wysokości ok. 1972 m n.p.m. w górnych partiach Doliny Staroleśnej, w słowackich Tatrach Wysokich. Pomiary pracowników TANAP-u z lat 60. XX w. wykazują, że ma powierzchnię ok. 0,642 ha, wymiary 115 × 95 m i głębokość ok. 8 m. Leży w południowo-zachodniej części Zbójnickiej Równi, u podnóża krótkiej grani zwanej Świstowym Grzbietem odchodzącej od Świstowego Szczytu, która oddziela Dolinę Staroleśną od Kotliny pod Rohatką i Dzikiej Kotliny. Jest największym i zarazem najwyżej położonym stawem z grupy Zbójnickich Stawów wchodzących w skład 27 Staroleśnych Stawów, oprócz niego w grupie tej znajdują się Pośredni i Niżni Zbójnicki Staw.
Nazwa Zbójnickich Stawów wiąże się ze zbójnictwem tatrzańskim. Brak jest jednak powiązań zbójnictwa z tymi konkretnymi stawami ani z obiektami w ich otoczeniu.
Szlaki turystyczne.
Czasy przejścia podane na podstawie mapy.

</doc>
<doc id="1546577" url="https://pl.wikipedia.org/wiki?curid=1546577" title="Rada Standaryzacji Języka Serbskiego">
Rada Standaryzacji Języka Serbskiego

Rada Standaryzacji Języka Serbskiego (, ) – gremium językowe w Serbii, Czarnogórze i Republice Serbskiej, które zajmuje się regulacją języka serbskiego.
Została ustanowiona 12 grudnia 1997 r. w Belgradzie wtedy jeszcze w Jugosławii. Jest częścią Serbskiej Akademii Nauk i Sztuk.

</doc>
<doc id="1546582" url="https://pl.wikipedia.org/wiki?curid=1546582" title="Sandra Keith">
Sandra Keith

Sandra Keith (ur. 11 grudnia 1980 w Ottawie) – kanadyjska biathlonistka, reprezentantka kraju na Mistrzostwach Świata w Biathlonie, na Zimowych Igrzyskach Olimpijskich oraz w zawodach Pucharu Świata. Siedmiokrotna uczestniczka Mistrzostw Świata.
Narciarstwo zaczęła trenować w 1992, kiedy jej rodzina przeprowadziła się do Calgary. Wtedy też wstąpiła do swojego pierwszego klubu biathlonowego. W 1997 znalazła się w kadrze narodowej. Swój pierwszy start w zawodach PŚ zanotowała w 2001, jednak punkty zdobyła dopiero cztery lata później, zajmując 26 pozycję w sprincie. Później tylko raz punktowała, zajmując 11. miejsce w sprincie w Pokljuce.

</doc>
<doc id="1546586" url="https://pl.wikipedia.org/wiki?curid=1546586" title="Ernest Gallo">
Ernest Gallo

Ernest Gallo (ur. 18 marca 1909, zm. 6 marca 2007) – współzałożyciel (wraz ze swoim bratem, Julio Gallo) kalifornijskiej wytwórni win "E &amp; J Gallo Winery".
Ernest Gallo urodził się u podnóża kalifornijskich gór Sierra Nevada jako pierwszy syn w rodzinie włoskich imigrantów. Wzrastał ucząc się od ojca sztuki hodowli winogron wraz ze swoimi młodszymi braćmi Julio and Joe. W roku 1933 rodzina przeżyła tragedię, gdy obydwoje rodzice chłopców zginęli w morderstwie-samobójstwie. Ich ojciec Joe zastrzelił swoją żonę a potem samego siebie.
Po śmierci rodziców, bracia zajęli się wychowaniem najmłodszego trzynastoletniego wtedy brata Joe, oraz przejęli firmę. Ernest – jako najstarszy syn – został głową rodziny i szefem rodzinnego biznesu. Zarządzał on głównie stroną handlową przedsięwzięcia, podczas gdy jego brat Julio zajmował się produkcją, a najmłodszy brat Joe był ich pracownikiem. Ernest ciężko pracował, usiłując opanować jak największą część krajowego rynku. Wiele czasu zajmowało mu jeżdżenie samochodem w sprawach rodzinnej winiarni do najdalszych zakątków USA. W roku 1936 musiał nawet spędzić w szpitalu sześć miesięcy z powodu wyczerpania.
Kiedy skończyła się prohibicja bracia postanowili zdominować raczkujący amerykański przemysł winiarski, wprowadzając na rynek tanie wzmacniane wina, takie jak Thunderbird czy White Port, sprzedawane głównie w biedniejszych dzielnicach dużych miast. Wino Thunderbird stało się wkrótce symbolem amerykańskich slumsów.
Z czasem "E &amp; J Gallo Winery" stało się największym producentem wina na świecie, a bracia, z pewnym sukcesem, próbowali zmienić wizerunek firmy. Reklamowali swoje produkty jako wina dla zwykłych ludzi, bez kojarzonego często z winem snobizmu.
Ernest Gallo był żonaty przez 62 lata z Amelią Franzia Gallo, która zmarła w roku 1993. Mieli dwóch synów, Davida i Josepha. Zarówno Ernest, jak i Julio Gallo przez całą swoją karierę mieli do czynienia z rządowymi regulacjami i ograniczeniami, dotyczącymi produkcji i sprzedaży napojów alkoholowych. Spowodowało to ich stosunkowo wysoką aktywność jeśli chodzi o dotowanie kampanii politycznych. Ernest Gallo dotował głównie partię Demokratów, podczas gdy Julio koncentrował się na Republikanach.
W roku 2006 Ernest znalazł się na miejscu 297 na światowej liście miliarderów magazynu Forbes. Rodzinna firma znana jest obecnie pod nazwą Gallo Family Vineyards.
Ernest Gallo zmarł w swym domu w kalifornijskim mieście Modesto.

</doc>
<doc id="1546588" url="https://pl.wikipedia.org/wiki?curid=1546588" title="VV 283">
VV 283

VV 283 – połączona para galaktyk znajdująca się w konstelacji Panny w odległości około 500 milionów lat świetlnych od Ziemi. VV 283 wygląda jak typowa galaktyka, jednak w rzeczywistości jest parą łączących się galaktyk. Posiada chaotyczny ogon rozdzielający się na dwie odrębne gałęzie. Podobnie jak inne łączące się obiekty jest to bardzo jasna galaktyka w podczerwieni.

</doc>
<doc id="1546589" url="https://pl.wikipedia.org/wiki?curid=1546589" title="Teju wodne">
Teju wodne



</doc>
<doc id="1546592" url="https://pl.wikipedia.org/wiki?curid=1546592" title="Saharastega">
Saharastega

Saharastega – rodzaj płaza z rzędu temnospondyli. Żył pod koniec permu (późny czangsing, około 251 mln lat temu) na terenie dzisiejszej Afryki. Jego szczątki odnaleziono w formacji Moradi w północnym Nigrze.
Sidor i współpracownicy, którzy w 2005 opisali saharastegę, oceniają, że zarówno ona, jak i drugi odkryty wówczas płaz – "Nigerpeton" – są reliktami grup płazów przechodzących najsilniejszą radiację w karbonie, 40–90 mln lat wcześniej. Oba te płazy są znacznie bardziej prymitywne od innych płazów końca permu. Przypuszczalnie żyły one w odosobnionych oazach pustynnych, co tłumaczyłoby różnice pomiędzy nimi a innymi płazami tamtych czasów. Suchość terenu wyjaśnia również brak w tamtejszych osadach skamieniałości dicynodontów – najliczniejszej grupy zwierząt pod koniec ery paleozoicznej.
Długość saharastegi jest szacowana na podstawie czaszki na co najmniej 1,8 m. Z tyłu głowy znajdowały się niewielkie zakrzywione kolce. "Saharastega" miała również wiele niewielkich zębów.

</doc>
<doc id="1546593" url="https://pl.wikipedia.org/wiki?curid=1546593" title="Naval Strike Missile">
Naval Strike Missile

Naval Strike Missile (NSM) – norweski poddźwiękowy przeciwokrętowy pocisk manewrujący typu sea-skimming, opracowany we współpracy międzynarodowej, który może być także wykorzystywany do zwalczania celów lądowych. Pocisk wyposażony jest w głowicę kruszącą o masie 125 kg, całkowita masa startowa pocisku z rakietowym silnikiem startowym wynosi 407 kg, zaś masa pocisku w momencie trafienia w cel wynosi około 345 kg. Zasięg nominalny pocisku wynosi 180 km, jednakże zasięg skuteczny pocisku ograniczony jest zasięgiem systemów wykrywania, identyfikacji i śledzenia celów powierzchniowych. 
Pocisk NSM znajduje się na wyposażeniu:
Geneza.
Naval Strike Missile opracowywany pierwotnie pod nazwą Nytt Sjømål Missil (nowy pocisk przeciwokrętowy) we współpracy międzynarodowej między Kongsberg Defence &amp; Aerospace oraz Aérospatiale (aktualnie MBDA), zastąpić miał pociski systemu Penguin Mk. 2 i 3, przy początkowo przewidywanym zastosowaniu dla małych okrętów oraz lądowych baterii obrony brzegowej.
Wystrzeliwany z platform morskich, lądowych oraz statków powietrznych. NSM jest pociskiem czwartej generacji (na wyposażeniu Morskiej Jednostki Rakietowej 3 Flotylli Okrętów jest to system klasy ziemia-woda), który dzięki zmniejszonemu przekrojowi radarowemu RCS, posiada wysokie właściwości "stealth". NSM w opracowanej we współpracy z amerykańskim koncernem Lockheed Martin wersji "Joint Strike Missile" (JSM), może być przenoszony w zasobnikach wewnętrznych przez wielozadaniowe samoloty V generacji F-35. Pocisk jest dwustopniowy, stopień startowy stanowi silnik rakietowy na stały materiał pędny, stopień marszowy - silnik turboodrzutowy. NSM jest następcą pocisku Penguin.
NSM w Polsce.
30 grudnia 2008 roku Ministerstwo Obrony Narodowej i Ministerstwo Gospodarki podpisały z Kongsberg Defence &amp; Aerospace kontrakty na dostawę wyposażenia Nadbrzeżnego Dywizjonu Rakietowego (NDR) 3 Flotylli Okrętów, którego głównym uzbrojeniem mają być przeciwokrętowe pociski manewrujące NSM. Zgodnie z kontraktem kupiono 12 pocisków z opcją kupienia 36 kolejnych w późniejszym czasie.
6 grudnia 2010 podpisano kontrakt na dostawę dla Polski dodatkowych 38 pocisków NSM.
Nadbrzeżny Dywizjon Rakietowy rozpoczął służbę w czerwcu 2013 roku. „Dywizjon nie tylko będzie bronił polskiego wybrzeża, będzie też zapewniał swobodę manewru siłom morskim” – powiedział gen. Waldemar Skrzypczak, Wiceminister Obrony Narodowej, podczas uroczystości przekazania sprzętu i wyposażenia dla NDR.
System obsługują polskie radary produkcji PIT-RADWAR TRS-15M o skutecznym zasięgu w wykrywaniu i śledzeniu celów morskich do 50 km oraz do 200 km w wykrywaniu celów powietrznych. Wadą systemu są ograniczone możliwości wykrywania, śledzenia i namierzania celów, z uwagi na horyzont radiolokacyjny radarów naziemnych, który bez zastosowania zewnętrznych systemów rozpoznania niezależnych od systemu NDR, ogranicza skuteczny zasięg systemu do około 40 km. Inną wadą jest zastosowanie radarów TRS-15M, które są radarami typowo przeciwlotniczymi (trójwspółrzędnymi). Radarami dedykowanymi do zastosowań morskich są radary RM-100, które mają większy zasięg (RM-100 jest zainstalowany na 20-metrowym, rozkładanym maszcie) a dodatkowo są radarami trudnowykrywalnymi (ang. "LPIR") ze względu na pracę radaru z niewielkimi mocami sygnału sondującego (0,1 W do 2 W).
1 stycznia 2015 roku z została sformowana Morska Jednostka Rakietowa w Siemirowicach, na bazie rozformowanego Nadbrzeżnego Dywizjonu Rakietowego. Po jakimś czasie w MJR sformowano kolejny dywizjon ogniowy i zamówiono do niego kolejne 24 pociski NSM za kwotę 800 mln PLN (wraz z pojazdami, wyrzutniami i radarami).

</doc>
<doc id="1546594" url="https://pl.wikipedia.org/wiki?curid=1546594" title="Zina Kocher">
Zina Kocher

Zina Kocher (ur. 5 grudnia 1982 w Red Deer) – kanadyjska biathlonistka, reprezentantka kraju na Mistrzostwach Świata, Igrzyskach Olimpijskich oraz w zawodach Pucharu Świata w biathlonie.
Biathlon zaczęła trenować w 1998, zaś trzy lata później znalazła się w składzie kanadyjskiej reprezentacji narodowej. Swoje pierwsze punkty Pucharu Świata wywalczyła w grudniu 2003 r. zajmując 10. miejsce w sprincie. 29 listopada 2006 pierwszy raz w karierze stanęła na podium zajmująć trzecie miejsce w biegu indywidualnym.

</doc>
<doc id="1546595" url="https://pl.wikipedia.org/wiki?curid=1546595" title="NSM">
NSM



</doc>
<doc id="1546597" url="https://pl.wikipedia.org/wiki?curid=1546597" title="Varanus priscus">
Varanus priscus



</doc>
<doc id="1546598" url="https://pl.wikipedia.org/wiki?curid=1546598" title="Bezpieczeństwo i Higiena Pracy">
Bezpieczeństwo i Higiena Pracy



</doc>
<doc id="1546600" url="https://pl.wikipedia.org/wiki?curid=1546600" title="Barbara Chyrowicz">
Barbara Chyrowicz

 
Barbara Chyrowicz SSpS (ur. 25 marca 1960 w Katowicach) – polska zakonnica (werbistka), filozof, etyk i bioetyk, profesor nauk humanistycznych.
Życiorys.
Ukończyła studia na Wydziale Teologii (1990) oraz Wydziale Filozofii (1992) Katolickiego Uniwersytetu Lubelskiego. Stopień doktora nauk humanistycznych w zakresie filozofii uzyskała w 1996 na KUL w oparciu o rozprawę pt. "Zamiar i skutki. Moralna doniosłość kategorii zamierzenia pośredniego", której promotorem był Andrzej Szostek. Habilitowała się tamże w 2000 na podstawie pracy "Bioetyka i ryzyko. Argument równi pochyłej w dyskusji wokół osiągnięć współczesnej genetyki". Tytuł naukowy profesora nauk humanistycznych otrzymała 26 lutego 2010.
W 1995 rozpoczęła pracę jako asystentka w Katedrze Etyki Szczegółowej na Katolickim Uniwersytecie Lubelskim. W 1997 objęła stanowisko adiunkta, a w 2002 – profesora nadzwyczajnego. W tym samym roku została kierownikiem Katedry Etyki Szczegółowej KUL. W 2004 przystąpiła do Polskiego Towarzystwa Filozoficznego, natomiast w 2007 była członkiem założycielem Polskiego Towarzystwa Bioetycznego. Od 2008 była redaktorem naczelnym „Roczników Filozoficznych”. Pracownik Zakładu Bioetyki i Prawa Medycznego na Wydziale Prawa i Administracji Uniwersytetu Jagiellońskiego.
Za opublikowaną w 2008 książkę pt. "O sytuacjach bez wyjścia w etyce" otrzymała w 2009 Nagrodę im. ks. Józefa Tischnera. Podjęła współpracę z „Tygodnikiem Powszechnym” i miesięcznikiem „Znak”.
Przypisy.
 

</doc>
<doc id="1546601" url="https://pl.wikipedia.org/wiki?curid=1546601" title="Thomas Faed">
Thomas Faed

Thomas Faed (ur. 8 czerwca 1826, zm. 17 sierpnia 1900) – szkocki malarz, brat Johna Faeda.
Urodził się w Gatehouse of Fleet w szkockiej jednostce administracyjnej Dumfries and Galloway, studiował w School of Design w Edynburgu pod kierunkiem Williama Allana. W 1849 został członkiem stowarzyszonym Royal Scottish Academy, trzy lata później osiedlił się na stałe w Londynie.
Faed malował głównie realistyczne sceny rodzajowe z życia codziennego i historii Szkotów, jego prace odznaczają się dużą wrażliwością na biedę i ludzkie nieszczęścia. W 1861 został członkiem stowarzyszonym, a w 1864 pełnoprawnym akademikiem Royal Academy. Zmarł w Londynie w 1900.
Najbardziej znane prace artysty znajdują się m.in. w Tate Gallery ("The Silken Gown", "Faults on Both Sides" i "The Highland Mother") oraz Muzeum i Galerii Sztuki Kelvingrove w Glasgow ("The Last of the Clan").

</doc>
<doc id="1546602" url="https://pl.wikipedia.org/wiki?curid=1546602" title="Roberta Fiandino">
Roberta Fiandino

Roberta Fiandino (ur. 17 października 1985 w Festiona) – włoska biathlonistka, reprezentantka kraju w Mistrzostwach Świata Juniorów oraz w zawodach Pucharu Świata.
Dotychczas trzykrotnie zdobywała punkty Pucharu Świata. Na początku zajęła 29. miejsce w sprincie w Hochfilzen, poza tym zajęła 25. pozycję w biegu indywidualnym podczas Mistrzostw Świata w 2008 w Östersund oraz 24. miejsce w biegu indywidualnym w Pokljuce.

</doc>
<doc id="1546604" url="https://pl.wikipedia.org/wiki?curid=1546604" title="Yohan Cabaye">
Yohan Cabaye

Yohan Cabaye (ur. 14 stycznia 1986 w Tourcoing) – francuski piłkarz występujący na pozycji pomocnika.
Kariera klubowa.
Cabaye rozpoczął karierę piłkarską w Lille OSC, gdzie między 2001 a 2004 rokiem występował w drużynach młodzieżowych. Latem 2004 roku awansował do pierwszego zespołu, w którego barwach zadebiutował 7 listopada 2004 roku w wygranym 2:0 meczu z FC Istres. Do końca rozgrywek rozegrał jeszcze pięć spotkań i zdobył z klubem wicemistrzostwo kraju. 19 listopada 2005 roku w przegranym 2:3 wyjazdowym meczu z AJ Auxerre zdobył swojego pierwszego gola w karierze. Na koniec sezonu 2005/06 zajął z Lille trzecie miejsce w lidze, a następnie przedłużył kontrakt do 2010 roku. W trakcie sezonu 2007/08 ponownie przedłużył umowę, tym razem do 2013 roku.
Latem 2010 roku Cabaye podpisał pięcioletni kontrakt z angielskim Newcastle United. W nowym klubie zadebiutował 13 sierpnia 2011 roku w zremisowanym 0:0 meczu z Arsenalem. 22 października 2011 roku podczas spotkania z Wigan Athletic zdobył pierwszą bramkę dla Newcastle.
29 stycznia 2014 roku został zawodnikiem Paris Saint-Germain.
10 lipca 2015 roku podpisał 3-letni kontrakt z Crystal Palace.
Kariera reprezentacyjna.
W latach 2006–2008 Cabaye rozegrał 15 spotkań w reprezentacji Francji do lat 21. W seniorskiej kadrze zadebiutował 11 sierpnia 2010 roku w przegranym 1:2 towarzyskim spotkaniu z Norwegią, zmieniając w 74. minucie meczu Yanna M’Vilę.

</doc>
<doc id="1546607" url="https://pl.wikipedia.org/wiki?curid=1546607" title="Bodyrox">
Bodyrox

Bodyrox – duet muzyczny pochodzący z Wielkiej Brytanii, nagrywający muzykę w stylu dance, electro i house. W jego skład wchodzą Jon Pearn i Nick Bridges. Znani są głównie z przeboju „Yeah Yeah” nagranego wspólnie z brytyjską wokalistką Lucianą oraz „We Dance On” z grupą N-Dubz. Jon Pearn oraz Michael Gray tworzą duet Full Intention zajmujący się głównie remiksowaniem utworów popularnych artystów.
Historia.
Zespół zadebiutował w 2005 roku singlem „Jump”. Rok później wydał singel „Yeah Yeah” z gościnnym udziałem wokalstki Luciany, który osiągnął duży sukces komercyjny w Wielkiej Brytanii (2. miejsce na liście UK Singles Chart). Piosenka weszła też do top 20 list sprzedaży w Finlandii i Holandii. Pod koniec 2007 roku został wydany ich kolejny singel, „What Planet You On?”, także z wokalem Luciany. Spotkał się on już tylko ze średnim sukcesem w Welkiej Brytanii i Holandii. Podkład utworu został wykorzystany w grze komputerowej "FIFA 08". W 2010 roku Bodyrox wraz z zespołem N-Dubz nagrali singel „We Dance On”, który znalazł się na ścieżce dźwiękowej do filmu "StreetDance 3D". Piosenka była kolejnym sukcesem, plasując się w pierwszej dziesiątce list przebojów w Wielkiej Brytanii i Irlandii.

</doc>
<doc id="1546610" url="https://pl.wikipedia.org/wiki?curid=1546610" title="Varanus">
Varanus

Varanus – rodzaj jaszczurki z rodziny waranowatych (Varanidae). Należą do niego największe żyjące obecnie jaszczurki – przedstawiciele niektórych gatunków mogą osiągać ponad 3 m długości. Największym przedstawicielem rodzaju była megalania ("Varanus priscus"), początkowo zaklasyfikowana przez Richarda Owena do odrębnego rodzaju "Megalania". Nowsze badania bardzo mocno wspierają jednak hipotezę o przynależności megalanii do "Varanus" – jej najbliższym znanym krewnym jest waran z Komodo.
Zasięg występowania.
Rodzaj obejmuje gatunki występujące w Afryce, Azji, Australii i Oceanii. 
Systematyka.
Podział systematyczny.
Klasyfikacja rodzaju "Varanus" według Böhmego (2003) oraz Kocha, Auliyi i Zieglera (2010), z późniejszymi zmianami:

</doc>
<doc id="1546611" url="https://pl.wikipedia.org/wiki?curid=1546611" title="Albrecht Theodor Middeldorpf">
Albrecht Theodor Middeldorpf

Albrecht Theodor Middeldorpf (ur. 3 lipca 1824 we Wrocławiu, zm. 29 lipca 1868 tamże) – niemiecki lekarz, profesor Königliche Universität Breslau.
Był synem teologa Hinricha Middeldorpfa. Studiował w latach 1842-46 we Wrocławiu i Berlinie, był uczniem Purkiniego, Muellera i Dieffenbacha. Tytuł doktora medycyny otrzymał w 1846 roku. Po ukończeniu studiów przez rok pracował jako asystent u Purkiniego we Wrocławiu, a następnie wyjechał na studia do Wiednia i Paryża. W 1853 został profesorem nadzwyczajnym chirurgii i okulistyki we Wrocławiu. W 1856 został profesorem zwyczajnym i dyrektorem kliniki chirurgiczno-okulistycznej. Podczas wojny austro-pruskiej wyróżniał się w leczeniu odniesionych w bitwach obrażeń. Odznaczony Orderem Orła Czerwonego 3 klasy.

</doc>
<doc id="1546612" url="https://pl.wikipedia.org/wiki?curid=1546612" title="Carex strigosa">
Carex strigosa



</doc>
<doc id="1546614" url="https://pl.wikipedia.org/wiki?curid=1546614" title="Mattia Cola">
Mattia Cola

Mattia Cola (ur. 3 maja 1984) – włoski biathlonista, reprezentant kraju w zawodach Pucharu Świata.
Cola czterokrotnie startował na Mistrzostwach Europy Juniorów. Jego najlepszą pozycją było siódme miejsce w sztafecie w 2002 w Ridnaun. W Pucharze Świata zainaugurował w 2005 plasując się na 103 miejscu. Dotychczas tylko raz punktował, zajmując 28. miejsce w sprincie w Pokljuce.
W 2010 na Zimowych igrzysk wojskowych w Dolinie Aosty zdobył złoty medal w biatlonie (sprint drużynowo 10 km).

</doc>
<doc id="1546615" url="https://pl.wikipedia.org/wiki?curid=1546615" title="Charles-Joseph Bouchard">
Charles-Joseph Bouchard

Charles-Joseph Bouchard (ur. 6 września 1837 w Haute-Marne, zm. 1915) – francuski lekarz, patolog. 
Studiował medycynę na uniwersytetach w Lyonie i Paryżu, tytuł doktora medycyny otrzymał w 1866 roku. W 1874 roku został przyjęty do pracy w szpitalu Bicêtre, w 1879 roku otrzymał katedrę patologii ogólnej. W 1886 roku został członkiem Académie de Médecine.

</doc>
<doc id="1546617" url="https://pl.wikipedia.org/wiki?curid=1546617" title="Kerry Prendergast">
Kerry Prendergast

Kerry Prendergast (ur. 28 marca 1953) – nowozelandzka polityk, burmistrz Wellington od 2001 roku. Jest drugą kobietą w historii na tym stanowisku. Z zawodu pielęgniarka. Jest związana z wolontariatem.
Karierę polityczną zaczynała jako radna dzielnicy Tawa. W 1989 r. została wybrana do Wellington City Council i powtarzała sukces ten trzykrotnie. W 1995 roku została wiceburmistrzem Wellington (burmistrzem w tamtym okresie był Mark Blumsky). W wyborach parlamentarnych w 1999 roku startowała z listy Nowozelandzkiej Partii Narodowej, jednak nie uzyskała wystarczającej liczby głosów, by wejść do parlamentu. Pierwotnie miała zamiar startować w wyborach w 2002 roku, jednak Blumsky w 2001 zrezygnował z pełnienia funkcji burmistrza i zapowiedział zaprzestanie startowania w wyborach.
Była wybierana na burmistrza w latach 2001, 2004 i 2007. Poparła zmianę wyglądu flagi Nowej Zelandii. Jest odpowiedzialna za wizerunek Wellington jako "Kreatywnej Stolicy".
Jest mężatką. Ma dwie córki i syna.

</doc>
<doc id="1546618" url="https://pl.wikipedia.org/wiki?curid=1546618" title="Stanisław Betlejewski">
Stanisław Betlejewski

Stanisław Jan Betlejewski (ur. 16 grudnia 1933 w Toruniu, zm. 24 sierpnia 2021 w Bydgoszczy) – polski lekarz, specjalizujący się w otolaryngologii.
Życiorys.
Syn Jana i Agnieszki. W 1957 ukończył studia lekarskie w Akademii Medycznej w Gdańsku, gdzie podjął pracę naukową pod kierunkiem Jarosława Iwaszkiewicza. Stopień doktora medycyny uzyskał w 1966 roku, tematem jego rozprawy doktorskiej był "Stan górnych dróg oddechowych, a narząd słuchu w zespole Downa". Stopień doktora habilitowanego uzyskał w 1972 roku na podstawie rozprawy "Obiektywne badanie drożności nosa w eksperymencie i klinice".
W 1981 przeniósł się na Wydział Lekarski Akademii Medycznej w Bydgoszczy. Kierował tam Katedrą i Kliniką Otolaryngologii. W 1984 roku otrzymał tytuł profesora nauk medycznych. W latach 1984-1990 sprawował funkcję Prorektora ds. Klinicznych i Kształcenia Podyplomowego Akademii Medycznej w Bydgoszczy. Wykładał na Wydziale Nauk o Zdrowiu Collegium Medicum Uniwersytetu Mikołaja Kopernika. Ponadto zasiadał w Wojewódzkiej Radzie Narodowej w Bydgoszczy, od 1984 do 1988 kierował w niej Komisją Zdrowia.
Zmarł 24 sierpnia 2021, pochowany na cmentarzu katolickim św. Wincentego à Paulo w Bydgoszczy.

</doc>
<doc id="1546619" url="https://pl.wikipedia.org/wiki?curid=1546619" title="Anna Maria Nilsson">
Anna Maria Nilsson

Anna Maria Nilsson (ur. 13 maja 1983 r. w Östersund) – szwedzka biathlonistka, reprezentantka kraju na Mistrzostwach Świata oraz w zawodach Pucharu Świata. Jej najlepszą dotychczasową pozycją było szóste miejsce w biegu indywidualnym w Pokljuce.
Jej brat – Mattias Nilsson również jest biathlonistą.

</doc>
<doc id="1546621" url="https://pl.wikipedia.org/wiki?curid=1546621" title="Instytut Języka Macedońskiego „Krste Misyrkow”">
Instytut Języka Macedońskiego „Krste Misyrkow”

Instytut Języka Macedońskiego im. Krste Misirkova ( "Institut za makedonski jazik „Krste Misirkov“") – regulator języka macedońskiego, część Uniwersytetu Świętych Cyryla i Metodego w Skopju.
Gremium zostało ustanowione w marcu roku 1953 z inicjatywy rządu Socjalistycznej Republiki Macedonii. Powołano je w celu standaryzacji języka macedońskiego oraz podwyższenia poziomu nauczania i literackiego dorobku narodowego.
Departamenty.
Instytut składa się obecnie z pięciu departamentów. 

</doc>
<doc id="1546624" url="https://pl.wikipedia.org/wiki?curid=1546624" title="Instytut Języka Macedońskiego">
Instytut Języka Macedońskiego



</doc>
<doc id="1546625" url="https://pl.wikipedia.org/wiki?curid=1546625" title="Instytut Języka Macedońskiego Krste Misirkov">
Instytut Języka Macedońskiego Krste Misirkov



</doc>
<doc id="1546633" url="https://pl.wikipedia.org/wiki?curid=1546633" title="Kaufering IV">
Kaufering IV

Kaufering IV – niemiecki obóz koncentracyjny mieszczący się w Hurlach, należący do sieci podobozów Dachau.
Obóz był przeznaczony głównie dla alianckich pilotów zestrzelonych w lotach bombowych nad Niemcami. Wraz z intensyfikacją lotów bombowych przeciwko zakładom przemysłowym III Rzeszy w 1943 obóz znacznie się rozbudował. Schutzstaffel ("SS") wykorzystywało pilotów jako dodatkową siłę roboczą do budowy i pracy w tajnych, podziemnych lub ukrytych wysoko w górach, niemieckich fabrykach zbrojeniowych. Ci którzy przeżyli budowę fabryk i niewolniczą pracę, wykorzystywani byli również do prac nad projektami niemieckiej nowej broni w tym m.in. samolotów odrzutowych Me-262 oraz rakiet V2.
Kaufering obok "Mühldorfu" był jednym z dwóch podobozów położonego w Bawarii obozu KL Dachau. Więźniowie obozu pracowali głównie w rejonie Landsbergu, gdzie z powodów geologicznych istniały wskazania do budowania tajnych fabryk oraz innych tego typu zakładów. Więźniowie obozu żyli w skrajnych warunkach i wykorzystywani byli w nieludzki sposób podczas pracy. Czynniki te powodowały wycieńczenie, choroby i epidemie, co spowodowało, że spośród kilku tysięcy więźniów przeżyło tylko kilka procent.
Obóz Kaufering IV został wyzwolony przez armię amerykańską w kwietniu 1945 roku, kiedy SS rozpoczęła przygotowywać pozostałych przy życiu więźniów do marszu śmierci w kierunku KL Dachau. Kilka dni przed wyzwoleniem załoga SS zabiła setki chorych, rannych oraz niezdolnych do marszu więźniów co spowodowało, że liczba żołnierzy którzy przeżyli obóz spadła do kilkuset. Szacuje się, że w obozie przebywało 3000 więźniów.
Obóz w kulturze masowej.
Scena wyzwalania obozu Kaufering została przedstawiona w serialu Kompania braci w odcinku pt. "Why We Fight".

</doc>
<doc id="1546634" url="https://pl.wikipedia.org/wiki?curid=1546634" title="Parafia św. Anny w Giżycku">
Parafia św. Anny w Giżycku

Parafia św. Anny – parafia prawosławna w Giżycku, w dekanacie Olsztyn diecezji białostocko-gdańskiej.
Na terenie parafii funkcjonuje 1 cerkiew:
Historia.
Parafia została utworzona 14 grudnia 1947 r. Pierwszymi wiernymi byli dawni mieszkańcy Chełmszczyzny i Południowego Podlasia, przesiedleni w ramach akcji „Wisła”.

</doc>
<doc id="1546635" url="https://pl.wikipedia.org/wiki?curid=1546635" title="Heinrich Obersteiner">
Heinrich Obersteiner

Heinrich Obersteiner (ur. 13 listopada 1847 w Wiedniu, zm. 19 listopada 1922 tamże) – austriacki lekarz, neurolog i neuroanatom.
Życiorys.
Jego ojciec i dziadek byli wiedeńskimi lekarzami. W 1870 roku otrzymał tytuł doktora medycyny na Uniwersytecie w Wiedniu, po czym pracował w laboratorium Ernsta Wilhelma von Brückego.
Obersteiner był profesorem patologii i neuroanatomii na Uniwersytecie Wiedeńskim; ponadto, był dyrektorem zakładu dla chorych umysłowo w Oberdöbling pod Wiedniem. W 1882 roku w Wiedniu założył Instytut Neurologiczny, w którym kształciło się około 400 młodych lekarzy, w tym m.in. Richard Cassirer, Eugen Pollak, William Gibson Spiller, Otto Marburg czy Constantin von Economo. Jego podręcznik neurologii dwukrotnie był tłumaczony na angielski i rosyjski, a także na francuski i włoski.
Jest upamiętniony w eponimicznej nazwie linii Obersteinera-Redlicha (razem z Emilem Redlichem): jest to umowna granica między obwodowym a ośrodkowym układem nerwowym. Opisał rzadki objaw allochirii. Przedstawił pierwszy w piśmiennictwie niemieckim opis status epilepticus.

</doc>
<doc id="1546636" url="https://pl.wikipedia.org/wiki?curid=1546636" title="Tygodnik Ciechanowski">
Tygodnik Ciechanowski

Tygodnik Ciechanowski – czasopismo ukazujące się w Ciechanowie od 1979 r. Obejmuje swoim zasięgiem 10 pobliskich powiatów, osiągając największą sprzedaż w powiecie ciechanowskim, płońskim i mławskim. Łączny nakład wynosi powyżej 18 tys. egzemplarzy.
Pismo wydawane jest przez Spółdzielnię Pracy Ciech-Press w Ciechanowie. Jego redakcja mieści się w Ciechanowie na ulicy Piotra Ściegiennego. Redaktorem naczelnym jest Ryszard Marut.
Do najciekawszych akcji prowadzonych przez "TC" należy zaliczyć Program Edukacyjny pt. "Porządkujemy i odnawiamy lasy" organizowany wspólnie z Wojewódzkim Funduszem Ochrony Środowiska i Gospodarki Wodnej w Warszawie, w którym co roku uczestniczy ok. 50 szkół, a także akcja "Dokarmiamy ptaki".
Ostatnie cykle publicystyczne, które objęły zasięgiem całe Mazowsze (efekt współpracy z innymi tygodnikami mazowieckimi) to: "Kulinarne dziedzictwo Mazowsza" oraz turystyczny cykl – "Mazowsze na weekend".
Od 2005 r. redakcja przyznaje nagrodę zespołu "TC" pn. "Wykrzyknik", osobom szczególnie wyróżniającym się w regionie w działalności społecznej, kulturalnej, charytatywnej.

</doc>
<doc id="1546641" url="https://pl.wikipedia.org/wiki?curid=1546641" title="Teofil Terlecki (piłkarz)">
Teofil Terlecki (piłkarz)

Teofil Terlecki (ur. 11 lutego 1900 roku w Stanisławowie, zm. 12 sierpnia 1969 w Warszawie) - polski piłkarz grający na pozycji obrońcy. 
Życiorys.
Wychowanek Czarnych Lwów. W 1919 roku grał w lwowskiej Sparcie, później przez dwa lata ponownie w Czarnych, a do 1925 w Pogoni Lwów. Przez rok był zawodnikiem Czarnych Radom, a następnie Korony Warszawa. W latach 1927-1928 reprezentował stołeczną Legię, dla której rozegrał 35 meczów w I lidze. Potem przeszedł do Warszawianki, a w 1930 roku zakończył karierę zawodniczą.
W czasie swojej kariery zawodniczej mierzył 172 cm i ważył 76 kg.

</doc>
<doc id="1546646" url="https://pl.wikipedia.org/wiki?curid=1546646" title="USS Azalea">
USS Azalea

Okręty US Navy o nazwie USS "Azalea":

</doc>
<doc id="1546649" url="https://pl.wikipedia.org/wiki?curid=1546649" title="Puchar Europy w Lekkoatletyce 1985">
Puchar Europy w Lekkoatletyce 1985

10. Puchar Europy w lekkoatletyce – impreza lekkoatletyczna, która odbyła się na czterech europejskich stadionach w sierpniu 1985 roku. Organizacją pucharu Europy zajmowało się Europejskie Stowarzyszenie Lekkoatletyczne.
Finał A.
Zawody Finału A Pucharu Europy zorganizowano 17 i 18 sierpnia w Moskwie. Zwycięstwo odniosły narodowe reprezentacje Związku Radzieckiego.
Finał B.
Impreza odbyła się na stadionie w Budapeszcie 10 i 11 sierpnia.
Finał C.
Zawody Finału C odbyły się w dwóch grupach. Finał C1 został zorganizowany w austriackim mieście Schwechat, a finał C2 przeprowadzono w Reykjaviku.

</doc>
<doc id="1546650" url="https://pl.wikipedia.org/wiki?curid=1546650" title="Uckermark">
Uckermark



</doc>
<doc id="1546651" url="https://pl.wikipedia.org/wiki?curid=1546651" title="Sofia Domeij">
Sofia Domeij

Sofia Domeij (ur. 22 października 1976 r. w Hudiksvall) – jest to szwedzka biathlonistka oraz biegaczka narciarska.
Sofia swoją karierę biathlonową rozpoczęła w 2005 r. Pierwszy start nie był dla niej zbyt udany, zajęła dopiero 96. miejsce w sprincie. Później następował lepsze wyniki, aż w końcu 13 stycznia w Ruhpolding zajęła 26. miejsce i zdobyła swoje pierwsze punkty. Najlepszy start zanotowała podczas prób przed Mistrzostwami Świata 2008 w Pjongczangu zajmując 10 pozycję w sprincie.

</doc>
<doc id="1546652" url="https://pl.wikipedia.org/wiki?curid=1546652" title="Kristine Bonnevie">
Kristine Bonnevie

Kristine Elisabeth Heuch Bonnevie (ur. 8 października 1872 w Trondheim, zm. 1948 w Oslo) – norweska zoolog i genetyk.
Urodziła się w 1872 roku jako jedna z dziewięciorga dzieci nauczyciela Jacoba Aalla Bonneviego (1838–1905). Jej braćmi byli Carl Emil Christian Bonnevie i Thomas Bonnevie, a siostra Honoria wyszła za meteorologa Vilhelma Bjerknesa (1862-1951). W wieku 14 lat przeniosła się z rodziną do Oslo. Studiowała zoologię i w 1906 rok otrzymała tytuł doktora na podstawie dysertacji "Undersøgelser over kimcellerne hos Enteroxenos østergreni". W 1912 roku otrzymała katedrę zoologii, zostając pierwszą kobietą profesor w Norwegii. Wcześniej, w 1911 roku, jako pierwsza kobieta została przyjęta do Norweskiej Akademii Nauk. Od 1916 roku kierowała instytutem badań genetycznych.
Jej uczniem był Thor Heyerdahl.

</doc>
<doc id="1546656" url="https://pl.wikipedia.org/wiki?curid=1546656" title="William Suff">
William Suff

William Lester Suff (ur. 20 sierpnia 1950 w Torrance) – amerykański seryjny morderca zwany Mordercą prostytutek z Riverside. Zamordował w okolicach miasta Riverside w stanie Kalifornia, 19 prostytutek w latach 1986–1991.
W 1974 roku Suff został aresztowany, razem ze swoją żoną Teryl, za pobicie ze skutkiem śmiertelnym swojej dwumiesięcznej córki. W 1976 roku Teryl została oczyszczona z zarzutów z braku dowodów, natomiast William został skazany na 70 lat więzienia. W 1984 roku Suff został zwolniony z więzienia.
Po opuszczeniu więzienia, zgwałcił i zamordował 19 prostytutek. 9 stycznia 1992 roku Suff został aresztowany w czasie rutynowej kontroli drogowej. Zatrzymanie Suffa pod zarzutem morderstw wywołało szok wśród jego najbliższego otoczenia. Wówczas pracował jako urzędnik w miejscowym urzędzie powiatowym, udzielał się również jako wolontariusz, co więcej pisał i miał wkrótce wydać książkę na temat dzikich ptaków.
W 1995 roku Suff został oskarżony o dokonanie morderstw (początkowo oskarżano go o zabicie 22 prostytutek na terenie całej Kalifornii). 12 sierpnia 1995 roku sąd uznał Suffa winnym popełnienia wszystkich morderstw. 26 października 1995 roku Suff został skazany przez sąd na karę śmierci.
Aktualnie, William Suff oczekuje na wykonanie wyroku w celi śmierci więzienia stanowego San Quentin.
Ofiary.
Do zestawienia wliczono córeczkę Suffa.

</doc>
<doc id="1546658" url="https://pl.wikipedia.org/wiki?curid=1546658" title="Parafia Zaśnięcia Najświętszej Maryi Panny w Górowie Iławeckim">
Parafia Zaśnięcia Najświętszej Maryi Panny w Górowie Iławeckim

 
Parafia Zaśnięcia Przenajświętszej Bogurodzicy – parafia prawosławna w Górowie Iławeckim, w dekanacie Olsztyn diecezji białostocko-gdańskiej.
Na terenie parafii funkcjonuje 1 cerkiew i 1 kaplica:
Historia.
Parafia została utworzona w 1947 r. Pierwszymi wiernymi byli przesiedleńcy w ramach akcji „Wisła”. W 1948 r. wspólnota pozyskała poewangelicką kaplicę, którą zaadaptowano na cerkiew. Od drugiej połowy lat 50., w związku z rozpoczęciem powrotów na ojcowiznę, liczba parafian znacznie się zmniejszyła. W końcu 2020 r. w życiu liturgicznym parafii uczestniczyło około 35 osób. Według innego źródła, w 2021 r. parafia liczyła 30 wiernych.

</doc>
<doc id="1546659" url="https://pl.wikipedia.org/wiki?curid=1546659" title="Tia Dalma">
Tia Dalma

Tia Dalma – fikcyjna postać z filmów z serii "Piraci z Karaibów", będąca drugoplanową postacią w filmie ' i pierwszoplanową postacią w filmie ', w którym duża część fabuły (zawierająca znaczący zwrot akcji) kręci się wokół niej i jej mocy.
W jej postać wcieliła się Naomie Harris.
Historia postaci.
Mało wiadomo o przeszłości Tii Dalmy przed wyjściem "Piratów z Karaibów: Na Krańcu Świata", oprócz jej powiązań z Jackiem Sparrowem w jakiejś ważnej sprawie dla jego poboru przez Hectora Barbossę w Tortudze. Wiadomo również, że była ona kochanką Davy'ego Jonesa, była również tą osobą, która zamieniła go w potwora.
Zanim Sąd Bractwa zamknął ją w ludzkim ciele, była nimfą Calypso. Jack przyznawał się, że ją „znał”, kiedy byli „nierozłączni” – podczas gdy Tia Dalma podarowała mu jego dziwny kompas: tajemniczy przyrząd, który wskazywał kierunek, w którym znajdowała się rzecz, którą użytkownik chciał najbardziej mieć. Kiedy Calypso została pojmana, piraci okiełznali morze, ale również stali się mniej odporni, nad czym ubolewał Barbossa.
W kolejnych książkach Jacka Sparrowa jest powiedziane, że Tia Dalma zmieniła dziewczynę o imieniu Constance Magilore w kota. Jest również wspomniane, że Jack znał ją od czasu, gdy był nastolatkiem.
Życiorys.
Tia Dalma jest kapłanką fetyszy żyjącą w ciemnych i przerażających mokradłach. To ona na zasadzie wymiany podarowała kapitanowi Jackowi Sparrowowi jego słynny kompas siedem lat wcześniej. W filmie "", Sparrow szuka pomocy u Tii Dalmy w celu zdobycia informacji na temat Davy'ego Jonesa i Skrzyni Umarlaka. Na wymianę, daje jej Jacka, nieśmiertelną małpę Barbossy.
Później zapewnia ona schronienie i ocalenie załodze Czarnej Perły po zniszczeniu przez Krakena statku i ogłoszenia się przez niego ich kapitanem. To właśnie Tia Dalma zaproponowała żeglowanie Na Kraniec Świata by uratować Jacka; wówczas przedstawiła wskrzeszonego kapitana Barbossę zadziwionym ocalałym.
Przepowiednia.
Kiedy Jack Sparrow podarował Tii Dalmie małpę o imieniu Jack, jej nagła zmiana dotychczas niesfornego zachowania w chatce Tii Dalmy świadczyła o obecności Barbossy, co stało się jasne w chwili, gdy małpa nagle usiadłą na szczycie pary butów osoby niewidocznej dla obecnych, znajdującej się w przyległym pomieszczeniu.
Tia Dalma przepowiedziała również Willowi Turnerowi los, mówiąc, że został on „naznaczony przez przeznaczenie”, co zostało ostatecznie wyjawione w trzecim filmie. Wyjawiła również chytrze fakt, że Davy Jones wyciął sobie serce dla swojej prawdziwej miłości. Gdy miała miejsce krótka debata w sprawie, czy Daviemu chodziło o morze czy o kobietę, odpowiedziała, „Ta sama historia, różne wersje, i wszystkie są prawdziwe”. Stało się to prawdą, odkąd Calypso stała się i morzem i kobietą.
"Piraci z Karaibów: Na Krańcu Świata".
Tia Dalma połączyła Barbossę, Willa, Elizabeth i resztę załogi Czarnej Perły w załogę, która miała na celu podróż do Singapuru. Po dotarciu tam i przedarciu się do siedziby Sao Fenga, żeby nabyć mapę nawigacyjną potrzebną do żeglowania na Kraniec Świata i do Skrzyni Davy'ego Jonesa, z trudem wymknęli się z rąk Towarzystwa Handlowego Południowych Indii. Podczas podróży, Tia tłumaczyła Pintelowi i Ragettiemu, że Jack Sparrow nie mógł być przywrócony do życia w ten sposób, co Barbossa, ponieważ Sparrow został wzięty w zaświaty ciałem i duszą. Gdy załoga znalazła Sparrowa na wybrzeżach Skrzyni, Tia zalotnie ripostowała, że Jacka cieszyła swego czasu jej furia – była to aluzja, że mogli mieć swojego czasu romantyczne relacje.
Gdy grupa poszukiwała drogi powrotnej do żywego świata, spotkała liczne dusze dryfujące na wodzie. Widzieli oni ojca Elizabeth, który mówił, że „czuje się nieżywy” i że „jest z niej dumny”. Tia Dalma zakazała Elizabeth opuszczać statku. Wtedy Will powstrzymał Elizabeth, a Tia Dalma wytłumaczyła, że obowiązkiem Davy'ego Jonesa jako kapitana Latającego Holendra było przewozić dusze tych, którzy umarli na morzu do następnego świata, i w każde dziesięć lat na jeden dzień mógł on przybić do brzegu, żeby spotkać się z kobietą, którą kochał. Kiedy zobaczył, że jego prawdziwa miłość, morska bogini Calypso, porzuciła go, kiedy przybił do brzegu, porzucił swój obowiązek i stał się potworem, jakim pozostał dotąd. Trzymając w ręku swój naszyjnik w kształcie serca, Tia wspominała, że Davy był kiedyś jednym z ludzi.
Wspominano, że Tia Dalma była ludzkim wcieleniem Calypso i w opisywanym czasie miała większą moc, niż kiedy się pojawiła w "Skrzyni Umarlaka". Jej prawdziwe powody ożywienia Barbossy i Jacka zostały ujawnione, kiedy okazało się, że obydwaj byli Pirackimi Lordami Sądu Bractwa. Każdy posiadał odpowiednie „Części Ośmiu”, talizmany konieczne do uwolnienia Calypso. Ożywiła ona Barbossę, żeby odzyskać jego część (drewniane/sztuczne oko Ragettiego), i pomogła Jackowi w ucieczce, ponieważ jego Część prowadziła go do Skrzyni Davy'ego Jonesa. Po przybyciu do Zatoki Wraku, przypomniała ona Barbossie o swoich mocach poprzez ściśnięcie jego ręki i chwilowe przywrócenie jej do poprzedniego przeklętego stanu (jest to nawiązanie do ""). Ze złością ostrzegła go, że tylko dzięki jej interwencji został ponownie ożywiony i że ma się wywiązać z ich umowy. Wówczas Barbossa zamknął ją w areszcie do czasu, aż miała zostać wypuszczona z ludzkiego ciała. Ona i jej skłócony kochanek, Davy Jones, przelotnie znów ujrzeli się podczas tego uwięzienia. Calypso zapewniła Davy'ego, że wciąż żywi głębokie uczucie do niego, i mimo że nie wywiązała się ze spotkania w wyznaczonym dniu, Jones nigdy by jej nie kochał, gdyby nie jej niekontrolowana i nieprzewidywalna natura. Jones zarzekał się, że nigdy więcej nie będzie już o niej myśleć. Calypso skarciła go również za zaniedbanie jego obowiązku przewożenia dusz do innego świata. Powód jego zaniedbania obowiązków był taki, że uszkodził on swój umysł i duszę i stał się potworem, przeklętym, by żyć wiecznie w morzu. Calypso była również wściekła, że Piraccy Lordowie zamknęli ją w ludzkiej postaci. W ten sposób jej prawdziwe zamiary zostały ujawnione: planowała użyć swoich mocy, żeby zdradzić całą piracką flotę wydając ją Beckettowi w akcie zemsty. Zapewniała, że da całą swoją miłość Jonesowi. Kiedy Tia dotknęła Jonesa, na moment zamienił się on w człowieka, którym kiedyś był. Przed odejściem, Jones z tęsknotą zapewnił, że jego serce będzie zawsze do niej należeć.
Podczas bitwy między flotą Towarzystwa Handlowego Południowych Indii i flotą piracką, Barbossa spalił dziewięć Części Ośmiu w nieudanej próbie uwolnienia Calypso. W końcu została ona uwolniona dzięki Ragettiemu, który dokonał tego przez poprawne wyszeptanie magicznej formuły „Calypso, uwalniam cię z twojego ludzkiego więzienia” tonem, jakim się mówi do kochanki. Zanim Calypso została kompletnie uwolniona, Will uświadomił ją, że to Davy Jones ją zdradził przez ujawnienie pierwszemu Sądowi Bractwa, jak uwięzić ją w ludzkim ciele. Związana linami, urosła nagle do blisko sześćdziesięciu stóp wysokości. Barbossa zapytał ją, czy dotrzyma ich umowy i użyje jej mocy by ocalić piratów. W furii Calypso uwolniła się, zmieniła się w tysiące małych krabów, które pochłonęły statek i uciekły do morza. Jej wściekłość stworzyła gwałtowny huragan i wir, który stał się polem walki pomiędzy Czarną Perłą i Latającym Holendrem. Zamiast pomocy którejś stronie, jej gniew został skierowany zarówno przeciw pirackim lordom za jej uwięzienie, jak i przeciw Davy'emu Jonesowi za jego zdradę. Ekstremalne warunki sztormu zneutralizowały prędkość Perły i ogień z Holendra, pozwalając na wyrównaną walkę. Davy Jones krzyczał w gniewie spowodowanym tą nową zdradą. Ostatnim jego słowem, zanim pogrąży się w przepaści wiru, który Calypso stworzyła, jest jej imię.
Osobowość.
W "Skrzyni Umarlaka" Tia wydaje się być trochę tajemnicza i enigmatyczna. Posiada osobowość zalotną i skłonną do gierek (zgodnie z legendą mówiącą, że morska bogini Calypso była kimś w rodzaju uwodzicielki), poza tym lubi mówić zagadkowo.
W trzeciej części "Piratów", gdy w końcu jest znana jako Calypso, przedstawiona jest jako stanowcza, lecz dobroczynna bogini, ale jeśli się ją rozgniewa, jej gniew nie zna granic.

</doc>
<doc id="1546662" url="https://pl.wikipedia.org/wiki?curid=1546662" title="Platekarpus">
Platekarpus



</doc>
<doc id="1546663" url="https://pl.wikipedia.org/wiki?curid=1546663" title="Domeny internetowe">
Domeny internetowe



</doc>
<doc id="1546666" url="https://pl.wikipedia.org/wiki?curid=1546666" title="Reb">
Reb

Reb (z , "reb") – zwrot grzecznościowy, za pomocą którego zwraca się do szanowanych członków gminy żydowskiej i starszych mężczyzn. Zwykle poprzedza imię i nazwisko.
W języku jidysz wyraz ten stosowany jest do każdego dorosłego Żyda. Poprzedza zawsze albo samo imię (np. "reb Chaim"), albo imię i nazwisko ("reb Chaim Goldman").

</doc>
<doc id="1546667" url="https://pl.wikipedia.org/wiki?curid=1546667" title="USS Jackdaw">
USS Jackdaw

Okręty US Navy o nazwie USS "Jackdaw":

</doc>
<doc id="1546669" url="https://pl.wikipedia.org/wiki?curid=1546669" title="Rebe">
Rebe

Rebe (z hebr. רבי "rebbe" = "mój mistrz") – zwrot grzecznościowy, za pomocą którego uczniowie zwracają się do nauczyciela w chederze lub jesziwie. Używany także przez chasydów w stosunku do cadyka.

</doc>
<doc id="1546670" url="https://pl.wikipedia.org/wiki?curid=1546670" title="USS Jackdaw (AM-368)">
USS Jackdaw (AM-368)



</doc>
<doc id="1546671" url="https://pl.wikipedia.org/wiki?curid=1546671" title="USS Jackdaw (AM-402)">
USS Jackdaw (AM-402)



</doc>
<doc id="1546672" url="https://pl.wikipedia.org/wiki?curid=1546672" title="Rabi">
Rabi

Rabi (z hebr. "mój mistrz") – tytuł honorowy, którym uczniowie obdarzali babilońskich amoraitów. Od tego słowa pochodzą późniejsze określenia i zwroty grzecznościowe typu rabin, reb czy rebe.

</doc>
<doc id="1546674" url="https://pl.wikipedia.org/wiki?curid=1546674" title="USS Jacamar">
USS Jacamar

Okręty US Navy o nazwie USS Jacamar:

</doc>
<doc id="1546679" url="https://pl.wikipedia.org/wiki?curid=1546679" title="Parafia Zaśnięcia Matki Bożej w Wojnowie">
Parafia Zaśnięcia Matki Bożej w Wojnowie

Parafia Zaśnięcia Matki Bożej – parafia prawosławna w Wojnowie, w dekanacie Olsztyn diecezji białostocko-gdańskiej.
Na terenie parafii funkcjonują 2 cerkwie:
Historia.
Początki wspólnoty prawosławnej w Wojnowie wiążą się z działalnością misyjną ks. Aleksego Malcewa z Rosyjskiego Kościoła Prawosławnego, prowadzoną na przełomie XIX i XX w. wśród staroobrzędowców. W 1913 r. na Mazurach mieszkało już ponad 200 jednowierców.
Obecnie istniejąca parafia została utworzona w 1922 r. z inicjatywy ks. Aleksandra Awajewa i stanowiła kontynuację przedwojennej misji (w liturgii zachowywano obrządek jednowierczy). Początkowo wchodziła w skład dekanatu berlińskiego Zachodnioeuropejskiego Egzarchatu Rosyjskiego Kościoła Prawosławnego. Cerkiew parafialna, zaprojektowana przez ks. Aleksandra, została zbudowana w latach 1922–1923 i poświęcona w maju 1927 r. przez egzarchę Eulogiusza. W 1935 r. przy parafii powstała żeńska wspólnota monastyczna, która jednak wkrótce zanikła.
W 1946 r. parafia wojnowska przyjęła jurysdykcję Polskiego Autokefalicznego Kościoła Prawosławnego; początkowo była placówką stauropigialną, następnie weszła w skład diecezji białostocko-gdańskiej. W 1995 r. nastąpiła reaktywacja prawosławnego klasztoru.
W 2021 r. parafia liczyła 10 osób.

</doc>
<doc id="1546682" url="https://pl.wikipedia.org/wiki?curid=1546682" title="Volkswagen Iltis">
Volkswagen Iltis

Volkswagen Iltis (z niem. "tchórz", Typ 183) − niemiecki wojskowy samochód terenowy produkowany w latach 1978 - 1988 w zakładach Volkswagena dla Bundeswehry. Auto produkowane było także na licencji przez przedsiębiorstwo Bombardier dla kanadyjskich i belgijskich sił zbrojnych.
Historia powstania.
Geneza pojazdu rozpoczyna się od zapotrzebowania niemieckiej armii na lekki samochód terenowy z napędem na obie osie. Auto zastąpić miało wysłużony model DKW Munga używany przez Bundeswehre od 1956 roku. W 1962 roku rozpoczęto wraz z Francją i Włochami pierwsze prace projektowe nad następcą pojazdu, który oznaczono symbolem Europa-Jeep. Dziesięć lat później strona francuska wycofała się z projektu, który w całości upadł w latach 1975 - 1976. Z uwagi na coraz silniejszą potrzebę nowych pojazdów, dwa niemieckie koncerny motoryzacyjne Volkswagen oraz Daimler-Benz otrzymały zlecenie zaprojektowania prototypów nowego samochodu terenowego z napędem na cztery koła, o ładowności 500 kg. Rok później rozstrzygnięty został przetarg na korzyść marki Volkswagen, który w celu zmniejszenia kosztów produkcji, zastosował w pojeździe masowo produkowany silnik.
Produkcją pojazdu zajęło się należące do Volkswagena Audi. W niemieckiej armii samochód pełnił rolę auta dowodzenia, łączności oraz ambulansu. W 1983 roku licencję na produkcję pojazdu kupił kanadyjski Bombardier, który sporą część pojazdów sprzedał do Belgii, Omanu i Kamerunu.
Konstrukcja.
Pojazd standardowo wyposażony został w benzynową jednostkę napędową o pojemności 1.7 l i mocy 75 KM pochodzącą z Passata. Cechą charakterystyczną pojazdu jest długa, pochyła pokrywa komory silnika. Od góry, pojazd osłonięty jest brezentową opończą, którą można zdjąć np. w celu przewiezienia większego ładunku. Do jazdy po drogach pojazd wykorzystuje 4 biegi do przodu oraz napęd jedynie na tylne koła. W terenie korzystać może również z napędu na przednią oś oraz piątego biegu terenowego. Takie rozwiązanie pozwala uzyskać w pierwszym przypadku prędkość maksymalną do 130 km/h, a w drugim maksymalną moc. Stalowa karoseria połączona jest śrubami z ramą podwozia, i jest na tyle obszerna, że zapewnia wygodne siedzenia dla kierowcy oraz trzech pasażerów. Pojazd wyposażony jest w pałąki ochronne, mające zwiększyć bezpieczeństwo pasażerów w przypadku wywrócenia pojazdu. Za pomocą dodatkowego zestawu montażowego na pojeździe po zdjęciu brezentowego dachu można zainstalować różnorodne uzbrojenie, m.in. wyrzutnię przeciwpancernych pocisków kierowanych MILAN. Iltis może być przenoszony przez śmigłowiec Sikorsky UH-60 Black Hawk. Przeprowadzono również próby desantowania pojazdu na spadochronie.
Produkcja oraz użycie.
Pomiędzy 1978 a 1981 roku hale produkcyjne zakładów Audi w Ingolstadt opuściło około 8800 pojazdów; z tego 8470 sztuk trafiło do sił lądowych, dalszych 310 egzemplarzy do lotnictwa, a pozostałe 20 do marynarki wojennej. Oprócz wykonywania typowej roli pojazdu transportowego, Bundeswehra wykorzystywała niektóre z posiadanych samochodów Iltis w kilku wersjach specjalistycznych – jako ambulans, pojazd do układania linii telefonicznych, wóz dowodzenia i łączności oraz stacja rozpoznania dźwiękowego. Poza wersją kabriolet produkowano również pojazdy ze sztywną górną część nadwozia, wyposażone w wyciągarkę oraz hak do holowania przyczepy o masie do 750 kg. W 1983 roku licencję na produkcję samochodu (w tym także na rynek cywilny) nabyło kanadyjskie przedsiębiorstwo Bombardier, które do 1988 roku wyprodukowało dalszych 2500 pojazdów (oznaczonych jako Model 183YX) dla armii kanadyjskiej. Kolejne zamówienia otrzymano z Belgii (2637 sztuk), Omanu i Kamerunu.
Udział w sportach motorowych.
W roku 1980 cztery ekipy jeżdżące Volkswagenem Iltisem zajęły miejsca w czołówce podczas rajdu Paryż-Dakar. Pierwsze miejsce zajął zespół Kottulinsky/Löffelmann, z numerem startowym 137 (samochód tego teamu jest wystawiony w oryginalnym stanie w muzeum motoryzacji Autostadt w Wolfsburgu). Kolejne miejsca zajęte przez zespoły z Iltisami to: 2., 4. i 9.

</doc>
<doc id="1546683" url="https://pl.wikipedia.org/wiki?curid=1546683" title="USS John A. Bole">
USS John A. Bole

Okręty US Navy o nazwie USS "John A. Bole":

</doc>
<doc id="1546686" url="https://pl.wikipedia.org/wiki?curid=1546686" title="USS John Hancock">
USS John Hancock

Okręty US Navy o nazwie USS "John Hancock":

</doc>
<doc id="1546687" url="https://pl.wikipedia.org/wiki?curid=1546687" title="Fritz Pinter">
Fritz Pinter



</doc>
<doc id="1546688" url="https://pl.wikipedia.org/wiki?curid=1546688" title="USS Julia">
USS Julia

Okręty US Navy o nazwie USS "Julia":

</doc>
<doc id="1546690" url="https://pl.wikipedia.org/wiki?curid=1546690" title="World of Quest">
World of Quest



</doc>
<doc id="1546691" url="https://pl.wikipedia.org/wiki?curid=1546691" title="Mieczysław Uszyński">
Mieczysław Uszyński

Mieczysław Uszyński (ur. 9 grudnia 1931 w Jabłoń-Uszyńskie) - polski lekarz specjalizujący się w ginekologii.
Uczęszczał do gimnazjum i liceum w Łapach, potem podjął studia w Akademii Medycznej w Białymstoku. W 1956 roku ukończył studia i podjął pracę w szpitalu powiatowym w Augustowie. Po zatrudnieniu na stanowisku asystenta w Instytucie Położnictwa i Ginekologii w Białymstoku, uzyskał stopień doktora (1964). Stopień doktora habilitowanego uzyskał w 1972 roku, a tytuł profesora otrzymał w 1994 roku. Pracował w Akademii Medycznej w Łodzi oraz w Collegium Medicum im. Ludwika Rydygiera w Bydgoszczy.

</doc>
<doc id="1546692" url="https://pl.wikipedia.org/wiki?curid=1546692" title="USS Juniata">
USS Juniata

Okręty US Navy o nazwie USS "Juniata":

</doc>
<doc id="1546693" url="https://pl.wikipedia.org/wiki?curid=1546693" title="Cyrylica (system liczbowy)">
Cyrylica (system liczbowy)

System liczbowy cyrylicy – addytywny system liczbowy języka cerkiewnosłowiańskiego składający się z 27 liter, którym przypisywano określoną wartość liczbową (1…9, 10…90 i 100…900), używając w tym celu znaku tytło. Od reformy alfabetu za czasów Piotra I Wielkiego w latach 1708-1711 nieużywany. Liczby zapisywano poczynając od (litery) największej do najmniejszej; wyjątkiem były liczby 11…19, w których pisano zgodnie z wymową „cyfry“ 1…9 przed „dziesiątką“. Np.: р҃г҃і҃ („sъto tri na desęti“, czyli sto trzy na ście (dziesięć)).
W celu zapisania liczb od 1000 wzwyż stawiano przed literami znak tysiącznika (҂), mnożąc w ten sposób wartość znaku przez 1000.Np.: ҂а҃ = 1 000, ҂к҃ = 20 000 albo nawet ҂ц҂ч҂ѳ҃цчѳ = 999 999.Ponadto istniała możliwość zapisu jeszcze większych liczb, opisując je różnie skonstruowanymi kręgami (zob. rys. poniżej).

</doc>
<doc id="1546694" url="https://pl.wikipedia.org/wiki?curid=1546694" title="Sowinka">
Sowinka

Sowinka (lub "Sowina") – potok powstały w obrębie wsi Sowina, Góra Wilcza (404,3 m n.p.m.)
Wpływa do potoku Liczkówka we wsi Bieździadka, który jest dorzeczem Wisłoki w Kołaczycach

</doc>
<doc id="1546695" url="https://pl.wikipedia.org/wiki?curid=1546695" title="USS Justice">
USS Justice

Okręty US Navy o nazwie USS "Justice":

</doc>
<doc id="1546697" url="https://pl.wikipedia.org/wiki?curid=1546697" title="Lekkoatletyka na Letnich Igrzyskach Olimpijskich 1976 – rzut oszczepem mężczyzn">
Lekkoatletyka na Letnich Igrzyskach Olimpijskich 1976 – rzut oszczepem mężczyzn

Rzut oszczepem mężczyzn – jedna z konkurencji lekkoatletycznych rozegranych podczas XXI Letnich Igrzysk Olimpijskich w Montrealu. Eliminacje rzutu oszczepem rozegrano 25 lipca 1976, finał odbył się dzień później – 26 lipca. W konkursie wystąpił jeden reprezentant Polski - Piotr Bielczyk.
Przebieg zawodów.
Złoty medal, rzutem na odległość 94,58, zdobył Miklós Németh. Węgier pokonał drugiego w konkursie zawodnika o ponad 6,5 metra. Wynik zwycięzcy był nowym rekordem świata i rekordem olimpijskim. Piotr Bielczyk zajął ostatecznie 4. miejsce z wynikiem 86,50 - był to ostatni, aż do igrzysk w Sydney, przypadek gdy polski oszczepnik znalazł się w olimpijskim finale.
Rekordy.
Tabela przedstawia najlepsze wyniki, które uzyskali zawodnicy na świecie, w Europie, w Polsce oraz podczas igrzysk.

</doc>
<doc id="1546699" url="https://pl.wikipedia.org/wiki?curid=1546699" title="Migratory Bird Treaty Act">
Migratory Bird Treaty Act

Migratory Bird Treaty Act of 1918 – akt prawny Kodeksu Stanów Zjednoczonych (Tytuł 16, Rozdział 7, Podrozdział II), będący implementacją konwencji o ochronie ptaków wędrownych, podpisanej w 1916 roku pomiędzy USA a Wielką Brytanią (dla Kanady).
Ustawa ta czyni bezprawnym ściganie, polowanie, chwytanie, przetrzymywanie, zabijanie lub sprzedawanie ptaków w niej wymienionych ("ptaków wędrownych"). Ustawa nie różnicuje na ptaki żywe i martwe oraz stanowi pełną ochronę dla jakiejkolwiek części ciała ptaka, wliczając pióra i jaja, a także gniazda. Obecnie (2020) lista uwzględnia ponad 1000 gatunków ptaków.
W celu ochrony wędrownych ptaków Stany Zjednoczone podpisały podobne porozumienie również z czterema innymi państwami – Kanadą, Meksykiem (1936), Japonią (1972) i Rosją (1976 z ówczesnym ZSRR).
Sekcje.
Akt podzielony jest na 10 sekcji (od 703 do 712). Sekcja § 709 jest pominięta, ale jest § 709a – Autoryzacja asygnowania ("Authorization of appropriations"), co sprawia, że lista uwzględnia 11 sekcji.

</doc>
<doc id="1546701" url="https://pl.wikipedia.org/wiki?curid=1546701" title="USS James M. Gilliss">
USS James M. Gilliss

Okręty US Navy o nazwie "James M. Gilliss":

</doc>
<doc id="1546703" url="https://pl.wikipedia.org/wiki?curid=1546703" title="Jakov Fak">
Jakov Fak

Jakov Fak (ur. 1 sierpnia 1987 w Rijece) – chorwacki biathlonista posiadający także obywatelstwo słoweńskie, od 2010 roku reprezentant Słowenii. Dwukrotny medalista olimpijski, pięciokrotny medalista mistrzostw świata.
Kariera.
Fak trenować biathlon zaczął w 2001 roku, jednocześnie stając się jedynym członkiem chorwackiej kadry biathlonowej. Wystąpił na pięciu mistrzostwach świata juniorów, najlepszy wynik osiągając podczas MŚJ w Ruhpolding w 2008 roku, gdzie był dziesiąty w sprincie.
W zawodach Pucharu Świata zadebiutował 8 grudnia 2006 roku w Hochfilzen, zajmując 107. miejsce w sprincie. Pierwsze punkty wywalczył blisko dwa lata później, 6 grudnia 2008 roku w Östersund, gdzie zajął 38. miejsce w tej samej konkurencji (od sezonu 2008/2009 pierwszych 40 zawodników zdobywa punkty PŚ). Na podium zawodów tego cyklu po raz pierwszy stanął 17 lutego 2009 roku w Pjongczangu, zajmując trzecie miejsce w biegu indywidualnym. W zawodach tych wyprzedzili go jedynie Ole Einar Bjørndalen z Norwegii oraz Niemiec Christoph Stephan. Pierwsze zwycięstwo odniósł 6 marca 2012 roku w Ruhpolding, wygrywając rywalizację w biegu indywidualnym. Najlepsze wyniki osiągnął w sezonie 2014/2015, kiedy zajął trzecie miejsce w klasyfikacji generalnej, za Francuzem Martinem Fourcade'em i Rosjaninem Antonem Szypulinem. W tym samym sezonie był też trzeci w klasyfikacjach biegu pościgowego i indywidualnego oraz drugi w biegu masowym. Ponadto w sezonie 2011/2012 był drugi w klasyfikacji biegu indywidualnego.
Na mistrzostwach świata w Pjongczangu w 2009 roku zdobył swój pierwszy medal, zajmując trzecie miejsce w biegu indywidualnym. Na rozgrywanych rok później igrzyskach olimpijskich w Vancouver wywalczył pierwszy medal olimpijski w biathlonie dla Chorwacji, kończąc sprint na trzeciej pozycji. Wyprzedzili go tam jedynie Francuz Vincent Jay i Norweg Emil Hegle Svendsen. Był tam też między innymi dziewiąty w biegu masowym. Był też chorążym reprezentacji Chorwacji podczas ceremonii otwarcia Zimowych Igrzysk Olimpijskich 2010.
Po zakończeniu sezonu olimpijskiego, 12 sierpnia 2010 roku postanowił zmienić obywatelstwo z chorwackiego na słoweńskie. Oto jego oficjalne oświadczenie:
27 listopada 2010 r. został oficjalnie reprezentantem Słowenii.
W barwach Słowenii pierwsze medale wywalczył podczas mistrzostw świata w Ruhpolding w 2012 roku. Najpierw razem z Andreją Mali, Teją Gregorin i Klemenem Bauerem był drugi w sztafecie mieszanej. Parę dni później wywalczył złoty medal w biegu indywidualnym, wyprzedzając Francuza Simona Fourcade'a i Czecha Jaroslava Soukupa. Na rozgrywanych rok później mistrzostwach świata w Novym Měscie zajął trzecie miejsce w sprincie, plasując się za Emilem Hegle Svendsenem i Martinem Fourcade'em. Zajął też między innymi piąte miejsce w sztafecie mieszanej oraz szóste w biegu pościgowym.
Z igrzysk olimpijskich w Soczi w 2014 roku wrócił bez medalu. Najbliżej podium był w biegu masowym, który ukończył na czwartej pozycji. Walkę o trzecie miejsce przegrał tam z Czechem Ondřejem Moravecem o 14,3 sekundy. W czołowej dziesiątce uplasował się również w sztafecie, gdzie był szósty, oraz w sprincie, w którym był dziesiąty. Kolejny medal zdobył za to na mistrzostwach świata w Kontiolahti w 2015 roku, gdzie okazał się najlepszy w biegu masowym. Na podium wyprzedził tam Moraveca i Norwega Tarjei Bø.
Po tym jak nie stanął na podium na mistrzostwach świata w Oslo w 2016 roku oraz nieobecności podczas rozgrywanych rok później mistrzostw świata w Hochfilzen wywalczył medal w 2018 roku. Na odbywających się wtedy igrzyskach olimpijskich w Pjongczangu zajął drugie miejsce w biegu indywidualnym, rozdzielając Norwega Johannesa Bø i Austriaka Dominika Landertingera. Był też między innymi dziesiąty w biegu masowym.

</doc>
<doc id="1546704" url="https://pl.wikipedia.org/wiki?curid=1546704" title="Rafał Fudalej">
Rafał Fudalej

Rafał Fudalej (ur. 17 lipca 1985 w Krakowie) – polski aktor filmowy i teatralny.
Życiorys.
W 2008 ukończył studia na wydziale aktorskim Państwowej Wyższej Szkoły Teatralnej w Krakowie.
Młodszy brat aktorki Beaty Fudalej.

</doc>
<doc id="1546705" url="https://pl.wikipedia.org/wiki?curid=1546705" title="Hypholoma subericaeum">
Hypholoma subericaeum

Hypholoma subericaeum (Fr.) Kühner – gatunek grzybów z rodziny pierścieniakowatych ("Strophariaceae"). 
Systematyka i nazewnictwo.
Pozycja w klasyfikacji według Index Fungorum: "Strophariaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1884 r. Elias Fries nadając mu nazwę "Agaricus subericaeus". Obecną, uznaną przez Index Fungorum nazwę nadał mu w 1936 r. Robert Kühner.
Niektóre synonimy naukowe:
Władysław Wojewoda w 2003 r. zaproponował polską nazwę łysiczka ochrowopłowa ale dla naukowej nazwy "Psilocybe subericaea". Według Index Fungorum gatunek ten należy jednak do rodzaju "Hypholoma" (maślanka), nazwa polska jest więc niespójna z nazwą naukową. 
Morfologia.
Średnicy 0,8-4 cm, żółtawoochrowy, czerwono- lub oliwkowobrązowawy, higrofaniczny, podczas wysychania blaknący, półkulisty do lekko wypukłego. Skóra naga, niemazista, w bardzo wilgotnych stanowiskach z kryształkowatymi wydzielinami, po rozpostarciu bez śladów osłony. Brzeg tylko na starość prześwitująco żłobkowany.
Białawy do miodowożółtawego, bliżej podstawy brązowawy, prawie nagi, tylko u góry delikatnie kosmkowaty.
Zapach trochę ziemisto-stęchły. Smak łagodny.
Bladoszarożółtawe, później fioletowobrązowe.
Zarodniki o średnicy 7,5–9,5 × 4,5–5,5 µm.
Występowanie.
Rośnie od września do listopada; w wilgotnych lasach liściastych, na glebach torfiastych i mulistych, na brzegach stawów i strumieni; rzadka.
Grzyb niejadalny.
Gatunki podobne.
Bardzo podobna jest maślanka żłobkowana ("Hypholoma ericaeoides"), lecz za pomocą mikroskopu można ją odróżnić po większych zarodnikach.

</doc>
<doc id="1546707" url="https://pl.wikipedia.org/wiki?curid=1546707" title="Środowiskowy dom samopomocy">
Środowiskowy dom samopomocy

Środowiskowy dom samopomocy – jednostka organizacyjna resortu pomocy społecznej, działająca na zasadach zadania zleconego samorządom, fundacjom, stowarzyszeniom. 
Obok dziennych domów pomocy, domów dla samotnych matek i kobiet w ciąży, schroniska i domu dla bezdomnych, środowiskowe domy samopomocy są przykładem ośrodków wsparcia.
Zadania.
Do zadań ŚDS-ów należy budowanie sieci oparcia społecznego, przygotowanie do życia w społeczeństwie i funkcjonowania w środowisku:
Rozróżnia się całodobowe oraz dzienne środowiskowe domy samopomocy. Całodobowe świadczą dwudziestoczterogodzinną usługę okresowego pobytu w ośrodku. Dzienne środowiskowe domy samopomocy funkcjonują przez 8 godzin w ciągu dnia (od poniedziałku do piątku), gdzie przez co najmniej 6 godzin prowadzona jest rewalidacja, rehabilitacja oraz inne zajęcia terapeutyczne. W przypadku całodobowych ośrodków, podopieczny przez co najmniej 10 godzin w ciągu doby ma czas wolny, w tym przeznaczony na sen.
Kadra ŚDS.
Osobą odpowiedzialną za całościowe funkcjonowanie środowiskowego domu samopomocy jest kierownik. Kierownik opracowuje pełną dokumentację wewnętrzną, stanowiącą podstawę funkcjonowania jednostki oraz przedstawia ją organom prowadzącym (np. wojewodzie). Ponadto środowiskowe domy samopomocy zatrudniają pracowników na następujących stanowiskach: psycholog, pedagog/pedagog specjalny, pracownik socjalny, instruktor terapii zajęciowej, asystent osoby niepełnosprawnej oraz innych specjalistów, zależnie od rodzaju i charakteru świadczonych przez ośrodek usług.
Dokumenty wewnętrzne będące podstawą funkcjonowania ŚDS.
Środowiskowe domy samopomocy funkcjonują na podstawie sporządzonej niezbędnej dokumentacji wewnętrznej domu, zatwierdzonej przez organ prowadzący jednostkę. Należą do nich: statut domu, regulamin wewnętrzny, program działalności domu oraz roczny plan pracy. Za ich sporządzenie odpowiada kierownik placówki.

</doc>
<doc id="1546709" url="https://pl.wikipedia.org/wiki?curid=1546709" title="Niespodziane Stawki">
Niespodziane Stawki

Niespodziane Stawki (słow. "Studené plesá") – grupa trzech małych stawków znajdujących się w Dolinie Staroleśnej w słowackich Tatrach Wysokich. Leżą w kotlinie zwanej Niespodzianym Ogródkiem, u stóp południowej ściany Strzeleckiej Turni. W otoczeniu Niespodzianych Stawków znajdują się małe, okresowe oczka wodne – Niespodziane Oka. Niespodziane Stawki są jedną z grup stawów znajdujących się w obrębie Doliny Staroleśnej, które wchodzą w skład 27 Staroleśnych Stawów. Nie prowadzą do nich żadne znakowane szlaki turystyczne, więc nie są dostępne dla turystów.
W skład Niespodzianych Stawków wchodzą:
Nazewnictwo.
Nazwa Niespodzianych Stawków pochodzi od ich położenia, gdyż są ukryte pośród skał i złomów. Ich „niespodziany” widok był inspiracją do nadania im tej nazwy. Są ledwo widoczne z daleka ze znakowanego niebiesko szlaku turystycznego biegnącego znad Wodospadów Zimnej Wody do Schroniska Zbójnickiego – aby je lepiej ujrzeć, trzeba nieco zboczyć ze ścieżki w kierunku Niespodzianego Ogródka.

</doc>
<doc id="1546711" url="https://pl.wikipedia.org/wiki?curid=1546711" title="Adil Rami">
Adil Rami

Adil Rami (ur. 27 grudnia 1985 w Bastii) – francuski piłkarz marokańskiego pochodzenia występujący na pozycji obrońcy w klubie Troyes AC, reprezentant Francji.
Kariera klubowa.
Rami urodził się na Korsyce, w mieście Bastia, w rodzinie pochodzenia marokańskiego. Karierę piłkarską rozpoczął w klubie Fréjus, skąd w 2006 roku trafił do Lille OSC. W nowych barwach zadebiutował 19 maja 2007 roku w przegranym 1:2 wyjazdowym meczu z AJ Auxerre. 18 października 2008 roku w zremisowanym 2:2 spotkaniu ligowym z Olympique Lyon zdobył swoją pierwszą bramkę dla klubu. Latem 2011 roku przeszedł do hiszpańskiej Valencii. W drugiej połowie 2013 roku został zawieszony przez zarząd klubu za publiczną krytykę drużyny oraz trenera. 12 lipca 2013 roku A.C. Milan oficjalnie poinformował za pośrednictwem swojej strony internetowej, że doszedł do porozumienia z hiszpańską Valencią w sprawie kupna Ramiego, który oficjalnie wzmocnił nowy zespół 12 lipca 2014 roku. Następnie grał w takich klubach jak: A.C. Milan, Sevilla FC, Olympique Marsylia, Fenerbahçe SK, PFK Soczi i Boavista FC. W 2021 przeszedł do Troyes AC.
Kariera reprezentacyjna.
20 marca 2008 roku Rami otrzymał swoje pierwsze powołanie do reprezentacji Francji, jednak podczas towarzyskiego spotkania z Anglią nie zadebiutował w niej. 25 marca wystąpił za to w kadrze B, która w nieoficjalnym meczu podejmowała Mali. Ostatecznie pierwsze spotkanie w pierwszej reprezentacji rozegrał 11 sierpnia 2010 roku, gdy Francja przegrała 1:2 z Norwegią. Znalazł się w kadrze na Mistrzostwa Europy 2012.

</doc>
<doc id="1546713" url="https://pl.wikipedia.org/wiki?curid=1546713" title="Regina Liliental">
Regina Liliental

Regina Liliental, z domu Eiger (ur. 1875 w Zawichoście, zm. 1924 w Warszawie) – polska etnografka, publicystka i tłumaczka żydowskiego pochodzenia. Pionierka badań nad literaturą ludową i obrzędowością żydowską.
Życiorys.
Urodziła się w Zawichoście w częściowo spolonizowanej rodzinie żydowskiej jako Gitla Eiger, córka Moszego i Blumy Fajgi z Halpernów. Po wyjściu za mąż przeprowadziła się do Warszawy. Jako etnograf była samoukiem; wiedzę uzupełniała na kompletach tajnego nauczania w Warszawie. Pod koniec XIX wieku rozpoczęła pionierskie badania etnograficzne wśród polskich Żydów i poświęciła się dokumentowaniu żydowskiego folkloru, ludowych wierzeń i obyczajowości. Znajomość języków żydowskich i wyniesiona z domu wiedza na temat judaizmu sprawiły, że interesujące ją zagadnienia zgłębiała i przedstawiała z wyczuciem i swobodą niedostępnymi innym polskim badaczom. Współpracowała z czasopismami "Wisła" i "Lud", publikując w nich swoje pierwsze prace, m.in. "Przesądy żydowskie" (1898), "Zaręczyny i wesele żydowskie" (1900) czy "Życie pozagrobowe i świat przyszły w wyobrażeniu ludu żydowskiego" (1902), a także z naukowymi pismami w języku jidysz, m.in. "Jidisze Filologie".
Dzięki darowiznom jej i Ignacego Bernsteina, na przełomie XIX/XX wieku etnograficzna kolekcja żydowska w Muzeum Przemysłu i Rolnictwa (obecnie: Państwowe Muzeum Etnograficzne w Warszawie) znacznie się wzbogaciła m.in. o wycinanki, frygi i wypieki obrzędowe.
Jako etnografka obserwowała kulturę żydowską z pozycji osoby religijnie wyemancypowanej, o liberalnych poglądach, która pomimo fascynacji żydowską obyczajowością, sama stała na gruncie umiarkowanego kierunku asymilacyjnego jeśli chodzi o niektóre praktyki religijne "(Precz z barbarzyństwem! Rzecz o obrzezaniu," W. 1908). Sprzeciwiała się marginalizowaniu kobiet przez role nadawane im przez religie i społeczność . Niejednokrotnie występowała w obronie degradowanego języka jidysz i prawa Żydów do zachowania odrębności kulturowej
Była zwolenniczką teorii ewolucjonizmu, gdzie ten drugi pogląd uwidoczniła w pracy "Święta żydowskie w przeszłości i teraźniejszości", wydawanej w latach 1909–1918 przez Akademię Umiejętności w Krakowie. Duże uznanie przyniosła jej praca "Dziecko żydowskie", wydana w 1904 roku, która wszechstronnie opisuje obrzędowość rodzinną i zwyczaje ludowe polskich Żydów. Druga cześć „Dziecka żydowskiego” wydana została w 1927 roku, już po jej śmierci.
Poza pracą badawczą zajmowała się także tłumaczeniami z języka jidysz na polski. Przełożyła m.in. opowiadania Icchoka Lejba Pereca oraz "Pieśni żydowskie", a także była jedyną polską badaczką, która przetłumaczyła z jidysz obszerne fragmenty modlitw kobiecych "tchines", zwracając uwagę na ich kontekst obyczajowy oraz magiczno-leczniczy.
Pomimo trudnych warunków materialnych (utrzymywała się z pisarstwa i uczenia w warszawskich szkołach średnich) oraz postępującej choroby płuc nie zaprzestała pracy naukowej.
Zmarła w wyniku nieudanej operacji 4 XII 1924 r., pozostawiając dwoje dzieci i rozpoczęte prace nad 4. tomem "Świąt żydowskich..."

</doc>
<doc id="1546714" url="https://pl.wikipedia.org/wiki?curid=1546714" title="Regina Lilientalowa">
Regina Lilientalowa



</doc>
<doc id="1546718" url="https://pl.wikipedia.org/wiki?curid=1546718" title="Ustawa o ochronie bielika amerykańskiego">
Ustawa o ochronie bielika amerykańskiego

Ustawa o ochronie bielika amerykańskiego (ang.: "Bald Eagle Protection Act") – akt prawny Kodeksu Stanów Zjednoczonych wydany w roku 1940 (Tytuł 16) chroniący przed łapaniem w pułapki, przetrzymywaniem oraz handlem dwa gatunki ptaków: bielika amerykańskiego (jako symbolu narodowego Stanów Zjednoczonych) i orła przedniego (mimo że nazwa aktu wskazuje tylko na tego pierwszego). Wyjątkowego zwolnienia z tego zakazu może udzielić tylko Sekretarz Spraw Wewnętrznych (ang.: "United States Secretary of the Interior") stojący na czele Departamentu Zasobów Wewnętrznych Stanów Zjednoczonych USA.
W 1994 r. prezydent USA Bill Clinton ustanowił politykę dotyczącą kolekcjonowania i dystrybuowania piór orłów dla celów religijnych rodzimych mieszkańców Ameryki.

</doc>
<doc id="1546722" url="https://pl.wikipedia.org/wiki?curid=1546722" title="Jaroslav Soukup">
Jaroslav Soukup

Jaroslav Soukup (ur. 12 lipca 1982 w Jiczynie) – czeski biathlonista, dwukrotny medalista igrzysk olimpijskich i mistrzostw świata.
Kariera.
Soukup biathlon zaczął trenować w 1999 r. Rok później wystąpił na mistrzostwach świata juniorów w Hochfilzen, zajmując między innymi 23. miejsce w sprincie. Podczas rozgrywanych dwa lata później mistrzostw świata juniorów w Val Ridanna zdobył srebrny medal w sztafecie. W tej samej konkurencji na mistrzostwach świata juniorów w Kościelisku w 2003 roku zajął trzecie miejsce. 
W zawodach Pucharu Świata zadebiutował 8 stycznia 2004 roku w Pokljuce, zajmując 74. miejsce w biegu indywidualnym. Pierwsze punkty zdobył 25 marca 2006 roku w Oslo, gdzie zajął 19. miejsce w biegu pościgowym. Na podium zawodów tego cyklu po raz pierwszy stanął 4 grudnia 2011 roku w Östersund, kończąc rywalizację w tej samej konkurencji na trzeciej pozycji. W zawodach tych wyprzedzili go jedynie Francuz Martin Fourcade i Norweg Emil Hegle Svendsen. W kolejnych startach jeszcze jeden raz stanął na podium: 6 marca 2012 roku Ruhpolding był trzeci w biegu indywidualnym. Najlepsze wyniki osiągnął w sezonie 2011/2012, kiedy zajął 25. miejsce w klasyfikacji generalnej.
W 2007 roku wystąpił na mistrzostwach świata w Anterselvie, gdzie plasował się poza czołową trzydziestką. Swój pierwszy medal wśród seniorów wywalczył podczas mistrzostw świata w Ruhpolding w 2012 roku, gdzie zajął trzecie miejsce w biegu indywidualnym. W zawodach tych wyprzedzili go jedynie reprezentujący Słowenię Jakov Fak i Francuz Simon Fourcade. W międzyczasie wystąpił między innymi na igrzyskach olimpijskich w Vancouver 2010 roku, w swoich najlepszych startach zajmując 30. miejsce w biegu indywidualnym oraz siódme w sztafecie. Kolejny sukces osiągnął na mistrzostwach świata w Novym Měscie w 2013 roku, gdzie razem z Veroniką Vítkovą, Gabrielą Soukalovą i Ondřejem Moravecem wywalczył brązowy medal w sztafecie mieszanej. Indywidualnie najlepszy wynik osiągnął w sprincie, który ukończył na 27. pozycji. Medale przywiózł również z igrzysk olimpijskich w Soczi w 2014 roku. Najpierw zajął trzecie miejsce w sprincie, plasując się za Norwegiem Ole Einarem Bjørndalenem i Austriakiem Dominikiem Landertingerem. Następnie razem z Vítkovą, Soukalovą i Moravecem wywalczył srebro w sztafecie mieszanej. Brał też udział w igrzyskach w Pjongczangu w 2018 roku, gdzie wraz z kolegami z reprezentacji był siódmy w sztafecie.

</doc>
<doc id="1546723" url="https://pl.wikipedia.org/wiki?curid=1546723" title="Książęta I Rzeczypospolitej">
Książęta I Rzeczypospolitej



</doc>
<doc id="1546725" url="https://pl.wikipedia.org/wiki?curid=1546725" title="Pieprzowiec owocowy">
Pieprzowiec owocowy



</doc>
<doc id="1546726" url="https://pl.wikipedia.org/wiki?curid=1546726" title="Papryka gałęzista">
Papryka gałęzista



</doc>
<doc id="1546727" url="https://pl.wikipedia.org/wiki?curid=1546727" title="Capsicum frutescens">
Capsicum frutescens



</doc>
<doc id="1546729" url="https://pl.wikipedia.org/wiki?curid=1546729" title="Nikanor (Niesłuchowski)">
Nikanor (Niesłuchowski)

Nikanor, imię świeckie Mikołaj Niesłuchowski (ur. 8 marca 1909 w Rawaniczach na Białorusi, zm. 19 lutego 1985 w Białymstoku) – polski biskup prawosławny.
Życiorys.
Urodził się 8 marca 1909 we wsi Rowanicze na Białorusi w rodzinie psalmisty. Szkołę podstawową ukończył w Ostrówkach w powiecie nieświeskim, gdzie przybył wraz z rodzicami w 1912.
W 1930 ukończył Seminarium Duchowne w Wilnie. W 1934 r. ukończył prawosławny wydział Teologiczny Uniwersytetu Warszawskiego ze stopniem magistra teologii prawosławnej.
Na kapłana został wyświęcony jako biały (żonaty) duchowny. Owdowiał w 1944, gdy jego żona Olga zginęła w czasie walk radziecko-niemieckich o wieś Jaczno na Białostocczyźnie. Sam duchowny został wówczas ranny.
9 grudnia 1952 metropolita warszawski i całej Polski Makary przedstawił soborowi biskupów Polskiego Autokefalicznego Kościoła Prawosławnego trzy kandydatury duchownych do przyjęcia chirotonii biskupiej i objęcia katedry wrocławskiej i szczecińskiej: ks. Mikołaja Niesłuchowskiego, ks. Jana Lewiarza oraz archimandryty Stefana (Rudyka). Spośród przedstawionych propozycji biskupi wybrali archimandrytę Stefana.
W 1953 był jednym z członków delegacji PAKP na uroczystości restytucji Patriarchatu Bułgarskiego.
W 1964, będąc nadal białym duchownym, otrzymał nominację biskupią. Po złożeniu wieczystych ślubów mniszych, w czasie których przyjął imię zakonne Nikanor, został biskupem pomocniczym diecezji warszawsko-bielskiej z tytułem biskupa lubelskiego. Pozostawał nim od 1965 do 1966. Katedrę białostocko-gdańską objął w 1966, gdy dotychczasowy biskup białostocki Stefan został metropolitą warszawskim i całej Polski po śmierci metropolity Tymoteusza.
Decyzją Świętego Soboru Biskupów w 1966 powołany ordynariuszem diecezji białostocko-gdańskiej. Ingres na katedrę białostocką odbył się 8 maja 1966. W 1978 otrzymał godność arcybiskupa, zaś dwa lata później otrzymał prawo noszenia brylantowego krzyża na kłobuku.
Jako ordynariusz diecezji białostocko-gdańskiej bezskutecznie starał się o zgodę władz na budowę nowej świątyni prawosławnej w Białymstoku, podkreślając, że istniejące cerkwie nie wystarczały, by zapewniać pełną opiekę duszpasterską nad wiernymi. Uzyskał jednak jedynie zezwolenie na budowę nowej świątyni prawosławnej na działce w pobliżu cerkwi św. Marii Magdaleny w Białymstoku. Odmówił jej przyjęcia, twierdząc, że istnienie dwóch obiektów sakralnych w bliskim sąsiedztwie jest bezcelowe. Przeprowadził kapitalny remont soboru św. Mikołaja w Białymstoku, zaś w 1979 wyświęcił nową cerkiew Zaśnięcia Najświętszej Maryi Panny w Białymstoku–Starosielcach.
Osobiście prowadził katechezę dla dzieci w budynku parafii Wszystkich Świętych w Białymstoku, gdzie też sam zamieszkiwał, zainicjował także odrębne Święte Liturgie adresowane w szczególny sposób do dzieci.
Brał udział w ruchu na rzecz pokoju. Występował na konferencjach dotyczących udziału prawosławnych w ruchu na rzecz pokoju w Bułgarii, ZSRR i Rumunii.
18 lipca 1981 przeszedł w stan spoczynku. Zmarł cztery lata później w Białymstoku i został pochowany na cmentarzu parafialnym parafii Wszystkich Świętych.
Będąc inwigilowanym przez aparat bezpieczeństwa SB, był zarejestrowany jako tajny współpracownik SB o pseudonimie „Magister”.

</doc>
<doc id="1546731" url="https://pl.wikipedia.org/wiki?curid=1546731" title="51. ceremonia wręczenia nagród Grammy">
51. ceremonia wręczenia nagród Grammy

51. ceremonia wręczenia nagród Grammy – gala, która odbyła się 8 lutego 2009 roku, gdzie ogłoszono laureatów nagród Grammy za dokonania muzyczne zrealizowane od 1 października 2007 roku do 30 września 2008. Nominacje do nagród ogłoszono 3 grudnia 2008 roku. Po raz szósty z rzędu ceremonia odbyła się w Staples Center w Los Angeles. Galę w telewizji pokazał CBS w USA o godzinie 20.00 miejscowego czasu, zaś w Polsce TVP2 o godzinie 2.00 polskiego czasu.
Podczas tej edycji Grammy nagrodę MusiCares Person of the Year za całościowy wkład w historię muzyki i filantropii odebrał Neil Diamond.
Najwięcej nominacji do nagród otrzymali: Lil Wayne – 8; Coldplay – 7; po 6: Jay-Z, Ne-Yo i Kanye West; po 5: Alison Krauss, John Mayer, Robert Plant, Radiohead i Jazmine Sullivan; po 4: Jennifer Hudson, Adele, Danger Mouse, The Eagles, Lupe Fiasco, George Strait i T.I.
Nagrody ogólne.
1. Nagranie Roku
2. Album Roku
3. Piosenka Roku
4. Najlepszy Nowy Artysta
Pop.
5. Najlepsze Żeńskie Wykonanie Pop
6. Najlepsze Męskie Wykonanie Pop
7. Najlepsze Wokalne Wykonanie Pop przez Duet lub Grupę
8. Najlepsza Wokalna Współpraca Pop
9. Najlepsze Instrumentalne Wykonanie Pop
10. Najlepszy Album Instrumentalny Pop
11. Najlepszy Album Wokalny Pop
Muzyka taneczna.
12. Najlepsze Nagranie Muzyki Tanecznej
13. Najlepszy Album Muzyki Elektronicznej/Tanecznej
Pop tradycyjny.
14. Najlepszy Album Wokalnego Popu Tradycyjnego
Rock.
15. Najlepsze Wokalne Wykonanie Solowe Rock
16. Najlepsze Wokalne Wykonanie Rock przez Duet lub Grupę
17. Najlepsze Wykonanie Hard Rock
18. Najlepsze Wykonanie Heavy Metal
19. Najlepsze Instrumentalne Wykonanie Rock
20. Najlepsza Piosenka Rock
21. Najlepszy Album Rock
Muzyka alternatywna.
22. Najlepszy Album Muzyki Alternatywnej
R’n’B.
23. Najlepsze Wokalne Wykonanie Żeńskie R’n’B
24. Najlepsze Wokalne Wykonanie Męskie R’n’B
25. Najlepsze Wokalne Wykonanie R’n’B przez Duet lub Grupę
26. Najlepsze Wokalne Wykonanie Tradycyjnego R’n’B
27. Najlepsze Wykonanie Urban R’n’B/ R’n’B Alternatywnego
28. Najlepsza Piosenka R’n’B
29. Najlepszy Album R’n’B
30. Najlepszy Album Współczesnego R’n’B
Rap.
31. Najlepsze Solowe Wykonanie Rap
32. Najlepsze Wykonanie Rap przez Duet lub Grupę
33. Najlepsza Współpraca Rapowa/Śpiewana
34. Najlepsza Piosenka Rap
35. Najlepszy Album Rap
Country.
36. Najlepsze Wokalne Wykonanie Żeńskie Country
37. Najlepsze Wokalne Wykonanie Męskie Country
38. Najlepsze Wokalne Wykonanie Country przez Duet lub Grupę
39. Najlepsza Wokalna Współpraca Country
40. Najlepsze Instrumentalne Wykonanie Country
41. Najlepsza Piosenka Country
42. Najlepszy Album Country
43. Najlepszy Album Bluegrass
New Age.
44. Najlepszy Album New Age
Jazz.
45. Najlepszy Album Jazzu Współczesnego
46. Najlepszy Album Jazzu Wokalnego
47. Najlepsza Instrumentalna Solówka Jazzowa
48. Najlepszy Instrumentalny Album Jazzowy – Wykonanie Solo lub przez Grupę (Kameralną)
49. Najlepszy Album Jazzowy – Wykonanie przez Duże Zespoły Jazzowe
50. Najlepszy Album Jazzu Latynoskiego
Gospel.
51. Najlepsze Wykonanie Gospel
52. Najlepsza Piosenka Gospel
53. Najlepszy Album Rock Gospel/Rap Gospel
54. Najlepszy Album Pop Gospel lub Gospel Współczesne
55. Najlepszy Album Southern Gospel/Country Gospel/Bluegrass Gospel
56. Najlepszy Album Gospel Tradycyjne
57. Najlepszy Album Współczesnego R’n’B Gospel
Muzyka latynoska.
58. Najlepszy Album Popu Latynoskiego
59. Najlepszy Album Rocka lub Alternatywnej Muzyki Latynoskiej
60. Najlepszy Album Urban R’n’B Latynoskiego
61. Najlepszy Album Tropikalnej Muzyki Latynoskiej
62. Najlepszy Album Regionalnej Muzyki Meksykańskiej
63. Najlepszy Album Tejano
64. Najlepszy Album Norteño
65. Najlepszy Album Banda
Blues.
66. Najlepszy Album Bluesa Tradycyjnego
67. Najlepszy Album Bluesa Współczesnego
Folk.
68. Najlepszy Album Folku Tradycyjnego
69. Najlepszy Album Americana/Współczesnego Folku
70. Najlepszy Album Natywnej Muzyki Amerykańskiej
71. Najlepszy Album Muzyki Hawajskiej
72. Najlepszy Album Muzyki Zydeco lub Cajun
Reggae.
73. Najlepszy Album Reggae
World Music (muzyka świata).
74. Najlepszy Album Tradycyjnej Muzyki Świata
75. Najlepszy Album Współczesnej Muzyki Świata
Polka.
76. Najlepszy Album – Polka
Muzyka dziecięca.
77. Najlepszy Album z Musicalem dla Dzieci
78. Najlepszy Album Czytany dla Dzieci
Słowo mówione.
79. Najlepszy Album Mówiony (Poezja/Audio-Booki/Opowiadania)
Kabaret/satyra.
80. Najlepszy Album Satyryczny
MUSICAL.
81. Najlepszy Album z Musicalu
Film/TV/media wizualne.
82. Najlepszy Album Soundtrack – Kompilacja dla Filmu Kinowego/Telewizyjego lub dla Innych Mediów Wizualnych
83. Najlepszy Album Soundtrack z Oryginalnymi Utworami Instrumentalnymi dla Filmu Kinowego/Telewizyjego lub dla Innych Mediów Wizualnych
84. Najlepsza Piosenka Napisana Dla Filmu Kinowego/Telewizyjego lub dla Innych Mediów Wizualnych
Kompozycja/aranżacja.
85. Najlepsza Kompozycja Instrumentalna
86. Najlepsza Aranżacja Instrumentalna
87. Najlepsza Aranżacja Instrumentalna przy Utworze Wokalnym
Opakowanie.
88. Najlepsze Opakowanie Nagrań
89. Najlepsze Wydanie „Box” lub Specjalna Edycja Limitowana Opakowania Albumu
Opisy albumowe.
90. Najlepsza Treść Książeczki Albumu
Nagrania archiwalne.
91. Najlepszy Album Nagrań Archiwalnych
"" (Nina Simone) – Richard Seidel, prod.
Produkcja w muzyce rozrywkowej.
92. Najlepiej Zaaranżowany Album w Muzyce Rozrywkowej
93. Producent Roku
94. Najlepsze Rozrywkowe Zremiksowane Nagranie
Technika zapisu dźwięku surround sound.
95. Najlepszy Album w Systemie Zapisu 5.1
Produkcja w muzyce poważnej.
96. Najlepiej Zaaranżowany Album Muzyki Poważnej
97. Producent Roku – Muzyka Poważna
Muzyka poważna.
98. Najlepszy Album Muzyki Poważnej
99. Najlepsze Wykonanie Orkiestrowe
100. Najlepsze Nagranie Opery
101. Najlepsze Wykonanie Chóralne
102. Najlepsze Solistyczne Wykonanie Instrumentalne (z Orkiestrą)
103. Najlepsze Solistyczne Wykonanie Instrumentalne (bez Orkiestry)
104. Najlepsze Wykonanie Kameralne
105. Najlepsze Wykonanie przez Orkiestrę Kameralną
106. Najlepsze Wokalne Wykonanie Poważne
107. Najlepsza Współczesna Kompozycja Poważna
108. Najlepsze Nagranie Muzyki Eksperymentalnej
Video muzyczne.
109. Najlepszy Krótkometrażowy Film Muzyczny
110. Najlepszy Długometrażowy Film Muzyczny

</doc>
<doc id="1546732" url="https://pl.wikipedia.org/wiki?curid=1546732" title="Mistrzostwa Świata w Skeletonie 2005">
Mistrzostwa Świata w Skeletonie 2005



</doc>
<doc id="1546736" url="https://pl.wikipedia.org/wiki?curid=1546736" title="Akka (ujednoznacznienie)">
Akka (ujednoznacznienie)



</doc>
<doc id="1546737" url="https://pl.wikipedia.org/wiki?curid=1546737" title="Chodzież (stacja kolejowa)">
Chodzież (stacja kolejowa)

Chodzież – stacja kolejowa w Chodzieży, w woj. wielkopolskim, w Polsce. Mieści się przy ulicy Dworcowej. Została zbudowana w XIX wieku.
W roku 2017 stacja obsługiwała 500–699 pasażerów na dobę.
W latach 2012-2013 przeprowadzono kosztem ponad 3 mln zł remont dworca, inwestycja została sfinansowana z budżetu państwa i środków własnych PKP SA. Uroczyste otwarcie zmodernizowanego dworca miało miejsce 12 kwietnia 2013.

</doc>
<doc id="1546741" url="https://pl.wikipedia.org/wiki?curid=1546741" title="Mistrzostwa Świata w Skeletonie 2007">
Mistrzostwa Świata w Skeletonie 2007



</doc>
<doc id="1546743" url="https://pl.wikipedia.org/wiki?curid=1546743" title="1996 NBA Draft">
1996 NBA Draft

1996 NBA Draft był jubileuszowym – 50 draftem w historii NBA. Odbył się 26 czerwca 1996 w East Rutherford w New Jersey. Uważa się go za jeden z najlepszych draftów w historii (obok tych z lat 1984, czy 2003). Wybrano w nim trzech zdobywców tytułu NBA MVP (Kobe Bryant, Allen Iverson, Steve Nash), siedmiu uczestników NBA All-Star Game, ośmiu wybranych do All-NBA Team i dwóch zdobywców tytułu Obrońcy Roku (Ben Wallace i Marcus Camby).
Legenda.
Pogrubiona czcionka - wybór do All-NBA Team.
Gwiazdka (*) - członkowie Basketball Hall of Fame.
Runda pierwsza.
Gracze spoza pierwszej rundy tego draftu, którzy wyróżnili się w czasie gry w NBA to: Ben Wallace (wybrany do All-NBA Team, występ w NBA All-Star Game), Othella Harrington, Moochie Norris, Malik Rose, Shandon Anderson, Chucky Atkins, Adrian Griffin.
Z numerem 53. przez Milwaukee Bucks został wybrany Jeff Nordgaard, obecnie obywatel polski, zaś z numerem 57. Drew Barry (przez Seattle SuperSonics), który także grał w polskiej lidze koszykówki.
W drugiej rundzie Philadelphia 76ers wybrali przyszłych graczy MLB, Marka Hendricksona i Ryana Minora (numery 31. i 32.). Hendrickson rozegrał 114 meczów w NBA i jest jednym z 11 zawodników, którzy występowali w obydwu ligach zawodowych.

</doc>
<doc id="1546744" url="https://pl.wikipedia.org/wiki?curid=1546744" title="Whois">
Whois



</doc>
<doc id="1546745" url="https://pl.wikipedia.org/wiki?curid=1546745" title="Centro de Ensino Unificado de Brasília EC">
Centro de Ensino Unificado de Brasília EC

Centro de Ensino Unificado de Brasília Esporte Clube − brazylijski klub piłkarski z siedzibą w mieście Brasília, stolicy państwa.
Historia.
Założony w 1968 roku klub "CEUB" jest pierwszym stołecznym klubem, który w 1973 roku wziął udział w rozgrywkach pierwszej ligi brazylijskiej (Campeonato Brasileiro Série A).

</doc>
<doc id="1546746" url="https://pl.wikipedia.org/wiki?curid=1546746" title="Kobieta Gigant">
Kobieta Gigant

Gigantyczna Kobieta lub Kobieta Giant (hiszp. "La Mujer Gigante") – hiszpańska prywatna interaktywna instalacja edukacyjna, zapoznająca zwiedzających z budową i działaniem wewnętrznych organów ciała ludzkiego.
Charakter edukacyjny.
Obiekt ma formę leżącej kobiety, o długości 38 metrów, szerokości 8 metrów i maksymalnej wysokości 7 metrów. Zwiedzanie trwa około 30 minut i obejmuje 4 regiony ciała. We wnętrzu głowy wyjaśniane jest działanie zmysłów, budowa wnętrza czaszki oraz oka i ucha. Wewnątrz klatki piersiowej pokazywany i omawiany jest proces oddychania oraz wpływ dymu tytoniowego na organizm, a także praca serca. W żołądku omówiony jest proces trawienia oraz organy w nim uczestniczące. W pozostałej części brzucha obejrzeć można, oprócz układu moczowego i jelit także makietę płodu.
Lokalizacja.
Wystawa jest mobilna. Od listopada 2008 do kwietnia 2009 znajdowała się w Máladze w Hiszpanii. Obecnie (2010-2011) wystawa znajduje się w Madrycie.

</doc>
<doc id="1546749" url="https://pl.wikipedia.org/wiki?curid=1546749" title="CEUB Brasilia">
CEUB Brasilia



</doc>
<doc id="1546751" url="https://pl.wikipedia.org/wiki?curid=1546751" title="Centro de Ensino Unificado de Brasília Esporte Clube">
Centro de Ensino Unificado de Brasília Esporte Clube



</doc>
<doc id="1546753" url="https://pl.wikipedia.org/wiki?curid=1546753" title="Krzysztof Wolsztyński">
Krzysztof Wolsztyński

Krzysztof Wolsztyński (ur. 20 sierpnia 1958 w Bydgoszczy) – polski lekkoatleta specjalizujący się w biegach długich, działacz sportowy. Absolwent gdańskiej AWFiS.
Życiorys.
W latach 1973 - 1978 reprezentował klub Zawisza Bydgoszcz, a przez następnych 10 lat pracował w tamtejszej sekcji lekkoatletycznej jako trener. Od 1983 do 1989 był trenerem reprezentacji juniorów w biegach długich i średnich. Od 2002 pełni funkcję prezesa Kujawsko-Pomorskiego Związku Lekkiej Atletyki. W 2004 odznaczony Srebrnym Krzyżem Zasługi. Dyrektor szeregu międzynarodowych imprez lekkoatletycznych odbywających się w Bydgoszczy m.in. mistrzostw świata juniorów i Europejskiego Festiwalu Lekkoatletycznego. W 2008 został odznaczony przez Radę Miasta Bydgoszczy Medalem Kazimierza Wielkiego oraz został wybrany Bydgoszczaninem Roku. Na przełomie 2008 i 2009, bezskutecznie, ubiegał się o fotel szefa Polskiego Związku Lekkiej Atletyki (od roku 2005 jest wiceprezesem organizacji ds. kontaktu z terenem). Od 2002 roku jest prezesem Kujawsko-Pomorskiego Związku Lekkiej Atletyki. Na przestrzeni lat Wolsztyński był dyrektorem wielu międzynarodowych imprez lekkoatletycznych, m.in. Pucharu Europy w Lekkoatletyce 2004, Mistrzostw Świata w Biegach Przełajowych 2010 i 2013, Mistrzostw Świata Juniorów w Lekkoatletyce 2016, Młodzieżowych Mistrzostw Europy w Lekkoatletyce 2017, Drużynowych Mistrzostw Europy w Lekkoatletyce 2019 oraz Halowych Mistrzostw Europy w Lekkoatletyce 2021. Poza tym Wolsztyński jest dyrektorem dwóch mityngów - Memoriału Ireny Szewińskiej, który odbywa się na Stadionie im. Zdzisława Krzyszkowiaka w Bydgoszczy oraz halowych zawodów Copernicus Cup w Arena Toruń, zaliczanych do prestiżowego cyklu World Athletics Indoor Tour Gold.

</doc>
<doc id="1546754" url="https://pl.wikipedia.org/wiki?curid=1546754" title="Lactatio Bernardi">
Lactatio Bernardi

Lactatio Bernardi – cud oraz przedstawienie w sztuce chrześcijańskiej nawiązujące do spotkania Bernarda z Clairvaux z Matką Bożą i Jezusem w Katedrze w Spirze w roku 1146. 
Kontekst dogmatyczny.
Według Ojców Kościoła (Tertulian, Atanazy z Aleksandrii, a szczególnie Efrem Syryjczyk w "Ephraem, Nat. 4, 149-150.153.183-185") karmienie mlekiem przez Matkę Boską powiązane jest z ludzką naturą Matki oraz Jezusa oraz przekazywaniem w ten sposób przez Marię boskiej energii na niższe poziomy.
Opis cudu.
W narracji kościoła rzymskokatolickiego, Bernard z Clairvaux modlił się wraz z młodymi mnichami śpiewając hymn "Ave Maris Stella": 
 "Monstra te esse matrem" (Pokaż, że jesteś matką) 
 "sumat per te precem..."
Po tym uporczywym przywoływaniu przez niego matczynej esencji Matki Boskiej, pojawiła ona mu się osobiście, odstawiła na bok Dzieciątko i zajęła się Bernardem: poluzowała swój stan, obnażyła pierś i nakarmiła głodnego Bernarda mlekiem z piersi. Po doznanej ekstazie święty twierdził, że smakowało ono jak miód.
Materiały historyczne i ikonografia.
Jedną z pierwszych wzmianek o cudzie znaleźć można w anonimowych "exempla" o nazwie "Ci nous dit" z lat 1313-1330. Pierwsze przedstawienia "Lactatio Bernardi" pojawiły się w XIV w. Temat był obecny w sztuce do końca XVIII w. "Lactatio Bernardi" zazwyczaj przedstawia Matkę Boską z Dzieciątkiem naciskającą lewą ręką swoją prawą pierś, z której tryska mleko do ust klęczącego Bernarda.
Mleko Marii Dziewicy, "lac miraculosum beatae Mariae virginis" było sprzedawane też jako relikwia, co dało później w bardziej laickich wiekach nazwę wina Liebfrauenmilch.

</doc>
<doc id="1546755" url="https://pl.wikipedia.org/wiki?curid=1546755" title="Belvedere (Kalifornia)">
Belvedere (Kalifornia)

Belvedere – miasto w Stanach Zjednoczonych, w stanie Kalifornia, w hrabstwie Marin na północ od San Francisco. Według spisu ludności z roku 2000, w Belvedere mieszka 2150 mieszkańców. Miasto położone jest na półwyspie Tiburon nad Zatoką San Francisco.
Belvedere jest jednym z najbogatszych miast w rejonie Zatoki San Francisco. Według spisu ludności z 2000, dochód na mieszkańca wynosi $113,595, dzięki czemu Belvedere jest miastem z najwyższym dochodem na mieszkańca w stanie Kalifornia i na jest 17 miejscu w Stanach Zjednoczonych. Jest to również miasto bardzo drogie, najtańsze domy kosztują tu powyżej 2 milionów dolarów. Nazwa miasta pochodzi z włoskiego i oznacza "wspaniały widok". Miasto ma bardzo dobre notowania w statystykach kryminalnych: pomiędzy 1994 a 2001 nie zanotowano tu żadnych zabójstw, a niska przestępczość czyni Belvedere jednym z najbezpieczniejszych miast w Stanach Zjednoczonych.
W Belvedere nie ma sklepów ani restauracji, najbliższe znajdują się w sąsiadującym Tiburon. Miasto posiada park, posterunek policji, szkołę podstawową, plac zabaw dla dzieci. W parku odbywają się koncerty i przedstawienia operowe. Jednym z największych budynków jest Kościół Episkopalny Św. Stefana. Średnia wieku w Belvedere wynosi 53 lata. Dzieci i nastolatki do 18 lat stanowią 20 procent populacji. Młodzież uczy się w szkole średniej w niedalekim Larkspur.

</doc>
<doc id="1546756" url="https://pl.wikipedia.org/wiki?curid=1546756" title="Obwód woroszyłowgradzki">
Obwód woroszyłowgradzki



</doc>
<doc id="1546757" url="https://pl.wikipedia.org/wiki?curid=1546757" title="Nytt sjømålsmissil">
Nytt sjømålsmissil



</doc>
<doc id="1546759" url="https://pl.wikipedia.org/wiki?curid=1546759" title="Nytt sjomalsmissil">
Nytt sjomalsmissil



</doc>
<doc id="1546760" url="https://pl.wikipedia.org/wiki?curid=1546760" title="Makuch">
Makuch

Makuchy, kołacze, kuchy – wytłoki będące ubocznym produktem wytwarzania oleju z roślin oleistych – z nasion: maku, słonecznika, rzepaku (około 650 kg z 1 t nasion), sezamu, soi, lnu, a także orzechów i innych. Zawierają m.in. węglowodany, białka, tłuszcze i sole mineralne. Zamiast makuchów wykorzystana być może również mączka poekstrakcyjna.
Wykorzystywane są:

</doc>
<doc id="1546763" url="https://pl.wikipedia.org/wiki?curid=1546763" title="Pjetër Arbnori">
Pjetër Arbnori

Pjetër Arbnori, właśc. Pjetër Filip Toma (ur. 18 stycznia 1935 w Durrësie, zm. 8 lipca 2006 w Neapolu) – albański polityk i więzień sumienia.
Życiorys.
Pochodził z rodziny katolickiej. Był synem oficera żandarmerii albańskiej Filipa Tomy, zamordowanego w 1942 przez partyzantów komunistycznych oraz Gjystiny. Po ukończeniu szkoły średniej podjął pracę nauczyciela w małej wiejskiej szkółce, ale został powołany do wojska i z powodu „złego pochodzenia” nie mógł już wrócić do pracy w szkole. Po zakończeniu służby wojskowej przyjechał do Durrësu i zaczął pracować jako robotnik rolny. Używając sfałszowanych dokumentów na nazwisko Pjeter Arbnori dostał się na studia na Uniwersytecie Tirańskim, które zakończył po trzech latach. Aresztowany przez Sigurimi w 1961, kiedy podjął próbę stworzenia nielegalnej organizacji socjaldemokratycznej. W sierpniu 1962 sąd skazał go na karę śmierci, ale egzekucję wstrzymano i zamieniono ją na karę 25 lat więzienia. Większość kary odbywał w więzieniu w Burrelu. Wyszedł na wolność w sierpniu 1989, po odsiedzeniu 28 lat. 14 stycznia 1990 wziął udział w demonstracjach w Szkodrze, w czasie których obalono pomnik Stalina. W 1991 wstąpił do Demokratycznej Partii Albanii i współtworzył struktury tej partii w Szkodrze. Po wyborach 1992 został przewodniczącym parlamentu albańskiego. W parlamencie zasiadał do 2001.
W 1993 został oskarżony przez byłego funkcjonariusza tajnej policji, Luana Pobratiego, że był współpracownikiem Sigurimi i zarejestrowano go pod pseudonimem "Koromanja", ale zarzuty te nie znalazły potwierdzenia w dokumentach. W sierpniu 1997 jego protest głodowy trwający trzy tygodnie doprowadził do uchwalenia tzw. poprawki Arbnoriego, gwarantującej opozycji dostęp do mediów publicznych. Zmarł na chorobę wieńcową.
Oprócz wspomnień i powieści miał na swoim koncie tłumaczenia z języka francuskiego.
Pośmiertnie został odznaczony orderem Matki Teresy, a w 2011 orderem "Nderi i Kombit" (Honor Narodu). Otrzymał także tytuł Męczennika za Demokrację (Pishtar i Demokracise). W 2007 jego imieniem nazwano nagrodę przyznawaną przez Narodowe Centrum Kultury za wybitne osiągnięcia literackie. W lipcu 2018 przy budynku parlamentu albańskiego odsłonięto popiersie Arbnoriego. Jego imię nosi jedna z ulic w północnej części Tirany, a także ulice w Szkodrze i w Kamzie.
Był żonaty, miał dwoje dzieci.

</doc>
<doc id="1546764" url="https://pl.wikipedia.org/wiki?curid=1546764" title="CEUB">
CEUB



</doc>
<doc id="1546766" url="https://pl.wikipedia.org/wiki?curid=1546766" title="Pjeter Arbnori">
Pjeter Arbnori



</doc>
<doc id="1546768" url="https://pl.wikipedia.org/wiki?curid=1546768" title="Warganism">
Warganism

Warganism – rumuńska grupa muzyczna powstała w 1995 roku pod nazwą Dies Irae. W 2008 roku grupa zmieniła nazwę na Warganism. Tego samego roku ukazał się drugi album zespołu zatytułowany "Centipede" wydany nakładem wytwórni muzycznej Taine Records.
Historia.
Zespół powstał w 1995 roku w Bukareszcie, jako grupa grająca heavy metal. Pierwsze nagrania demo zespołu ukazały się w 1996 roku. Rok później ukazał się split Dies Irae z zespołem God zatytułowana "A Perennial Spleen / Iconografic &amp; Apotropaic". W 1998 roku ukazał się pierwszy album grupy Gargoyles wydany nakładem wytwórni muzycznej Bestial Records.
W 2000 roku ukazał się singel pt. "Warganism" do którego został zrealizowany pierwszy teledysk w historii grupy. Rok później grupę opuścił perkusista Victor Stoica, który wyjechał do Stanów Zjednoczonych aby ukończyć studia. W 2005 roku Stoica wrócił do Rumunii ponownie dołączając do grupy, z którą nagrał singel "Shadow Boxing", wydany rok później.
W 2008 roku grupa zmieniła nazwę na Warganism. Tego samego roku ukazał się drugi album zespołu zatytułowany "Centipede", wydany nakładem wytwórni muzycznej Taine Records.

</doc>
<doc id="1546772" url="https://pl.wikipedia.org/wiki?curid=1546772" title="Dies Irae (grupa muzyczna z Rumunii)">
Dies Irae (grupa muzyczna z Rumunii)



</doc>
<doc id="1546774" url="https://pl.wikipedia.org/wiki?curid=1546774" title="Temperature absolutna">
Temperature absolutna



</doc>
<doc id="1546780" url="https://pl.wikipedia.org/wiki?curid=1546780" title="Mistrzostwa Świata w Biathlonie 1994">
Mistrzostwa Świata w Biathlonie 1994

29. Mistrzostwa świata w biathlonie odbyły się 15 marca 1994 roku w Canmore. Mistrzostwa organizowane były w tym samym roku co igrzyska olimpijskie w Lillehammer, dlatego rozegrana została tylko jedna konkurencja – bieg drużynowy, której zabrakło w programie olimpijskim. Reprezentanci Polski nie startowali.

</doc>
<doc id="1546781" url="https://pl.wikipedia.org/wiki?curid=1546781" title="Jozefina Topalli">
Jozefina Topalli

Jozefina Topalli z d. Çoba (ur. 26 listopada 1963 w Szkodrze) – albańska polityk, w latach 2005–2013 przewodnicząca parlamentu albańskiego.
Życiorys.
Ukończyła studia matematyczne i prawnicze na Uniwersytecie Tirańskim, a następnie studia podyplomowe z zakresu stosunków międzynarodowych na uniwersytecie w Padwie. Po studiach podjęła pracę w Instytucie Upraw Kukurydzy w Szkodrze, a potem w miejscowej Izbie Handlowej. W latach 1995–1996 wykładała na uniwersytecie im. Luigji Gurakuqiego w Szkodrze. W latach 90. wstąpiła do Demokratycznej Partii Albanii, awansując w 2000 na stanowisko wiceprzewodniczącej partii.
W wyborach 1996 po raz pierwszy zdobyła mandat deputowanej do Zgromadzenia Albanii, pracując w komisji prawa i zagadnień konstytucyjnych. We wrześniu 2005 wybrana przewodniczącą parlamentu. Było to najwyższe stanowisko polityczne w państwie, jakie kiedykolwiek zajmowała w Albanii kobieta.
Po wyborach 2009 została ponownie wybrana na przewodniczącą parlamentu. Wybory parlamentarne w 2013 przyniosły jej kolejny mandat deputowanej, ale po porażce swojej partii utraciła stanowisko przewodniczącej parlamentu, straciła też pozycję jednej z najbardziej wpływowych postaci w Demokratycznej Partii Albanii. W 2017 z uwagi na krytykę Lulzima Bashy, przywódcy partii nie została umieszczona na liście kandydatów do parlamentu. W kwietniu 2022 zdecydowała się na powrót w szeregi partii.
Dwukrotnie odwiedziła Polskę: 13–14 marca 2007, a następnie w dniach 7–8 czerwca 2011. W 2010 została wyróżniona nagrodą Mediterranean Award za działania na rzecz pokoju.
Jest mężatką (mąż Tonin), ma dwoje dzieci (syna Genariego i córkę Megi).

</doc>
<doc id="1546783" url="https://pl.wikipedia.org/wiki?curid=1546783" title="Głagolica (system liczbowy)">
Głagolica (system liczbowy)

System liczbowy głagolicy – system liczbowy języka cerkiewnosłowiańskiego. Jest to system addytywny. W odróżnieniu od systemu liczbowego cyrylicy znane są również niektóre wartości dla rzędu tysięcy.
Liczby zapisywano poczynając od (litery) największej do najmniejszej; wyjątkiem były liczby 11…19, w których pisano zgodnie z wymową „cyfry” 1…9 przed „dziesiątką”.Np.: ⰓⰂⰊ („sъto tri na desęti”, czyli sto trzy na ście (dziesięć)).

</doc>
<doc id="1546784" url="https://pl.wikipedia.org/wiki?curid=1546784" title="John Faed">
John Faed

John Faed (ur. 31 sierpnia 1819, zm. 22 października 1902) – szkocki malarz, brat Thomasa Faeda.
Uczył się w Akademii w Edynburgu pod kierunkiem Williama Allana, ale większość umiejętności zdobył dzięki swojej pracy. Od dwunastego roku życia pracował jako miniaturzysta, później zajął się malarstwem olejnym. Malował rustykalne sceny rodzajowe inspirowane szkockimi piosenkami, legendami i poezją. Wystawiał w Royal Scottish Academy, a po wyjeździe w 1864 do Londynu również w Royal Academy.
Kolejnym etapem w twórczości Faeda było malarstwo historyczne i religijne, inspirowane Biblią. Chętnie poruszał tematy literackie, malował m.in. sceny ilustrujące sztuki Szekspira będąc pod wyraźnym wpływem prerafaelitów. Faed malował również portrety, spośród których najbardziej znane były George Washingtona i Isaaca Newtona.
Dorobek artysty szacowany jest na blisko 300 obrazów wystawionych za życia autora w brytyjskich galeriach, największe zbiory jego prac posiadają Metropolitan Museum of Art w Nowym Jorku, Cleveland Museum of Art, Wolverhampton Art Gallery, Glasgow Art Gallery &amp; Museum i National Gallery w Edynburgu.

</doc>
<doc id="1546786" url="https://pl.wikipedia.org/wiki?curid=1546786" title="Reprezentacja Kazachstanu w hokeju na lodzie kobiet">
Reprezentacja Kazachstanu w hokeju na lodzie kobiet

Reprezentacja Kazachstanu w hokeju na lodzie kobiet – jedna z czołowych drużyn świata w hokeju kobiecym. Obecnie znajduje się na dziesiątym miejscu w rankingu IIHF. Dotychczas występowała czterokrotnie w elicie, a trzy razy zwyciężyły w dywizji pierwszej (w 2000, 2004 i 2008 roku). Raz drużynie z Kazachstanu udało się zakwalifikować do igrzysk olimpijskich. W Salt Lake City jednak nie udało się wygrać ani jednego meczu, jednocześnie zawodniczki ze Stanów Zjednoczonych przywiozły bilans bramek 1:18, zajmując ósme miejsce. Najlepszym miejscem w historii mistrzostw świata Kazaszek jest szóste miejsce z 2009 roku. W Kazachstanie zarejestrowanych jest 84 zawodniczek.

</doc>
<doc id="1546789" url="https://pl.wikipedia.org/wiki?curid=1546789" title="Bogdan Chełmicki">
Bogdan Chełmicki

Bohdan Józef Nałęcz Chełmicki (ur. 20 marca 1895 w Warszawie, zm. 2 maja 1982 tamże) – polski ziemianin, działacz społeczny, polityk, poseł na Sejm w II Rzeczypospolitej, syn Bronisława.
Wstęp.
Po śmierci ojca w 1911 roku otrzymał razem z siostrą Krystyną dobra Kowalki. Krystyna Chełmicka wkrótce zmarła przekazując w testamencie swoją część matce Ksawerze. Taki stan prawny majątku (tj. współwłasność) trwał aż do 1946 roku.
Wykształcenie.
Po ukończeniu w 1912 gimnazjum w Warszawie studiował rolnictwo w Wiedniu. W 1918 roku ukończył Wyższą Szkołę Rolną w Warszawie. Podczas studiów należał do korporacji akademickiej Jagiellonia. Wstąpił jako ochotnik służąc od 1920 roku początkowo w 1., a następnie w 201. pułku szwoleżerów.
Aktywność społeczna.
Był aktywnym działaczem społecznym w powiecie rypińskim. W latach 1928–1937 pełnił funkcję prezesa Okręgowego Towarzystwa Organizacji i Kółek Rolniczych. Od 1926 roku był członkiem ROTR w Rypinie. W 1935 roku został posłem na sejm RP z ramienia BBWR
W 1939 roku opuścił Kowalki udając się do Kowna. Potem wrócił do Warszawy i został administratorem majątków w Generalnym Gubernatorstwie. Należał do AK.
Po wojnie administrował majątkami Państwowych Nieruchomości Ziemskich.

</doc>
<doc id="1546792" url="https://pl.wikipedia.org/wiki?curid=1546792" title="Albarracín">
Albarracín

Albarracín (w języku aragońskim: Albarrazín) – stolica administracyjna comarki Sierra de Albarracín w prowincji Teruel w Aragonii (Hiszpania).
Miasto liczy 1050 mieszkańców (2001) i zajmuje powierzchnię 456,5 km².
Geografia.
Albarracín leży na wysokości 1171 m n.p.m. w górach południowej Aragonii, w pasmie Sierra de Albarracín, nad rzeką Guadalaviar. Przez miejscowość biegnie droga A-1512 (Te-V-9111).
Historia.
W okresie wpływów rzymskich była to celtiberyjska osada "Lobetans" (łac. "Lobetum"), w prowincji Tarraconensis.
W roku 133 p.n.e. Rzymianie podporządkowali sobie miejscowe plemiona i w okolicach Albarracín założyli kilka osad. W I wieku n.e. zbudowali 18-kilometrowy akwedukt. Był to jeden z najważniejszych obiektów użyteczności publicznej wzniesionych w Hiszpanii przez Rzymian.
W IX wieku ziemie te zajęli Maurowie. W latach 1012–1104 andaluzyjska dynastia Banu Razin ustanowiła tu samodzielny taifat, później podporządkowany kalifatowi Almorawidów. W połowie XII wieku Albarracín należał do dominiów Muhammada ibn Mardāniša, emira Murcji i Walencji, zwanego szeroko pod przydomkiem Króla Wilka (el Rey Lobo, ur. 1124, panował 1147-1172). Mardāniš, zacięty przeciwnik kalifów z dynastii Almohadów, przekazał miasto w latach 60. XI wieku swemu chrześcijańskiemu sprzymierzeńcowi, pochodzącemu z Nawarry Pedro Ruizowi de Azagra. Tak przynajmniej twierdzili członkowie rodu Azagrów, którzy nie wyrzekłszy się chrześcijaństwa, szybko zerwali związki wasalne z muzułmańskim królestwem. Inna wersja wypadków mówi o nadaniu Albarracín Pedro Ruizowi przez króla Nawarry Sancho Mądrego. Założywszy niezależną seniorię u zbiegu granic Aragonu, Kastylii i Walencji, panowie z rodu Azagrów uznawali się jedynie za "vasallos de Santa María". Skoligaceni z kastylijskimi i nawarskimi magnatami, Azagrowie zaangażowali się jednak nade wszystko w życie polityczne Korony Aragonu, uzyskując kolejne nadania od tamtejszych władców zabiegających o udział Azagrów w wyprawach przeciw muzułmanom. Za panowania Piotra II Katolickiego Azagrowie stali się panami większości znaczących miast Nowego Aragonu. W 1276 r. ród wygasł, a jego dobra przejęła kastylijska familia możnowładcza de Lara. Wrogie stosunki z rezydującymi w Barcelonie monarchami ściągnął na ich głowy karne ekspedycje Piotra III Wielkiego (1284) i Jakuba II Sprawiedliwego (1300), które poddały Albarracín zwierzchności Korony Aragonu.
W 1961 roku rząd Hiszpanii uznał miejscowość za pomnik historyczny. W roku 2005 eksperci w dziedzinie turystyki uhonorowali Albarracín tytułem „najpiękniejszego miasta Hiszpanii”.
Obecnie miasto jest ważnym ośrodkiem turystycznym, co roku odwiedza je ponad 100 tysięcy osób.
Zabytki.
Do najważniejszych zabytków należą Balkon Narożny, Dom Niebieski oraz Dom Julianny. Na wzgórzu stoi zamek muzułmańskich emirów z rodu Banu Razin, którego obwarowania są integralną częścią murów miejskich. W Albarracín znajduje się też katedra z XVI wieku oraz zabytkowy ratusz.

</doc>
<doc id="1546795" url="https://pl.wikipedia.org/wiki?curid=1546795" title="Serhij Żurawlow">
Serhij Żurawlow

Serhij Mykołajowycz Żurawlow (ukr. Сергій Миколайович Журавльов, ros. Сергей Николаевич Журавлев, "Siergiej Nikołajewicz Żurawlow"; ur. 24 kwietnia 1959 w Briance, w obwodzie woroszyłowgradzkim, ZSRR, obecnie Ukraina) – ukraiński piłkarz, grający na pozycji obrońcy. Mistrz sportu kategorii międzynarodowej (od 1980).
Kariera piłkarska.
Kariera klubowa.
Wychowanek zespołu Zoria Woroszyłowgrad. W 1979 jako 20 latek debiutował w podstawowym składzie Dynama Kijów. Z nim też odnosił największe sukcesy: Mistrzostwo ZSRR w 1980 i 1981 oraz krajowy puchar w 1982. W 1985 przeszedł do Szachtara Donieck. Potem jeszcze krótko występował w zespołach Metalist Charków, Nistru Kiszyniów, Podillia Chmielnicki, aby w 1987 powrócić do drużyny, w której zaczynał karierę - Zorii Woroszyłowgrad. W tym że roku zakończył karierę piłkarską.
Kariera trenerska.
Obecnie pracuje głównym trenerem grupy młodych piłkarzy DJuFSz Dynamo Kijów im. Walerego Łobanowskiego.

</doc>
<doc id="1546796" url="https://pl.wikipedia.org/wiki?curid=1546796" title="Battles in the North">
Battles in the North

Battles in the North – trzecia płyta studyjna norweskiego zespołu blackmetalowego Immortal wydana 15 maja 1995 roku przez francuską wytwórnię płytową Osmose. Do utworów "Blashyrkh (Mighty Ravendark)" oraz "Grim and Frostbitten Kingdoms" powstały teledyski, które zostały wydane tego samego roku na kasecie VHS "Masters of Nebulah Frost".

</doc>
<doc id="1546797" url="https://pl.wikipedia.org/wiki?curid=1546797" title="Lobetans">
Lobetans



</doc>
<doc id="1546798" url="https://pl.wikipedia.org/wiki?curid=1546798" title="Heinz Perne">
Heinz Perne

Heinz Perne (ur. 8 listopada 1930 w Oberhausen w Zagłębiu Ruhry, zm. 17 stycznia 2008 w Olpe) – niemiecki ksiądz pallotyn, katecheta, dziennikarz i autor piosenek.
Po ewakuacji z 1943 zamieszkał w Nentershausen. W szkole wiejskiej rozpoczął naukę malowania. Od 1946 uczęszczał do gimnazjum. Maturę zdał w 1952, po czym wstąpił do pallotynów w Limburgu, gdzie studiował filozofię i teologię. Po otrzymaniu święceń kapłańskich w 1958 pracował przez kilka lat jako katecheta, następnie zajmował się kształceniem młodzieży i dorosłych. Był też redaktorem "Das Zeichen" (pl. Znak) oraz współwydawcą książek obrazkowych w wydawnictwie Lahn-Verlag z Limburga. Dzięki religijnym pieśniom i piosenkom religijnym granych na swoich koncertach i transmitowanych w radiu i telewizji zyskał międzynarodowy rozgłos.

</doc>
<doc id="1546799" url="https://pl.wikipedia.org/wiki?curid=1546799" title="Nistru Kiszyniów">
Nistru Kiszyniów



</doc>
<doc id="1546800" url="https://pl.wikipedia.org/wiki?curid=1546800" title="Zaria Woroszyłowgrad">
Zaria Woroszyłowgrad



</doc>
<doc id="1546802" url="https://pl.wikipedia.org/wiki?curid=1546802" title="Gustav von Myrdacz">
Gustav von Myrdacz

Gustav von Myrdacz (ur. 7 grudnia 1876 w Wiedniu, zm. 14 kwietnia 1945 w Tiranie) – oficer cesarskiej i królewskiej Armii oraz generał armii albańskiej.
Życiorys.
Urodził się w rodzinie Paula, generała lekarza sztabowego, szefa sanitarnego 4 Korpusu w Budapeszcie, i Emmy z domu Zettl. 
28 sierpnia 1897, po ukończeniu studiów w szkole wojskowej w Wiedniu, został mianowany podporucznikiem i wcielony do Węgierskiego Batalionu Strzelców Polnych Nr 32, który wówczas stacjonował w Zaleszczykach. W latach 1901-1903 był słuchaczem Szkoły Wojennej w Wiedniu, a następnie pełnił służbę jako oficer sztabowy.
Kiedy rozpoczęła się I wojna światowa Myrdacz służył w Sarajewie. W grudniu 1915 otrzymał przydział do XIX Korpusu (dow. gen. Ignaz von Trollmann), który brał udział w walkach w Serbii i opanowaniu północnej Albanii. W czasie służby w Albanii poznał pułkownika Ahmeda Zogollego, z którym się zaprzyjaźnił. 1 maja 1917 Myrdacz został dowódcą IV batalionu straży granicznej ("Grenzjägerbataillon IV"), a następnie szefem sztabu 14 Dywizji Piechoty na froncie włoskim. Brał udział w bitwie nad Isonzo.
5 stycznia 1918 otrzymał promocję na stopień pułkownika. 16 lipca 1918 dowodził Pułkiem Piechoty Nr 117 w ataku na przełęcz Tonale w Tyrolu, rozpoczynającej bitwę nad Piawą. W czasie walk dostał się do niewoli włoskiej. 
Po uwolnieniu z niewoli wrócił do Austrii. W Grazu otrzymał stanowisko zastępcy komendanta miejscowej milicji ("Stellvertretender Stadtkommandant"). 20 maja 1922 przyjechał do Albanii, wraz z grupą doradców zagranicznych. W Albanii został naturalizowany. Mając poparcie A.Zogu, 18 grudnia 1925 w randze pułkownika objął stanowisko szefa sztabu armii albańskiej, a w 1933 otrzymał awans na stopień generalski. Po inwazji włoskiej na Albanię w kwietniu 1939 opuścił Tiranę wraz z rodziną Zogu, ale nie przekroczył granicy greckiej tylko powrócił do Tirany, gdzie nie był niepokojony przez włoskie władze okupacyjne.
W okresie II wojny światowej pomagał organizować jednostki albańskie w Kosowie. Po zajęciu Albanii przez jednostki niemieckie we wrześniu 1943 Myrdacz został awansowany do stopnia generała dywizji, a 23 października 1943 objął stanowisko szefa sztabu generalnego armii albańskiej.
W 1945 został schwytany przez partyzantów. W 1945 odbył się w Tiranie jego proces pokazowy. Sąd Specjalny, pod kierownictwem Koçi Dzodze skazał Myrdacza na karę śmierci za współpracę z okupantem. Został rozstrzelany na przedmieściach Tirany. Według relacji Pjetera Pepy ostatnie słowa Myrdacza przed egzekucją brzmiały: "Umieram jako Albańczyk, bo pracowałem z oddaniem na rzecz demokratycznej armii albańskiej".
Był odznaczony Orderem Skanderbega.

</doc>
<doc id="1546803" url="https://pl.wikipedia.org/wiki?curid=1546803" title="Hana-kotoba">
Hana-kotoba

 – niezależny od reszty świata system symboli kwiatowych, jaki wykształcił się w Japonii.
Od drugiej wojny światowej japoński sposób myślenia, styl życia i zwyczaje znalazły się pod silnym wpływem myśli zachodniej, dlatego dziś młode pokolenie Japończyków nie jest świadome własnych tradycji, w tym i tych związanych z kwiatami i ich znaczeniem. W "języku kwiatów" zazwyczaj nawiązują do tradycji europejskiego pochodzenia.

</doc>
<doc id="1546804" url="https://pl.wikipedia.org/wiki?curid=1546804" title="Abd">
Abd

Abd albo `Abd - w islamskich imionach arabskich oznacza sługę. Występuje zawsze w połączeniu z jednym z 99 imion Boga.&lt;br&gt;Np.: Abdallah – Sługa Allaha, Abd al-Aziz – Sługa Wszechmocnego, … .&lt;br&gt;„Abd” używane było w imionach również w czasach przedislamskich jak np. w imieniu prapradziada Mahometa "Abd Manaf".

</doc>
<doc id="1546806" url="https://pl.wikipedia.org/wiki?curid=1546806" title="Arwid">
Arwid

Arwid — imię męskie, złożone ze staronordyjskich elementów "ari" — „orzeł” i "viðr" — „las”. 
Znane osoby noszące imię Arwid:

</doc>
<doc id="1546807" url="https://pl.wikipedia.org/wiki?curid=1546807" title="Max Volmer">
Max Volmer

Max Volmer (ur. 3 maja 1885 w Hilden, zm. 3 czerwca 1965 w Poczdamie) – niemiecki chemik, najbardziej znany za dokonania w elektrochemii, szczególnie za badania kinetyki reakcji elektrodowych. Volmer jest współautorem Równania Butlera-Volmera. Był dyrektorem Instytutu Chemii Fizycznej i Elektrochemii na Uniwersytecie Technicznym w Berlinie. Po II wojnie światowej, przez 10 lat przebywał w Związku Radzieckim, gdzie kierował biurem projektowym pracującym nad produkcją ciężkiej wody. Po powrocie do NRD, został profesorem Uniwersytetu Humboldta w Berlinie i prezesem Akademii Nauk Niemieckiej Republiki Demokratycznej.
Życie osobiste.
Volmer ożenił się z chemiczką Lotte Pusch. Od lat 20. XX wieku, Max i Lotte byli znajomymi Lisy Meitner i Otto Hahna.

</doc>
<doc id="1546808" url="https://pl.wikipedia.org/wiki?curid=1546808" title="Mistrzostwa Trzech Narodów w Łyżwiarstwie Figurowym 2009">
Mistrzostwa Trzech Narodów w Łyżwiarstwie Figurowym 2009

Mistrzostwa Trzech Narodów w Łyżwiarstwie Figurowym 2009 – zawody łyżwiarstwa figurowego dla reprezentantów trzech państw: Czech, Polski i Słowacji. Zawody rozgrywano od 5 do 6 grudnia 2008 roku w Trzyńcu.
Kolejność miejsc zajmowanych przez reprezentantów Czech, Polski i Słowacji w każdej z konkurencji, determinowała wyniki końcowe ich mistrzostw krajowych (2009) w kategorii seniorów. Reprezentanci innych państw mogli brać udział gościnny udział w zawodach.
Wyniki.
Pary taneczne.
Tańcem obowiązkowym było "Paso Doble".

</doc>
<doc id="1546809" url="https://pl.wikipedia.org/wiki?curid=1546809" title="Mistrzostwa Polski w Łyżwiarstwie Figurowym 2009">
Mistrzostwa Polski w Łyżwiarstwie Figurowym 2009

Mistrzostwa Polski w łyżwiarstwie figurowym na sezon 2008/2009 rozegrano:
Wyniki.
Seniorzy.
"Patrz: Międzynarodowe Mistrzostwa Czech w łyżwiarstwie figurowym 2009"
Juniorzy.
"do uzupełnienia wkrótce"
Novice.
"do uzupełnienia wkrótce"

</doc>
<doc id="1546812" url="https://pl.wikipedia.org/wiki?curid=1546812" title="See You on the Other Side">
See You on the Other Side



</doc>
<doc id="1546814" url="https://pl.wikipedia.org/wiki?curid=1546814" title="Wołodymyr Kapłyczny">
Wołodymyr Kapłyczny

Wołodymyr Ołeksandrowycz Kapłycznyj (ukr. Володимир Олександрович Капличний, ros. Владимир Александрович Капличный, "Władimir Aleksandrowicz Kaplicznyj"; ur. 26 lutego 1944 w Kamieńcu Podolskim, w obwodzie chmielnickim, Ukraińska SRR, zm. 19 kwietnia 2004 w Kijowie) – ukraiński piłkarz, grający na pozycji obrońcy, były reprezentant Związku Radzieckiego, olimpijczyk, trener. Mistrz sportu ZSRR (od 1965), mistrz sportu kategorii międzynarodowej (od 1972).
Kariera piłkarska.
Kariera klubowa.
Wychowanek zespołu Dynamo Chmielnicki. W latach 1962-1963 debiutował w podstawowym składzie Dynama Chmielnicki. W latach 1964-1965 występował w drużynie SKA Lwów, skąd przeszedł w 1966 do CSKA Moskwa. Z nim też wygrał Mistrzostwo ZSRR w 1970. W 1975 zakończył karierę piłkarską.
Kariera reprezentacyjna.
W latach 1968-1974 wystąpił w 62 meczach radzieckiej reprezentacji. W latach 1972-1974 był kapitanem "Sbornej". Zdobywał brązowy medal igrzysk olimpijskich w 1972 w Monachium. Grał na mistrzostwach Europy w 1972, na których radziecka drużyna zajęła drugie miejsce. Występował też w finałach na mistrzostwach Europy w 1968 i mistrzostwach Świata w 1970.
Kariera trenerska.
Najpierw pracował asystentem trenera CSKA Moskwa. Potem trenował zespoły SKA Lwów oraz SKA Odessa. Pełnił też funkcję dyrektora technicznego zespołu SKA Kijów.

</doc>
<doc id="1546815" url="https://pl.wikipedia.org/wiki?curid=1546815" title="Władimir Kaplicznyj">
Władimir Kaplicznyj



</doc>
<doc id="1546816" url="https://pl.wikipedia.org/wiki?curid=1546816" title="Dynamo Chmielnicki">
Dynamo Chmielnicki



</doc>
<doc id="1546818" url="https://pl.wikipedia.org/wiki?curid=1546818" title="Instytut Historii Sztuki">
Instytut Historii Sztuki



</doc>
<doc id="1546819" url="https://pl.wikipedia.org/wiki?curid=1546819" title="Louise d’Épinay">
Louise d’Épinay

Louise Florence Pétronille Tardieu d'Esclavelles d’Épinay (ur. 11 marca 1726, zm. 17 kwietnia 1783) – francuska pisarka, znana jednak głównie dzięki intymnym relacjom, które łączyły ją z Jakubem Rousseau oraz Friedrichem von Grimmem, oraz dzięki znajomości z wielu innymi wybitnymi osobistościami jej czasów.
Dzieciństwo i młodość.
Louise d’Epinay urodziła się w Valenciennes, we Francji. Jej ojciec, Tardieu d'Esclavelles, był wysokim oficerem piechoty; zginął podczas bitwy, kiedy Louise miała 19 lat. Pisarka wyszła wtedy za mąż za swojego kuzyna Denisa Josepha de La Live d’Epinay. Małżeństwo to nie było jednak szczęśliwe i zakończyło się separacją w 1749. Osiadła wtedy w zamku La Chevrette w dolinie Montmorency, gdzie prowadziła coś w rodzaju salonu literackiego.
Romanse.
Pragnąc trwałego związku z Jakubem Rousseau, wybudowała i wyposażyła specjalnie dla niego domek położony w dolinie Montmorency, w pobliżu zamku La Chevrette. Rousseau, który mieszkał tam przez pewien czas, w swoich "Wyznaniach" napisał, że całkowite zaangażowanie w tym związku leżało po stronie Madame d’Epinay. Ich związek definitywnie zakończył się w 1757, kiedy po jej wyjeździe do Szwajcarii Rousseau wyprowadził się z "pustelni" (tak nazywał ten dom) i przeniósł się do Montmorency, gdzie mieszkał do 1762.
Trwający od 1755 romans z Grimmem stał się w jej życiu punktem zwrotnym. Pod wpływem Grimma postanowiła wyrwać się z niezbyt komfortowej sytuacji, w której stawiało ją mieszkanie w posiadłości La Chevrette, na terenie której cały czas mieszkał Rousseau. W latach 1757–1759 wybrała się w długą podróż do Genewy, gdzie bywała stałym gościem Voltaire’a jego pałacu Les Délices. 
Pod kierownictwem Grimma współredagowała "Correspondance littéraire, philosophique et critique", korespondencyjny biuletyn rozsyłany do wielu możnych ówczesnej Europy.
Ostatnie lata życia spędziła w La Briche, małym domku w pobliżu La Chevrette w towarzystwie Grimma i małej garstki ludzi pióra.

</doc>
<doc id="1546823" url="https://pl.wikipedia.org/wiki?curid=1546823" title="Asteryzm (typografia)">
Asteryzm (typografia)

Asteryzm (⁂) – rzadko używany znak typograficzny, stosowany w celu zwrócenia szczególnej uwagi na pewien fragment tekstu. Najczęściej jest zastępowany trzema asteryskami (***).
W Unikodzie asteryzm występuje w wersjach:

</doc>
<doc id="1546824" url="https://pl.wikipedia.org/wiki?curid=1546824" title="Lepidosauriformes">
Lepidosauriformes

Lepidosauriformes – klad obejmujący lepidozaury (węże, jaszczurki i hatterie) oraz spokrewnione z nimi formy kopalne.
Według Jacques'a Gauthiera i współpracowników (1988) grupa ta obejmuje "Paliguana", "Saurosternon", Kuehneosauridae, Rhynchocephalia i Squamata oraz jest zdefiniowana następująco: "Sphenodon" i łuskonośne oraz wszystkie organizmy bliżej spokrewnione z nimi niż z Younginiformes.

</doc>
<doc id="1546826" url="https://pl.wikipedia.org/wiki?curid=1546826" title="⁂">
⁂



</doc>
<doc id="1546828" url="https://pl.wikipedia.org/wiki?curid=1546828" title="Elizabeth A. Lynn">
Elizabeth A. Lynn

Elizabeth A. Lynn (ur. w 1946) - amerykańska pisarka powieści fantastycznych. Jest pierwszą autorką, która wprowadziła postacie gejów i lesbijek do tekstów, których fabuły rozgrywają się w światach science fiction i fantasy.
Twórczość.
Za książkę "Wieża Czat", pierwszą część cyklu "Kroniki Tornoru" otrzymała główną nagrodę World Fantasy, a pozostałe części osiągnęły niższe pozycje lub otrzymały nominacje. Jej pierwszą powieścią było "A Different Light" (1978), w której pojawia się dwóch homoseksualnych bohaterów, w innej, "The Sardonyx Net" (1981), głównym bohaterem jest seksualny sadysta.

</doc>
<doc id="1546829" url="https://pl.wikipedia.org/wiki?curid=1546829" title="Friedrich Melchior Grimm">
Friedrich Melchior Grimm



</doc>
<doc id="1546830" url="https://pl.wikipedia.org/wiki?curid=1546830" title="Asendorf (powiat Harburg)">
Asendorf (powiat Harburg)

Asendorf – miejscowość i gmina położona w niemieckim kraju związkowym Dolna Saksonia, w powiecie Harburg, wchodzi w skład gminy zbiorowej Hanstedt. Leży ok. 30 km na południe od Hamburga na północnym krańcu Pustaci Lüneburskiej.
Do gminy należą dzielnice Asendorf i Dierkshausen.

</doc>
<doc id="1546831" url="https://pl.wikipedia.org/wiki?curid=1546831" title="JC Chasez">
JC Chasez

Joshua Scott Chasez (ur. 8 sierpnia 1976 w Bowie) – amerykański piosenkarz, autor tekstów piosenek, producent muzyczny i aktor, znany jako JC Chasez, jeden z głównych wokalistów w byłym boysbandzie *NSYNC. W dniu 24 lutego 2004 roku wydał swój debiutancki album solowy pt. "Schizophrenic" i zaczął pisać i produkować muzykę dla takich zespołów jak Girls Aloud, Backstreet Boys czy Basement Jaxx.
Życiorys.
Urodził się w Bowie, w stanie Maryland. Kiedy miał pięć miesięcy, jego biologiczna matka powierzyła go pod opiekę Roya i Karen Chasez, w nadziei, że będą w stanie zapewnić mu edukację i stabilną rodzinę. Dorastał z młodszą siostrą Heather i młodszym bratem Tylerem w Bowie, w stanie Maryland. Uczęszczał do szkoły średniej Belair Junior High School, a następnie do Bowie High School. 
Jego przybrana matka przeczytała artykuł w „The Washington Post” o castingu do programu dla dzieci Disneya "Klub Myszki Miki" ("The Mickey Mouse Club"), gdzie wystąpił w czwartym sezonie i pozostał aż do ostatniego odcinka, emitowanego w 1994 roku. Podczas realizacji programu "Myszkieterzy" ("Mouseketeer") zaprzyjaźnił się z Justinem Timberlake.
Był jurorem programu "America’s Best Dance Crew".
Spotykał się z przez pięć lat z Nikki DeLoach, Bobbie Thomas (1999–2001) oraz aktorkami: Tarą Reid, Evą Longorią (2004–2005) i Emmanuelle Chriqui. Na początku 2008 roku Chasez musiał rozwiać pogłoski o związku z przyjacielem i aktorem Chace’em Crawfordem, mówiąc: "Sprawa jest prosta, mogę mieć przyjaciół-facetów."

</doc>
<doc id="1546832" url="https://pl.wikipedia.org/wiki?curid=1546832" title="KPD 0005+5106">
KPD 0005+5106

KPD 0005+5106 – biały karzeł, jedna z najgorętszych znanych gwiazd i najgorętszy znany biały karzeł – temperatura jego powierzchni wynosi około 200 000 K.
Gwiazda została odkryta w 1985 i już wówczas zwróciła na siebie uwagę astronomów ze względu na nietypowe widmo sugerujące, że jest to niezwykle gorący obiekt i należy do rzadkiej klasy białych karłów, których atmosfera składa się w znaczniej mierze z helu. Pierwsze pomiary z teleskopów naziemnych wraz z pomiarami ultrafioletowymi z teleskopu Hubble’a sugerowały, że temperatura KPD 0005+5106 wynosi ok. 120 000 K.
W latach 1999-2007 w ramach programu FUSE dokonano dalszych pomiarów obiektu i analiza tych danych wykazała, że prawdziwa temperatura białego karła wynosi 200 000 K. Istnienie tak gorących białych karłów było już wcześniej teoretycznie przewidziane, ale skład chemiczny atmosfery tej gwiazdy (znaczna ilość helu i wapnia) jest zaskakujący i stanowi ważne wyzwanie dla obowiązującej teorii ewolucji gwiazd.

</doc>
<doc id="1546833" url="https://pl.wikipedia.org/wiki?curid=1546833" title="Kuehneosauridae">
Kuehneosauridae

Kuehneosauridae – rodzina diapsydowych szybujących gadów żyjących w triasie. Charakteryzowały się rozpiętymi na bok, długimi żebrami, które były dla nich główną powierzchnię nośną. Innymi wspólnymi cechami były połączone w jedno nozdrza i zredukowane kości łuskowe.
Ich pozycja filogenetyczna w obrębie diapsydów jest niepewna; według różnych analiz filogenetycznych mogą one być lepidozauromorfami, archozauromorfami lub przedstawicielami kladu Neodiapsida nienależącymi ani do lepidozauromorfów, ani do archozauromorfów.
Rodzaje.
Pewne gatunki wg Evans 2009
Za przedstawicieli tej rodziny były uważane także "Perparvus" i "Rhabdopelix", ale nie jest to pewne.

</doc>
<doc id="1546837" url="https://pl.wikipedia.org/wiki?curid=1546837" title="Daniel Lackner">
Daniel Lackner

Daniel Lackner (ur. 26 maja 1987 w Wels) – austriacki skoczek narciarski i trener.
W 2005 w miejscowości Saalfelden am Steinernen Meer zdobył tytuł Mistrza Austrii Juniorów. W sezonie 2005/2006 dwukrotnie triumfował w zawodach Pucharu Kontynentalnego. W tym samym sezonie zadebiutował w Pucharze Świata, zajmując 53. miejsce w Kuopio. Sezon później zwyciężył w zawodach Pucharu Kontynentalnego oraz FIS Cup w austriackim Seefeld in Tirol. Także sezon później wygrał zawody Pucharu FIS, tym razem w Einsiedeln.
W 2016 roku został trenerem skoków narciarskich w gimnazjum sportowym w Stams.

</doc>
<doc id="1546840" url="https://pl.wikipedia.org/wiki?curid=1546840" title="Prawo Saya">
Prawo Saya

Prawo Saya – twierdzenie autorstwa francuskiego ekonomisty Jean-Baptiste Saya dotyczące gospodarki rynkowej sformułowane w 1803 r., polegające na tym, że podaż jest czynnikiem tworzącym popyt. Współcześnie istnieje wiele odmiennych interpretacji prawa Saya.
Produkcja na pierwszym miejscu.
Say stworzył prawo nazwane później jego imieniem w 1803 r. Według autora to produkcja jest na pierwszym miejscu. Proces ten może być widoczny w różnicach pomiędzy małymi, biednymi, wiejskimi miasteczkami i bogatszymi obszarami znajdującymi się w okolicy dużych miast. W małych miastach wartość produkcji jest mała, a zatem ich możliwości tworzenia popytu są ograniczone. Dlatego też asortyment, liczba i różnorodność sprzedawców oraz stopień specjalizacji jest niski. Natomiast w bogatszych obszarach podmiejskich jest o wiele szerszy wybór produktów, cechujący się zróżnicowaniem sprzedawców oferujących wyspecjalizowane dobra. Wpływ na to może mieć również fakt, że na takich obszarach jest duża konkurencja, ponieważ rynek jest w stanie utrzymać wielu sprzedawców tego samego dobra.
Interpretacja ogólna.
Prawo Saya zwykle wyraża się twierdzeniem, że podaż kreuje swój własny popyt. U jego podstaw leży założenie, że produkcja pociąga za sobą wynagrodzenie za pracę, kapitał i ziemię. Dodatkowo, Say traktuje każdą pracę jako produkcyjną (w przeciwieństwie do Adama Smitha), stąd każda przynosi dochód jej wykonawcy. Człowiek u Saya dąży do maksymalizacji konsumpcji i zawsze będzie wolał nabyć więcej, niż mniej. Jego dążenie do konsumpcji nigdy nie ustaje. Wszelkie formy oszczędzania nie są oznakami tezauryzacji, a jedynie odroczeniem momentu konsumpcji w czasie i w końcu zostaną spożytkowane.
Say twierdzi, że w całej gospodarce, w świetle powyższych założeń, nie może wystąpić nierównowaga. Wszelkie niedopasowania i drobne kryzysy nadprodukcji możliwe są tylko w pojedynczych sektorach i mają charakter przejściowy, krótkookresowy. W długim okresie jednak zapewnione jest pełne wykorzystanie zasobów.
Krytyka.
Współcześnie część ekonomistów uważa, że prawo Saya źle opisuje rzeczywistość. Według Paula Krugmana prawo Saya to „w najlepszym wypadku bezużyteczna tautologia”.

</doc>
<doc id="1546841" url="https://pl.wikipedia.org/wiki?curid=1546841" title="Gmina zbiorowa Jesteburg">
Gmina zbiorowa Jesteburg

Gmina zbiorowa Jesteburg (niem. "Samtgemeinde Jesteburg") – gmina zbiorowa położona nad rzeką Seeve w niemieckim kraju związkowym Dolna Saksonia, w powiecie Harburg. Siedziba władz gminy zbiorowej znajduje się w miejscowości Jesteburg. Leży ok. 30 km na południe od Hamburga i ok. 10 km na północ od Pustaci Lüneburskiej.
Podział administracyjny.
Gminy należące do gminy zbiorowej Jesteburg:

</doc>
<doc id="1546842" url="https://pl.wikipedia.org/wiki?curid=1546842" title="Efekt Unruha-Daviesa">
Efekt Unruha-Daviesa



</doc>
<doc id="1546843" url="https://pl.wikipedia.org/wiki?curid=1546843" title="Kizwatana">
Kizwatana

Kizwatana to ziemie w południowo-zachodniej Anatolii. Teren graniczny między huryckim państwem Mitanni a krajem Hetytów. Ok. 1350 r. przed Chr. teren ten został opanowany przez Hetytów pod wodzą Suppiluliumasa I. Wcześniej mimo że pod wpływem Mitanni nie był obszarem jednolitym politycznie.

</doc>
<doc id="1546844" url="https://pl.wikipedia.org/wiki?curid=1546844" title="Gizo (moszaw)">
Gizo (moszaw)



</doc>
<doc id="1546845" url="https://pl.wikipedia.org/wiki?curid=1546845" title="Ekokonwersja">
Ekokonwersja

Ekokonwersja – odpisanie od zagregowanego zadłużenia danego państwa wydatków przeznaczonych na inwestycje w ochronę środowiska.
W niektórych przypadkach podejmowano takie działania, aby zachęcić do powrotu kapitał, który opuścił dane państwo z przyczyn politycznych lub ekonomicznych (tzw. ucieczka kapitału). Przykładowo, ktoś kto wyeksportował kapitał z kraju rozwijającego się, może nabyć – zwykle po obniżonej cenie – istniejący dług zagraniczny tego kraju i skonwertować go na walutę krajową w banku centralnym. Środki te można wykorzystać następnie do zakupu akcji lub innych aktywów dających prawo własności w tym kraju (zamiana długu na udziały kapitałowe). W przypadku "ekokonwersji" kupującym jest organizacja zajmująca się ochroną środowiska.
Polska korzysta z ekokonwersji od 1990. Do końca 2003 r. decyzję o ekokonwersji polskiego długu podjęły: USA, Francja, Szwajcaria, Włochy, Szwecja i Norwegia. Polska w ramach ekokonwersji uzyskała odpis swojego zadłużenia wobec: Stanów Zjednoczonych, Szwajcarii i Francji. EkoFundusz zgromadził środki w wysokości 500 mln dolarów do wykorzystania do 2010.

</doc>
<doc id="1546849" url="https://pl.wikipedia.org/wiki?curid=1546849" title="Zachodniopomorski Uniwersytet Technologiczny w Szczecinie">
Zachodniopomorski Uniwersytet Technologiczny w Szczecinie

Zachodniopomorski Uniwersytet Technologiczny w Szczecinie ("ZUT") – publiczna uczelnia akademicka powstała 1 stycznia 2009 w Szczecinie z połączenia Akademii Rolniczej w Szczecinie i Politechniki Szczecińskiej. Pierwszym rektorem Uniwersytetu został profesor Włodzimierz Kiernożycki. Uniwersytet posiada 11 wydziałów z 47 kierunkami. Uczelnia zatrudnia 1,7 tys. pracowników, a studiuje na niej ok. 7 tys. studentów. Podstawowym celem działalności Uniwersytetu jest kształcenie oraz prowadzenie badań naukowych w zakresie nauk technicznych, rolniczych, ekonomicznych, biologicznych, chemicznych i matematycznych.
Według webometrycznego rankingu uniwersytetów świata ze stycznia 2015, pokazującego zaangażowanie instytucji akademickich w Internecie, uczelnia zajmuje 10. miejsce w Polsce wśród uczelni technicznych, a na świecie 1717. pośród wszystkich typów uczelni.
Kierunek inżynieria chemiczna na ZUT został sklasyfikowany w rankingu szanghajskim w czwartej setce na świecie.
Władze 2020–2024.
Na podstawie materiału źródłowego:
Wydziały i prowadzone kierunki studiów.
Uniwersytet składa się ze wszystkich wydziałów istniejące dotychczas na Politechnice Szczecińskiej oraz Akademii Rolniczej w Szczecinie:

</doc>
<doc id="1546850" url="https://pl.wikipedia.org/wiki?curid=1546850" title="MarcPol">
MarcPol

MarcPol S.A. – polskie przedsiębiorstwo handlowe działające od 1988 do 2016 roku. Prezesem spółki był Marek Mikuśkiewicz. Obecnie znajduje się w upadłości likwidacyjnej i pomimo zamknięcia ostatniego sklepu pod szyldem "MarcPol", nie zostało jeszcze wykreślone z rejestru KRS.
Historia.
Początki przedsiębiorstwa to rok 1988 i w tym okresie zajmowało się handlem hurtowym oraz sprzedażą detaliczną odzieży damskiej. Jako pierwsze w Europie Wschodniej otrzymało prawa dystrybucji odzieży firmy Lacoste. W tym okresie otwarty zostaje sklep MarcPolu w Warszawie przy ul. Marszałkowskiej – pierwszy prywatny, dewizowo-złotowy sklep w Polsce, z możliwością wymiany walut, stając się konkurencją dla działających w tym czasie sklepów Pewexu i Baltony.
W 1991 r. MarcPol utworzył sieć handlową z hurtowniami, m.in. w Kielcach, Białymstoku, Częstochowie. W 1992 r. powstał m.in. sklep w Warszawie na pl. Defilad w blaszanej hali przy Pałacu Kultury i Nauki. Do 1995 r. sieć otworzyła 9 sklepów w Moskwie i 4 oddziały MarcPol Banku, także sklepy w Sofii.
W 2000 roku MarcPol kupił firmę "Pekpol Detal" powiększając swoją sieć o kolejne 11 sklepów, a w 2002 roku 10 supermarketów sieci delikatesów "Robert". W 2007 roku spółka została laureatem XVII edycji konkursu „Teraz Polska”.
W 2015 roku spółka modernizowała swoje placówki. Wówczas miała ich 60. W 2016 r. spółka przechodziła kryzys. Zmuszona była zamknąć połowę swoich placówek. Zostało ich 30, znajdowały się głównie w Warszawie. W kwietniu 2016 r. Marek Mikuśkiewicz, dotychczasowy prezes sprzedał swoje 100% udziałów w spółce KT System. 6 czerwca 2016 r. Sąd Rejonowy w Warszawie ogłosił upadłość likwidacyjną spółki MARCPOL SA. Pod koniec 2016 r. działały jeszcze tylko 2 placówki pod nazwą MarcPol, obie zlokalizowane w Warszawie (przy ul. Marszałkowskiej 84/92 oraz przy ul. Dereniowej 8), a ostatni z nich, przy ul. Marszałkowskiej, został decyzją Rady Wierzycieli spółki zamknięty w maju 2017 r. Prezes spółki został aresztowany w 2022 roku.
Sponsoring.
Firma była sponsorem drużyny kolarskiej BDC MarcPol Jamis Team.

</doc>
<doc id="1546851" url="https://pl.wikipedia.org/wiki?curid=1546851" title="Larry Sullivan">
Larry Sullivan

Lawrence Edward „Larry” Sullivan Jr. (ur. 10 września 1970 w New Haven) – amerykański aktor telewizyjny, filmowy i teatralny.
Życiorys.
Wczesne lata.
Urodził się w New Haven w stanie Connecticut jako syn Sheryl i Lawrence’a Sullivanów. W wieku dziesięciu lat przeniósł się wraz z rodziną na Florydę, po tym jak zamknięty został zakład przemysłowy Armstrong Rubber Company, w którym pracował ojciec Larry’ego. Dojrzewał w miejscowości Kissimmee, niedaleko Orlando, gdzie ukończył szkołę średnią, a podczas nauki otrzymał nagrodę Disney Dreamers &amp; Doers Award od Malcolma-Jamala Warnera. Był Kubusiem Puchatkiem i Wojowniczym Żółwiem Ninja z Kevinem Scottem Richardsonem na Disney World / MGM w Orlando na Florydzie. 
Kariera.
Po raz pierwszy trafił na plan filmowy był tuż po ukończeniu liceum, kiedy był dublerem Johna Newtona w serialu telewizyjnym "Superboy" (1988-1989) w Orlando na Florydzie. Następnie grał na deskach teatru Muny w Saint Louis. W 1990 znalazł się w obsadzie komedii romantycznej fantastycznonaukowej "Pułapka marzeń" ("Dream Trap") z Kristy Swanson i horrorze wideo "Charlie przychodzi nocą" ("The Night Brings Charlie"). W 1993 przeniósł się do Nowego Jorku, a cztery miesiące później został obsadzony na Broadwayu w jednej z ról w musicalu "Miss Saigon", który wspólnie z innymi aktorami promował w Los Angeles. 
Wystąpił w kilku filmach kinowych, między innymi w komedii sensacyjnej "Godziny szczytu" ("Rush Hour", 1998) u boku Jackiego Chana i Chrisa Tuckera, dreszczowcu "Słaby punkt" ("La faille", 2007) z Ryanem Goslingiem i Anthonym Hopkinsem czy biograficznym komediodramacie muzycznym "Straight Outta Compton" (2015). 
Często występował w reklamach telewizyjnych oraz w gościnnych rolach w popularnych serialach, takich jak "Beverly Hills, 90210" (1996, 1998), "Pod koszem" (1998), "Zatoka Marlina" ("Hyperion Bay") (1998), "USA High" (1998), "A teraz Susan" (1999), "Felicity" (1999) "Prezydencki poker" (2000), "Diagnoza morderstwo" (2000) i "JAG: Wojskowe Biuro Śledcze" (2000). Po raz pierwszy zwrócił na siebie uwagę po zagraniu roli Roberta, chłopaka Willa Trumana (Eric McCormack) do tańca baletowego, w sitcomie NBC "Will &amp; Grace", w pierwszym świątecznym odcinku „Jingle Balls” (2001). Za rolę Alana Oakleya w komediodramacie LGBT "The Trip" (2002) ze Steve’em Braunem i Alexis Arquette otrzymał nagrodę dla najlepszego aktora podczas festiwalu filmowym Dallas Out Takes. Od 13 listopada 2003 do 28 grudnia 14 grał postać oficera Andy’ego Akersa w serialu policyjnym CBS "" ("CSI: Crime Scene Investigation"). Wystąpił potem gościnnie w trzech odcinkach serialu sensacyjnego Fox "24 godziny" (2009, 2010) jako agent United States Secret Service Hoskins i familijnym sitcomie mockument "Współczesna rodzina" ("Modern Family") jako Teddy, były chłopak Mitchella Pritchetta (Jesse Tyler Ferguson) w odcinku „My Hero” (2013). W serialu HBO "Wielkie kłamstewka" ("Big Little Lies", 2017) pojawił się jako Oren, w internetowym serialu młodzieżowym udostępnionym na platformie Netflix "Trinkets" (2019-2020) wystąpił w roli Douga Davisa.
Życie prywatne.
Mężem Sullivana jest aktor David Monahan. Mają razem adoptowanego syna Coopera. W 2015 rodzina pojawiła się w reklamie Campbell Soup Company.
Jest wegetarianinem.

</doc>
<doc id="1546853" url="https://pl.wikipedia.org/wiki?curid=1546853" title="Dwór obronny w Czańcu">
Dwór obronny w Czańcu

Dwór obronny w Czańcu – siedemnastowieczny budynek, znajdujący się w miejscowości Czaniec w województwie śląskim, w pobliżu Kęt. Jest to piętrowa rezydencja szlachecka o cechach obronnych.
Opis.
Dwór murowany, jednopiętrowy, posiada dwa skrzydła mieszkalne i umieszczony pomiędzy nimi mały dziedziniec, zamknięty od strony frontowej galerią arkadową, a od strony tylnej galerią pełną. Skrzydła przykryte są dachem łamanym, frontowa galeria dachem pulpitowym. Dwór otoczony jest prostokątnym tarasem obronnym, w którego dwóch narożnikach znajdują się niewielkie basteje. Budynek otacza założenie ogrodowe, składające się z długiej alei prowadzącej do głównego wejścia oraz znajdujących się na tyłach pozostałości ogrodu, otoczonych starymi drzewami. 
Budynek jest częściowo podpiwniczony. Na parterze znajduje się szereg dawnych pomieszczeń użytkowych i mieszkalnych, kaplica z pozostałościami wczesnobarokowych sztukaterii oraz szerokie jednobiegowe schody. Na piętrze znajdują się dawne pomieszczenia mieszkalne i reprezentacyjne oraz galeria arkadowa z kolumnami. Zachowały się kamienne portale drzwi.
Dwór przez lata pozostawał w złym stanie technicznym, zniszczeniu uległy oryginalne sklepienia krzyżowe i większość tynków wewnętrznych oraz wartościowy wystrój kaplicy. Obecnie przeprowadzany jest remont dworu i jego konserwacja z przeznaczeniem na funkcję mieszkalną. 
Historia.
Pierwszy renesansowy dwór powstał w początkach XVII wieku i obejmował południowe skrzydło istniejącego dziś budynku, wraz z piwnicami i obronnym tarasem, który wówczas otaczały cztery basteje umieszczone na jego narożach.
W połowie XVII wieku dwór został przebudowany przez rodzinę Stokowskich herbu Drzewica na niewielkie założenie pałacowo-ogrodowe. Zamieniono wówczas istniejący budynek na jedno ze skrzydeł nowej rezydencji, dobudowano skrzydło północne wraz z kaplicą i klatką schodową oraz obie galerie, tworząc centralny dziedziniec. Rozplanowano również założenie ogrodowe.
W ciągu wieku XVIII budowla często zmieniała właścicieli. Ważny spośród nich jest kasztelan oświęcimski Franciszek Czerny-Szwarzenberg, który przeprowadził kolejną przebudowę polegającą na zamurowaniu arkad na frontowej elewacji oraz na dodaniu od strony ogrodu tylnego ryzalitu o późnobarokowych dekoracjach.
W roku 1822 dwór przeszedł na własność żywieckich Habsburgów, którzy władali nim przez ponad 100 lat, do roku 1925, kiedy Karol Stefan Habsburg przekazał dwór wraz z folwarkiem i ogrodem na rzecz Polskiej Akademii Umiejętności. W latach międzywojennych istniał w budynku ośrodek konferencyjny PAU. Po wojnie, którą dwór przetrwał bez większych zniszczeń, umieszczono w nim mieszkańców okolicznych wsi w ramach kwaterunku. Zajmowali go oni do lat siedemdziesiątych. W latach dziewięćdziesiątych prywatna spółka rozpoczęła remont budynku, który został jednak przerwany z braku funduszy. Przez następnych kilkanaście lat dwór pozostawał pusty i niszczał. Dodatkową niedogodnością w opiece nad dworem było położenie administracyjne budynku, gdyż granica województw śląskiego i małopolskiego została wytyczona kilka metrów przed wejściem głównym, co dzieli założenie dworskie na dwie części i utrudnia ochronę konserwatorską.
W roku 2008 budowla została zakupiona przez prywatnego inwestora z Bielska-Białej, który rozpoczął remont, planując adaptację dworu na cele mieszkalne, czyli przywrócenie go jego dawnej funkcji. W ramach prac remontowych położono nowe pokrycie dachu z blachy miedzianej, wymieniono tynki i stolarkę okienną. Dokonano także istotnych zmian w formie tarasu obronnego - usunięto główne schody wejściowe zastępując je murem, co zamknęło dwór w obrębie działki na której stoi, odcinając go od osi alei dojazdowej. Domurowano również nową basteję od strony północnej, będącą symetrycznym odbiciem zabytkowej bastei po drugiej stronie osi dworu. Zaadaptowano też teren za budynkiem, umieszczając z tyłu wejście główne i aranżując ogród w stylu francuskim.
Park (ogród) wpisano do rejestru zabytków woj. śląskiego decyzją z 25 lutego 2020 (nr rej. A/609/2020).

</doc>
<doc id="1546855" url="https://pl.wikipedia.org/wiki?curid=1546855" title="Trinec">
Trinec



</doc>
<doc id="1546856" url="https://pl.wikipedia.org/wiki?curid=1546856" title="VCC 128">
VCC 128

VCC 128 (również UGCA 275) – karłowata galaktyka eliptyczna położona w gromadzie Panny odległa o około 54 miliony lat świetlnych od naszej własnej galaktyki – Drogi Mlecznej. Należy do Gromady w Pannie i jest położona na jej obrzeżach.
Rozmiar galaktyki wynosi około 1% rozmiaru Drogi Mlecznej, połączona masa wszystkich gwiazd zawartych w tej galaktyce wynosi pomiędzy 100 milionami a jednym miliardem mas Słońca. W 2006 roku odkryto, że galaktyka ta posiada pozornie podwójne jądro, którego składniki są od siebie oddalone o ok. 32 parseki i mają podobną jasność i kolor. Prawdopodobnie w rzeczywistości jest to pierścień gwiazd otaczający supermasywną czarną dziurę, której masa wynosi pomiędzy 1 a 50 milionami mas Słońca. Jeśli teoria ta się potwierdzi, VCC 128 byłaby najmniejszą znaną galaktyką z centralnie położoną czarną dziurą.

</doc>
<doc id="1546861" url="https://pl.wikipedia.org/wiki?curid=1546861" title="Cymlańsk">
Cymlańsk

Cymlańsk (ros. "Цимлянск") – miasto (od 1961) w Rosji, administracyjne centrum rejonu cymlańskiego w obwodzie rostowskim, 14800 mieszkańców (2008).
Miasto jest położone we wschodniej części obwodu rostowskiego, na zachodnim brzegu Zbiornika Cymlańskiego na rzece Don, 20 km od Wołgodońska i 236 kilometrów od Rostowa.
Jedną z głównych atrakcji jest GES. Ponadto, Cymlańsk znany jest z produkcji wina, zwłaszcza musującego "Cymljańskoe musujące". Miasto wyróżnia się wyjątkową architekturą, różną od innych prowincjonalnych miast w regionie Rostowskim.
Swoją nazwę miasto zawdzięcza Zbiornikowi Cymlańskiemu, który powstał w 1672 roku. Natomiast zbiornik wziął swoją nazwę od rzeki Cymli. Sama nazwa prawdopodobnie pochodzi od tatarskiego "Czim" – muł, glony. Osada Cymlańska utworzona była w miejscu chazarskiej twierdzy Sarkel, następnie rosyjskiej twierdzy Biała Wieża. Ściany twierdzy rozebrali kozacy i spalili w ogniskach.
W dzisiejszym Cymlańsku działają winnice, trwa połów ryb, produkcja statków.
Pochodził stąd m.in. A. M. Makarow.
W latach 1950/52 część osady została przeniesiona na wyższe tereny, ze względu na budowę w Cymlańsku elektrowni wodnej. Osada przekształciła się w miejscowość Cymlańsk. Prawa miejskie posiada od 1961 roku.

</doc>
<doc id="1546862" url="https://pl.wikipedia.org/wiki?curid=1546862" title="Ferenc Helbing">
Ferenc Helbing

Ferenc Helbing (ur. 25 grudnia 1870 w Érsekújvár, zm. 28 stycznia 1958 w Budapeszcie) – węgierski malarz i grafik. Był też rektorem Uniwersytetu Sztuki i Projektowania im. László Moholy-Nagy’a.
Ferenc urodził się w 1870 roku w Nowych Zamkach (obecna Słowacja). Wieku 22 lat ukończył kurs litograficzny, a następnie studia malarskie oraz graficzne, po których pracował jako drukarz. W 1906 roku został wykładowcą w Szkole Graficznej oraz na Akademii Sztuk Pięknych gdzie uczył do 1936 roku. Podczas pracy naukowej opracował własny styl graficzny dzięki czemu szybko się stał jednym z najsłynniejszych przedstawicieli węgierskiej sztuki. Oprócz pracy graficznej pracował jako ilustrator, malarz oraz twórca plakatów. Ferenc jest laureatem licznych nagród krajowych oraz zagranicznych. Niektóre z jego prac do dziś mają ekspozycję w budapeszteńskiej galerii narodowej.
Ferenc Helbing zmarł w Budapeszcie w 1958 roku w wieku 88 lat.

</doc>
<doc id="1546863" url="https://pl.wikipedia.org/wiki?curid=1546863" title="David Monahan">
David Monahan

David Harold Monahan (ur. 13 sierpnia 1971 w North Olmsted) – amerykański aktor, znany głównie z występów w telewizji.
Życiorys.
Urodził się w North Olmsted w stanie Ohio. Wychował się na przedmieściach Waszyngtonu w Vienna w Wirginii. W 1989 ukończył do Bishop O’Connell High School w hrabstwie Arlington w Wirginii. Po tym jak został absolwentem Uniwersytetu Harvarda na wydziale rządowym, planował kontynuować studia prawnicze, zanim na kampusie Harvardu zwrócono się do niego i poproszono go o przesłuchanie do pełnometrażowego filmu "Dzieci swinga" ("Swing Kids", 1993). Choć nie dostał roli, to pozytywna odpowiedź na audiencję spowodowała, że zmienił swoje zawodowe aspiracje i przeniósł się do Nowego Jorku i przez kilka następnych lat uczył się aktorstwa u Katherine Gately, Ricka Poole’a i Caymichaela Pattona. 
Po kilku występach w teatrze regionalnym i nowojorskim oraz kilku pracach komercyjnych, jesienią 2000 przeniósł się do Los Angeles, gdzie dostał rolę Tobeya Barreta w serialu The WB "Jezioro marzeń" ("Dawson’s Creek") i zagrał postać Rollinsa w krótkometrażowym dramacie sportowym "The Last Supper" (2000) z Diego Serrano. Przez trzy sezony grał rolę detektywa Matta Seelya w serialu stacji NBC "Jordan" (2004–2007). Wystąpił w komedii romantycznej "Najbardziej niesforne życie towarzyskie Ethana Greena" ("The Mostly Unfabulous Social Life of Ethan Green", 2005) jako Leo Worth, komedii romantycznej "Coś nowego" ("Something New", 2006) jako Bill Lebree i sensacyjnym filmie fantastycznonaukowym Christophera Nolana "Mroczny rycerz powstaje" ("The Dark Knight Rises", 2012) u boku Christiana Bale’a jako technik nauk stosowanych.
Życie prywatne.
Mężem Monahana jest aktor Larry Sullivan. Mają razem adoptowanego syna Coopera. W 2015 rodzina pojawiła się w reklamie Campbell Soup Company. 

</doc>
<doc id="1546873" url="https://pl.wikipedia.org/wiki?curid=1546873" title="Andrew Hayden-Smith">
Andrew Hayden-Smith

Andrew Hayden-Smith (ur. 5 listopada 1983 w Gateshead w Tyne and Wear w Anglii jako Andrew John Smith) – angielski aktor i prezenter telewizyjny, znany ze swojej współpracy ze stacją CBBC.
Dorastał w Chester-le-Street w Durham i uczęszczał do Pelton Roseberry School. Pierwszy występ przed kamerą zaliczył w 1995 w serialu telewizyjnym Adele Rose "Byker Grove". Rola Bena Cartera, w którą wcielał się w serialu, nie zeszła z ekranu aż do 2003 roku. W 2002 roku został jednym z głównych prezenterów stacji CBBC, adresowanej do dzieci w wieku od sześciu do dwunastu lat. Posadę w CBBC utrzymał przez cztery lata. W 2006 roku wystąpił w roli homoseksualisty Jake'a Simmondsa w serialu BBC "Doktor Who".
Hayden-Smith jest zdeklarowanym gejem. W lutym 2005 roku wyznał brytyjskiemu magazynowi "Attitude", że od ponad roku jest w związku z innym mężczyzną. W maju kolejnego roku wyznał temu samemu czasopismu: "Miałem chyba z pięć lat, gdy zorientowałem się, że jestem gejem".

</doc>
<doc id="1546876" url="https://pl.wikipedia.org/wiki?curid=1546876" title="Qira’at">
Qira’at

Qira'at ( ) – sposób prawidłowej recytacji Koranu.
Zaraz po śmierci proroka Mahometa Koran nie był jeszcze zebrany w całość. Jego zwolennicy podjęli się zadania zebrania wszystkich notatek i wydania ich w całości jako kodeks. Przy tym istniało wiele różniących się od siebie odmian. Aż do IV w. trwało ustalanie kanonu. Mimo zarządzenia Usmana, nakazującego zniszczenia wszystkich wersji oprócz jego, przetrwało jednak kilka starszych kodeksów. W X w., pod wpływem uczonego Ibn Mudjahida, powstał wreszcie kanon wokalizacji uwzględniający siedem systemów:
Zdaniem innych uczonych wariantów było 10. Owe trzy dodatkowe to:
Powyższe siedem wariantów istnieje w 14 odmianach, ponieważ każdy z nich przekazany został przez dwie osoby:
Do dziś przetrwały właściwie trzy odmiany:
Ponadto istniały cztery odmiany, które zostały odrzucone gdyż zbyt się różniły od pozostałych:

</doc>
<doc id="1546878" url="https://pl.wikipedia.org/wiki?curid=1546878" title="Rosyjski Oddział Wojskowy w Hengdaohezi">
Rosyjski Oddział Wojskowy w Hengdaohezi

Rosyjski Oddział Wojskowy w Hengdaohezi (ros. Ханьдаохэцзыский русский военный отряд) – ochotnicza jednostka wojskowa złożona z białych Rosjan w Mandżukuo.
Jednostka powstała prawdopodobnie w styczniu 1944 r. w stanicy Hengdaohezi we wschodniej części Mandżukuo. Wchodziła w skład Rosyjskich Oddziałów Wojskowych Armii Mandżukuo, dowodzonych przez ppłk. Gurgena Nagoliana. Według źródeł sowieckiego wywiadu składała się z dwóch kompanii. Na jej czele stał mjr Gukajew, szefem sztabu był kpt. Jadygin, adiutantem – praporszczik Pawłow, oficerem do specjalnych poruczeń – por. Bogatyr. 1 kompanią dowodził por. Plieszko, 2 kompanią – por. Łognienko, a następnie por. Szemko. Funkcję inspektora oddziału pełnił Japończyk kpt. Sibata, a następnie kpt. Kamimura, którzy jednocześnie stali na czele japońskiej misji wojskowej w stanicy Hengdaohezi. Rosjanie byli uzbrojeni w karabiny Arisaka pochodzące z arsenału w Mukdenie, kilka karabinów maszynowych i wyrzutni granatów. Szkolenie wojskowe było prowadzone na podstawie rosyjskich regulaminów wojskowych z czasów carskiej Rosji. W marcu 1945 r. oddział liczył 150-160 żołnierzy. Rozpadł się w wyniku sowieckiej ofensywy na Mandżukuo i Chiny w sierpniu tego roku.
Linki zewnętrzne.
Biała emigracja rosyjska w Chinach, w tym historia Rosyjskiego Oddziału Wojskowego w Hengdaohezi (jęz. rosyjski)

</doc>
<doc id="1546879" url="https://pl.wikipedia.org/wiki?curid=1546879" title="Thatta">
Thatta

Thatta, miasto w Pakistanie, w prowincji Sindh, położone ok. 100 km na wschód od Karachi. Znajdująca się tu nekropolia, położona na wzgórzu Makli, została w roku 1981 wpisana na listę światowego dziedzictwa UNESCO.

</doc>
<doc id="1546880" url="https://pl.wikipedia.org/wiki?curid=1546880" title="VCC128">
VCC128



</doc>
<doc id="1546885" url="https://pl.wikipedia.org/wiki?curid=1546885" title="RMS Queen Elizabeth 2">
RMS Queen Elizabeth 2

RMS Queen Elizabeth 2 (QE2) – statek pasażerski, transatlantyk, jeden z największych i najnowocześniejszych na świecie liniowców. Zamówiony w 1964. Stępkę położono 5 lipca 1965. Koszt budowy wyniósł 29,1 mln funtów. Chrzest statku 20 września 1967 – matką chrzestną była Elżbieta II. W dziewiczą podróż wyruszył 2 maja 1969.
Statek mieścił około 1700 pasażerów, do których dyspozycji była licząca tylko o połowę mniej osób załoga. Statek ma aż 12 pokładów, a na nich kilkanaście barów, restauracji, nocnych klubów i kasyno. Siłownie, salony piękności, kaplica, centrum medyczne i sklepy wolnocłowe to tylko parę z wielu udogodnień.
W 1982 roku, podczas wojny falklandzkiej statek zarekwirowany został przez rząd brytyjski do transportu wojska.
6 stycznia 2008 r. statek wypłynął z Southampton w swój ostatni rejs dookoła świata. 11 listopada wypłynął do Dubaju, gdzie przybył 27 listopada 2008 r. i, oflagowany banderą Zjednoczonych Emiratów Arabskich, został zamieniony w pięciogwiazdkowy hotel.
RMS Queen Elizabeth 2 co najmniej raz "wystąpił" w filmie; na statku nakręcono zdjęcia do specjalnego odcinka (Sea Fever) brytyjskiego serialu pt. "Co ludzie powiedzą?" o przygodach Hiacynty Bukietowej.

</doc>
<doc id="1546888" url="https://pl.wikipedia.org/wiki?curid=1546888" title="Mieczysław Cunge">
Mieczysław Cunge



</doc>
<doc id="1546890" url="https://pl.wikipedia.org/wiki?curid=1546890" title="VV 705">
VV 705

VV 705 (również Markarian 848) – połączona para galaktyk znajdująca się w konstelacji Wolarza w odległości około 550 milionów lat świetlnych od Ziemi. Obiekt ten posiada dwa wyraźne, odrębne jądra galaktyczne oraz dwa długie mocno zakrzywione ramiona spiralne. Ramiona te są położone przeciwstawnie. Jądra obu galaktyk są oddalone o 16 000 lat świetlnych od siebie. Para ta znajduje się w połowie procesu łączenia.

</doc>
<doc id="1546896" url="https://pl.wikipedia.org/wiki?curid=1546896" title="Andrzej Żbikowski">
Andrzej Żbikowski

Andrzej Żbikowski (ur. 20 października 1953 w Warszawie) – polski historyk, profesor nauk humanistycznych, profesor nadzwyczajny w Studium Europy Wschodniej Uniwersytetu Warszawskiego. Pracownik Żydowskiego Instytutu Historycznego w Warszawie, w którym kieruje badaniami nad najnowszymi dziejami polskich Żydów.
Życiorys.
W 1977 ukończył studia historyczne na Uniwersytecie Warszawskim, broniąc pracy magisterskiej pt. "Ormianie lwowscy w XIV i XV wieku", napisanej pod kierunkiem Mariana Małowista. Od 1985 jest pracownikiem naukowym Żydowskiego Instytutu Historycznego, gdzie w latach 2007–2008 pełnił funkcję wicedyrektora ds. nauki, edukacji i publikacji. W 1993 na Wydziale Historycznym Uniwersytetu Warszawskiego uzyskał stopień doktora nauk humanistycznych w zakresie historii na podstawie rozprawy pt. "Żydzi krakowscy i ich gmina 1869-1919". W 2006 otrzymał na Wydziale Historycznym UW stopień doktora habilitowanego w oparciu o dorobek naukowy i rozprawę pt. "U genezy Jedwabnego. Żydzi na Kresach Północno-Wschodnich II Rzeczypospolitej, wrzesień 1939 – lipiec 1941". W 2013 otrzymał tytuł naukowy profesora nauk humanistycznych.
Odbył staże naukowe w Institut für die Wissenschaften vom Menschen w Wiedniu, Instytucie Jad Waszem w Jerozolimie, United States Holocaust Memorial Museum w Waszyngtonie, Instytucie im. Szymona Dubnowa w Lipsku i Fundacji Pamięci Szoa w Paryżu. Był profesorem Akademii Humanistycznej w Pułtusku oraz głównym specjalistą w Biurze Edukacji Publicznej IPN. Jest członkiem Centrum Badań nad Zagładą Żydów.
Wybrane publikacje.
Jest autorem i współautorem wielu publikacji, w tym książek:

</doc>
<doc id="1546897" url="https://pl.wikipedia.org/wiki?curid=1546897" title="Puchar Świata w narciarstwie alpejskim kobiet 1967/1968">
Puchar Świata w narciarstwie alpejskim kobiet 1967/1968

Puchar Świata w narciarstwie alpejskim kobiet sezon 1967/1968 jest to 2 edycja tej imprezy. Cykl ten rozpoczął się w niemieckim Oberstaufen 5 stycznia 1968 roku, a zakończył się 7 kwietnia 1968 roku w amerykańskim Heavenly Valley.

</doc>
<doc id="1546898" url="https://pl.wikipedia.org/wiki?curid=1546898" title="SOPMOD">
SOPMOD

SOPMOD (ang. Special Operations Peculiar MODification) - zestaw akcesoriów dodatkowych do karabinków szturmowych M4A1 oraz FN SCAR używanego przez Dowództwo Sił Specjalnych Stanów Zjednoczonych, takich jak:

</doc>
<doc id="1546903" url="https://pl.wikipedia.org/wiki?curid=1546903" title="Dziewałtów">
Dziewałtów

Dziewałtów (lit. "Deltuva") – miasteczko na Litwie na północny zachód do Wiłkomierza, w okręgu wileńskim, w rejonie wiłkomierskim.
Dziewałtów znajduje się 6 km od Wiłkomierza ("Ukmergė"), w pobliżu drogi do Kiejdan ("Kėdainiai"). Ma około 500 mieszkańców.
Miejsce obrad sejmików Inflant, przeniesionych tu na czas wojny w 1659 roku. 
Historia.
Jest to jedna z najstarszych osad na Litwie. Miejscowość była po raz pierwszy wymieniona w traktacie w 1219 roku. Następnie Krzyżacy wspominają tę miejscowość w opisie drogi z Litwy w roku 1385. W roku 1444 Szedybor Wolimuntowicz zbudował kościół parafialny w rodzinnym Dziewałtowie, do którego w latach 1462 i 1464 ufundował dwa dzwony. 
W XVI wieku Dziewałtów był własnością książąt Wiśniowieckich, którzy wybudowali tu kościół kalwiński. W XVII wieku zbór znalazł się pod patronatem kalwińskiej rodziny Grużewskich i istniał i funkcjonował do 1939 roku. Zbór ten uległ zniszczeniu po 1945 roku, dziś istnieją jego ruiny.
Marcjan Aleksander Ogiński nabył część miasta w 1681 - druga część wraz ze zborem pozostała własnością Grużewskich do 1848 roku. W 1752 r. został zbudowany rzymskokatolicki kościół Świętej Trójcy. W XIX wieku właścicielami Dziewałtowa była rodzina Tyszkiewiczów.
28 czerwca 1812 roku pod Dziewałtowem była stoczona bitwa pomiędzy siłami francusko-polskimi a rosyjskimi w pierwszych dniach napoleońskiej inwazji na Rosję. Bitwa zakończyła się zwycięstwem wojsk napoleońskich.

</doc>
<doc id="1546905" url="https://pl.wikipedia.org/wiki?curid=1546905" title="Parafia św. Ludwika Króla i Wniebowzięcia NMP">
Parafia św. Ludwika Króla i Wniebowzięcia NMP



</doc>
<doc id="1546908" url="https://pl.wikipedia.org/wiki?curid=1546908" title="Deltuva">
Deltuva



</doc>
<doc id="1546909" url="https://pl.wikipedia.org/wiki?curid=1546909" title="Ivan Bootham">
Ivan Bootham

Ivan Bootham (ur. 20 lipca 1939 w Anglii, zm. 14 lipca 2016) – nowozelandzki pisarz, nowelista, kompozytor, poeta. Mieszkał w Wellington od 1976.

</doc>
<doc id="1546911" url="https://pl.wikipedia.org/wiki?curid=1546911" title="Jemaine Clement">
Jemaine Clement

Jemaine Atea Mahana Clement (ur. 10 stycznia 1974 w Masterton) – nowozelandzki aktor, scenarzysta i reżyser oraz muzyk, członek zespołu Flight Of The Conchords.

</doc>
<doc id="1546912" url="https://pl.wikipedia.org/wiki?curid=1546912" title="Adam Taubitz">
Adam Taubitz

Adam Taubitz (ur. 7 października 1967 w Chorzowie) – niemiecki skrzypek, trębacz, gitarzysta, aranżer oraz kompozytor muzyki poważnej i jazzowej.
Życie i twórczość.
Naukę gry na skrzypcach rozpoczął w wieku 5 lat u swojego ojca Eryka. Mając 11 lat zadebiutował jako solista Filharmonii Śląskiej. Studia muzyczne rozpoczął w Akademii Muzycznej w Katowicach pod kierunkiem Stanisława Lewandowskiego, dalszą naukę kontynuował we Fryburgu Bryzgowijskim w klasie mistrzowskiej Wolfganga Marschnera. Taubitz został uhonorowany licznymi nagrodami, między innymi: na Konkursie Skrzypcowym im. Tibora Vargi w Sion; Konkursie im. Niccolò Paganiniego w Genui czy Konkursie im. Ludwiga Spohra we Fryburgu. W roku 1989 objął stanowisko Ι. Koncertmistrza Radiosinfonieorchester Basel (Szwajcaria) pod batutą Nello Santi. W roku 1992 został dyrektorem artystycznym "Chamber Symphony Basel", a w latach 1994-1996 założycielem i szefem "Camerata de Sa Nostra" w Palma de Mallorca.
W roku 1997 rozpoczął pracę jako koncertmistrz drugich skrzypiec Filharmoników Berlińskich pod kierownictwem Claudio Abbado. Już w latach młodzieńczych zainteresowania Taubitza obejmowały różne kierunki muzyczne, przy czym jazz zajmował wśród nich zawsze najważniejsze miejsce. Z tego powodu samodzielnie nauczył się gry na trąbce, która do dnia dzisiejszego jest jego ulubionym instrumentem. W roku 1999 założył "The Berlin Philharmonic Jazz Group", z którą występuje jako skrzypek, trębacz, kompozytor i aranżer w Europie, Azji i Ameryce Południowej. Ponadto jest stałym członkiem Absolute Ensemble New York City pod kierownictwem Kristjana Järvi oraz prymariuszem Aura Quartett Basel.
Taubitz wziął udział w licznych koncertach i nagraniach płytowych zarówno jako solista muzyki poważnej, jak i muzyk jazzowy, grał między innymi z takimi muzykami jak: Kirk Lightsey, Phiip Catherine, Julio Barreto, Daniel Schnyder, Andy Scherrer, Emmanuel Pahud, Makaya Ntshoko, Thomas Hampson, Dieter Hallervorden, Angelika Milster, Famoudou Don Moye, Marcin Grochowina, Thomas Quasthoff, Wynton Marsalis i Nigel Kennedy. Od roku 2004 wydaje nagrania swojej muzyki w firmach płytowych Unit Records, EMI, Enja i TCB.
Obecnie Adam Taubitz mieszka w Szwajcarii.

</doc>
<doc id="1546914" url="https://pl.wikipedia.org/wiki?curid=1546914" title="The Great Divide (album Scotta Stappa)">
The Great Divide (album Scotta Stappa)

The Great Divide – pierwszy solowy album wokalisty Creed, Scotta Stappa wydany 22 listopada 2005 roku. W grudniu 2007 roku uzyskał status platyny.
Album promowały single "The Great Divide", "Justify", "Surround Me" oraz teledyski do utworów "The Great Divide" (reż. Paul Fedor) i "You Will Soar".
Pozycje na listach.
Albumy - Billboard
Single - Billboard Music Charts

</doc>
<doc id="1546916" url="https://pl.wikipedia.org/wiki?curid=1546916" title="Sami Sirviö">
Sami Sirviö

Sami Petteri Sirviö (ur. 28 maja 1970) – gitarzysta szwedzkiego zespołu Kent.
Sami jest szwedzkim muzykiem pochodzenia fińskiego. Ma własną kampanię Kapten Ah AB. Jest żonaty. Jego rodzice to Ossi i Mervi Sirviö.

</doc>
<doc id="1546918" url="https://pl.wikipedia.org/wiki?curid=1546918" title="Lauris Edmond">
Lauris Edmond

Lauris Edmond (ur. 2 kwietnia 1924, zm. 28 stycznia 2000) – nowozelandzka pisarka, poetka.

</doc>
<doc id="1546919" url="https://pl.wikipedia.org/wiki?curid=1546919" title="Tunel Krakowskiego Szybkiego Tramwaju">
Tunel Krakowskiego Szybkiego Tramwaju

Tunel Krakowskiego Szybkiego Tramwaju – tunel tramwajowy w Krakowie łączący Rondo Mogilskie z okolicami ul. Pawiej i Dworca Towarowego. Liczy 1420 m długości (1538 m wraz z rampami wjazdowymi) i jest pierwszym tego typu obiektem w kraju. Zlokalizowane zostały w nim dwa przystanki: "Dworzec Główny Tunel" oraz "Politechnika", przez co tunel tworzy trzeci system szynowej komunikacji podziemnej w Polsce, po 41,5 km metra warszawskiego i 2 km tunelu na kolejowej linii średnicowej w Warszawie. Budowa tunelu trwała z długimi przerwami 34 lata, otwarcie nastąpiło 11 grudnia 2008. Tunel stanowi część sieci Krakowskiego Szybkiego Tramwaju.
Opis tunelu.
Wjazd do tunelu znajduje się w północnej części poziomu -1 Ronda Mogilskiego. Następnie skręca on na zachód i biegnie pod ul. Lubomirskiego i pod dworcem PKP Kraków Główny, gdzie zlokalizowany jest przystanek "Dworzec Główny Tunel". Pod Galerią Krakowską na powrót skręca on na północ, do dwupoziomowego przystanku "Politechnika". Tuż za nim znajduje się rampa wyprowadzająca tory na powierzchnię, które łączą się z linią wzdłuż ul. Pawiej pod wiaduktem al. 29 Listopada. Poszczególne odcinki, z powodu długiego okresu budowy i zmian w technikach budowania oraz przepisach różnią się między sobą budową. Od Ronda aż do pierwszego z przystanków oba tory biegną w jednej, szerokiej komorze, a dopiero w najnowszej części zachodniej – w oddzielnych. Na wysokości przystanku „Dworzec Główny Tunel” znajduje się podstacja trakcyjna.
Na obu przystankach znajdują się punkty kontroli ruchu (tzw. SOP), z których pracownicy Zarządu Infrastruktury Komunalnej i Transportu mogą sterować pracą obiektu oraz monitorować jego stan poprzez sieć czujników oraz system telewizji przemysłowej. System obsługi tunelu opracowały przedsiębiorstwa Siemens oraz Ela-Compil. Łączność radiową z tramwajami zapewnia nieekranowany kabel przeciągnięty wzdłuż komór i podłączony do anten umieszczonych przy obu wlotach. Do zapewnienia bezpieczeństwa ruchu wykorzystywana jest dwustawna samoczynna blokada liniowa. W tunelu działają telefony SOS umożliwiające połączenie z dyspozytorem, a we wschodniej części znajdują się dodatkowo trzy klatki ewakuacyjne. W części zachodniej ich rolę pełnią oba przystanki. Nad bezpieczeństwem podróżnych, szczególnie w zakresie wentylacji oddymiającej czuwa system GEMOS.
Serce systemu oddymiania stanowi 12 rewersyjnych wentylatorów oddymiających o średnicy od 1600 do 2000 mm dostarczonych przez krakowskie przedsiębiorstwo HTK-Went, a wyprodukowanych w niemieckich zakładach DLK Ventilatoren. Zapewniają one odprowadzenie powstającego podczas ewentualnego pożaru dymu i gazów oraz zapewniają odpowiednią ilość świeżego powietrza do przewietrzania tunelu.
Oba przystanki zostały dostosowane do ruchu tramwajów niskopodłogowych oraz potrzeb osób niepełnosprawnych. Pasażerowie mogą korzystać ze schodów ruchomych oraz wind. Działa tam również elektroniczny system informacji pasażerskiej identyczny z tym, który znajduje się na pozostałej części trasy szybkiego tramwaju. Ponadto ulokowano tam automaty Krakowskiej Karty Miejskiej.
Historia.
W latach 70. XX wieku Kraków planował budowę linii metra łączącej Nową Hutę ze Śródmieściem. Realizacja inwestycji rozpoczęła się w 1974. Zaczęto wtedy prace nad 180-metrowym odcinkiem tunelu przebiegającym pod modernizowanym krakowskim węzłem kolejowym. Według początkowych założeń, obiekt miał mieć przebieg wschód-zachód i być znacznie dłuższy – od Ronda Mogilskiego aż do ul. Karmelickiej. Plany przewidywały również budowę Krakowskiego Centrum Komunikacyjnego w miejscu obecnego dworca PKP. Projektanci zakładali, że prace budowlane zostaną szybko zakończone. W 1986 zamknięto linię tramwajową od Ronda wzdłuż ul. Lubomirskiego do pętli "Dworzec Wschodni", aby przenieść komunikację pod ziemię.
Kryzys gospodarczy oraz nadchodzące zmiany ustrojowe spowodowały zahamowanie tej oraz wielu innych inwestycji komunikacyjnych w mieście. W 1990 ostatecznie zakończono odcinek przebiegający pod peronami dworcowymi oraz zmieniono wiele decyzji projektowych. Przedsięwzięcie miało być dalej realizowane, lecz już dla połączenia północ-południe. Zarzucono także koncepcję metra na rzecz szybkiego tramwaju. Prace zostały wznowione w 1995 i do 1999 oddano kolejny, 605-metrowy odcinek pod ul. Lubomirskiego, jednak jeszcze bez wylotu.
Po raz trzeci inwestycję wznowiono w 2004, po rozstrzygnięciu przetargu na jej ostateczne dokończenie, który wygrała tureckie przedsiębiorstwo Güriş. W tym samym czasie wokół Dworca Głównego rozpoczęto szereg innych przedsięwzięć takich, jak budowa Dworca Autobusowego MDA oraz Galerii Krakowskiej, pod którą miał przebiegać kolejny odcinek tunelu. Na przełomie 2004 i 2005 wykonano wykopy pod kolejny podziemny przystanek, "Politechnikę". Jednocześnie ostatecznie pogrzebano możliwość dalszego przedłużania obiektu pod Śródmieściem, nie decydując się na zostawienie miejsca na dodatkowy wylot w kierunku zachodnim.
Wiosną 2005 Güriş opuścił plac budowy w atmosferze skandalu, nie będąc w stanie zrealizować przebudowy Ronda Mogilskiego. Pozostawił za sobą niedokończony tunel. Po zabezpieczeniu już wykonanej części prace zawieszono na ponad pół roku. Dokończyło je z konieczności konsorcjum Budimex-Dromex, które miało odpowiadać za nowy układ drogowy po zachodniej stronie Dworca. We wrześniu 2006 obiekt był już gotowy w stanie surowym. Przetarg na prace wykończeniowe wygrało konsorcjum przedsiębiorstw Grupa ZUE S.A., Budostal 5 S.A. i MP Mosty Sp. z o.o., które niebawem przejęło plac budowy. Pod koniec 2007 od strony Dworca Towarowego pojawił się pierwszy tor, kolejny został wykonany kilka miesięcy później. W lipcu 2008 zamontowana została sieć trakcyjna, a od września rozpoczęły się pierwsze testowe jazdy przez tunel. Początkowo otwarcie zaplanowano na 1 października. Szybko okazało się, że chociaż dziennik budowy został zamknięty w terminie, wciąż trwać będą niektóre prace wykończeniowe. Ponadto wskutek braku przepisów dotyczących bezpieczeństwa tuneli tramwajowych w polskim prawie, znacznie dłużej trwał odbiór obiektu przez straż pożarną. Kolejne daty, 20 listopada i 27 listopada również zostały odwołane z powodu wadliwego działania niektórych systemów w trakcie testów przeciwpożarowych. Ostatecznie tunel został uroczyście otwarty 11 grudnia 2008 po 34 latach budowy. Pierwszy tramwaj specjalnej, darmowej linii 90, wyruszył z pasażerami w kierunku tunelu krótko po godzinie 17.00 z pętli Wieczysta. Następnego dnia pojechała nim pierwsza linia Krakowskiego Szybkiego Tramwaju.
Przystanki.
W zachodniej części tunelu zlokalizowane zostały dwa podziemne przystanki: "Dworzec Główny Tunel" i "Politechnika". Wykończone są w podobnym, nowoczesnym stylu, lecz różnią się układem wejść i peronów. W przeciwieństwie do większości stacji metra, każdy z torów posiada swoje własne, niezależne perony. Wynika to z tego, iż eksploatowane w tunelu tramwaje są jednostronne – z drzwiami po prawej stronie. Tory oddzielone są od siebie betonowymi lub stalowymi przeszkodami, które jednak można stosunkowo łatwo sforsować w przypadku niebezpieczeństwa.
Dworzec Główny Tunel.
Przystanek znajduje się pod dworcem PKP Kraków Główny. Wraz z Dworcem Autobusowym MDA stanowi kompletne centrum przesiadkowe. Posiada dwa wejścia – od strony Galerii Krakowskiej i od strony dworca autobusowego.
Politechnika.
Przystanek ten składa się z części podziemnej i nadziemnej otwartej 22 stycznia 2007, obsługiwanej przez torowisko wzdłuż ul. Pawiej. Nad torami poprowadzona jest galeria służąca jednocześnie za zejście na perony oraz przejście podziemne pod ul. Pawią.
Eksploatacja.
Chociaż konstrukcyjnie tunel przystosowany jest do jazdy z prędkością 60 km/h, tramwaj porusza się tam z ograniczoną prędkością 40 km/h.
Tunelem kursuje linia szybkiego tramwaju:
oraz dwie linie zwykłe:
Nie wszystkie tramwaje eksploatowane przez MPK mają pozwolenie na wjazd do tunelu z pasażerami. Obecnie mogą nim kursować wagony:
Przyszłość.
Trwa debata, czy miasto powinno budować kolejne odcinki podziemnej komunikacji.

</doc>
<doc id="1546920" url="https://pl.wikipedia.org/wiki?curid=1546920" title="Vanilla (forum dyskusyjne)">
Vanilla (forum dyskusyjne)

Vanilla – aplikacja internetowa udostępniona na licencji GNU GPL o funkcjonalności forum dyskusyjnego. Producentem programu jest Mark O'Sullivan. Vanilla wykorzystuje język PHP oraz bazę danych MySQL. Pierwsza wersja tego forum pojawiła się w roku 2005.

</doc>
<doc id="1546922" url="https://pl.wikipedia.org/wiki?curid=1546922" title="Adam Metelski">
Adam Metelski

Adam Metelski (ur. 26 listopada 1983 w Poznaniu) – polski koszykarz, występujący na pozycji środkowego, obecnie zawodnik Biofarmu Basket Poznań.
Życiorys.
Zaczynał karierę w Pyrze Poznań. W tym klubie występował do 2002. Przez następnie 4 lata grał w Stanach Zjednoczonych w ligach NJCAA i NCAA. Metelski sezon 2006/2007 spędził na Węgrzech, gdzie zdobył wicemistrzostwo kraju oraz wystąpił w finale Pucharu Węgier. Potem występował w Tarnovii Tarnowo Podgórne. Sezon 2008/2009 zaczął w zespole PBG Basket Poznań. Odszedł z klubu w trakcie rozgrywek, zatrudniony przez AZS Koszalin po kontuzji Ime Oduoka. 20 sierpnia 2009 przedłużył kontrakt z AZS-em na następny sezon. W latach 2010-2012 występował w Polpharmie Starogard Gdański. Od 2012 jest zawodnikiem AZS Politechniki Poznańskiej.

</doc>
<doc id="1546923" url="https://pl.wikipedia.org/wiki?curid=1546923" title="Brooke Fraser">
Brooke Fraser

Brooke Fraser (ur. 15 grudnia 1983 w Wellington) – nowozelandzka piosenkarka, autorka tekstów. Jedna z liderek uwielbienia w megakościele Hillsong. 
Jej trzeci album studyjny "Flags" (Flagi) stał się najbardziej udanym albumem w jej karierze, z singlem "Something In the Water", osiągając numer jeden na liście nowozelandzkiego stowarzyszenia producentów Recording Industry Association of New Zealand w 2010 roku. Jej utwór "Something in the Water" był na 9 miejscu najczęściej granych w 2011 roku i posiada złoty certyfikat w Niemczech.

</doc>
<doc id="1546925" url="https://pl.wikipedia.org/wiki?curid=1546925" title="Lloyd Jones">
Lloyd Jones

Lloyd Jones (ur. 23 marca 1955 w Lower Hutt) – nowozelandzki pisarz, autor powieści i opowiadań. Rozpoznawany z powodu nagradzanej i zekranizowanej powieści "Pan Pip". Mieszka i pracuje w Wellington.
Życiorys.
Jones urodził się w Lower Hutt w 1955 roku. Uczęszczał do Hutt Valley High School i studiował nauki polityczne na Victoria University of Wellington. Następnie pracował jako dziennikarz i konsultant.
"Gilmore's Dairy" jest pierwszą powieścią Jonesa, wydaną w 1985 roku. Jej bohaterem jest młody mężczyzna, dorastający w małej nowozelandzkiej społeczności. W 1989 roku Jones przebywał w Mentonie na południu Francji, jako laureat jednej z najstarszych i prestiżowych nowozelandzkich nagród, Katherine Mansfield Fellow, w ramach przyznanego stypendium Queen Elizabeth II Arts Council (obecnie Creative New Zealand). W 1991 roku jego opowiadania zostały zebrane w tomie "Swimming to Australia, and Other Stories" i weszły do antologii "Vital Writing, Oxford Book of New Zealand Short Stories", Soho Anthology (Wielka Brytania), Grand Street (Nowy York), a następnie były czytane w Radio New Zealand i BBC.
W 1993 roku opublikował "Biografi: An Albanian Quest", która znalazła się na liście kandydatów do nagród New Zealand Book Awards i The New York Times. Powstanie książki zostało zainspirowane podróżą przez Albanię, po upadku reżimu Envera Hodży. W 1994 roku był kuratorem wystawy "The Last Saturday" w Bibliotece Narodowej w Wellington, która opisywała fenomen nowozelandzkiej soboty. Zawierała historyczne i współczesne fotografie Bruce'a Fostera i esej Jonesa.
W 2006 roku wydał powieść "Pan Pip", za którą był wielokrotnie nagradzany i doceniony na arenie międzynarodowej. Książka została opublikowana w 33 krajach i zekranizowana. 3 października 2013 roku odbyła się nowozelandzka premiera filmu "Pan Pip" w reżyserii Nowozelandczyka Andrew Adamsona. Film kręcono na wyspie Bougainville’a w Papui-Nowej Gwinei i na Nowej Zelandii, a w rolę głównego bohatera wcielił się Hugh Laurie.
W latach 2007–2008 przebywał w Berlinie jako pisarz-rezydent po uzyskaniu "Creative New Zealand Berlin Writers' Residency". W 2008 roku był jednym z trzech pisarzy, którzy zostali uhonorowani nagrodą Premiera Nowej Zelandii za osiągnięcia literackie i znaczący wkład w literaturę nowozelandzką. W tym samym roku otrzymał także nagrodę Arts Foundation oraz Antarctica New Zealand Arts Fellowship. W maju 2009 roku otrzymał tytuł doctor honoris causa Victoria University. W latach 2015–2016 przebywał ponownie w Berlinie jako stypendysta DAAD. Na stałe mieszka w rejonie Wellington, lecz często przebywa za granicą, odwiedził m.in. Stany Zjednoczone, Indie, Niemcy, Francję, Albanię, Mołdawię, Ukrainę i Rosję.

</doc>
<doc id="1546926" url="https://pl.wikipedia.org/wiki?curid=1546926" title="Vanilla (ujednoznacznienie)">
Vanilla (ujednoznacznienie)

Zobacz też:

</doc>
<doc id="1546927" url="https://pl.wikipedia.org/wiki?curid=1546927" title="Raybon Kan">
Raybon Kan

Raybon Kan (ur. 1966 w Masterton) – komik nowozelandzki chińskiego pochodzenia.
Jego rodzina przeniosła się do Wellington krótko po jego narodzinach. Kan uczęszczał do Wellington College, a później wstąpił na wydział prawa Uniwersytetu Wiktorii. Obecnie mieszka w Auckland, gdzie pisze artykuły do lokalnych gazet.

</doc>
<doc id="1546929" url="https://pl.wikipedia.org/wiki?curid=1546929" title="Eximius Park">
Eximius Park

Eximius Park (do 2018 roku Kraków Business Park) – centrum biurowe położone tuż poza granicami administracyjnymi Krakowa, na terenie gminy Zabierzów, niedaleko lotniska Kraków-Balice i autostrady A4.
Spółka Kraków Business Park powstała w 1997 roku, a pierwszy biurowiec kompleksu, oznaczony numerem 100, oddano do użytku w 2002 roku. Kolejne dwa biurowce (o numerach 200 i 400) otwarto w 2007 roku, a ostatnie dwa (numery 800 i 1000) wybudowano do 2009 roku.
Budynek powstały jako pierwszy (pierwotnie oznaczony numerem 100) w 2006 roku stał się własnością spółki USS Fprop (1) Sp. z o.o. W 2014 roku spółka ta zmieniła nazwę budynku na Z1, podkreślając jego niezależność od pozostałych obiektów na terenie kompleksu.
Kompleks powstał przy ruchliwej linii kolejowej na trasie Katowice – Kraków. Spółka budująca kompleks sfinansowała budowę nowego przystanku kolejowego. Znajduje się on tuż przy centrum biurowym i ułatwia dojazd do niego zarówno pracownikom, jak i gościom. Przystanek został uruchomiony 15 lutego 2007 roku.
W 2017 roku nowym właścicielem Kraków Business Park (w skład którego wchodzą cztery biurowce oznaczone numerami 200, 400, 800 i 1000, o łącznej powierzchni użytkowej około 50 tys. m²) stał się fundusz inwestycyjny First Property Group. W 2018 roku nowy zarządca zmienił nazwę kompleksu na Eximius Park. Po przejęciu przez nowego inwestora na terenie kompleksu powstały m.in. centrum sportowo-rekreacyjne, supermarket, przedszkole i żłobek.
W 2008 roku wybuchła afera finansowa związana z działalnością Kraków Business Park. Śledztwo trwało latami, a były prezes spółki wraz z kilkunastoma współpracownikami zostali oskarżeni o dokonanie nadużyć na ponad 100 mln zł na szkodę spółki Kraków Business Park oraz Skarbu Państwa. Sprawa była określana w mediach jako jedna z największych afer gospodarczych III RP.
W 2013 roku na terenie parku pracowało 6 tys. osób, a kompleks był jednym z najbardziej rozpoznawalnych centrów usług outsourcingowych na świecie. Biura w obiektach wynajmowane były m.in. przez takie korporacje jak Shell czy UBS.

</doc>
<doc id="1546931" url="https://pl.wikipedia.org/wiki?curid=1546931" title="Elizabeth Knox">
Elizabeth Knox

Elizabeth Knox (ur. 1959 w Wellington) – nowozelandzka pisarka.
Życiorys.
Jest autorką ośmiu powieści, autobiograficznej trylogii i zbioru esejów. Jej najbardziej znaną powieścią jest "The Vintner's Luck", która zdobyła szereg nagród i była przetłumaczona na siedem językach i została zekranizowana pod tym samym tytułem przez Niki Caro. 
Knox i jej dwie siostry urodziły się i wychowywały w ateistycznej rodzinie, gdzie spędzano dużo czasu na rozmowach na temat religii. Dzieciństwo spędziły, mieszkając w różnych miasteczkach w Nowej Zelandii, w tym w Pomare, Wadestown, Waikanae i Paremata. W dzieciństwie miała kłopoty z pisaniem z powodu dysleksji.
Jej trylogia była głównie oparta na własnych przeżyciach z dzieciństwa w czasie, gdy mieszkała w pobliżu Wellington.

</doc>
<doc id="1546932" url="https://pl.wikipedia.org/wiki?curid=1546932" title="(5332) Davidaguilar">
(5332) Davidaguilar

(5332) Davidaguilar – planetoida z grupy Amora należąca do obiektów NEO. 5332 Davidaguilar okrąża Słońce w ciągu 3 lat i 66 dni w średniej odległości 2,16 j.a. Została odkryta 16 lutego 1990 roku w Dynic przez Atsushiego Sugie. Nazwa planetoidy pochodzi od "Davida Aguilara" (ur. 1945), dyrektora public relations w "Harvard-Smithsonian Center for Astrophysics". Przed nadaniem nazwy planetoida nosiła oznaczenie tymczasowe (5332) 1990 DA.

</doc>
<doc id="1546934" url="https://pl.wikipedia.org/wiki?curid=1546934" title="Ben Lummis">
Ben Lummis

Ben Lummis (ur. 1 czerwca 1978 w Wellington, Nowa Zelandia) – nowozelandzki wokalista, autor tekstów, zwycięzca pierwszej edycji nowozelandzkiego programu Idol. Jest pochodzenia maoryskiego.

</doc>
<doc id="1546935" url="https://pl.wikipedia.org/wiki?curid=1546935" title="Kraków Business Park (stacja kolejowa)">
Kraków Business Park (stacja kolejowa)



</doc>
<doc id="1546937" url="https://pl.wikipedia.org/wiki?curid=1546937" title="Patricia Grace">
Patricia Grace

Patricia Grace (ur. 17 sierpnia 1937 w Wellington, Nowa Zelandia) – nowozelandzka pisarka maoryskiego pochodzenia.

</doc>
<doc id="1546939" url="https://pl.wikipedia.org/wiki?curid=1546939" title="Sam Morgan">
Sam Morgan

Sam Morgan (ur. 1975) – nowozelandzki przedsiębiorca i informatyk, założyciel i właściciel serwisu TradeMe, największego internetowego serwisu aukcyjnego w Nowej Zelandii.

</doc>
<doc id="1546940" url="https://pl.wikipedia.org/wiki?curid=1546940" title="Cross Fell">
Cross Fell

Cross Fell – szczyt w Górach Pennińskich (Wielka Brytania, Anglia) o wysokości 893 m, będący najwyższym szczytem tych gór i najwyższym szczytem Anglii poza Kraina Jezior.
Charakterystyka.
Rozległa góra dominuje nad doliną Eden w Kumbrii, tworząc zwornik północnej części Gór Pennińskich. Zachodnie stoki szczytu stromo opadają do doliny rzeki Eden.
Wierzchołek jest skalistym płaskowyżem, będącym częścią dwudziestokilometrowego pasma ciągnącego się z płn.-zach. na płd.-wsch., który łączy go z Little Dun Fell (842 m) i Great Dun Fell (849 m). Sąsiadujące wierzchołki tworzą gwałtownie wznoszące się zbocze nad doliną Edenu położoną na zachód, natomiast wschodnie zbocze na doliną rzeki Tyne jest łagodniejsze.
Ze szczytu dostępna jest dookolna panorama. Widoczne są m.in. Cheviot Hills (815 m n.p.m., 89 km stąd), Scafell Pike (978 m n.p.m., 54 km stąd) i Skiddaw (931 m n.p.m., 43 km stąd).

</doc>
<doc id="1546942" url="https://pl.wikipedia.org/wiki?curid=1546942" title="John Psathas">
John Psathas

John Joannis Psathas (ur. 3 lipca 1966 w Wellington) – nowozelandzki kompozytor greckiego pochodzenia.
Autor muzyki do ceremonii otwarcia i zamknięcia XXVIII Letnich Igrzysk Olimpijskich w 2004 w Atenach.

</doc>
<doc id="1546943" url="https://pl.wikipedia.org/wiki?curid=1546943" title="Bret McKenzie">
Bret McKenzie

Bret McKenzie (ur. 29 czerwca 1976 w Wellington, Nowa Zelandia) – nowozelandzki muzyk, autor tekstów, aktor, członek zespołu Flight Of The Conchords.
W 2012 roku otrzymał Oscara za piosenkę „Man or Muppet” do filmu "Muppety".

</doc>
<doc id="1546944" url="https://pl.wikipedia.org/wiki?curid=1546944" title="Markus Mustonen">
Markus Mustonen

Markus Mikael Mustonen (ur. 20 stycznia 1973 w Eskilstunie) – szwedzki muzyk pochodzenia fińskiego. Jest perkusistą zespołu Kent, gra też na syntezatorze.
Obecnie mieszka w Sztokholmie. W ciągu 2003 roku grał z zespołem Nina Rochelle.

</doc>
<doc id="1546946" url="https://pl.wikipedia.org/wiki?curid=1546946" title="Górne (przystanek kolejowy)">
Górne (przystanek kolejowy)

Górne - nieczynny przystanek kolejowy w Górnem, w gminie Gołdap, w województwie warmińsko-mazurskim, w Polsce.

</doc>
<doc id="1546950" url="https://pl.wikipedia.org/wiki?curid=1546950" title="Antonia Prebble">
Antonia Prebble

Antonia Mary Prebble (ur. 6 czerwca 1983 w Wellington) – nowozelandzka aktorka filmowa.

</doc>
<doc id="1546954" url="https://pl.wikipedia.org/wiki?curid=1546954" title="Bruno Bianchi">
Bruno Bianchi

Bruno Bianchi (ur. 6 września 1955 w Chartres, zm. 2 grudnia 2011) – francuski producent filmowy, reżyser i scenarzysta związany z DIC Entertainment. Wielokrotnie współpracował z Jean Chalopin.

</doc>
<doc id="1546956" url="https://pl.wikipedia.org/wiki?curid=1546956" title="Samotność (ujednoznacznienie)">
Samotność (ujednoznacznienie)



</doc>
<doc id="1546957" url="https://pl.wikipedia.org/wiki?curid=1546957" title="Henryk Krzciuk">
Henryk Krzciuk

Henryk Krzciuk (ur. 28 kwietnia 1890 w Sikorzycach koło Dąbrowy Tarnowskiej, zm. 23 kwietnia 1954 w Ćwikowie) – działacz ludowy, poseł na Sejm II Rzeczypospolitej w latach 1928–1935.
Życiorys.
Ukończył gimnazjum i Akademię Handlową w Krakowie (1911). Od 1913 w armii austriackiej, w latach 1914–1918 walczył na froncie w stopniu porucznika, w okresie 1918–1920 w WP w 16.pp na froncie wschodnim. W latach 1921–1948 był dyrektorem Banku Spółdzielczego w Dąbrowie Tarnowskiej i właściciel gospodarstwa rolnego w Ćwikowie. Był założycielem kas Stefczyka w powiecie Dąbrowa Tarnowska. Działacz PSL „Piast”, od 1922 członek, w latach 1925–1931 prezes zarządu powiatowego. Działacz SL, w okresie 1933–1938 członek zarządu okręgowego. W latach 30. organizował wiele akcji politycznych i strajków chłopskich, aresztowany i więziony. Bliski współpracownik Wincentego Witosa. Podczas II wojny światowej mąż zaufania ZWZ. Po II wojnie światowej w SL i PSL.
Poseł II i III kadencji. W 1928 uzyskał mandat z listy Polskiego Bloku Katolickiego PSL”P” i ChD. W 1930 zdobył mandat z listy Centrolewu.

</doc>
<doc id="1546961" url="https://pl.wikipedia.org/wiki?curid=1546961" title="Martin Sköld">
Martin Sköld

Harry Per Martin Sköld (ur. 2 października 1970 w Sparreholm) – szwedzki muzyk. Gra na basie w szwedzkim zespole rockowym Kent.
Razem z Martinem Landqvistem tworzy projekt o nazwie Peking Laundry. Martin mieszkał przez długi czas w Sztokholmie, jednak przeniósł się z powrotem do Sparreholm.

</doc>
<doc id="1546962" url="https://pl.wikipedia.org/wiki?curid=1546962" title="Christopher Pugsley">
Christopher Pugsley

Christopher Pugsley (ur. 1947) — nowozelandzki pisarz, historyk, były oficer armii nowozelandzkiej. Używa pseudonimów "Chris Pugsley" i "Christopher Pugsley". Studiował na Uniwersytecie Wiktorii w Wellington.

</doc>
<doc id="1546963" url="https://pl.wikipedia.org/wiki?curid=1546963" title="Susanoo no mikoto">
Susanoo no mikoto



</doc>
<doc id="1546966" url="https://pl.wikipedia.org/wiki?curid=1546966" title="Tsukiyomi no mikoto">
Tsukiyomi no mikoto



</doc>
<doc id="1546967" url="https://pl.wikipedia.org/wiki?curid=1546967" title="Robin Cooke">
Robin Cooke

Robin Cooke (ur. 9 maja 1926, zm. 30 sierpnia 2006) – nowozelandzki i brytyjski polityk, członek brytyjskiej Izby Lordów, członek Komitetu Prawnego Tajnej Rady, baron Thorndon. W latach 1986-96 stał na czele Sądu Apelacyjnego Nowej Zelandii. 

</doc>
<doc id="1546968" url="https://pl.wikipedia.org/wiki?curid=1546968" title="Port lotniczy Pusan-Kimhae">
Port lotniczy Pusan-Kimhae

Port lotniczy Pusan-Kimhae (IATA: PUS, ICAO: RKPK) – międzynarodowy port lotniczy położony 20 km na zachód od Pusan, w Korei Południowej. Port lotniczy Pusan-Kimhae jest głównym węzłem Air Busan. Pas startowy 18L/36R jest używany wyłącznie do celów wojskowych, ale ze względu na zwiększenie ruchu, są plany, aby otworzyć ją jako pas startowy dla samolotów.
Transport.
Linia Busan-Gimhae Light Rail Transit łączy lotnisko z siecią metra i centrum Kimhae.

</doc>
<doc id="1546969" url="https://pl.wikipedia.org/wiki?curid=1546969" title="Pure Holocaust">
Pure Holocaust

Pure Holocaust – druga płyta studyjna norweskiego zespołu blackmetalowego Immortal wydana 1 listopada 1993 roku przez francuską wytwórnię płytową Osmose. Erik "Grim" Brødreskift został uwzględniony jako perkusista zespołu we wkładce dołączonej do albumu, pomimo że nie uczestniczył w sesji nagraniowej. Partie perkusji zostały nagrane przez Abbatha.

</doc>
<doc id="1546970" url="https://pl.wikipedia.org/wiki?curid=1546970" title="Rzeszów (stacja kolejowa)">
Rzeszów (stacja kolejowa)



</doc>
<doc id="1546971" url="https://pl.wikipedia.org/wiki?curid=1546971" title="Koloman II">
Koloman II



</doc>
<doc id="1546975" url="https://pl.wikipedia.org/wiki?curid=1546975" title="Forma Liouville’a">
Forma Liouville’a

Niech (X, ω) będzie rozmaitością symplektyczną. 1-formę β spełniającą:
nazywamy formą Liouville’a na X.
Dla każdej pary ω i β istnieje jedno pole wektorowe η na X, takie że:
gdzie formula_3 oznacza zwężenie ω przez η.

</doc>
<doc id="1546976" url="https://pl.wikipedia.org/wiki?curid=1546976" title="Uniwersytet Świętych Cyryla i Metodego w Skopju">
Uniwersytet Świętych Cyryla i Metodego w Skopju

Uniwersytet Świętych Cyryla i Metodego w Skopju () – uniwersytet zlokalizowany w Skopju – stolicy Macedonii Północnej.
Został założony w 1946 r., jego patronami zostali dwaj święci, którzy stworzyli najstarsze pismo słowiańskie – Głagolicę. Uniwersytet posiada 23 wydziały. Uniwersytet zrzesza 2300 członków oraz posiada 36 700 studentów. Pracuje tu 2,3 tys. nauczycieli akademickich i 0,3 tys. naukowców w instytutach badawczych. Rektorem Uniwersytetu jest obecnie Nikola Jankulovski.
Struktura.
Uniwersytet dzieli się na 24 wydziały:
Obok wydziałów istnieje 9 instytutów:

</doc>
<doc id="1546977" url="https://pl.wikipedia.org/wiki?curid=1546977" title="Niżni Niespodziany Stawek">
Niżni Niespodziany Stawek

Niżni Niespodziany Stawek (słow. "Nižné Studené pleso") – mały stawek znajdujący się w Dolinie Staroleśnej, w słowackiej części Tatr Wysokich. Pomiary pracowników TANAP-u z lat 60. XX w. wykazują, że ma powierzchnię ok. 0,100 ha i wymiary 50 × 40 m. Leży w kotlinie zwanej Niespodzianym Ogródkiem, u podnóża południowej ściany Strzeleckiej Turni. Jest jednym z grupy Niespodzianych Stawków wchodzących w skład 27 Staroleśnych Stawów, które znajdują się w obrębie Doliny Staroleśnej. Oprócz niego w grupie tej znajdują się Pośredni i Wyżni Niespodziany Stawek (największy z nich). Z Niżniego Niespodzianego Stawku wypływa Niespodziany Potoczek ("Studený potôčik"), lewy dopływ Staroleśnego Potoku.
Do Niżniego Niespodzianego Stawku nie prowadzą żadne znakowane szlaki turystyczne.

</doc>
<doc id="1546980" url="https://pl.wikipedia.org/wiki?curid=1546980" title="Air Nelson">
Air Nelson

Air Nelson - nowozelandzka linia lotnicza z siedzibą w Nelson.

</doc>
<doc id="1546981" url="https://pl.wikipedia.org/wiki?curid=1546981" title="Piotr Pawłowski (działacz społeczny)">
Piotr Pawłowski (działacz społeczny)

Piotr Maciej Pawłowski (ur. 30 marca 1966 w Legionowie, zm. 8 października 2018) – polski działacz społeczny, założyciel i prezes Stowarzyszenia Przyjaciół Integracji oraz Fundacji Integracja, których celem jest działanie na rzecz osób z niepełnosprawnością.
Życiorys.
W wieku 16 lat podczas wakacji niefortunnie skoczył do wody, w wyniku czego od tamtej pory poruszał się na wózku inwalidzkim. Zanim stał się osobą całkowicie sparaliżowaną grał w koszykówkę i uprawiał lekkoatletykę.
Absolwent Instytutu Studiów nad Rodziną Uniwersytetu Kardynała Stefana Wyszyńskiego i Podyplomowych Studiów Etyki i Filozofii na Uniwersytecie Warszawskim. Doktorant Instytutu Filozofii i Socjologii Polskiej Akademii Nauk.
Był miłośnikiem malarstwa – malował ustami, najchętniej pejzaże i martwą naturę. Od 1989 roku należał do Światowego Związku Artystów Malujących Ustami i Nogami. Swoje prace wystawiał m.in. w Muzeum Narodowym w Warszawie.
Działalność społeczna.
W 1994 roku założył magazyn dla osób z niepełnosprawnością, ich rodzin i przyjaciół o nazwie „Integracja”, który jest największym, ukazującym się nieprzerwanie pismem o tej tematyce w Polsce. W 1995 roku z grupą kilkunastu osób powołał do życia Stowarzyszenie Przyjaciół Integracji. Dwa lata później założył Fundację Integracja, która powstała, aby wspierać działania Stowarzyszenia.
Był członkiem i założycielem m.in. Stowarzyszenia Grupy Aktywnej Rehabilitacji. Inicjował powstanie i jest wiceprezesem Koalicji na Rzecz Osób z Niepełnosprawnością. Był członkiem m.in. Rady Fundacji Integralia Grupy Ergo Hestia oraz zarządu Międzynarodowego Stowarzyszenia Innowatorów Społecznych „ASHOKA” w Polsce.
Jego działalność publiczna to także m.in. uczestniczenie jako aktywny członek w pracach komisji sejmowych, głównie Parlamentarnego Zespołu ds. Osób Niepełnosprawnych. Przewodniczy Zespołowi ds. Osób Niepełnosprawnych przy Prezesie Urzędu Transportu Kolejowego oraz jest Społecznym Doradcą Rzecznika Praw Dziecka. Jest członkiem Rady Społecznej przy Prezesie PFRON, a także członkiem Krajowej Rady Konsultacyjnej przy Pełnomocniku Rządu ds. Osób Niepełnosprawnych.
Ekspert przeprowadzający audyty architektoniczne dla wielu firm i instytucji państwowych, wśród nich znajdują się m.in.: Pałac Prezydencki, Sejm Rzeczypospolitej Polskiej, Kancelaria Premiera, Ministerstwo Gospodarki, Mazowieckie Centrum Kultury i Sztuki, placówki Poczty Polskiej, Stadion Miejski w Poznaniu, placówki banków Citi Handlowy i BZWBK w całej Polsce, Urząd Miasta Gdyni oraz dworce PKP w Warszawie, Poznaniu, Katowicach, Krakowie, Gdańsku i Gdyni.
Ekspert w zakresie audytu dostępności serwisów internetowych dla potrzeb osób z różnymi niepełnosprawnościami. Współpracował z blisko 500 instytucjami i organizacjami działającymi na terenie całego kraju. W 2012 roku wspierał m.in. Kancelarię Prezesa Rady Ministrów w stworzeniu nowego serwisu www.premier.gov.pl, w efekcie czego jest on jednym z najlepiej dostosowanych w Polsce.
Partner dla pracodawców chcących zatrudniać osoby niepełnosprawne. Aktywnie wspierał instytucje publiczne oraz firmy prywatne w dostosowywaniu ich usługi do obsługi klientów z różnymi niepełnosprawnościami. Współpracował m.in. z firmą lotniczą Eurolot, w zakresie szkolenia pracowników personelu pokładowego z obsługi klientów z niepełnosprawnością. Brał udział w konsultacjach z firmą Siemens i Metrem Warszawskim, dotyczących dostosowania wagonów Inspiro do potrzeb osób niepełnosprawnych.
Konsultant przy tworzeniu aktów prawnych m.in. inicjator ustawy o wyrównywaniu szans osób z niepełnosprawnością. Uczestniczył także w pracach nad przyjęciem przez Polskę konwencji ONZ dotyczącej praw osób niepełnosprawnych. Brał udział w pracach dotyczących prawa wyborczego oraz ustawie o ruchu drogowym, a także wielu innych aktów ważnych dla życia osób z niepełnosprawnością.
Autor szeregu eksperckich rekomendacji, opinii i publikacji na temat przeciwdziałania wykluczeniu osób z niepełnosprawnością w różnych obszarach życia.
Działalność medialna.
Twórca i redaktor naczelny magazynu „Integracja” – największego bezpłatnego dwumiesięcznika, skierowanego do osób z niepełnosprawnością, ich rodzin i przyjaciół (wydanych ponad 100 numerów), który promuje działania przeciwdziałające wykluczeniu społecznemu całego środowiska. Magazyn „Integracja” to najbardziej opiniotwórcze pismo i największe źródło informacji o niepełnosprawności na polskim rynku wydawniczym.
Pomysłodawca i redaktor naczelny powstałego w 2003 roku portalu www.niepelnosprawni.pl – największego medium internetowego podejmującego tematykę niepełnosprawności w różnych jej aspektach, odwiedzanego przez ok. 200 000 internautów miesięcznie.
Autor licznych programów telewizyjnych i radiowych. Współtworzył i prowadził program „Integracja” (emitowany w Polsat News) – audycję telewizyjną, która w całości poświęcona jest zagadnieniem związanym z niepełnosprawnością, a jej celem jest propagowanie integracji społecznej i zwiększanie świadomości społecznej o niepełnosprawności.
Pomysłodawca wielu głośnych kampanii społecznych. Do najbardziej znanych należą:
Nagrodzona w 2001 roku IPRA „Golden World Awards”, nominowana jako jedna z najlepszych do nagrody ONZ oraz nagrodzona za najlepiej zrealizowaną kampanię społeczną w Konkursie Działań Public Relations „MEDIUM 2001”.
Wyróżniona w 2003 roku na Festiwalu Komunikacji Społecznej w Konkursie „Społeczny Program Roku”.
Nagrodzona statuetką EFFIE 2004.
Nagrodzona statuetką EFFIE 2006.
Wyróżniona nagrodą Pełnomocnika Rządu ds. Osób Niepełnosprawnych.
Centra Integracja.
W 2003 roku otworzył pierwsze Centrum Integracja. W kilka lat później powstały kolejne, zlokalizowane w Krakowie (od 2006), Gdyni (od 2007), Zielonej Górze (od 2007) i Katowicach (od 2009). Centra Integracja to punkty konsultacyjne, które prowadzą szeroko pojętą aktywizację zawodową osób niepełnosprawnych, w ramach której mają one możliwość podnoszenia kwalifikacji i nabywania umiejętności niezbędnych do skutecznego poruszania się po współczesnym rynku pracy.
Życie prywatne.
Od 1999 roku był w związku małżeńskim z Ewą Pawłowską. Mieszkał w Warszawie. Został pochowany na cmentarzu Bródnowskim w Warszawie (kwatera 91A-6-2).
Wyróżnienia i nagrody.
Odznaczony został licznymi nagrodami za działalność społeczną. Do najważniejszych należą:

</doc>
<doc id="1546986" url="https://pl.wikipedia.org/wiki?curid=1546986" title="Diabolical Fullmoon Mysticism">
Diabolical Fullmoon Mysticism

Diabolical Fullmoon Mysticism – debiutancka płyta studyjna norweskiego zespołu blackmetalowego Immortal wydana 1 lipca 1992 roku przez francuską wytwórnię płytową Osmose. Do utworu "The Call of the Wintermoon" powstał teledysk.

</doc>
<doc id="1546987" url="https://pl.wikipedia.org/wiki?curid=1546987" title="Alfons Weiser">
Alfons Weiser

Alfons Weiser (ur. w 1934 w Międzygórzu) – niemiecki ksiądz pallotyn, teolog i egzegeta Nowego Testamentu. 
Życiorys.
Po przesiedleniu po II wojnie światowej rozpoczął naukę ślusarstwa w firmie Blohm &amp; Voss w Hamburgu, którą zakończył z wyróżnieniem. Następnie wstąpił do pallotynów, gdzie nauczył się łaciny, greki i hebrajskiego, po czym zdał maturę. Po maturze studiował filozofię i teologię. Jego praca doktorska „Die Knechtsgleichnisse der synoptischen Evangelien” została uznana za najlepszą tego rocznika. Po promocji był do emerytury profesorem egzegezy nowotestamentalnej w Wyższej Szkole Filozoficzno-Teologicznej w Vallendar.

</doc>
<doc id="1546990" url="https://pl.wikipedia.org/wiki?curid=1546990" title="Halobakterie">
Halobakterie

Halobakterie (Halobacteria) – klasa archeonów w typie Euryarchaeota. Zostały znalezione w wodach o zasoleniu zbliżonym do roztworu nasyconego. Zalicza się je do organizmów określanych jako halofile. Występują w większości środowisk o dużym zasoleniu, wilgotności i dostępności materii organicznej.
"Halobakterie" mogą urosnąć w obecności tlenu, w warunkach beztlenowych oraz przeprowadzać proces zbliżony do fotosyntezy. Części błon halobakterii zawiera czerwony barwnik, stąd duże zakwity tych bakterii tworzą czerwone plamy. Barwnik obecny w błonach to bakteriorodopsyna, związek zbliżony do rodopsyny obecnej w siatkówce. Bakteriorodopsyna przechodząc w stan wzbudzenia po pochłonięciu fotonu przenosi przez błonę jony wodorowe – H+. Powstały gradient elektrochemiczny bakterie wykorzystują do syntezy ATP. Jest to więc pewna forma fotofosforylacji.
Halobakterie posiadają również drugi barwnik – halorodopsynę, która przenosi jony chlorkowe przez błony podczas pochłania kwantów światła. Przyczynia się to do zwieszenia gradientu elektrochemicznego i zwiększa syntezę ATP podczas oświetlania. Proces uzyskiwania energii na świetle jest zbliżony do fotosyntezy, jednak nie towarzyszy mu asymilacja CO2.

</doc>
<doc id="1546991" url="https://pl.wikipedia.org/wiki?curid=1546991" title="Croix-Pâquet">
Croix-Pâquet

Croix-Pâquet – stacja metra w Lyonie, na linii C. Stacja została otwarta 2 maja 1978.

</doc>
<doc id="1546992" url="https://pl.wikipedia.org/wiki?curid=1546992" title="Heliobakterie">
Heliobakterie

Heliobakterie – grupa bakterii, u których nie występują chromatofory ani chlorosomy, a charakterystyczny dla tej grupy bakterii jest bakteriochlorofil g. Tworzy on kompleksy z białkami i związany jest bezpośrednio z błoną cytoplazmatyczną.
Heliobakterie są jedyną rodziną z typu Firmicutes zdolną do przeprowadzania fotosyntezy.
Występują w glebach podmokłych. Często spotykane są na polach ryżowych. Należą do bezwzględnych anaerobów. Posiadają zdolność do wiązania azotu atmosferycznego, dzięki czemu przyczyniają się do wzbogacania gleb w azotany.
Systematyka.
Do rodziny zalicza się cztery rodzaje:

</doc>
<doc id="1546995" url="https://pl.wikipedia.org/wiki?curid=1546995" title="Croix-Rousse">
Croix-Rousse

Croix-Rousse – stacja metra w Lyonie, na linii C. Stacja została otwarta 8 grudnia 1984.

</doc>
<doc id="1546999" url="https://pl.wikipedia.org/wiki?curid=1546999" title="Immortal (minialbum)">
Immortal (minialbum)

Immortal – debiutancki minialbum norweskiego zespołu blackmetalowego Immortal wydany w październiku 1991 roku przez wytwórnię płytową Listenable. Materiał ten został później wydany na splicie "True Kings of Norway", wraz z nagraniami zespołów Emperor, Dimmu Borgir, Ancient oraz Arcturus, wydanym w 2000 roku.

</doc>
<doc id="1547009" url="https://pl.wikipedia.org/wiki?curid=1547009" title="Svenska Sprakradet">
Svenska Sprakradet



</doc>
<doc id="1547010" url="https://pl.wikipedia.org/wiki?curid=1547010" title="Point and Click">
Point and Click



</doc>
<doc id="1547016" url="https://pl.wikipedia.org/wiki?curid=1547016" title="Stanisław Miłkowski (działacz ludowy)">
Stanisław Miłkowski (działacz ludowy)

Stanisław Miłkowski (ur. 6 czerwca 1905 w Sikorzycach koło Dąbrowy Tarnowskiej, zm. w kwietniu 1945 w obozie Bergen-Belsen) – polski działacz ludowy, przedstawiciel polskiego agraryzmu.
Życiorys.
W 1929 był współzałożycielem Związku Młodzieży Wiejskiej w Krakowie. Od 1930 do 1931 był prezesem Ogólnopolskiego Związku Akademickiej Młodzieży Ludowej. W latach 1933–1934 był prezesem, a od 1935 do 1938 I wiceprezesem związku.
W latach 1931–1939 należał do Stronnictwa Ludowego. W 1935 współtworzył programy SL i ZMW. 8 grudnia 1935 został członkiem Naczelnego Komitetu Wykonawczego i Rady Naczelnej tej partii. 15 marca 1936 został zastępcą członka NKW SL, którym był, podobnie jak członkiem RN SL, do 26 lutego 1938. W czasie wojny udzielał się w Stronnictwie Ludowym „Roch” pod pseudonimem „Sikorzycki”. Od 1940 do 1944 przewodniczył komisji programowej Centralnego Kierownictwa Ruchu Ludowego. W latach 1941–1943 był redaktorem miesięcznika „Przebudowa”. W okresie 1944–1945 więziony był w obozach koncentracyjnych Stutthof i Bergen-Belsen.

</doc>
<doc id="1547017" url="https://pl.wikipedia.org/wiki?curid=1547017" title="Podarcis">
Podarcis

Podarcis – rodzaj jaszczurki z rodziny jaszczurkowatych (Lacertidae).
Zasięg występowania.
Rodzaj obejmuje gatunki występujące w Europie i północnej Afryce. 
Morfologia.
Długość ciała 50–80 mm, czasami do 90 mm, samce są większe od samic.
Systematyka.
Etymologia.
"Podarcis" ("Podarces") (rodz. męski): "podarkēs" „szybkonogi”, od πους "pous", ποδος "podos" „stopa, noga”; αρκεω "arkeō" „asystować, przyjść z pomocą”.
Podział systematyczny.
Do rodzaju należą następujące gatunki: 

</doc>
<doc id="1547018" url="https://pl.wikipedia.org/wiki?curid=1547018" title="Gare de Châlons-en-Champagne">
Gare de Châlons-en-Champagne

Gare de Châlons-en-Champagne – stacja kolejowa w Châlons-en-Champagne, w regionie Grand Est (departament Marna), we Francji.
Stacja jest obsługiwanych przez pociągi TGV z Paris-Est do Bar-le-Duc lub Commercy. Pociągi sieci TER Champagne-Ardenne i TER Lorraine (linie z Châlons-en-Champagne do Reims, Verdun, Saint-Dizier i Nancy).

</doc>
<doc id="1547019" url="https://pl.wikipedia.org/wiki?curid=1547019" title="Charles Pratt">
Charles Pratt

Charles Pratt (ochrzczony 21 marca 1714 w Kensington, zm. 18 kwietnia 1794) – brytyjski prawnik, sędzia i polityk, członek stronnictwa wigów, prokurator generalny, lord kanclerz i przewodniczący Sądu Spraw Pospolitych.
Wczesne lata życia.
Pratt pochodził ze starej szlacheckiej rodziny wywodzącej się z hrabstwa Devon. Był trzecim synem Johna Pratta, przewodniczącego Sądu Ławy Królewskiej w czasach króla Jerzego I. Matka Charlesa, Elizabeth, była córką wielebnego Hugh Lewisa z Trefeglwys. Charles kształcił się w Eton College, gdzie zaprzyjaźnił się z Williamem Pittem Starszym, oraz w King’s College na Uniwersytecie Cambridge. W tym czasie zainteresował się prawem konstytucyjnym i wolnościami obywatelskimi. W 1735 r. ukończył studia z tytułem bakałarza sztuk. W 1728 r. rozpoczął pracę w korporacji Middle Temple, a w 1738 r. został powołany do korporacji prawniczej.
Kariera prawnicza.
Początkowo praktykował w sądach common law oraz w okręgu zachodnim. Ponieważ jego kariera rozwijała się powoli, Pratt chciał porzucić prawo na rzecz kariery w Kościele. Ostatecznie jego przyjaciel, sir Robert Henley, przekonał go aby pozostał przy prawie. Wkrótce Pratt rozpoczął pracę jako jeden z pomocników Henleya. 5 października 1749 r. poślubił Elizabeth Jeffreys, córkę Nicholasa Jeffreysa. Miał z nią jednego syna (Johna Jeffreysa) i cztery córki, z których najstarsza, Frances, poślubiła 1. markiza Londonderry.
Sprawą, która zwróciła na Pratta uwagę opinii publicznej była sprawa Rex v. Owen z 1752 r. William Owen był wydawcą, który opublikował książkę "The Case of Alexander Murray, Esq; in an Appeal to the people of Great Britain". Książka ta została potępiona przez Izbę Gmin jako „publiczne znieważenie władzy państwowej”. Sprawa znalazła swój finał w sądzie. Pratt był tam obrońcą Owena i, wbrew stanowisku sędziego, przekonał ławę przysięgłych do oddalenia zarzutów przeciwko Owenowi. W 1755 r. został Radcą Króla.
Początki kariery politycznej.
Od czasów nauki w Eton Pratt pozostawał w kontakcie z Williamem Pittem, który często konsultował się z nim w kwestiach prawnych i konstytucyjnych. Pratt związał się w grupą krytyków rządu księcia Newcastle, która spotykała się w Leicester House, rezydencji księcia Walii. W 1756 r. Newcastle zaoferował Prattowi stanowisko sędziego, ale Pratt wolał objąć funkcję prokuratora generalnego księcia Walii.
W lipcu 1757 r. powstał koalicyjny rząd złożony ze zwolenników księcia Newcastle i Williama Pitta. Dzięki staraniom tego ostatniego Pratt został mianowany prokuratorem generalnym. Jego nominacja została dokonana kosztem radcy generalnego Charlesa Yorke’a, związanego z księciem Newcastle. Współpraca między obu najwyższymi urzędnikami prawnymi Korona nie układała się dobrze, jednak udało im się wydać wspólną opinię na prośbę Kompanii Wschodnioindyjskiej, rozróżniającej terytoria zamorskie podbite zbrojnie i zajęte drogą układów pokojowych. Uznano w niej, że oba terytoria są podległe Wielkiej Brytanii, a, ale te pierwsze w całości należą do Korony.
Równocześnie z uzyskaniem stanowiska w rządzie Pratt został wybrany do Izby Gmin jako reprezentant okręgu Downton. Nie brał jednak aktywnego udziału w pracach parlamentu. W 1758 r. zgłosił projekt poprawki do Habeas Corpus Act, który rozciągał obowiązek okazania nakazu sądowego na sprawy polityczne i cywilne. Mimo poparcia Pitta Izba Lordów odrzuciła poprawkę. W tym samym czasie Pratt z powodzeniem rozwijał swoją karierę prawniczą.
Jako prokurator generalny Pratt oskarżał w sprawie Florence Hensey, Irlandki, która szpiegowała na rzecz Francji oraz Johna Shebbeare’a, który opublikował "Letters to the People of England" i został oskarżony o publiczne krytykowanie władzy państwowej. W 1760 r. doprowadził do procesu lorda Ferrersa, powieszonego później za zamordowanie swojego służącego.
W Sądzie Spraw Pospolitych.
Pitt opuścił rząd w październiku 1761 r., przez co Pratt utracił swojego politycznego patrona. Sam jednak już w styczniu 1762 r. oddał mandat deputowanego i został przewodniczącym Sądu Spraw Pospolitych. Otrzymał wówczas zwyczajowy tytuł szlachecki i miejsce w Tajnej Radzie.
Sąd Spraw Pospolitych zajmował się głównie sprawami cywilnymi, jednak Pratt zajmował się wówczas także sprawami o znaczeniu dla ustroju państwa. 30 kwietnia 1763 r. aresztowano pod zarzutem publicznej krytyki władzy na łamach "The North Briton" nr 45 deputowanego Johna Wilkesa. Sprawa traciła przed Sąd Spraw Pospolitych i Pratt nakazał wypuszczenie Wilkesa, jako że immunitet deputowanego chronił go przed aresztowaniem w takiej sprawie. Pratt podważył też legalność nakazu aresztowania, wystawionego bez podania nazwisk i obejmującego wszystkich biorących udział w publikacji gazety. Wywołało to falę pozwów przeciwko urzędników i zasądzenie na rzecz aresztowanych wysokich odszkodowań. Postawa Pratta w sprawie Wilkesa zdobyła mu popularność w kręgach londyńskich radykałów.
W 1765 r. Pratt wydał orzeczenie w sprawie Entinck v. Carrington. John Entinck był pisarzem, którego dom został bezprawnie przeszukany. Pratt uznał przeszukanie za nielegalne i postawił wymóg, aby takie działania podejmowane były z upoważnienia ustawowego lub na podstawie "common law".
17 lipca 1765 r. Pratt otrzymał tytuł 1. barona Camden i zasiadł w Izbie Lordów. Premier Rockingham doprowadził do tej nominacji mając nadzieję i Pratt i inni stronnicy Pitta poprą rząd w sprawie "Stamp Act". Camden jednak poparł stanowisko kolonii amerykańskich, które domagały się, aby w organach nakładających na nich nowe podatki zasiadali ich przedstawiciele.
Lord kanclerz.
W maju 1766 r. Pitt (teraz już lord Chatham) stanął na czele brytyjskiego rządu. 30 lipca Camden otrzymał stanowisko lorda kanclerza. W tym czasie Camden stał na czele Sądu Kanclerskiego i tylko jeden wydany w tym czasie wyrok został uchylony w drugiej instancji. W 1768 r. ponownie orzekał w Izbie Lordów w sprawie Johna Wilkesa, tym razem odrzucając jego apelację.
Klęska nieurodzaju w 1766 r. spowodowała w Wielkiej Brytanii wzrost cen zboża i klęskę głodu. Jako jedyne wyjście z tej sytuacji uznano zakaz eksportu zboża. Obowiązujący zakaz wygasł jednak 26 sierpnia. Nie można było go przedłużyć, gdyż posiadający prawo do tego parlament miał przerwę między sesjami. Pitt i Camden wezwali wówczas Tajną Radę, aby wprowadziła ten zakaz drogą królewskiego dekretu. Wywołało to natychmiastową reakcję parlamentu, który oskarżył Pitta i Camdena o tyranię. Camden próbował przekonać parlament o konieczności podjęcia tego niezgodnego z prawem kroku, ale rząd został ostatecznie zmuszony do odwołania zakazu. Sprawę tą nazwano okresem „40-dniowej tyranii”.
W 1767 r. Camden poparł ustawy Townshenda, wprowadzające cła od wielu towarów importowanych do amerykańskich kolonii. Później jednak nawoływał do bardziej ugodowej polityki wobec kolonii i przyznania im większej autonomii podatkowej. Był również jednym z nielicznych członków gabinetu, którzy zagłosowali za zniesieniem cła na herbatę. W 1768 r. ponownie został związany ze sprawę Wilkesa, który został wówczas wybrany do Izby Gmin ku niezadowoleniu nowego premiera, księcia Grafton. Rząd podjął wówczas kroki zmierzające do usunięcia Wilkesa z parlamentu, czemu Camden się sprzeciwiał. W styczniu 1770 r. poparł zgłoszony przez lorda Chathama sprzeciw wobec polityki rządu w sprawie Wilkesa. 17 stycznia na żądanie króla Jerzego III został zdymisjonowany.
Dalsze lata.
W okresie rządów lorda Northa w latach 1770–1782, Camden pozostał politykiem opozycji. Nie brał jednak aktywnego udziału w pracach parlamentu z powodu swoich chłodnych relacji z liderem opozycji w izbie wyższej, lordem Shelburne’em. Sprzeciwiał się rozszerzeniu "Royal Marriages Act" z 1772 r. na wszystkich potomków Jerzego II, uznając to rozwiązanie za niepraktyczne. W sprawach dotyczących zniesławienia opowiadał się za przyznaniem ławie przysięgłych prawa do orzekania co jest zniesławieniem, a co nie. Po wybuchu wojny o niepodległość Stanów Zjednoczonych Camden krytykował podatki, które stały się przyczyną wojny. Sprzeciwiał się również siłowemu rozwiązaniu konfliktu z kolonistami.
Camden powrócił do gabinetu w 1782 r. obejmując stanowisko Lorda Przewodniczącego Rady w drugim rządzie Rockinghama. Pozostał na tym stanowisku także kiedy premierem został Shelburne. Zrezygnował w 1783 r., kiedy Izba Gmin odrzuciła proponowane warunki pokoju ze Stanami Zjednoczonymi. Kiedy w grudniu 1783 r. premierem został William Pitt Młodszy, Camden po kilku miesiącach ponownie został Lordem Przewodniczącym Rady. W 1786 r. otrzymał tytuł 1. hrabiego Camden i wicehrabiego Bayham.
Popierał projekt reformy parlamentarnej Pitta z 1785 r. oraz reformy w Irlandii. Z biegiem czasu coraz rzadziej uczestniczył w posiedzeniach gabinetu z powodu złego stanu zdrowia. Zmarł podczas pełnienia urzędu w 1794 r. Tytuły parowski odziedziczył jego najstarszy syn.

</doc>
<doc id="1547027" url="https://pl.wikipedia.org/wiki?curid=1547027" title="Harriotta haeckeli">
Harriotta haeckeli

Harriotta haeckeli – gatunek morskiej ryby chrzęstnoszkieletowe z rodziny drakonowatych (Rhinochimaeridae). Są nieszkodliwe dla ludzi. Gatunek słabo poznany, znany z kilku osobników.
Występowanie.
Występuje we wschodnim Atlantyku (Wyspy Kanaryjskie, Zachodnim Atlantyku (Cieśnina Davisa, niekiedy można spotkać w USA) i zachodnim Pacyfiku (Tasmania i Nowa Zelandia). 
Opis.
Osiąga 65 cm długości. Głowa długa, spiczasta, pierwsza płetwa grzbietowa wyprostowana z mocnym, lekko toksycznym kolcem, druga – niska i długa. Płetwa ogonowa długa, wrzecionowata.
Rozród.
Jajorodny. Minimalny czas podwojenia populacji 4,5–14 lat.

</doc>
<doc id="1547031" url="https://pl.wikipedia.org/wiki?curid=1547031" title="Pseuderemias">
Pseuderemias

Pseuderemias – rodzaj jaszczurki z rodziny jaszczurkowatych (Lacertidae).
Zasięg występowania.
Rodzaj obejmuje gatunki występujące w Afryce. 
Systematyka.
Etymologia.
"Pseuderemias" (rodz. męski): "pseudos" „fałszywy”; rodzaj "Eremias" .
Podział systematyczny.
Do rodzaju należą następujące gatunki: 

</doc>
<doc id="1547035" url="https://pl.wikipedia.org/wiki?curid=1547035" title="Stéphane Porato">
Stéphane Porato

Stéphane Porato (ur. 19 września 1973 roku w Colombes) – francuski piłkarz występujący na pozycji bramkarza. Obecnie nie gra w żadnym klubie
Kariera klubowa.
Stéphane Porato zawodową karierę rozpoczynał w 1992 roku w Sportingu Toulon Var. Następnie trafił do AS Monaco, lecz w sezonie 1993/1994 był członkiem kadry drugiego zespołu. Do pierwszej drużyny został włączony na sezon 1994/1995 i rozegrał wówczas cztery mecze w Division 1. Następnie do Monaco kupiony został Fabien Barthez, który wygrał rywalizację o miejsce w wyjściowej jedenastce. W 1997 roku Porato razem z zespołem zdobył mistrzostwo kraju, a w trakcie sezonu 1997/1998 został przesunięty do drużyny rezerw.
Latem francuski bramkarz odszedł do Olympique Marsylia, gdzie zastąpił w pierwszym składzie Niemca Andreasa Köpke. Przez dwa sezony w Marsylii Porato rozegrał 59 ligowych meczów. Latem 2000 roku Fabien Barthez odszedł z Monaco do Manchesteru United, a Porato zdecydował się powrócić do ekipy "Les Rouge et Blanc". W sezonie 2000/2001 brał udział w 25 ligowych pojedynkach, a po zakończeniu rozgrywek do klubu z Księstwa zostali kupieni Flavio Roma oraz Tony Sylva. Miejsce w pierwszym składzie wywalczył sobie Roma, a po sezonie Porato został wypożyczony do US Créteil.
W 2003 roku piłkarz powrócił do Monaco, ale został włączony do kadry drugiego zespołu. W letnim okienku transferowym w 2004 roku Francuz podpisał kontrakt z AC Ajaccio, gdzie przez dwa sezony rozegrał 68 meczów. W 2006 roku Porato został graczem Deportivo Alavés Vitoria, gdzie miał zastąpić Franco Costanzo, który przeniósł się do FC Basel. Rozegrał 31 spotkań w Segunda División, a jego zmiennik Roberto Bonano wystąpił w 7 meczach. W 2007 roku Porato przeszedł do Xerez CD i w sezonie 2007/2008 był podstawowym bramkarzem swojego klubu. W kolejnych rozgrywkach zanotował tylko 1 występ pod koniec sezonu i w lipcu rozwiązał swój kontrakt z Xerez stając się tym samym wolnym zawodnikiem.
Kariera reprezentacyjna.
W reprezentacji Francji Porato zadebiutował 13 listopada 1999 roku w wygranym 3:0 towarzyskim meczu przeciwko Chorwacji, kiedy to trenerem "Trójkolorowych" był Roger Lemerre. Jak się później okazało było to jedyne spotkanie jakie Porato rozegrał w drużynie narodowej, bowiem w tym okresie miejsce w kadrze mieli zapewnione Fabien Barthez, Bernard Lama oraz Ulrich Ramé.

</doc>
<doc id="1547036" url="https://pl.wikipedia.org/wiki?curid=1547036" title="Stephane Porato">
Stephane Porato



</doc>
<doc id="1547039" url="https://pl.wikipedia.org/wiki?curid=1547039" title="The Final (singel)">
The Final (singel)

The Final – singel zespołu Dir En Grey wydany w 2004. Tytułowa piosenka pojawiła się na albumie Withering to death. Trzy pozostałe to koncertowe wersje utworów z albumu Vulgar nagrane podczas trasy Over the Vulgar Shudder.
Lista utworów.
Autorem tekstów jest Kyo. Muzykę skomponował zespół.

</doc>
<doc id="1547040" url="https://pl.wikipedia.org/wiki?curid=1547040" title="THE FINAL">
THE FINAL



</doc>
<doc id="1547043" url="https://pl.wikipedia.org/wiki?curid=1547043" title="Marek Pampuch">
Marek Pampuch

Marek Pampuch (ur. w 1954) – polski dziennikarz, redaktor naczelny miesięcznika „Magazyn Amiga” w latach 1993–1999, entuzjasta i propagator komputera Amiga; badacz historii klubu piłkarskiego KS Cracovia; autor licznych książek i artykułów poświęconych Amidze, a także monografii nt. historii KS Cracovia; w 2006 roku zerwał kontakty ze środowiskiem użytkowników komputera Amiga.
Urodził się w 1954 roku, mieszka w Krakowie. W roku 1984 został wybrany prezesem uformowanego w Krakowie nieformalnego stowarzyszenia grupującego użytkowników komputerów marki Commodore. W latach 1992–1999 pracował w miesięczniku „Magazyn Amiga”; początkowo jako zastępca redaktora naczelnego, a od lutego 1993 roku do końca istnienia czasopisma w sierpniu 1999 roku – jako redaktor naczelny. Od grudnia 1997 roku był także wydawcą tego czasopisma.
W bardzo dużym stopniu przyczynił się do popularyzacji komputera Amiga w Polsce. Był m.in. inicjatorem „obrad przy okrągłym stole”, które doprowadziły do przyjęcia standardu polskich znaków dla komputera Amiga autorstwa profesora Wojciecha Bruszewskiego o nazwie "Amiga-PL". Napisał liczne publikacje książkowe na temat komputerów Amiga i systemu AmigaOS oraz artykułów – porad, recenzji, opisów, relacji z targów. Po upadku „Magazynu Amiga” był dyrektorem serwisu informacyjnego portalu INTERIA.pl, okres ten jednak wspomina źle.
Marek Pampuch jest także kibicem i badaczem historii krakowskiego klubu piłkarskiego KS Cracovia. W 2006 roku została wydana monografia jego autorstwa pt. "Pany 1906-2006 r. Jubileusz 100-lecia KS Cracovia". Znalazła się w niej m.in. krytyka Antoniego Łopaty, kierującego klubem w latach 1993–1996, za co ten skierował do sądu przeciwko Pampuchowi prywatny akt oskarżenia o pomówienie. Autor zapewnił media, że ma dowody na wszystkie przytoczone w książce fakty. W lipcu 2008 roku sąd warunkowo umorzył postępowanie na roczny okres próby, zobowiązując Marka Pampucha do przeproszenia Antoniego Łopaty na łamach prasy sportowej za to, że w jego książce znalazły się "niepotwierdzone i krzywdzące informacje sugerujące nieudolność i nieuczciwość Antoniego Łopaty, a dotyczące okresu, w którym sprawował funkcję prezesa klubu w latach 1993–1996".

</doc>
<doc id="1547045" url="https://pl.wikipedia.org/wiki?curid=1547045" title="Baron Cornwallis">
Baron Cornwallis

Baronowie Cornwallis 1. kreacji (parostwo Anglii)
Hrabiowie Cornwallis 1. kreacji (parostwo Wielkiej Brytanii)
Markizowie Cornwallis 1. kreacji (parostwo Wielkiej Brytanii)
Hrabiowie Cornwallis 1. kreacji, cd.
Baronowie Cornwallis 2. kreacji (parostwo Zjednoczonego Królestwa)
Najstarszy syn 3. barona Cornwallis: Fiennes Wykeham Jeremy Cornwallis

</doc>
<doc id="1547047" url="https://pl.wikipedia.org/wiki?curid=1547047" title="Pterorhynchus">
Pterorhynchus

Pterorhynchus to rodzaj pterozaura z rodziny ramforynchów, występujący w jurze późnej na terenie współczesnej Mongolii Wewnętrznej i Chin. Jego rozpiętość skrzydeł wynosiła około 85 cm.
Gatunki:

</doc>
<doc id="1547048" url="https://pl.wikipedia.org/wiki?curid=1547048" title="Kościół św. Stanisława w Bielsku-Białej">
Kościół św. Stanisława w Bielsku-Białej

Kościół św. Stanisława Biskupa i Męczennika w Bielsku-Białej – zabytkowy kościół katolicki w Bielsku-Białej, znajdujący się w dzielnicy Stare Bielsko, przy ul. św. Stanisława. Jest kościołem parafialnym (parafia św. Stanisława) i należy do diecezji bielsko-żywieckiej (Dekanat Bielsko-Biała II – Stare Bielsko). Został zbudowany w stylu gotyckim ok. roku 1380 (prawdopodobnie na miejscu jeszcze starszego) i jest najstarszą budowlą sakralną w mieście.
Historia.
W ścianie kościoła znajduje się kamień z wyrytą datą roku 1135. Jak mówi tablica pamiątkowa umieszczona przed wejściem, pod obecnym ołtarzem kościoła mają znajdować się resztki korzeni dębu, miejsca dawnego kultu pogańskiego. W świetle współczesnych badań istnienie starszej, drewnianej świątyni w miejscu dzisiejszego kościoła św. Stanisława jest bardzo prawdopodobne.
Obecny, murowany kościół wzniesiony został w stylu gotyckim około roku 1380. Datowanie świątyni zostało ustalone na podstawie analizy stylistyczno–formalnej obiektu, ponieważ dotychczas nie odnaleziono źródeł pisanych. Fundatorem był piastowski książę cieszyński Przemysław I Noszak. Wezwanie parafii – św. Stanisław, będący patronem diecezji krakowskiej i Królestwa Polskiego – wskazuje na bliskie związki fundatora z Polską.
Początkowo był to kościół parafialny zarówno dla wsi Bielsko (późniejsze Stare Bielsko), jak i miasta Bielska, położonego kilka kilometrów na południowy wschód. W 1447 r. w mieście erygowano parafię św. Mikołaja, w skład której weszła parafia starobielska, i zbudowano tam nowy kościół (dzisiejsza katedra). Odtąd kościół św. Stanisława był kościołem filialnym bielskiej parafii.
W pierwszej połowie XV wieku do nawy po stronie zachodniej dobudowano wieżę, a w 1555 r. świątynia otrzymała renesansową polichromię i nowy dzwon.
W 1560 r. w związku z uznaniem luteranizmu za oficjalne wyznanie księstwa cieszyńskiego kościół w Starym Bielsku przeszedł w ręce ewangelików. Trzy lata później prezbiterium wyposażono w gotyckie stalle ozdobne. Do katolików świątynia powróciła w 1654 r., w okresie kontrreformacji. Wówczas została odnowiona i ozdobiona ludowo–barokową polichromią o tematyce pasyjnej, wykonaną zapewne przez miejscowych malarzy cechowych.
O wyglądzie kościoła w drugiej połowie XVII w. wiemy z dwóch zachowanych opisów wizytacyjnych. Pierwszy z nich, wykonany w 1679 r. przez dziekana namysłowskiego, Bartolomeusa Joanstona podaje, że jest to budowla murowana, usytuowana pośrodku cmentarza otoczonego murem, która posiada "wejścia dobrze obwarowane, okna zdrowe", krzyż w środku kościoła (na belce tęczowej) oraz dwa drewniane świeczniki. Drugi opis, znacznie obszerniejszy, sporządził archidiakon Martinus Stephetius w latach 1687-88. Dowiadujemy się z niego, że w świątyni były trzy ołtarze z murowanymi mensami, ambona w kształcie skrzyni, ławy w nawie i przy głównym ołtarzu oraz chrzcielnica z kamienną czarą. Nawa posiadała strop z desek, malowany. Wieżę nakrywała drewniana kopuła, pomalowana (podobnie jak sygnaturka) na kolor czerwony. Na wieży były trzy dzwony.
W 1773 r. Jerzy Szubert odnowił chór muzyczny, o czym informuje napis na belce.
Z okazji jubileuszu 700-lecia założenia parafii w latach 1830-1833 – proboszcz bielskiej parafii św. Mikołaja, ks. dr Mateusz Opolski, przeprowadził generalny remont świątyni. Nadbudowano wieżę o jedną kondygnację i zamieniono kopułę na spiczasty hełm. Zamurowano wejście do wieży od południa i wzniesiono przybudówkę ze schodami na chór muzyczny. Dobudowano także nową kaplicę zmarłych (repozytorium), burząc jednocześnie starą przy zakrystii. W 1893 r. nałożono obecny mały hełm z iglicą.
W latach 1929-1930 staraniem Oddziału Sztuki Śląskiego Urzędu Wojewódzkiego, przeprowadzono pierwsze prace konserwatorskie. Kolejne nastąpiły w latach 1960 (finansowane przez wojewodę), 1979-1981, 1985 (obie finansowane przez Generalnego Konserwatora Zabytków) oraz etapami od 1996 r. do dnia dzisiejszego (finansowane ze środków parafii i Urzędu Miejskiego), w ramach których kościołowi i jego otoczeniu przywracany jest dawny wygląd.
W 1953 r. została ponownie erygowana parafia św. Stanisława Biskupa Męczennika w Starym Bielsku (wówczas jeszcze osobnej wsi), chociaż starania o jej przywrócenie rozpoczęto już w 1869 r. Od roku 1992 parafia ta należy do diecezji bielsko-żywieckiej. 3 maja 1997 r. nastąpiło uroczyste przekazanie relikwii św. Stanisława biskupa z katedry wawelskiej do kościoła.
Architektura.
Jest to typowy wiejski kościółek o skromnej architekturze, orientowany, jednonawowy, zbudowany z kamienia łamanego i cegły. Ma wąskie, gotyckie, ostrołukowe okna z maswerkami oraz szkarpy podporowe. Wysoki, łamany dach jest dwuczęściowy.
Licząca 25 metrów wysokości wieża kryje dzwon z 1555 r. z plakietką Ukrzyżowania.
Ponadto w kościele zachowało się kilka gotyckich, kamiennych portali z XIV–XV w., a od strony zachodniej drzwi z datą 1637.
Świątynię otacza stary cmentarz typu rzędowego, użytkowany zapewne od XIII w., z kamiennym murem z wieku XV. Od wschodu prowadzi do niego gotycka brama z kutą furtą, zrekonstruowana w 2009 r. na podstawie starych rycin.
Wnętrza.
Prezbiterium.
Najcenniejszą częścią kościoła jest pięcioboczne gotyckie prezbiterium ze sklepieniem krzyżowo-żebrowym. Ceglane żebra pokryte są dekoracją ze zwornikami (w jednym z nich znajduje się orzeł piastowski) i wspornikami (jeden z nich w kształcie ludzkiej głowy). Pola między żebrami są wypełnione renesansowymi malowidłami – kasetonami i rozetami. Na elewacji prezbiterium znajduje się tablica poświęcona pochowanemu tu proboszczowi bielskiej parafii ks. Mateuszowi Opolskiemu (1780-1850).
Polichromia.
Ściany prezbiterium pokrywają cztery warstwy polichromii.
Najstarszą z nich, jest odkryta w obszernych fragmentach, polichromia gotycka z czwartej ćwierci XIV w., malowana prawdopodobnie przez śląskich artystów z Nysy pod wyraźnym wpływem tzw. trzeciego stylu malarstwa czeskiego. Składa się z następujących przedstawień:
Pozostałe fragmenty polichromii pochodzą z epoki:
Tryptyk ołtarzowy.
Późnogotycki tryptyk ołtarzowy z początku XVI wieku jest pełnym przedstawieniem legendy o Świętym Stanisławie. Został on namalowany olejem na drzewie lipowym, przez „Mistrza Rodziny Marii” z Krakowa.
Na predelli przedstawiono Chrystusa i Dwunastu Apostołów, natomiast w największej, środkowej części znajduje się scena tzw. "Santa Conversatione", czyli "Świętej Rozmowy" – Matka Boska z Dzieciątkiem w otoczeniu św. Mikołaja i św. Stanisława.
Na skrzydłach widnieje osiem scen legendy o patronie świątyni, zestawionych w porządku chronologicznym. Cykl rozpoczyna się na stronie wewnętrznej (awersie) tryptyku, widocznej przy jego otwarciu od sceny "Kupno wsi" na lewym skrzydle u góry. Następna chronologicznie scena – "Wskrzeszenie Piotrowina" znajduje się u góry prawego skrzydła. W tym samym porządku przedstawiono u dołu scenę "Sąd królewski" oraz "Zabójstwo św. Stanisława".
Widoczne po zamknięciu tryptyku (na rewersie) obrazy, malowane na zewnętrznej stronie skrzydeł przedstawiają następujące sceny: "Ćwiartowanie zwłok", "Strzeżenie zwłok. przez orły", "Pogrzeb" oraz "Kanonizację".
Nawa.
Kościół św. Stanisława jest świątynią jednonawową. Nawa jest niemal kwadratowa i ma płaski, drewniany strop z malowaną sceną Wniebowzięcia z I poł. XIX w.
Zabytki nawy:

</doc>
<doc id="1547051" url="https://pl.wikipedia.org/wiki?curid=1547051" title="Instytut Języka Chorwackiego i Lingwistyki">
Instytut Języka Chorwackiego i Lingwistyki

Instytut Języka Chorwackiego i Lingwistyki () – chorwacki instytut lingwistyczny zajmujący się regulacją języka chorwackiego. Jest częścią Chorwackiej Akademii Nauki i Sztuki.
Powstał w 1948 roku i aż do odzyskania niepodległości od Jugosławii przez Chorwację w 1991 roku był częścią Jugosłowiańskiej Akademii Nauk. Przed rokiem 1997 był pełnoprawnym członkiem Chorwackiej Sieci Akademickiej i Badawczej (CARNet).

</doc>
<doc id="1547052" url="https://pl.wikipedia.org/wiki?curid=1547052" title="Kościół św. Stanisława Biskupa Męczennika w Bielsku-Białej">
Kościół św. Stanisława Biskupa Męczennika w Bielsku-Białej



</doc>
<doc id="1547053" url="https://pl.wikipedia.org/wiki?curid=1547053" title="Wyżni Strzelecki Staw">
Wyżni Strzelecki Staw

Wyżni Strzelecki Staw (słow. "Strelecké plesá", "Nižné Strelecké plesá") – mały staw położony w Dolinie Staroleśnej w słowackiej części Tatr Wysokich. Nie jest dokładnie pomierzony. Leży w Strzeleckiej Kotlinie, w zwałowisku głazów u podnóża Strzeleckiej Turni. Jest jednym ze Strzeleckich Stawów, które wchodzą w skład 27 Staroleśnych Stawów. Nieco na wschód od niego znajduje się drugi staw z tejże grupy – Niżni Strzelecki Staw, który jest nieco większy. Do Wyżniego Strzeleckiego Stawu nie prowadzą żadne znakowane szlaki turystyczne, lecz można go zobaczyć z żółtego szlaku schodzącego z przełęczy Czerwona Ławka.
Nazewnictwo.
Polska nazwa Wyżniego Strzeleckiego Stawu pochodzi od Strzeleckich Pól, która dawniej dotyczyła również Strzeleckiej Kotliny. Nazwy słowackie "Strelecké plesá" i "Nižné Strelecké plesá" dotyczą obydwu Strzeleckich Stawów, ponieważ w słowackim nazewnictwie nie ma wyodrębnionych nazw tych stawów.

</doc>
<doc id="1547054" url="https://pl.wikipedia.org/wiki?curid=1547054" title="Kościół św. Stanisława Biskupa w Bielsku-Białej">
Kościół św. Stanisława Biskupa w Bielsku-Białej



</doc>
<doc id="1547055" url="https://pl.wikipedia.org/wiki?curid=1547055" title="Kościół św. Stanisława w Starym Bielsku">
Kościół św. Stanisława w Starym Bielsku



</doc>
<doc id="1547056" url="https://pl.wikipedia.org/wiki?curid=1547056" title="Takydromus">
Takydromus

Takydromus – rodzaj jaszczurki z rodziny jaszczurkowatych (Lacertidae).
Zasięg występowania.
Rodzaj obejmuje gatunki występujące w Azji. 
Systematyka.
Etymologia.
"Takydromus": "takhudromos" „szybko biegnący”, od ταχυς "takhus" „szybki”; δρομος "dromos" „bieganie”, od τρεχω "trekhō" „biegać”.
Podział systematyczny.
Do rodzaju należą następujące gatunki: 

</doc>
<doc id="1547058" url="https://pl.wikipedia.org/wiki?curid=1547058" title="Ronny Hafsås">
Ronny Hafsås

Ronny Hafsås (ur. 14 listopada 1985 w Stårheim) – norweski biathlonista i biegacz narciarski.
Złoty medalista, w kategorii juniorów młodszych, w sztafecie Mistrzostw Świata Juniorów z 2004 roku. Jego największym osiągnięciem w Pucharze Świata jest 6. miejsce zdobyte podczas zawodów w Östersund w sezonie 2008/2009.
Startuje również w biegach narciarskich. Zadebiutował w Pucharze Świata w 2007 roku w Davos w biegu na 15 km techniką dowolną. Dwa i pół roku później w swoim drugim występie wygrał zawody na tym dystansie w Beitostølen.
Srebrny medalista w biatlonie - sprint drużynowo (10 km) na Zimowych igrzysk wojskowych w Dolinie Aosty (2010).

</doc>
<doc id="1547059" url="https://pl.wikipedia.org/wiki?curid=1547059" title="Morski Sztab Generalny">
Morski Sztab Generalny

Morski Sztab Generalny (dalej MSG) wyższy strategiczno-operacyjny organ dowodzenia Marynarki Wojennej(Morskich Sił Zbrojnych) w szeregu państwach: Rosja, Niemcy – Morski Sztab Generalny (1899), Francja – Morski Sztab Generalny (19020, Japonia – Morski Departament Dowodzenia (1883), Włochy – Główny Sztab Floty (1907), USA – Główny Zarząd Operacyjny Floty (1909), Anglia – Morski Sztab Wojny (1912)..
W Rosji MSG był utworzony 7 maja 1906. Funkcjonował razem z Głównym Sztabem Morskim, który był zorganizowany w 1836. MSG zajmował się opracowaniem planów operacyjno-strategicznych wojny na morzach, programami budowy okrętów wojennych, planami gotowości bojowej flot i ich przygotowania do przyszłej wojny, rozpoznaniem flot innych państw. Kierował działalnościa Mikołajewskiej Akademii Morskiej, działalnością Ligi Rekonstrukcji Floty i innymi organizacjami społecznymi i morskimi. Pierwszym szefem był admirał Ł.A. Brusiłow w l. 1906 – 1908. W czasie I wojny światowej MSG miał 8 oddziałów: trzech operacyjnych, organizacyjno-taktycznego, strategicznego, lotniczego, podwodnego, służby tyłów i historycznego. służyło w nim 35 oficerów i 23 podoficerówi marynarzy. Po rewolucji 1917 MSG przechodził kilka reorganizacji. Pierwszym po rewolucji szefem był J. A. Berens w l. 1917 – 1919. w Rosji Sowieckiej MSG był organem roboczym dowództwa morskich sił zbrojnych, kierował formowaniem flotylli i oddziałów morskich, prowadził mobilizację oraz wykonywał inne zadania dowództwa. W 1919 składał się z 5 oddziałow i służyło w nim 113 oficerów i marynarzy.
W sierpniu 1921 MSG był rozformowany, funkcje jego zostały przekazane Sztabowi Morskiemu Republiki, a od 1926 sztabowi Robotniczo Chłopskiej Armii Czerwonej, a w 1938 Głównemu Sztabowi Morskiemu. W marcu 1950 MSG został sformowany na nowo w związku z powstaniem Wojennego Ministerstwa Morskiego. W marcu 1953 w związku z połączeniem Ministerstwa Obrony i Wojennego Ministerstwa Morskiego MSG został przereorganizowany w Główny Sztab Marynarki Wojennej (Wojenno Morskich Sił), który w 1955 został przemianowany w Główny Sztab Marynarki wojennej (Wojenno-Morskogo Fłota).

</doc>
<doc id="1547060" url="https://pl.wikipedia.org/wiki?curid=1547060" title="Instytut Języka Chorwackiego">
Instytut Języka Chorwackiego



</doc>
<doc id="1547062" url="https://pl.wikipedia.org/wiki?curid=1547062" title="Wojna indyjsko-pakistańska">
Wojna indyjsko-pakistańska



</doc>
<doc id="1547065" url="https://pl.wikipedia.org/wiki?curid=1547065" title="Biznes Informacje">
Biznes Informacje

Biznes – program informacyjno-publicystyczny o tematyce gospodarczej. nadawany na antenie Polsat News od poniedziałku do piątku o 18:00. Dawniej emitowany na antenie Polsat News 2 (dawniej Polsat Biznes). W programie prezentowane i komentowane są aktualne wydarzenia ekonomiczne w Polsce i na świecie.

</doc>
<doc id="1547066" url="https://pl.wikipedia.org/wiki?curid=1547066" title="Markus Windisch">
Markus Windisch

Markus Windisch (ur. 12 maja 1984 w Brunico) – włoski biathlonista.
Kariera.
W Pucharze Świata startował w sezonie 2007/2008. Jego największym osiągnięciem jest 7. miejsce w zawodach w Östersund w 2008 roku.
W 2010 na Zimowych igrzysk wojskowych w Dolinie Aosty zdobył złoty medal w biatlonie - sprint drużynowo (10 km). Podczas igrzysk wojskowych w 2013 zdobył srebrny medal w biatlonie (sprint drużynowo 10 km) oraz brązowy medal w patrolu wojskowym (drużynowo).

</doc>
<doc id="1547068" url="https://pl.wikipedia.org/wiki?curid=1547068" title="Jim Hall (kierowca)">
Jim Hall (kierowca)

Jim Hall (ur. 23 lipca 1935 w Abilene) – amerykański kierowca wyścigowy i konstruktor. Startował w Formule 1 w latach 1960-1963.
Właściciel Chaparral Cars, firmy która w latach 60. i 70. XX wieku budowała prototypy samochodów sportowych, często korzystając z bardzo nowatorskich i nietypowych rozwiązań. Następnie właściciel zespołu wyścigowego Chaparral Racing, którego kierowcy m.in. dwukrotnie wygrali Indianapolis 500.

</doc>
<doc id="1547069" url="https://pl.wikipedia.org/wiki?curid=1547069" title="Karies">
Karies

Karies – miejscowość w północno-wschodniej Grecji, stolica Athos. Znajdują się tam siedziby urzędów Athos. W 2011 roku liczyła 163 mieszkańców. Jest największą osadą na terenie Autonomicznej Republiki Athos.
W katedrze w Karies przechowywana jest cudowna Ikona Matki Bożej „Godne Jest”.

</doc>
<doc id="1547071" url="https://pl.wikipedia.org/wiki?curid=1547071" title="Karyes">
Karyes



</doc>
<doc id="1547072" url="https://pl.wikipedia.org/wiki?curid=1547072" title="Timon (Lacertidae)">
Timon (Lacertidae)

Timon – rodzaj jaszczurki z rodziny jaszczurkowatych (Lacertidae). 
Zasięg występowania.
Rodzaj obejmuje gatunki występujące w południowo-zachodniej Europie, północnej Afryce i południowo-zachodniej Azji. 
Morfologia.
Gatunki z tego rależą do niego jedne z największych przedstawicieli Lacertidae, o długości od czubka pyska do kloaki mogącej przekraczać 20 cm. Samce osiągają większe rozmiary od samic.
Systematyka.
Etymologia.
"Timon" ("Thimon"): być może do sztuki Williama Shakespeare’a zatytułowanej Tymon Ateńczyk ().
Podział systematyczny.
"Timon" jest grupą monofiletyczną, najbliżej spokrewnioną z rodzajem "Lacerta". Rozdzielenie się tych dwóch linii ewolucyjnych nastąpiło prawdopodobnie około 18,5 mln lat temu, natomiast podział samego rodzaju "Timon" na dwa główne klady zaszedł około 14,5 mln lat temu.
Do rodzaju tradycyjnie zaliczano cztery gatunki, jednak do rangi odrębnych gatunków podniesione zostały "T. kurdistanicus", dawniej uznawany za podgatunek "T. princeps", oraz "T. nevadensis". Do rodzaju należą następujące gatunki: 
Kladogram rodzaju według Ahmadzadeha i współpracowników (2016), z podanym szacowanym czasem rozejścia się poszczególnych linii ewolucyjnych (w milionach lat)

</doc>
<doc id="1547074" url="https://pl.wikipedia.org/wiki?curid=1547074" title="Steall Falls">
Steall Falls

Steall Falls (gael. "An Steall Bàn") – wodospad o wysokości 120 m położony niedaleko Fort William w Szkocji, drugi co do wysokości w Wielkiej Brytanii. Położony jest w dolinie Glen Nevis.

</doc>
<doc id="1547075" url="https://pl.wikipedia.org/wiki?curid=1547075" title="Dawit Sikharulidze">
Dawit Sikharulidze



</doc>
<doc id="1547076" url="https://pl.wikipedia.org/wiki?curid=1547076" title="Chorwacka Akademia Nauki i Sztuki">
Chorwacka Akademia Nauki i Sztuki

Chorwacka Akademia Nauki i Sztuki () – główna akademia naukowa Chorwacji. Została założona w stolicy tego kraju – Zagrzebiu w 1867 roku i aż do 1991 roku była znana pod nazwą Jugosłowiańska Akademia Nauki i Sztuki () z przerwą w latach 1941–1945, kiedy nosiła obecną nazwę.

</doc>
<doc id="1547079" url="https://pl.wikipedia.org/wiki?curid=1547079" title="Shena">
Shena

Shena (właściwie Shèna McSween, ur. 1977 w Wielkiej Brytanii) – wokalistka muzyki tanecznej, ukończyła studia Royal Academy of Music.
Wcześniej grała w musicalach, i śpiewała w chórkach, na międzynarodowych tournée. Jako wokalistka śpiewała z wieloma gwiazdami takimi jak Alex Gaudino.
Aktualnie nazywa się Shena Winchester po poślubieniu Jamesa Winchestera. Przede wszystkim zasłynęła z utworu Michael Graya pod tytułem "The Weekend", w którym podkładała wokal. Był on TOP 1 w Polsce, na Węgrzech i w innych państwach, a także w TOP 20 w innych państwach Ameryki Północnej, jak i Południowej. Utwór osiągnął dużo pozytywnych opinii.

</doc>
<doc id="1547080" url="https://pl.wikipedia.org/wiki?curid=1547080" title="Jugosłowiańska Akademia Nauk">
Jugosłowiańska Akademia Nauk



</doc>
<doc id="1547083" url="https://pl.wikipedia.org/wiki?curid=1547083" title="Christoph Stephan">
Christoph Stephan

Christoph Stephan (ur. 12 stycznia 1986 w Rudolstadt) – niemiecki biathlonista, dwukrotny medalista mistrzostw świata.
Kariera.
Pierwszy sukces w karierze osiągnął w 2006 roku, kiedy na mistrzostwach świata juniorów w Presgue Isle zdobył brązowy medal w sztafecie. Na rozgrywanych rok później mistrzostwach świata juniorów w Martell zwyciężył w sprincie, biegu pościgowym i sztafecie.
W Pucharze Świata zadebiutował 16 marca 2006 roku w Kontiolahti, kiedy zajął 56. miejsce w sprincie. Pierwsze punkty zdobył 1 marca 2007 roku w Lahti, zajmując 14. miejsce w biegu indywidualnym. Na podium zawodów tego cyklu pierwszy raz stanął 25 stycznia 2009 roku w Anterselvie, wygrywając rywalizację w biegu masowym. Pozostałe miejsca na podium zajęli wtedy Austriak Dominik Landertinger oraz Rosjanin Iwan Czeriezow. W kolejnych startach jeszcze dwa razy stanął na podium: 17 lutego 2009 roku w Pjongczangu był drugi w biegu indywidualnym, a 24 stycznia 2010 roku w Anterselvie był trzeci w sprincie. Najlepsze wyniki osiągnął w sezonie 2008/2009, kiedy zajął 18. miejsce w klasyfikacji generalnej.
Na mistrzostwach świata w Pjongczangu w 2009 roku zdobył dwa medale. Najpierw zajął drugie miejsce w biegu indywidualnym, rozdzielając Ole Einara Bjørndalena z Norwegii i Chorwata Jakova Faka. Następnie wspólnie z Michaelem Röschem, Arndem Peifferem i Michaelem Greisem wywalczył brązowy medal w sztafecie. Podczas rozgrywanych dwa lata później mistrzostw świata w Chanty-Mansyjsku był między innymi siódmy w sprincie i sztafecie. Zdobył ponadto srebrny medal w sztafecie na mistrzostwach Europy w Langdorf w 2006 roku.
W 2010 roku wystartował na igrzyskach olimpijskich w Vancouver, gdzie zajął 29. miejsce w biegu indywidualnym, 19. w sprincie, 30. w biegu pościgowym i 23. w biegu masowym. Na rozgrywanych cztery lata później igrzyskach w Soczi uplasował się na 57. pozycji w sprincie i 43. w biegu pościgowym.

</doc>
<doc id="1547086" url="https://pl.wikipedia.org/wiki?curid=1547086" title="Molonglo">
Molonglo

Molonglo – rzeka w południowo-wschodniej Australii, w Nowej Południowej Walii. Wypływa z Wielkich Gór Wododziałowych, a uchodzi do Murrumbidgee. Główne miasta nad Molonglo to Canberra i Queanbeyan. Na rzece w 1963 roku utworzono sztuczne jezioro Burley-Griffin.

</doc>
<doc id="1547088" url="https://pl.wikipedia.org/wiki?curid=1547088" title="Sabrina, nastoletnia czarownica (film 1996)">
Sabrina, nastoletnia czarownica (film 1996)

Sabrina, nastoletnia czarownica (ang. "Sabrina The Teenage Witch") – telewizyjny film fabularny z 1996 roku, na którego podstawie rozpoczęto tego samego roku emisję popularnego serialu pod tym samym tytułem oraz serii komiksów o czarownicy Sabrinie.
Fabuła.
Nastoletnia Sabrina Sawyer zostaje wysłana przez rodziców do Riverdale, by mieszkać tam ze swoimi ekscentrycznymi ciotkami, Hildą i Zeldą. W dniu swoich szesnastych urodzin dziewczyna dowiaduje się, że jest pół śmiertelniczką-pół czarownicą. W tym samym czasie ulega zauroczeniu Sethem, uważanym za najprzystojniejszego w szkole, który spotyka się ze szkolną pięknością Katie. Sabrina decyduje się, aby użyć swoich nowo nabytych umiejętności, by zdobyć uczucie chłopaka.
Różnice między filmem a serialem.
W filmie Sabrina nosi nazwisko Sawyer, podczas gdy w serialu – Spellman. Różne jest też miejsce zamieszkania, odpowiednio Sabrina i jej ciotki mieszkają w Riverdale, a w serialu w Westbridge. Ponadto Harvey w wersji fabularnej jest molem książkowym i kujonem („geekiem”), natomiast w serialu jest szkolną gwiazdą futbolu.

</doc>
<doc id="1547089" url="https://pl.wikipedia.org/wiki?curid=1547089" title="Jean Philippe Leguellec">
Jean Philippe Leguellec



</doc>
<doc id="1547090" url="https://pl.wikipedia.org/wiki?curid=1547090" title="Afroablepharus">
Afroablepharus

Afroablepharus – rodzaj gadów z rodziny scynkowatych (Scincidae), obejmujący gatunki występujące w Afryce.

</doc>
<doc id="1547091" url="https://pl.wikipedia.org/wiki?curid=1547091" title="Jerzy Kochanowski">
Jerzy Kochanowski

Jerzy Kochanowski herbu Korwin (zm. w 1633 roku) – kasztelan małogoski w latach 1625-1633, stolnik sandomierski w latach 1620-1625, dworzanin i sekretarz królewski w 1613 roku.
Rodzina.
Pochodził z zasłużonej dla kultury narodowej rodziny Kochanowskich herbu Korwin.
Był synem Piotra Kochanowskiego, chorążego sandomierskiego i Anny, córki Krzysztofa Odrzywolskiego herbu Nałęcz. Był bratankiem poety Jana i bratem stryjecznym Piotra (poety).
Kariera.
Jerzy Kochanowski pisał się z Konar i na Kieszkowie. Urząd kasztelana sprawuje aż do śmierci w roku 1633. Kasztelanię małogoską objął po nim Sebastian Wołucki.
Z małżeństwa z Zuzanną Ostrowską pozostawił dwóch synów: Stanisława, dworzanina królewskiego (zm. 1650) i Jerzego (zm. 1677) oraz dwie córki: Zuzannę i Mariannę.

</doc>
<doc id="1547095" url="https://pl.wikipedia.org/wiki?curid=1547095" title="Alvin Robertson">
Alvin Robertson

Alvin Cyrrale Robertson (ur. 22 lipca 1962 w Barberton) – amerykański koszykarz, rzucający obrońca. Mistrz olimpijski z Los Angeles.
Kariera.
Mierzący 191 cm wzrostu koszykarz studiował na University of Arkansas, gdzie w latach 1981–1984 grał w drużynie uczelnianej Arkansas Razorbacks. Do NBA został wybrany z 7. numerem w drafcie w 1984 przez San Antonio Spurs. Grał w tym zespole przez pięć sezonów, w roku 1986 został uhonorowany nagrodami dla najlepszego defensora (NBA Defensive Player of the Year Award) oraz zawodnika który poczynił największe postępy (NBA Most Improved Player Award, pierwsza edycja tego wyróżnienia). Był także zawodnikiem Milwaukee Bucks (1989–1993), Detroit Pistons (1993) i Toronto Raptors (1995–1996).
Na koniec sezonu 1986/1987 zajął drugie miejsce w głosowaniu na obrońcę roku NBA.
Cztery razy brał udział w All-Star Game. Jest jednym z zaledwie czterech graczy w historii ligi NBA, którym oficjalnie zaliczono tzw. quadruple-double. 18 lutego 1986 zakończył mecz z Phoenix Suns z 20 punktami, 11 zbiórkami, 10 asystami i 10 przechwytami na koncie.
Życie osobiste.
Robertson jest ojcem Tyrella Johnsona, zawodnika futbolu amerykańskiego, który został wybrany w drugiej rundzie draftu NFL w 2008 roku, przez klub Minnesota Vikings. Jego synem jest także Elgin Cook, koszykarz University Of Oregon. W koszykówkę grał również jego brat – Ken Robertson, który był zawodnikiem Cleveland State University.
Problemy z prawem.
Robertson miewał także problemy z prawem. Spędził miesiąc w więzieniu podczas NBA play-off w 1990 roku, za pobicie żony. W sierpniu 1997 roku otrzymał cztery zarzuty, wniesione przez byłą dziewczynę. Sąd orzekł w jego sprawie rok pozbawienia wolności. Po raz kolejny Robertson został aresztowany w styczniu 2007 roku (San Antonio), w związku z zarzutami o stosowanie przemocy w rodzinie.
26 stycznia 2010 roku został zatrzymany pod zarzutem napaści na tle seksualnym na osobę nieletnią, nakłanianie do prostytucji oraz zmuszanie do aktu seksualnego osoby nieletniej. Według opinii śledczych Robertson był członkiem pewnego kręgu ludzi, którzy porwali 14-letnią dziewczynkę z San Antonio i zmuszali ją do prostytucji oraz tańca w klubie striptizowym Corpus Christi w 2009 roku. Dziewczyna uciekła domniemanym porywaczom i na tej podstawie rozpoczęto śledztwo. Po całym zajściu przez kilka lat Robertson wychodził i ponownie wracał do więzienia. Kolejne aresztowanie miało miejsce 9 czerwca 2014 roku w San Antonio. Tym razem jego powodem było złamanie przepisów dotyczących kaucji.

</doc>
<doc id="1547096" url="https://pl.wikipedia.org/wiki?curid=1547096" title="Strzelecka Turnia">
Strzelecka Turnia

Strzelecka Turnia (słow. "Strelecká veža", niem. "Jägerbreitenturm", węg. "Vadász-lejtő-torony") – bula skalna o wysokości 2130 m n.p.m. znajdująca się w północnych stokach Doliny Staroleśnej, w słowackich Tatrach Wysokich. Strzelecka Turnia oddziela od siebie dwie kotliny – Siwą i Strzelecką. Masyw Strzeleckiej Turni otoczony jest od północy potężnymi ścianami Ostrego Szczytu (oddzielona od jego masywu Strzeleckim Przechodem), a od północnego zachodu równie potężnym Jaworowym Szczytem. Jedynie od strony południowej ma kształt turni, opadając w kierunku Niespodzianego Ogródka stromą ścianą. Od strony północnej natomiast nie wyróżnia się w krajobrazie Doliny Staroleśnej. Od tejże strony jest łatwo dostępna, choć nie prowadzi na nią żaden znakowany szlak turystyczny.
U podnóży Strzeleckiej Turni znajdują się dwie grupy stawów, są to Niespodziane Stawki i Strzeleckie Stawy.
Nazewnictwo.
Polska nazwa wprowadzona do literatury przez Janusza Chmielowskiego pochodzi od Strzeleckich Pól, które znajdują się nieco na północ od niej. Niemieckie i węgierskie nazwy mają podobne pochodzenie. Wcześniej, w 1903 r. Stanisław Eljasz-Radzikowski wprowadził nazwę "Styrznik", ta jednak nie przyjęła się.
Historia.
Pierwsze zarejestrowane wejścia turystyczne:

</doc>
<doc id="1547097" url="https://pl.wikipedia.org/wiki?curid=1547097" title="Vincent Jay">
Vincent Jay

Vincent Nicolas Jay (ur. 18 maja 1985 w Albertville) – francuski biathlonista, dwukrotny medalista olimpijski.
Kariera.
Pierwszy sukces w karierze osiągnął w 2005 roku, zdobywając brązowy medal w sztafecie podczas mistrzostw świata juniorów w Kontiolahti. Na rozgrywanych rok później mistrzostwach świata juniorów w Presque Isle był drugi w sprincie, a w sztafecie zdobył tym razem złoty medal.
W zawodach Pucharu Świata zadebiutował 23 marca 2006 roku w Oslo, zajmując 65. miejsce w sprincie. Pierwsze punkty wywalczył 29 listopada 2007 roku w Kontiolahti, gdzie zajął 31. miejsce w biegu indywidualnym. Na podium zawodów tego cyklu po raz pierwszy stanął 11 marca 2009 roku w Whistler, wygrywając rywalizację w biegu indywidualnym. W zawodach tych wyprzedził Niemca Daniela Böhma i Jeremy'ego Teelę z USA. W kolejnych startach jeszcze trzy razy stawał na podium, odnosząc przy tym jeszcze jedno zwycięstwo: 14 lutego 2010 roku w tej samej miejscowości był najlepszy w sprincie. Najlepsze wyniki osiągnął w sezonie 2009/2010, kiedy zajął 11. miejsce w klasyfikacji generalnej.
Największy sukces w karierze osiągnął na igrzyskach olimpijskich w Vancouver w 2010 roku, gdzie został pierwszym w historii francuskim mistrzem olimpijskim w sprincie. Na podium wyprzedził Emila Hegle Svendsena z Norwegii i Chorwata Jakova Faka. Dwa dni później nie obronił pierwszej pozycji w biegu pościgowym, zdobył jednak brązowy medal, ulegając tylko Björnowi Ferry'emu ze Szwecji i Austriakowi Christophowi Sumannowi. Na tych samych igrzyskach zajął też 60. miejsce w biegu indywidualnym, ósme w biegu masowym oraz szóste w sztafecie. Kilkukrotnie startował na mistrzostwach świata, jednak nie zdobył medalu. Najbliżej podium był w 2009 roku, kiedy na mistrzostwach świata w Pjongczangu wraz z kolegami z reprezentacji zajął czwarte miejsce w sztafecie. Był też między innymi dziewiętnasty w biegu indywidualnym podczas mistrzostw świata w Chanty-Mansyjsku dwa lata później.
W 2007 roku na wojskowych narciarskich mistrzostwach świata w Võru/Haanja zdobył złoty medal w zawodach drużynowych
Jest żołnierzem Francuskich Sił Zbrojnych. Jego żoną w 2014 roku została była francuska narciarka alpejska Marie Marchand-Arvier.

</doc>
<doc id="1547098" url="https://pl.wikipedia.org/wiki?curid=1547098" title="Herb obwodu jarosławskiego">
Herb obwodu jarosławskiego

Herb obwodu jarosławskiego – jeden z symboli tegoż obwodu, został przyjęty 30 czerwca 2011 r. i zastąpił wcześniejszy, przyjęty 27 lutego 2001 roku.
Opis.
Herb obwodu jarosławskiego przedstawia złotą tarczę herbową z umieszczonym na niej czarnym niedźwiedziem, trzymającym w lewej łapie na lewym barku, srebrną halabardę z czerwonym drzewcem. Tarczę wieńczy jarosławska książęca korona z 1730 r. Tarczę trzymają srebrny jeleń i czarny niedźwiedź

</doc>
<doc id="1547100" url="https://pl.wikipedia.org/wiki?curid=1547100" title="Wojna indyjsko-pakistańska (1971)">
Wojna indyjsko-pakistańska (1971)

Trzecia wojna indyjsko-pakistańska – wojna pomiędzy Indiami a Pakistanem, trwająca od 3 do 16 grudnia 1971 roku.
Wojna wybuchła 3 grudnia 1971 roku po ataku Pakistańskich Sił Powietrznych na lotniska wojskowe znajdujące się na terenie północno-zachodnich Indii. Atak był spowodowany serią incydentów związanych z jawnym udzielaniem pomocy przez Indie bengalskiej organizacji wyzwoleńczej podczas wojny o niepodległość Bangladeszu. Konflikt zakończył się zdecydowanym zwycięstwem armii indyjskiej, która w ciągu kilkunastu dni rozbiła wojska pakistańskie w Pakistanie Wschodnim. Po przekształceniu Pakistanu Wschodniego w Bangladesz prezydent Pakistanu Zulfikar Ali Bhutto i premier Indii Indira Gandhi podpisali w Shimli umowę, zgodnie z którą ustalono w Kaszmirze prowizoryczną granicę pokoju, tzw. "linię kontroli".

</doc>
<doc id="1547104" url="https://pl.wikipedia.org/wiki?curid=1547104" title="III wojna indyjsko-pakistańska">
III wojna indyjsko-pakistańska



</doc>
<doc id="1547105" url="https://pl.wikipedia.org/wiki?curid=1547105" title="II Zw 96">
II Zw 96

II Zw 96 (również ZW II 96) – połączona para galaktyk znajdująca się w gwiazdozbiorze Delfina w odległości około 500 milionów lat świetlnych od Ziemi. W układzie tym ogromne regiony powstawania nowych gwiazd są zawieszone pomiędzy jądrami łączących się galaktyk.

</doc>
<doc id="1547108" url="https://pl.wikipedia.org/wiki?curid=1547108" title="Rosalie Hale">
Rosalie Hale



</doc>
<doc id="1547109" url="https://pl.wikipedia.org/wiki?curid=1547109" title="Posłannictwo">
Posłannictwo

Posłannictwo – starokatolickie pismo (organ) wydawane przez Polski Narodowy Kościół Katolicki, który od 1951 roku nosi nazwę: Kościół Polskokatolicki, w którym prezentowane były artykuły, reportaże i wiadomości z życia tegoż Kościoła.
Historia.
Czasopismo to powstało w lutym 1932 roku jako organ prasowy Polskiego Narodowego Kościoła Katolickiego, po przejęciu pisma "Polska Odrodzona" przez Polski Kościół Starokatolicki. Po II wojnie światowej "Posłannictwo" ukazało się 16 grudnia 1945 roku. Nosiło podtytuł "Tygodnik społeczno-religijny poświęcony polskiemu katolicyzmowi", a jego redakcja mieściła się w Warszawie przy ul. Hożej 31/2. W skład pierwszego powojennego zespołu redakcyjnego wchodzili: Józef Watra-Przewłocki, Mieczysław Rogalski, ks. Edward Narbuttowicz, ks. Walerian Kierzkowski i Edmund Lipecki. 
W lipcu 1946 roku redakcję i administrację przeniesiono do budynku przy ul. Szwoleżerów 4. Od numeru 3-4 z 24 lutego 1946 roku pismo wychodziło raz w miesiącu (podwójne numery), natomiast od numeru 19-20 z października 1946 roku rozpoczęło ukazywać się jako miesięcznik. W tym czasie od numeru 11-12 z czerwca 1946 roku zmieniono podtytuł na: "Czasopismo poświęcone sprawom religijnym, narodowym i społecznym". Kolejna zmiana podtytułu nastąpiła od numeru 2-3 z 1947 roku wraz z przeniesieniem redakcji do Krakowa. Gdy redaktorem pisma był ks. Zajączkowski, podtytułem pisma były słowa: "Organ Polsko-Katolickiego Kościoła Narodowego". Po przeniesieniu ks. Zajączkowskiego do placówki na Pomorze, redaktorem naczelnym pisma został ks. Eugeniusz Kriegelewicz, a następnie w latach 1949 - 1950 ks. Walerian Kierzkowski. W latach 1950 - 1951 pismo nosiło podtytuł "Organ Polskiego Narodowego Kościoła Katolickiego". W zgodnej opinii ludzi związanych z Kościołem Narodowym w okresie 1949 - 1950 bardzo ważnym członkiem kolegium redakcyjnego był ks. Edward Narbutt-Narbuttowicz. 
W 1951 roku redakcję gazety przeniesiono z Krakowa do Warszawy. Zamieszanie w Kościele spowodowane przetasowaniami personalnym spowodowało zawieszenie pisma na okres I połowy 1951 roku. Od numeru 5-7 1951 podtytuł czasopisma brzmi: "Organ Kościoła Polsko-Katolickiego w RP", od marca 1952 r. do końca 1953 r. - "Pismo ilustrowane", natomiast od numeru z dn. 1 maja 1954 r. - "Pismo poświęcone zagadnieniom religijnym, społecznym i kulturalnym". W 1957 roku pismo zmieniło nazwę na "Nasze Posłannictwo" - powodem zmiany była chęć poprawy wizerunku pisma, które w poprzednich latach zamieszczało zbyt przychylne ówczesnej władzy artykuły. Redaktorem naczelnym pisma został ks. Edward Narbutt-Narbuttowicz. 
W styczniu 1960 roku powrócono do nazwy "Posłannictwo", dodając w tytule "Miesięcznik poświęcony dziejom i doktrynie polskiego katolicyzmu". Zmieniono przy tym charakter periodyku. Odtąd miał on zawierać głównie obszerne opracowania dotyczące historii i doktryny Kościoła Narodowego. Redaktorem naczelnym został ks. Edward Bałakier. W 1960 roku charakter głównego pisma kościoła przejęła "Rodzina". Od 1971 roku ukazywał się jako kwartalnik teologiczno- filozoficzny. W 1990 roku zaprzestano wydawania "Posłannictwa". 

</doc>
<doc id="1547110" url="https://pl.wikipedia.org/wiki?curid=1547110" title="Sabrina jedzie do Rzymu">
Sabrina jedzie do Rzymu

Sabrina jedzie do Rzymu (ang. "Sabrina Goes to Rome") – telewizyjny film fabularny z 1998 roku, oparty na motywach serialu "Sabrina, nastoletnia czarownica" oraz serii komiksów o czarownicy Sabrinie. Film wyemitowała stacja ABC.
Zarys fabularny.
Sabrina – młoda i utalentowana czarownica, jedzie z ważną misją do Rzymu. Ma w ciągu dwóch tygodni otworzyć misterny medalion swojej ciotki Sophii. Na miejscu poznaje inną czarownicę, Brytyjkę Gwen, i przystojnego amerykańskiego fotografa, imieniem Paul. Gdy Paul i jego przyjaciel są świadkami odprawianych przez Sabrinę czarów, decydują się zarobić na jej zdolnościach.

</doc>
<doc id="1547111" url="https://pl.wikipedia.org/wiki?curid=1547111" title="Amphiglossus">
Amphiglossus

Amphiglossus – rodzaj jaszczurki z podrodziny Scincinae w rodzinie scynkowatych (Scincidae). 
Zasięg występowania.
Rodzaj obejmuje gatunki występujące na Madagaskarze. 
Systematyka.
Etymologia.
"Amphiglossus": "amphi" „dookoła, z obu stron”; γλωσσα "glōssa" „język”.
Podział systematyczny.
Do rodzaju należą następujące gatunki: 

</doc>
<doc id="1547114" url="https://pl.wikipedia.org/wiki?curid=1547114" title="Klęski głodu w Etiopii">
Klęski głodu w Etiopii

Gospodarka Etiopii tradycyjnie bazowała na rolnictwie samowystarczalnym, z nadwyżkami produkcji przejmowanymi przez arystokrację. Chłopom brakowało impulsów do zwiększania produkcji lub przechowywania nadwyżek zbiorów.
Pomimo znacznej modernizacji Etiopii w ciągu ostatnich 120 lat, w roku 2006 wciąż większość populacji tego kraju stanowili chłopi, którzy nadal cierpią na skutek niskich plonów.
Bibliografia.
Dla okresu przed rokiem 1800:
Dla okresu po roku 1800:

</doc>
<doc id="1547115" url="https://pl.wikipedia.org/wiki?curid=1547115" title="Tołsta">
Tołsta

Tołsta (749 m n.p.m.) – szczyt w Bieszczadach Zachodnich.
Znajduje się pomiędzy dolinami Sanu na wschodzie oraz Solinki na zachodzie. Należy do grzbietu przebiegającego z Połomy na północ, zakończonego położonym nad wodami Jeziora Solińskiego masywem Kamiennego Horbu, z którym Tołsta sąsiaduje od północy.
Masyw charakteryzuje się typową dla regionu rzeźbą rusztową – wierzchowina zakończona z obu stron stokami obniżającymi się do dolin sąsiadujących rzek, zbudowana jest z bardziej odpornych skał i przebiega w kierunku NNW–SSE na długości ok. 1,8 km, natomiast grzbiet wododziałowy biegnie jej fragmentem, a następnie zmienia nieco kierunek i stromo opada w sąsiedni obszar zbudowany ze skał bardziej podatnych na erozję. W południowej części masywu grzbiet oddziela się od szczytowego wypłaszczenia na wierzchołku, opadając na południowy zachód, zaś z drugiego zwornika, położonego ok. 1 km dalej na NNW, schodzi on w kierunku północnym. Pozostałe odcinki wierzchowiny są grzbietami bocznymi – krótki odcinek w północnej części góry oraz biegnący z wierzchołka dłuższy fragment (bez końcowego stoku ok. 0,7 km), kulminujący w niewybitnym wzniesieniu o wysokości 626 m n.p.m. Ponadto z najwyższego punktu odgałęzia się na zachód krótkie boczne ramię, tzw. Werbuk.
Opadające z Tołstej stoki rozcięte są niewielkimi dolinami lokalnych potoków. W dolną część stoku północno-wschodniego nieznacznie wcinają się doliny kilku dopływów Sanu, m.in. Roztoczek. Równolegle do wierzchowiny płyną ograniczające masyw od południa Rohaczówka i Głuchy, zaś Głęboki wchodzi swą doliną aż pod grzbiet, oddzielając Werbuka od wierzchowiny.
Masyw Tołstej chroniony jest poprzez dwa parki krajobrazowe. Zachodnią część obejmuje Ciśniańsko-Wetliński Park Krajobrazowy, wschodnią natomiast – Park Krajobrazowy Doliny Sanu, pomiędzy którymi granica poprowadzona jest działem wodnym dorzeczy Solinki i Sanu.
Góra jest całkowicie zalesiona, toteż nie przedstawia ona walorów widokowych. Nie prowadzą tędy znakowane szlaki turystyczne.

</doc>
<doc id="1547116" url="https://pl.wikipedia.org/wiki?curid=1547116" title="Flaga obwodu jarosławskiego">
Flaga obwodu jarosławskiego

Flaga obwodu jarosławskiego (NHR:848) – jeden z symboli tegoż obwodu; została przyjęta 27 lutego 2001 r.
Opis.
Flaga obwodu jarosławskiego ma postać prostokąta o żółtym kolorze, stosunek długości do szerokości wynosi 2:3. W centrum jego jest czarny niedźwiedź, trzymając lewej łapie na lewym barku srebrną halabardę z czerwonym drzewcem.

</doc>
<doc id="1547118" url="https://pl.wikipedia.org/wiki?curid=1547118" title="Kevin Ford">
Kevin Ford

Kevin Anthony Ford (ur. 7 lipca 1960 w Portland, stan Indiana, USA) – amerykański inżynier, pilot wojskowy, członek korpusu astronautów NASA.
Wykształcenie, służba wojskowa i praca naukowa.
Ma na swoim koncie ponad 4900 wylatanych godzin. Posiada wydane przez FAA (Amerykańska Federalna Administracja Lotnictwa) certyfikaty instruktora szybowcowego, śmigłowcowego i samolotowego.

</doc>
<doc id="1547119" url="https://pl.wikipedia.org/wiki?curid=1547119" title="Unia Języka Niderlandzkiego">
Unia Języka Niderlandzkiego

Unia Języka Niderlandzkiego (, ) – regulator języka niderlandzkiego w Holandii, we flamandzkiej części Belgii i w Surinamie. Unia Języka Niderlandzkiego została ustanowiona w 1980, jej siedziba znajduje się w Hadze.

</doc>
<doc id="1547121" url="https://pl.wikipedia.org/wiki?curid=1547121" title="Adolf Aleksandrowicz">
Adolf Aleksandrowicz

Adolf Aleksandrowicz (ur. 30 grudnia 1811, zm. 28 kwietnia 1875 w Krakowie) – polski chemik, aptekarz.
Życiorys.
Ukończył liceum św. Anny w Krakowie i Wydział Chemii na Uniwersytecie Jagiellońskim i w Berlinie. Asystent, później (od 1849 roku) docent tamże. Był kierownikiem apteki „Pod Złotą Głową” w Krakowie. Od 1857 członek czynny Towarzystwa Naukowego oraz członek Komisji Balneologicznej i Fizjograficznej. Przeprowadził analizę chemiczną wód mineralnych w Krynicy, Szczawnicy, Iwoniczu, Rabce-Zdroju, Krościenku nad Dunajcem, Krzeszowicach, zakopiańskiej Jaszczurówce i Żegiestowie. Wyniki tych badań, wraz z opisem zastosowanych metod opublikował w Rocznikach Towarzystwa Naukowego Krakowskiego.
Brał czynny udział w wypadkach krakowskich w 1846 i 1848. W październiku 1848 został wybrany na radnego Krakowa. W 1861 roku uczestniczył w delegacji do Wiednia, aby zapobiec planowanemu przez rząd austriacki wyburzeniu budynków między Wawelem i kościołem dominikanów. Interwencja zakończyła się sukcesem. Podczas powstania styczniowego w lipcu 1863 Rząd Narodowy mianował go naczelnikiem miasta Krakowa. Został za to aresztowany przez władze austriackie, przesiedział 10 miesięcy w więzieniu na Wawelu i 12 miesięcy w Ołomuńcu.W 1866 roku został członkiem Izby Przemysłowo-Handlowej. Ponownie był radnym miasta Krakowa w 1867 i 1872 roku. W tym okresie był członkiem Towarzystwa Naukowego Krakowskiego, chemikiem sądowym, członkiem Urzędu Probierczego a także od 1867 roku radcą Rady Ogólnej Towarzystwa Domu Przytułku Pracy.
Pochowany na Cmentarzu Rakowickim w Krakowie (kwatera LC, narożnik płn.-zach.).
Upamiętnienie.
Jest patronem ulicy w Krakowie w Dzielnicy X Swoszowice.

</doc>
<doc id="1547122" url="https://pl.wikipedia.org/wiki?curid=1547122" title="Sabrina – Podwodna przygoda">
Sabrina – Podwodna przygoda

Sabrina – Podwodna przygoda (ang. "Sabrina, Down Under") – telewizyjny film fabularny z 1999 roku, sequel filmu "Sabrina jedzie do Rzymu" ("Sabrina Goes to Rome", 1998). Na motywach filmu powstała nowelizacja Ellen Titlebaum pod tym samym tytułem.
Zarys fabularny.
Sabrina próbuje ocalić przed wyginięciem kolonię syren morskich. W tym celu wybiera się do Australii na Wielką Rafę Koralową. Towarzyszą jej wierni przyjaciele – kapitalny kot Salem Saberhagen oraz czarownica z Wielkiej Brytanii Gwen.

</doc>
<doc id="1547130" url="https://pl.wikipedia.org/wiki?curid=1547130" title="Delhi Heights">
Delhi Heights

Delhii Heights – indyjski dramat miłosny z 2007 roku z Jimmym Shergillem, Nehą Dhupią, Omem Purim i gościnnym występem Madhavana. Film opowiada historie dwóch małżeństw. Mówi o tym, jak można się rozminąć, zranić kogoś bliskiego brakiem uwagi, szukaniem radości u innych kobiet, jak można zachwiać więzią, wątpiąc w żonę, pielęgnować urazy zamiast je wyjaśniać, szukając przebaczenia. To także opowieść o wsparciu, jakie może dać rozmowa z zaprzyjaźnionym sąsiadem (Om Puri), z bratem, ze szwagrem. To także hymn na cześć "serca Indii" Delhi, które jest tłem dla tych wydarzeń.
Fabuła.
New Delhi. Suhana (Neha Dhupia) i Abi (Jimmy Shergill), dwie gwiazdy marketingu dwóch rywalizujących ze sobą firm przypieczętowują swoją miłość ślubem. Suhana wprowadziwszy się do mieszkania Abiego włącza się w życie wspólnoty mieszkaniowej "Delhi Heights", ludzi, którzy znają siebie od lat, świętują razem i wspierają się w trudnych momentach. Podczas świętowania Holi dochodzi po raz pierwszy do kryzysu w szczęśliwym dotychczas, rozumiejącym się w pół słowa małżeństwie. Abi jest zazdrosny z powodu zmysłowego tańca Suhany ze zdradzającym notorycznie swoją żonę Bobbym. Losy tych dwóch małżeństw krzyżują się ze sobą. Bobby przeżywszy wypadek i strach przed odejściem żony zmienia się. W Abim rośnie nieufność wobec Suhany. Nieszczęśliwe małżeństwo zaczyna budować swoje życie na wzajemnym zrozumieniu, zaś szczęśliwe zaczyna się gubić w podejrzliwości, urazach, unikaniu siebie. 

</doc>
<doc id="1547135" url="https://pl.wikipedia.org/wiki?curid=1547135" title="Intrygująca Iranka">
Intrygująca Iranka



</doc>
<doc id="1547136" url="https://pl.wikipedia.org/wiki?curid=1547136" title="Hoża Hawajka">
Hoża Hawajka



</doc>
<doc id="1547137" url="https://pl.wikipedia.org/wiki?curid=1547137" title="Grymaśny Gąsiorek">
Grymaśny Gąsiorek



</doc>
<doc id="1547138" url="https://pl.wikipedia.org/wiki?curid=1547138" title="Frywolny Fulmar">
Frywolny Fulmar



</doc>
<doc id="1547139" url="https://pl.wikipedia.org/wiki?curid=1547139" title="Elokwentny Emu">
Elokwentny Emu



</doc>
<doc id="1547141" url="https://pl.wikipedia.org/wiki?curid=1547141" title="Armeńska Akademia Nauk">
Armeńska Akademia Nauk

Armeńska Akademia Nauk () – instytucja zajmująca się nauką w Republice Armenii. Odpowiada także za regulację i koordynację języka ormiańskiego.
Została założona 29 listopada 1943. Akademia zlokalizowana jest w stolicy Armenii – Erywaniu, mniejsze jednostki zlokalizowane są w Giumri, Sewanie, Goris, Wanadzor i w mieście Kapan. Na górze Aragac znajduje się obserwatorium astrofizyczne.
Armeńska Akademia Nauk została założona przez kilku armeńskich intelektualistów, łącznie z Iosifem Orbelim, Stiepanem Malchasiancem oraz Wiktorem Ambarcumianem. 
Joseph Orbeli był pierwszym prezesem akademii.

</doc>
<doc id="1547142" url="https://pl.wikipedia.org/wiki?curid=1547142" title="Mieczysław Mańkowski">
Mieczysław Mańkowski

Mieczysław Mańkowski ps. „Józef”, „Ludwik” (ur. 5 października 1862 w Krakowie, zm. 22 listopada 1922 tamże) – polski działacz socjalistyczny i niepodległościowy. Członek "Międzynarodowej Socjalno-Rewolucyjnej Partii Proletariat", Polskiej Partii Socjalistycznej i jeden z przywódców jej Organizacji Bojowej. Organizator zamachu na generał-gubernatora Skałona. Wieloletni więzień carski. Organizator Pogotowia Bojowego PPS.
Życiorys.
Urodził się w rodzinie o tradycjach powstańczych i niepodległościowych. Jego stryj, drukarz Antoni Mańkowski, był uczestnikiem powstania styczniowego i organizatorem ruchu socjalistycznego w Galicji. Ojciec Konstanty również drukarz, był znanym działaczem związkowym i socjalistycznym.
Partia Proletariat.
Początkowo pracował w Krakowie jako praktykant ciesielski. Tam znalazł się pod wpływem grupy socjalistów Ludwika Waryńskiego. W 1878 został aresztowany gdy w jego mieszkaniu znaleziono kaszty drukarskie. Po kilku tygodniach wypuszczony na wolność, został jednak poddany obserwacji i objęty procesem sądowym grupy Ludwika Waryńskiego oskarżonej o propagandę socjalistyczną. W tym czasie dalej organizował propagandę socjalistyczną. Zorganizował również manifestację przeciw zdrajcy drukarzowi Koziańskiemu. Pomimo iż odpowiadał z „wolnej stopy”, został aresztowany w Zabierzowie, w trakcie odbioru broszur socjalistycznych z Wiednia.
Znalazł się na ławie oskarżonych 35 socjalistów w tzw. procesie krakowskim, obok Ludwika i Stanisława Waryńskich, Stanisława Mendelsona, Hieronima Truszkowskiego i swojego brata Antoniego Wincentego. Proces zakończył się w 16 kwietnia 1880 uniewinnieniem wszystkich oskarżonych. Wkrótce znów został aresztowany na miesiąc i oskarżony o propagandę socjalistyczną. Po procesie mieszkał przez pewien czas we Lwowie, gdzie organizował młodzież robotniczą.
W 1883 przystąpił do założonej przez Ludwika Waryńskiego „Międzynarodowej Socjalno-Rewolucyjnej Partii Proletariat”. Opuścił Galicję i przedostał się do Warszawy, gdzie organizował grupy partyjne. Planował zamach na szpiega Huzarskiego. Został jednak aresztowany wskutek denuncjacji prowokatora Rutkowskiego i osadzony w X Pawilonie Cytadeli Warszawskiej. W grudniu 1885 skazany przez sąd wojenny na 16 lat katorgi. Tuż przed wyrokiem skierował list do „braci na wolności”, pisząc:
Katorgę odbywał w . W sierpniu 1890, wraz z częścią „proletariatczyków”, został wysłany do więzienia katorżniczego w Akatuj.
Jako poddany austriacki nie podlegał dożywotniemu osiedleniu i po odbyciu kary został zwolniony w 1903
Powrócił do Krakowa, gdzie został aresztowany za uchylanie się od wojska, lecz wkrótce został zwolniony. W 1905 wydał swoje wspomnienia "„U stóp szubienicy”"
Organizacja Bojowa PPS.
W tym czasie przystąpił do Polskiej Partii Socjalistycznej oraz został członkiem Organizacji Bojowej PPS. Od listopada 1905, wchodził w skład pierwszego Wydziału Bojowego, z którego ustąpił, obejmując kierownictwo okręgu wschodniego OB PPS
Od lipca 1906 r. na I Konferencji Ogólnobojowej w Krakowie i Zakopanem, ponownie został wybrany w skład zreorganizowanego Wydziału Bojowego. Uczestniczył w I kursie szkoły bojowej w Krakowie. W marcu 1906 r. w Warszawie – według wspomnień Jana Kwapińskiego – wprowadzał uczestników III kursu bojowego. Jak wspominał Kwapiński
W owym czasie był głównym organizatorem zamachu na generał-gubernatora warszawskiego Gieorgija Skałona 18 sierpnia 1906 Pomysł Mańkowskiego polegał na wywabieniu go w miejsce, gdzie będą na niego czekać bojowcy. Uznał, że najlepszym pomysłem będzie wywołanie skandalu dyplomatycznego, który zmusi Skałona do osobistych przeprosin. Spoliczkowanie niemieckiego dyplomaty barona Gustawa Lerchenfelda przez przebranego w mundur rosyjskiego oficera Michała Trzosa, spowodowało wyjazd Skałona w zaplanowane miejsce i przeprowadzenie zamachu. Zamach przeprowadzony przez Wandę Krahelską, Zofię Owczarkównę i Albertynę Helbertównę nie udał się jednak.
Po rozłamie w PPS został członkiem PPS Frakcji Rewolucyjnej wchodząc w skład jej Wydziału Bojowego.
Po aresztowaniu Józefa Montwiłł-Mireckiego, członkowie OB PPS postanowili wykupić go lub odbić z więzienia. Celem zdobycia środków na to przedsięwzięcie postanowiono dokonać akcji ekspropriacji kasy rządowej w Pasażu Simonsa. 13 sierpnia zebrani bojowcy, zostali zdradzeni przez prowokatorów Bendkowskiego, Sankowskiego i Dyrcza. W czasie walki zginął „okręgowiec” Zygmunt Wcisło „Tytus”. Nim zdążono unieszkodliwić prowokatorów, Bendkowski wskazał miejsce pobytu Mańkowskiego. Został on aresztowany 31 sierpnia 1907, gdy udał się do domu aresztowanego tego samego dnia Wincentego Jastrzębskiego z OB PPS.
Postawiono mu zarzut należenia do Wydziału Bojowego PPS Frakcji Rewolucyjnej. Nie udowodniono mu jednak udziału w zamachach. Skazany przez Warszawski Wojenny Sąd Okręgowy (sądzono wówczas 14 działaczy m.in. Józefa Montwiłł-Mireckiego) w sierpniu 1908, na 4 lata katorgi. Kara została złagodzona na osiedlenie. Ostatecznie zamieniono mu wyrok na dwa miesiące aresztu i wydalenie poza granice Królestwa. Osiedlił się w Krakowie. Tam prowadził kursy „bombiarzy” dla członków Organizacji Bojowej.
W sierpniu 1909 udał się ponownie do Królestwa, aby zorganizować kolejny zamach na generał-gubernatora Skałona. Wraz z nim przybyli: Józef Kobiałko „Walek”, Władysław Lizuraj „Poniatowski”, Faustyna Morzycka „Barbara” i Felicja Hellmanowa „Babcia”. Zamachowcy mieli rzucić bombę z hotelu „Niemieckiego” przy ul. Świętokrzyskiej na generała żandarmerii Uthoffa. Przewidywano, że Skałon będzie uczestniczył w pogrzebie swojego współpracownika i wtedy zostanie dokonany zamach na niego z wynajętego mieszkania przy ul. Chłodnej. 10 października 1909 Mańkowski i Morzycka rzucili bomby na samochód Uthoffa. Okazało się, że w samochodzie, na który spadły bomby zamachowców nie było gen. Uthoffa – był tylko jego brat i szofer, którzy przeżyli. Zginęło za to kilku przypadkowych przechodniów, kilkunastu odniosło rany. Zdesperowany Mańkowski przybył na ul. Chłodną, wziął bombę szukając jakiegokolwiek obiektu zamachu. Tego dnia jednak na ulicach nie pojawił się żaden dostojnik ani oficer. Mańkowski chory i załamany z powodu śmierci przypadkowych osób (Morzycka popełniła samobójstwo), powrócił do Krakowa. Działał dalej w Wydziale Bojowym PPS.
Był jednym z członków Wydziału, którzy w 1909 i 1910 r. przeciwstawiali się uniezależnieniu Związku Walki Czynnej od PPS. W marcu 1911 zbuntowani członkowie Wydziału Bojowego ustąpili z Wydziału. W maju większość z nich utworzyła PPS Opozycję, której organem było pismo „Placówka”. Mańkowski pisywał do „Placówki” pod pseudonimem „Irzykowski”. Jak wspominał Jan Cynarski-Krzesławski:
W okresie I wojny światowej.
W 1914 skłócony z Piłsudskim, opowiada się przeciwko udziałowi w legionach. W tym czasie już ciężko chory. Jak wspominał wówczas Mańkowskiego Bolesław Limanowski:
Pomimo choroby przybył z Krakowa do Królestwa w sierpniu 1918 wchodząc do Centralnego Wydziału Pogotowia Bojowego PPS. Jak wspominał wówczas środowisko socjalistów Zygmunt Zaremba:
13 listopada 1918, w trakcie demonstracji PPS na rzecz wsparcia rządu Ignacego Daszyńskiego, obok: Józefa Korczaka, Antoniego Purtala, Karola Andersa, Haliny Chełmickiej, Zygmunta Zaremby i Tadeusza Szturm de Sztrema znalazł się w delegacji, która za zgodą Józefa Piłsudskiego zawiesiła czerwony sztandar Pogotowia Bojowego PPS na wieży Zamku Królewskiego w Warszawie.
Później nieaktywny politycznie. Zajął się działalnością wynalazczą. Zmarł w listopadzie 1922 w Krakowie.
19 grudnia 1930 r. pośmiertnie odznaczony Krzyżem Niepodległości z Mieczami.

</doc>
<doc id="1547146" url="https://pl.wikipedia.org/wiki?curid=1547146" title="Lisa Jakub">
Lisa Jakub

Lisa Jakub (ur. 27 grudnia 1978 w Toronto) - kanadyjsko-amerykańska aktorka.
Wczesne życie i kariera.
Urodziła się w Toronto. Po raz pierwszy zagrała w filmie Eleni, obok Kate Nelligan oraz Johna Malkovicha. Popularność zyskała rolą Lydii Hillard w filmie Pani Doubtfire. Zagrała też młodą aktywistkę Sandrę w filmie Przedstawienie. Miała również spore role w filmach Dzień Niepodległości, Piękna i Bestia i grała "inspirację" dla księżniczki Leii w krótkim filmie George Lucas in Love. Zagrała też w filmie Picture Perfect oraz kurtyzanę w filmie Painted Angels.

</doc>
<doc id="1547147" url="https://pl.wikipedia.org/wiki?curid=1547147" title="Wojskowa Składnica Tranzytowa (Westerplatte)">
Wojskowa Składnica Tranzytowa (Westerplatte)

Wojskowa Składnica Tranzytowa – eksklawa Rzeczypospolitej Polskiej na półwyspie Westerplatte w latach 1926–1939, od południowego wschodu granicząca z Wolnym Miastem Gdańskiem, mieściła się tam polska składnica amunicyjna z oddziałem wartowniczym, we wrześniu 1939 roku miejsce obrony polskiej przed wojskami niemieckimi.
Historia.
Decyzją Rady Ligi Narodów z 1924 roku od roku 1926 półwysep Westerplatte został przekazany Polsce na bazę przeładunku broni i amunicji. 18 stycznia 1926 roku o godzinie 14.00 na trałowcu ORP „Mewa” przybył oddział pod dowództwem por. Stefana Koniecznego. Oddział w składzie dwóch oficerów, czterech podoficerów i 16 szeregowców wystawiony został przez 4 Dywizję Piechoty. Dwa dni później rozpoczął pełnienie służby wartowniczej.
Zabezpieczeniem magazynów, jak i całego terenu Wojskowej Składnicy Tranzytowej, zajmował się 88-osobowy oddział polskich żołnierzy. Jego skład osobowy zmieniany był co pół roku. W celu lepszego zabezpieczenia terenu składnicy, w latach 1933 i 1934 zbudowano cztery żelbetowe wartownie, a w dwa lata później budynek koszar będący jednocześnie siedzibą dowództwa składnicy. Latem 1939 r. wobec wzrostu napięcia w stosunkach niemiecko-polskich załoga placówki wzmocniona została do około 210 żołnierzy i rezerwistów spośród pracowników cywilnych.
Komendantem składnicy od 1938 roku był major Henryk Sucharski, a dowódcą załogi wartowniczej – kapitan Franciszek Dąbrowski. Na uzbrojenie placówki składały się karabiny Mausera, około 40 ciężkich i ręcznych karabinów maszynowych, dwa działka przeciwpancerne kalibru 37 mm, armata polowa wz. 1902/26 kalibru 75 mm oraz cztery moździerze kalibru 81 mm. Komendant składnicy podlegał szefowi Wydziału Wojskowego Komisariatu Generalnego RP w Wolnym Mieście Gdańsku.
1 września 1939 roku o świcie (czasu środkowoeuropejskiego letniego), salwa 280-milimetrowych dział przybyłego do Gdańska z rzekomo pokojową wizytą niemieckiego pancernika „Schleswig-Holstein” rozpoczęła szturm piechoty na polską placówkę na Westerplatte. Przez siedem dni załoga odpierała liczne ataki od strony nasady półwyspu, bombardowana z powietrza i ostrzeliwana przez niemieckie działa i moździerze. 7 września wobec zdecydowanej przewagi nieprzyjaciela i wyczerpania załogi major Henryk Sucharski podjął decyzję o kapitulacji. W czasie tych walk poległo co najmniej piętnastu polskich żołnierzy, wielu było rannych. Straty niemieckie do dziś są nieznane. 
Po kapitulacji polscy żołnierze trafili do niemieckich obozów jenieckich, gdzie przebywali do 1945 roku.
Stan liczebny załogi.
1 września 1939 r. załoga WST liczyła 205 żołnierzy, w tym:
Uzbrojenie Westerplatte.
W chwili wybuchu walk na uzbrojenie załogi składały się następujące ilości broni:
W chwili kapitulacji pozostało tylko ok. 10 000 naboi do karabinów maszynowych i karabinów.
Upamiętnienie.
W 1989 został wybity medal z podobizną Henryka Sucharskiego o treści "Wojskowa Składnica Tranzytowa na Westerplatte", wydany przez Mennicę Państwową, a zaprojektowany przez Andrzeja Nowakowskiego.
Od 1 września 2016 na Westerplatte, obok reliktów Placówki "Wał", rokrocznie realizowane są pomorskie edycje Koncertu Niepodległości, cyklicznego spektaklu słowno-muzycznego, który od 2009 roku odbywa się w Muzeum Powstania Warszawskiego.

</doc>
<doc id="1547150" url="https://pl.wikipedia.org/wiki?curid=1547150" title="Westerplatte (składnica)">
Westerplatte (składnica)



</doc>
<doc id="1547155" url="https://pl.wikipedia.org/wiki?curid=1547155" title="Aleksander Stopczański">
Aleksander Stopczański

Aleksander Stopczański (ur. 16 września 1835 w Nowym Targu, zm. 3 marca 1912 w Krakowie) – profesor chemii lekarskiej i patologicznej na Uniwersytecie Jagiellońskim, przysięgły chemik sądowy.
Życiorys.
Szkołę średnią ukończył w Tarnowie. Studiował od 1852 medycynę na Uniwersytecie Wiedeńskim, gdzie w 1858 uzyskał stopień doktora medycyny i chirurgii. Początkowo pracował jako lekarz w tamtejszym szpitalu. Później był tam asystentem w Katedrze Chemii Patologicznej na Uniwersytecie wyspecjalizował się w analityce płynów ustrojowych. Powróciwszy do Krakowa w 1864 został docentem chemii patologicznej i kierownikiem Pracowni Chemicznej. W 1868 został profesorem nadzwyczajnym, a w 1874 profesorem zwyczajnym chemii lekarskiej na Uniwersytecie Jagiellońskim. Trzykrotnie pełnił funkcję dziekana Wydziału Lekarskiego. W 1897 został odznaczony Orderem Żelaznej Korony III klasy. W 1906 został przeniesiony w stan spoczynku i z tej okazji otrzymał od cesarza tytuł c. k. radcy dworu.
Członek Komisji Balneologicznej Towarzystwa Naukowego Krakowskiego, Akademii Umiejętności. Był jednym z pierwszych badaczy wód mineralnych w Krynicy i Szczawnicy. Opublikował m.in. "Rozbiór chemiczny wody mineralnej szczawnickiej ze siedmiu zdrojów" ("Rocznik Towarzystwa Naukowego Krakowskiego", t. 33, 1865), oraz "Rozbiór chemiczny wody mineralnej szczawy magnezowo-sodowo-żelazistej ze zdroju słotwińskiego w Krynicy" (tamże, t. 37, 1868).
Zmarł w 1912. Został pochowany na Cmentarzu Rakowickim w Krakowie (pas 2 płd.).

</doc>
<doc id="1547157" url="https://pl.wikipedia.org/wiki?curid=1547157" title="Bessarion Guguszwili">
Bessarion Guguszwili



</doc>
<doc id="1547160" url="https://pl.wikipedia.org/wiki?curid=1547160" title="Leo Rosner">
Leo Rosner

Leopold Rosner (ur. 26 czerwca 1918 w Krakowie, zm. 10 października 2008 w Melbourne) – polsko-australijski muzyk narodowości żydowskiej, ocalony z Holocaustu przez Oskara Schindlera.
Życiorys.
Urodził się w Krakowie w żydowskiej rodzinie muzyków. Był jednym z dziewięciorga rodzeństwa. Podczas II wojny światowej, pod koniec 1942 został przesiedlony do krakowskiego getta. Tam w 1943 poślubił Helenę Haubenstok (ur. 1922). Wkrótce jednak został przeniesiony do obozu w Płaszowie, gdzie po ośmiu miesiącach dołączyła do niego żona. Ze względu na talent muzyczny, razem z bratem Henrykiem (1905-1995) często grywali na przyjęciach u komendanta obozu, Amona Götha (Leo na akordeonie, Henryk na skrzypcach). W październiku 1944 przy pomocy Oskara Schindlera został przetransportowany do obozu w Brunnlitz (Brněnec) na Morawach, gdzie wraz z innymi zatrudnionymi w fabryce doczekał wyzwolenia w maju 1945.
Po zakończeniu wojny wraz z żoną wyemigrował do Paryża, skąd w 1949 wyjechał do Australii i osiadł na stałe w Melbourne. Tam prowadził biznes związany z branżą muzyczną oraz grywał w kapelach. Pod koniec życia zachorował na chorobę Alzheimera, której powikłania doprowadziły do jego śmierci. Został pochowany na cmentarzu żydowskim w Springvale w Melbourne.
Miał dwie córki Annę i Frances, sześciu wnuków i sześciu prawnuków. Z żoną Heleną pozostawał w związku małżeńskim przez 65 lat. W jego postać w filmie "Lista Schindlera" wcielił się Piotr Polk. Pojawił się także w scenie końcowej, podczas kładzenia kamieni na grobie Schindlera.

</doc>
<doc id="1547162" url="https://pl.wikipedia.org/wiki?curid=1547162" title="Happy Hour (serial telewizyjny)">
Happy Hour (serial telewizyjny)

Happy Hour – amerykański serial telewizyjny (sitcom), nadawany oryginalnie przez stację Fox Broadcasting Company od 7 września 2006 do 2 listopada 2006. Powstał jeden sezon serialu – łącznie trzynaście półgodzinnych odcinków, jednak Fox wyemitowało tylko dziewięć z nich.

</doc>
<doc id="1547165" url="https://pl.wikipedia.org/wiki?curid=1547165" title="Front Południowy (1939)">
Front Południowy (1939)

Front Południowy (inna nazwa – Grupa Armii gen. Sosnkowskiego) – związek operacyjny Wojska Polskiego utworzony w trakcie wojny polsko-niemieckiej rozkazem Wodza Naczelnego marsz. Edwarda Rydza-Śmigłego z 10 września 1939 r.
Geneza.
Front Południowy był jednym z dwóch frontów utworzonych we wrześniu 1939 r. dla sprawnego dowodzenia armią polską. Miał składać się z oddziałów zepchniętych znad granicy Polski ze Słowacją (Armia Małopolska – wcześniej Karpaty) oraz niemieckim Śląskiem (Armia Kraków) oraz z oddziałów odwodowych znajdujących się w rejonie Sanu i właśnie na tej rzece Grupa Armii miała oprzeć swoją obronę. Jednak gen. Sosnkowski nie mógł nawiązać kontaktu z podległymi mu wojskami z wyjątkiem okrążanej Armii Małopolska, do której przybył 13 września samolotem łącznikowym, zaś wojska niemieckie utworzyły kilka przyczółków na Sanie. W związku z tym podjęto decyzję o przebiciu się do Lwowa.
Działania.
Jedną z pierwszych decyzji gen. Sosnkowskiego było przesunięcie Grupy Operacyjnej Jasło i 38 Dywizji Piechoty w rejon Dobromila, skąd miały uderzyć na flankę bądź tyły XVIII Korpusu Armijnego. Nie udało mu się z nimi nawiązać kontaktu, lecz zbiegiem okoliczności dowódca GO także chciał wykonać taki manewr. Odstąpił od niego po otrzymaniu spóźnionego rozkazu z dowództwa Armii Małopolska, dotyczącego przemarszu na Przemyśl, w wyniku czego Niemcy 12 września pobili 24 DP pod Birczą i rozbili 3 Brygadę Górską pod Samborem, a na północy XVII KA wyparł 10 Brygadę Kawalerii pod Jaworów, przez co Armia Małopolska znalazła się w potrzasku 14 Armii. Tego samego dnia także 1 DSG zaatakowała Lwów, którego broniły improwizowane oddziały grodzieńskie i 35 DP, po kilku dniach dołączyła 10 BK.
14 września padł Przemyśl i wojska gen. Sosnkowskiego (który stracił łączność ze Lwowem i resztą armii) wycofały się do Sądowej Wiszni, skąd po koncentracji ruszyły przez lasy janowskie do Lwowa. W walkach trwających od 15 do 16 września udało im się odeprzeć ataki oddziałów VIII KA, rozbijając przy tym pułk SS „Germania”. 17 września dotarł do nich nieaktualny już rozkaz obrony linii Dniestr-Lwów-górny Bug – kierujący Armię Małopolska w rejon Stryja i Halicza – którego i tak by nie mogła wykonać, gdyż znalazła się w kleszczach XVII i XVIII KA. W związku z tym Grupa Armii dalej podążała do Lwowa, lecz w okolicach Jaworowa i Gródka Jagiellońskiego została okrążona. Próby przebicia się przez Brzuchowice, podjęte 19 i 20 września zakończyły się powodzeniem tylko dla kilku grupek żołnierzy. Front Południowy przestał istnieć, zaś jego dowódca 22 września w cywilnym ubraniu udał się na Węgry

</doc>
<doc id="1547166" url="https://pl.wikipedia.org/wiki?curid=1547166" title="Kościół de la Madeleine w Paryżu">
Kościół de la Madeleine w Paryżu

Kościół de la Madeleine (św. Magdaleny) w Paryżu – świątynia katolicka położona na placu de la Madeleine, w VIII okręgu Paryża. Reprezentuje styl neoklasycystyczny. Jego budowa, ze względu na przekształcenia polityczne we Francji, trwała przez 85 lat, co kilkakrotnie wpływało na zmiany w projekcie i planowanym przeznaczeniu budynku.
Historia.
Budowa kościoła była związana z rozwojem przedmieścia de la Ville l'Évêque, zastąpił on mniejszy XV-wieczny kościół św. Marty, Marii i Łazarza oraz kolejną świątynię z XVII wieku. Projekt nowego kościoła sporządził Pierre Contant d'Ivry, który zaproponował wzniesienie go na planie krzyża łacińskiego, zwieńczonego kopułą. Projekt został zaaprobowany w 1764, a pierwszy kamień na budowie położył sam król Ludwik XV. D'Ivry zmarł jednak w 1777, a jego następcy poważnie zmodyfikowali projekt. Z inicjatywy Guillaume'a Couture'a, który z kolei inspirował się budynkiem paryskiego Panteonu, nowy projekt zakładał powiększenie kopuły, ozdobienie głównego wejścia do kościoła portykiem z kolumn korynckich oraz budowę całości na planie krzyża greckiego.
Do wybuchu rewolucji francuskiej ukończono jedynie część świątyni. 30 grudnia 1791 Zgromadzenie Narodowe nakazało wstrzymanie prac budowlanych, a w 1794 plac budowy został podzielony na działki i wynajęty osobom prywatnym. W czasie rewolucji padło również kilka propozycji zmiany przeznaczenia obiektu i dokończenia jego budowy: proponowano m.in. umieszczenie w nim siedziby Konwentu Narodowego, biblioteki lub opery. Ostatecznie żaden z tych planów nie został zaaprobowany.
Prace budowlane zostały wznowione dopiero w 1806, kiedy Napoleon Bonaparte zdecydował dekretem z 2 grudnia o wzniesieniu świątyni ku chwale armii francuskiej. Rozpisany został nowy konkurs na projekt, a prace budowlane rozpoczęte od nowa, po uprzednim zburzeniu wszystkich wykonanych do tej pory elementów. Po przegranej kampanii rosyjskiej w 1812 Bonaparte sam zrezygnował jednak z wymyślonego przez siebie przeznaczenia budynku.
W momencie rozpoczęcia Restauracji Burbonów kościół był niemal gotowy, pozostały jedynie prace dekoratorskie. Ludwik XVIII, zachęcony tym faktem, planował uczynić z kościoła świątynię wyrażającą żal za śmierć Ludwika XVI i Marii Antoniny. Z powodu braku pieniędzy musiał jednak zrezygnować z tego pomysłu i ograniczyć się do wzniesienia Kaplicy Pokutnej. Dalsze prace nad kościołem de la Madeleine prowadzili wówczas architekci Vignon i Huve. Zostały one na nowo zahamowane przez rewolucję lipcową.
Ludwik Filip I miał poważne wątpliwości co do kontynuowania obiektu, który kojarzył się z odsuniętymi od władzy Burbonami i rozważał nawet zmianę przeznaczenia kościoła na dworzec. Ostatecznie jednak zgodził się na wsparcie budowy świątyni, pod warunkiem, że będzie to zwykły kościół parafialny, bez możliwości podniesienia do wyższej rangi. Ostateczne poświęcenie obiektu miało miejsce w 1842, dokonał tego arcybiskup stolicy Francji Denys Auguste Affre.
W świątyni tej organistami byli m.in. Camille Saint-Saëns i Gabriel Fauré.
Z kościołem św. Magdaleny związały się pośmiertne losy dwóch wielkich Polaków. 30 października 1849 odbyła się tam msza żałobna po śmierci Fryderyka Chopina, w trakcie której wykonano m.in. "Requiem" W.A. Mozarta. 21 stycznia 1856 r. na widok publiczny wystawiona została tam trumna z ciałem Adama Mickiewicza i odbyło się nabożeństwo żałobne.

</doc>
<doc id="1547170" url="https://pl.wikipedia.org/wiki?curid=1547170" title="Grupa Armii Warszawa">
Grupa Armii Warszawa

Grupa Armii Warszawa (inna nazwa - Grupa Armii gen. Rómmla) - związek operacyjny Wojska Polskiego utworzony w trakcie wojny polsko-niemieckiej rozkazem Wodza Naczelnego marsz. Edwarda Rydza-Śmigłego z 8 września 1939 r. 
Geneza.
Klęska w bitwie granicznej zmusiła NDWP do szukania nowych linii obrony. Jedną z nich miał być tzw. "trójkąt strategiczny", czyli Warszawa, Modlin, Zegrze, Dębe i Beniaminów. W celu jego obrony z inicjatywy szefa Sztabu Generalnego powołano Grupę Armii Warszawa, pod dowództwem Juliusza Rómmla, dowodzącego wcześniej Armią Łódź. Jednak tego samego dnia marszałek Śmigły-Rydz zrezygnował z obrony "trójkąta strategicznego" i nakazał rozwiązanie GA Warszawa, powołując na jej miejsce Armię Warszawa, a część jednostek Armii Modlin ruszyło na północną Lubelszczyznę (do organizowanej Grupy Armii gen. Dąb-Biernackiego).

</doc>
<doc id="1547171" url="https://pl.wikipedia.org/wiki?curid=1547171" title="Mitch Kupchak">
Mitch Kupchak

Mitchell „Mitch” Kupchak (ur. 24 maja 1954 w Hicksville) – amerykański koszykarz polskiego pochodzenia, silny skrzydłowy, działacz NBA, mistrz olimpijski z Montrealu oraz trzykrotny NBA, obecnie generalny menedżer oraz prezes do spraw operacji koszykarskich w klubie Charlotte Hornets.
Mierzący 206 cm wzrostu koszykarz studiował na Uniwersytecie Karoliny Północnej w Chapel Hill. Do NBA został wybrany z 13. numerem w drafcie w 1976 przez Washington Bullets. Grał w tym zespole przez pięć sezonów, w pierwszym został wybrany do pierwszej piątki debiutantów ligi, a w 1978 zdobył pierścień mistrzowski. W 1981 został zawodnikiem Los Angeles Lakers, gdzie grał także przez pięć lat. W tym czasie miał kłopoty z kontuzjami, był jednak w składzie ekipy, która sięgała po tytuły mistrzowskie.
Po zakończeniu kariery został asystentem Jerry'ego Westa, generalnego menadżera Lakers. Po odejściu Westa z organizacji (2000) objął to stanowisko. Najgłośniejsze podjęte przez niego decyzje to oddanie Shaquille'a O'Neala w 2004 do Miami Heat, a także ściągnięcie Pau Gasola (2008) oraz Dwighta Howarda w 2012.

</doc>
<doc id="1547172" url="https://pl.wikipedia.org/wiki?curid=1547172" title="CARNet">
CARNet

Chorwacka Sieć Akademicka i Badawcza CARNet (, CARNet) – chorwacka akademia oraz instytucja zajmująca się rozwojem sieci internetowej w Chorwacji.
Została założona w 1991 roku przez Ministerstwo Nauki i Technologii, lecz działać zaczęła dopiero w roku 1995, kiedy Rząd Chorwacji wyraził zgodę na jej działalność.
Zadaniem instytucji jest budowanie chorwackich zasobów sieciowych i stworzenie idealnego zaplecza sieciowego w języku chorwackim.
Siedziba instytutu znajduje się w stolicy Chorwacji – Zagrzebiu.

</doc>
<doc id="1547173" url="https://pl.wikipedia.org/wiki?curid=1547173" title="Brooke D’Orsay">
Brooke D’Orsay

Brooke D’Orsay (ur. 17 lutego 1982 w Toronto w prowincji Ontario, Kanada) – kanadyjska aktorka.
Wystąpiła jako Heather Hanson w serialu Fox "Happy Hour" w 2006 roku. Za rolę Veroniki Bell w dreszczowcu "Sekta III" ("The Skulls III", 2003) otrzymała w 2005 roku nominację do nagrody DVDX Award. Zagrała też w filmach "Męsko-damska rzecz" ("It's a Boy Girl Thing", 2006), "Porwanie na żądanie" ("King’s Ransom", 2005) oraz "Room 10" (2006).

</doc>
<doc id="1547175" url="https://pl.wikipedia.org/wiki?curid=1547175" title="Salutowanie">
Salutowanie

Salutowanie – oddawanie honorów, gest, polegający na uniesieniu prawej ręki, często z dotknięciem palcami czapki lub głowy, albo uniesieniu ręki w inny sposób (salut rzymski, pozdrowienie skautowe), używany w wojsku (a także w służbach i organizacjach paramilitarnych) do pozdrowienia i oddania honorów.
Gest wywodzi się z czasów rycerskich, kiedy to rycerz spotkawszy innego i nie mając wrogich zamiarów podnosił ręką zasłonę hełmu.
Sposób salutowania różni się w zależności od sytuacji, np. od tego, czy żołnierz jest w nakryciu głowy, czy bez, czy stoi, czy idzie, czy jedzie, jeśli idzie, to czy w formacji zwartej (jeśli tak, to w jakim miejscu tej formacji), jeśli jedzie to czy w pojeździe, czy konno, czy ma w ręce szablę, czy jej nie ma, itd. Obowiązuje oddawanie honorów najpierw przez żołnierza (lub funkcjonariusza) młodszego stopniem spotkanemu starszemu (jeśli są równi stopniem to powinni to zrobić równocześnie), przy czym regulaminy nakazują oddanie honorów tylko podczas pierwszego spotkania się ze sobą tych żołnierzy danego dnia.
Nadto w różnych armiach i rodzajach wojsk sposób salutowania nieco się różni. Np. w Wojsku Polskim stosuje się salutowanie dwoma palcami, zaś w armiach innych państw wykonywany jest najczęściej całą dłonią (przy czym ułożenie dłoni jest w różnych armiach – a nawet w różnych rodzajach wojsk tej samej armii – różne).

</doc>
<doc id="1547181" url="https://pl.wikipedia.org/wiki?curid=1547181" title="Puchar Polski w piłce siatkowej mężczyzn (2008/2009)">
Puchar Polski w piłce siatkowej mężczyzn (2008/2009)

Puchar Polski w piłce siatkowej mężczyzn 2008/2009 - 52. sezon rozgrywek o siatkarski Puchar Polski odbywający się od 1932 roku. 
System rozgrywek.
Rozgrywki składały się z 5 rund wstępnych, w których wystąpiły zespoły z I, II i III lig. Drużyny, które zwyciężyły w 5. rundzie zagrały w VI rundzie razem z zespołami z Plusligi z miejsc 5-10. po 9. kolejkach rundy zasadniczej. W ćwierćfinałach rozstawione były kolejne 4 najlepsze zespoły Plusligi.

</doc>
<doc id="1547185" url="https://pl.wikipedia.org/wiki?curid=1547185" title="Tomáš Sedlák">
Tomáš Sedlák

Tomáš Sedlák (ur. 3 lutego 1983 w Popradzie) – słowacki piłkarz występujący od 2017 w klubie Tatran Preszów.
Jest wychowankiem MFK Ružomberok. W 2007 roku był piłkarzem tureckiego Gaziantepsporu, a w 2008 wrócił do ojczyzny i grał w Spartaku Trnawa. W grudniu 2008 r. media poinformowały o zainteresowaniu jego osobą Lechii Gdańsk. W 2009 roku zamiast do Lechii odszedł do Rużomberka, a latem został piłkarzem SV Mattersburg. Następnie ponownie grał w MFK Ružomberok, a także w Kaposvári Rákóczi FC. W 2012 roku przeszedł do Zemplínu Michalovce. W sezonie 2014/2015 był wypożyczony do FK Poprad. W 2017 roku przeszedł do Tatrana Preszów

</doc>
<doc id="1547186" url="https://pl.wikipedia.org/wiki?curid=1547186" title="Landry N’Guémo">
Landry N’Guémo

Joël Landry Tsafack N’Guemo (ur. 28 listopada 1985 w Jaunde) – piłkarz kameruński grający na pozycji środkowego pomocnika. Mierzy 173 cm wzrostu.
Kariera klubowa.
N’Guémo urodził się w stolicy Kamerunu, Jaunde. W wieku 13 lat wyemigrował z rodzicami do Francji i tam też rozpoczął karierę piłkarską w klubie AS Nancy. Już w sezonie 2002/2003 w wieku 18 lat zaczął występować w drużynie B, grającej w amatorskiej czwartej lidze, Championnat de France Amateurs. W 2005 roku stał się członkiem kadry pierwszego zespołu, prowadzonego przez Urugwajczyka Pabla Correę. W Ligue 1 zadebiutował 20 sierpnia w przegranym 0:1 wyjazdowym meczu z Olympique Lyon, gdy w 78. minucie zmienił Jonathana Brisona. W 2006 roku wygrał z Nancy Puchar Ligi Francuskiej, a jesienią wystąpił w rozgrywkach grupowych Pucharu UEFA. W 2008 roku zajął z Nancy 4. miejsce w lidze, a jesienią ponownie grał w fazie grupowej pucharu.
16 lipca 2009 roku N’Guémo został wypożyczony na rok do szkockiego Celtiku. 15 sierpnia 2009 roku zadebiutował w Scottish Premier League w wygranym 3:1 wyjazdowym spotkaniu z Aberdeen F.C.
W 2010 roku N’Guémo wrócił do Nancy, latem 2011 roku trafił do Girondins Bordeaux. W sezonie 2014/2015 grał w AS Saint-Étienne, a latem 2015 trafił do tureckiego klubu Akhisar Belediyespor. Występował tam do 2017 roku, a następnie był graczem Kayserisporu.
Kariera reprezentacyjna.
W reprezentacji Kamerunu N’Guémo zadebiutował w 2006 roku. W 2008 roku został powołany przez selekcjonera Otto Pfistera do kadry na Puchar Narodów Afryki 2008, z którego przywiózł srebrny medal za wicemistrzostwo Afryki.

</doc>
<doc id="1547187" url="https://pl.wikipedia.org/wiki?curid=1547187" title="Landry N'Guemo">
Landry N'Guemo



</doc>
<doc id="1547188" url="https://pl.wikipedia.org/wiki?curid=1547188" title="Piotr I (hrabia Urgell)">
Piotr I (hrabia Urgell)

Piotr I (port. "Pedro") (ur. 23 lutego 1187 - zm. 2 czerwca 1258) - drugi syn króla Portugalii Sancha I i królowej Dulce Berenguer. Poślubił Aurembiaix, hrabinę Urgell, dzięki czemu stał się hrabią Urgell. Został także "Panem Balearów". Po śmierci żony nadal używał tytułu hrabiowskiego. Przeniósł się do Leónu, gdzie mieszkał do swojej śmierci.

</doc>
<doc id="1547198" url="https://pl.wikipedia.org/wiki?curid=1547198" title="Wojna Dummera">
Wojna Dummera

Wojna Dummera to konflikt kolonialny pomiędzy Brytyjczykami i Indianami w Ameryce Północnej toczony w latach 1722-1727. Rejonem walk były północno-wschodnie rejony kontynentu amerykańskiego. Swoją nazwę wywodzi od nazwiska gubernatora Williama Dummerra z Massachusetts, którego nazwiskiem nazwano także wybudowany w roku 1724 Fort w Vermont.
Przebieg konfliktu.
W roku 1717 na ziemiach północnej Nowej Anglii powstały liczne siedliska osadników brytyjskich, którzy coraz częściej wdzierali się na terytoria indiańskie. Wielu francuskich misjonarzy stanęło w obronie praw miejscowych Indian, zagrzewając plemiona Abenaków do walki o odzyskanie zajętych ziem. Prym wśród Indian wiódł przywódca jezuitów pastor Sébastien Rasles. Toczone w latach 1717 i 1719 rozmowy pomiędzy Brytyjczykami a Abenakami nie doprowadziły do rozwiązania problemu, a kolejne zatargi tylko zaostrzyły sytuację. W roku 1722 gubernator Samuel Shuttle wypowiedział wojnę Abenakom, która przeszła do historii pod kilkoma nazwami (wojna Dummera, wojna Locka czy wojna Raslesa).
W roku 1724 grupa kolonistów pod wodzą kapitana Jeremiaha Moultana Norridgewocka dokonała ataku na wioskę zamieszkiwaną przez plemię wschodnich Abenaków w rejonie Kennebec River. Wioska została spalona, Rasles zamordowany a jego zwłoki okaleczone. Pomimo że Francuzi nie angażowali się oficjalnie w konflikt, jednoznacznie sympatyzowali z Abenakami. Wiadomość o śmierci Raslesa omal nie zakończyła się wybuchem rebelii wśród francuskojęzycznej ludności. Mimo to rejony Norridgewock zmuszonych zostało opuścić wielu mieszkańców, którzy znaleźli schronienie na ziemiach Nowej Francji.
W czasie wojny Dummera urzędnicy zachęcali kolonistów do zdobywania skalpów, za które płacono specjalne premie. Za skalp Abenakiego płacono 100 ówczesnych dolarów, co było znaczną sumą. Wiosną 1725 r. Abenakowie Wschodni wraz z Indianami Pigwacket wzmocnili opór przeciwko kolonistom. Dopiero w grudniu tego samego roku podpisali układ pokojowy z Massachusetts.
Tymczasem konflikt z zachodnimi Abenakami trwał jeszcze przez dwa lata. Wódz plemienia Pocumtuc Gray Lock znalazł po wojnie króla Filipa 1675-1676 schronienie w rejonie Schaghticoke koło Nowego Jorku. Indianin jako młody człowiek został ranny przez białych osadników w zachodnim Massachusetts i od tego czasu bardzo ich nienawidził. Po opuszczeniu Schaghticoke wódz przybył do Abenaków zachodnich koło Missisquoi. W momencie wybuchu konfliktu w roku 1722 Lock stał się głównym wodzem wojennym, zyskując uznanie po licznych udanych atakach na osady kolonistów w dolinie Connecticut River. Anglicy nie byli w stanie wykryć jego kryjówki w rejonie Missisquoi, poprosili więc o pomoc Irokezów. Ci jednak odmówili pomocy, proponując jedynie rolę pośredników.
Po porażce Abenaków wschodnich w roku 1725 i podpisaniu układu pokojowego, rząd Massachusetts wysłał jesienią dary i propozycję zawarcia pokoju do wodza Abenaków zachodnich. Odpowiedzią były jednak kolejne ataki Indian na osady kolonistów. Rząd w Nowym Jorku, Irokezi i Indianie Penobscot podjęli próby kolejnych rokowań, za każdym razem byli jednak ignorowani przez Graya Locka. W roku 1727 Penobscotom udało się w końcu doprowadzić do podpisania porozumienia pomiędzy Abenakami z Kanady a Nową Anglią. Sam Gray Lock nie był obecny podczas podpisywania układu w lipcu 1727 r. w Montrealu. Krótko potem zakończył on działania wojenne, nie podpisując jednak pokoju z Brytyjczykami. Wódz dożył 70 lat, a jego imieniem nazwano najwyższy szczyt w rejonie Massachusetts.

</doc>
<doc id="1547200" url="https://pl.wikipedia.org/wiki?curid=1547200" title="Wojna Dummerra">
Wojna Dummerra



</doc>
<doc id="1547201" url="https://pl.wikipedia.org/wiki?curid=1547201" title="Rockstar (singel Nickelback)">
Rockstar (singel Nickelback)

Rockstar – piąty singel kanadyjskiego zespołu rockowego Nickelback, pochodzący, a zarazem promujący piątą studyjną płytę zespołu „All the Right Reasons”. Jego premiera w Stanach Zjednoczonych miała miejsce 22 sierpnia, podobnie jak i w Kanadzie, natomiast w Niemczech singel ukazał się 13 lipca 2007 roku. Do stacji radiowych w Wielkiej Brytanii singel trafił 12 listopada. Na stronie B singla znalazły się utwory „Never Again” oraz „Photograph” w wersjach koncertowych, z występu grupy w Atlancie. Singel ukazał się nakładem wytwórni Roadrunner. Utwór z singlem dostępny był również w formacie digital download. „Rockstar” został zamieszczony na 11 ostatniej pozycji na krążku, trwa 4 minuty i 11 sekund i jest trzecim najdłuższym utworem na płycie. Dłuższe są tylko „Follow You home” (4:19) oraz „Photograph” (4:21). 5 czerwca 2007 roku, na rynku ukazała się reedycja singla.
Wielu dziennikarzy muzycznych uznało „Rockstar” za jedną z najgorszych piosenek w dziejach.
Znaczenie tekstu.
Tekst utworu ma charakter satyryczny, a nawet drwiący, opowiada o luksusowym trybie życia jakie prowadzą gwiazdy muzyki rockowej. Tekst do utworu napisał wokalista grupy Chad Kroeger. Istnieje także ocenzurowana wersja piosenki. Cenzura stała się celem krytyki z powodu jej niespójności. Na przykład, zwroty takie jak „handlarz narkotyków” są ocenzurowane podczas gdy zwroty o anoreksji zostają.
W utworze „Rockstar” podobnie jak i w „Follow You home”, gościnnie wystąpił Billy Gibbons z zespołu ZZ Top. Zagrał na gitarze elektrycznej oraz użyczył swego głosu. Piosenka jest utrzymana w lekkim rockowym brzmieniu, zbliżonym do country rocka. Na późniejszym albumie „Dark Horse”, na wzór piosenki „Rockstar” został nagrany singlowy utwór „This Afternoon”.
Odbiór.
Utwór osiągnął bardzo duży sukces na listach przebojów. Dotarł do 1 miejsca na liście UK Rock, zajął także 2 miejsce na liście singli w Irlandii, oraz Rosji, dotarł także na sam szczyt UK Singles Chart. Utwór cieszył się także dużym zainteresowaniem w Stanach Zjednoczonych, gdzie dotarł do 4 miejsca na liście Mainstream Rock Tracks oraz 37 na Modern Rock Tracks. Utwór zajął także 100 miejsce w zestawieniu magazynu Rolling Stone na „100 najlepszych piosenek 2007 roku”. Grupa Nickelback skrytykowała tę decyzję magazynu. Utwór zanotował także 1 miejsce na Brytyjskiej liście UK Official Download Chart.
"Rockstar” znalazł się także w 5 najlepszych singli wydanych w 2008 roku w Wielkiej Brytanii, mimo iż nie dotarł do 1 pozycji.
Wielu krytyków uznało „Rockstar” za jedną z najgorszych piosenek w dziejach muzyki. Redaktorzy witryny internetowej o nazwie BuzzFeed przypisali utworowi miejsce drugie w notowaniu trzydziestu najgorzej napisanych kompozycji wszech czasów, argumentując: „Jeśli kosmici przybędą na Ziemię i zapytają, dlaczego wszyscy tak bardzo nienawidzą zespołu Nickelback, to nagranie będzie mogło posłużyć za perfekcyjne wyjaśnienie”.
Odniesienia do popkultury.
Tekst utworu należy interpretować jako satyryczny komentarz na temat stylu życia (lub zauważalny tryb życia) jaki prowadzą gwiazdy muzyki.
Piosenka porusza podobny satyryczny temat jak ten wyrażony we wcześniejszych satyrycznych odach, gdzie mowa jest o dość rozrywkowym trybie życia wliczając w to Dire Straits piosenka „Money for Nothing” która była ciosem w 1985, jak również 1978 Joe Walsh singel, „Life's Been Good”, Dr. Hook's „The Cover of the Rolling Stone” w 1973, i The Byrds w 1967 „So You Want to Be a Rock ’n’ Roll Star”.
Piosenka robi kilka odniesień do amerykańskiej kultury masowej: MTV odpisuje (Chad Kroeger, lider zespołu, pojawia się w programie), Rezydencja Playboya i Króliczki Playboya, i miejsce między James Dean a Cher na Hollywood Walk of Fame (Nickelback jest już w Canada's Walk of Fame).
Utwór na koncertach.
"Rockstar” zadebiutował na żywo w roku 2005, podczas koncertów poprzedzających wydanie albumu. Od tamtej pory grany jest niemalże regularnie na każdym koncercie. Mimo to, nie znalazł się on na płycie DVD „Live from Sturgis” z 2006 roku. Piosenka podczas koncertów często wykonywana jest także w wersji akustycznej. Głos którego użyczył w tym utworze Billy Gibbons, na koncertach odtwarzany jest z taśmy.
Teledysk.
Teledysk do utworu kręcono na przełomie maja i czerwca. Zdjęcia były kręcone na placu Times Square w Nowym Jorku oraz w Millennium Park w Chicago. Teledysk do utworu „Rockstar” jest pierwszym teledyskiem w którym nie występuje sam zespół. Wystąpiło w nim za to wiele gwiazd muzyki, filmu, sportu itp, między innymi: Billy Gibbons, Rachel Bilson, Chuck Liddell, Dale Earnhardt Jr., Eliza Dushku, Gene Simmons, Wayne Gretzky, Big &amp; Rich, John Rich, Króliczki Playboya, Kid Rock, Lupe Fiasco, Nelly Furtado, załoga motocyklistów American Chopper, Paul Wall, Ted Nugent, Grant Hill, Jerry Cantrell oraz inni. Występ w teledysku proponowano również piłkarzowi Wayne’emu Roonyowi, jednak nie zgodził się on na udział, gdyż na każdym kroku podkreśla że słucha tylko hip-hopu. Teledysk przedstawia wszystkie osoby, które imitują śpiew małej kwestii utworu. Premiera teledysku odbyła się 16 sierpnia 2005 roku. Reżyserem teledysku jest Dori Oskowski.
Twórcy.
Nickelback
Muzycy sesyjni
Produkcja
Pozostali
Lista utworów na singlu.
Single CD

</doc>
<doc id="1547205" url="https://pl.wikipedia.org/wiki?curid=1547205" title="Zębiełek wojowniczy">
Zębiełek wojowniczy

Zębiełek wojowniczy ("Crocidura attila") – gatunek ssaka z rodziny ryjówkowatych (Soricidae). Występuje w Nigerii, Kamerunie do wschodniej części Demokratycznej Republiki Konga. Zamieszkuje przede wszystkim rejony górskie do wysokości 1900 m n.p.m., spotyka się je również na nizinach. Gatunek ten nie jest zagrożony wyginięciem.

</doc>
<doc id="1547207" url="https://pl.wikipedia.org/wiki?curid=1547207" title="Chilijskie rodeo">
Chilijskie rodeo

Chilijskie rodeo to tradycyjny chilijski sport na koniach. W Chile uważane jest za sport narodowy. Chilijskie rodeo polega na zatrzymaniu cielęcia przez parę jeźdźców (zwanych huasos), którzy próbują przytrzymać cielę przy bandach rozstawionych wokół areny. W zależności od części ciała zwierzęcia, w którym zostało przytrzymane, jeźdźcy otrzymują odpowiednią liczbę punktów.

</doc>
<doc id="1547208" url="https://pl.wikipedia.org/wiki?curid=1547208" title="Alexander Wedderburn">
Alexander Wedderburn

Alexander Wedderburn, 1. hrabia Rosslyn (ur. 13 lutego 1733 w East Lothian, zm. 2 stycznia 1805 w Baylis) – brytyjski prawnik i polityk.
Był najstarszym synem Petera Wedderburna, lorda Chasterhall. Kształcił się w Dalkeith oraz w Royal High School w Edynburgu. W wieku 14 lat rozpoczął studia na Uniwersytecie Edynburskim. W 1754 r. rozpoczął praktykę adwokacką w Edynburgu, ale w 1757 r. został powołany do angielskiej korporacji prawniczej Inner Temple i przeniósł się do Londynu. W 1763 r. został Radcą Króla i ławnikiem Lincoln’s Inn. Początkowo pracował w okręgu północnym, ale później związał się z Sądem Kanclerskim. W 1767 r. poślubił Batty Anne Dawson, córkę i dziedziczkę Johna Dawsona z Marly w Yorkshire.
W 1761 r., dzięki poparciu lorda Bute’a, Wedderburn został wybrany do Izby Gmin jako reprezentant okręgu Ayr Burghs. W latach 1768–1769 reprezentował Okręg wyborczy Richmond. W latach 1770–1774 i 1778–1780 był deputowanym z okręgu Bishop’s Castle. W międzyczasie reprezentował okręg wyborczy Okehampton. Należał do grona stronników George’a Grenville’a. Początkowo był wielkim krytykiem rządu lorda Northa, ale w 1771 r. przyjął ofiarowane mu stanowisko radcy generalnego, co spotkało się z krytyką licznych deputowanych. Autor anominowych "Listów Juniusa" nazwał go nawet „zdrajcą”.
Wedderburn był wielkim zwolennikiem siłowego rozwiązania konfliktu w amerykańskich koloniach. W czerwcu 1778 r. otrzymał stanowisko prokuratora generalnego. W czerwcu 1780 r. otrzymał tytuł 1. barona Loughborough i zasiadł w Izbie Lordów. Otrzymał także stanowisko przewodniczącego Sądu Spraw Pospolitych. W koalicyjnym gabinecie Portlanda w 1783 r., kiedy urząd lorda kanclerza był sprawowany komisyjnie, Loughborough należał do najważniejszych lordów komisarzy Wielkiej Pieczęci. Przez kolejne lata był uznawany za czołowego polityka wigowskiej opozycji w Izbie Lordów.
W obliczu wydarzeń rewolucji francuskiej doszło na początku lat 90. do rozłamu wewnątrz partii wigów. Część działaczy, z Charlesem Jamesem Foxem na czele, pozostała w opozycji, ale większość, obawiając się narastającego radykalizmu rewolucji, poparła rząd Williama Pitta Młodszego. Wśród nich znalazł się także Loughborough, który opuścił partię wigów w 1792 r. W styczniu 1793 r. został Lordem Kanclerzem i pozostał na tym stanowisku do upadku gabinetu w 1801 r.
Jego pierwsza żona zmarła bezpotomnie w 1781 r. Rok później Loughborough poślubił Charlotte Courtenay, córkę Williama Courtenaya, wicehrabiego Courtenay. Małżonkowie mieli razem jednego syna, ale zmarł on w dzieciństwie. W 1795 r. Wedderburn otrzymał kolejny tytuł barona Loughborough, który mógł być dziedziczony przez krewnych nie będących zstępnymi. W 1801 r., już po utracie urzędu, otrzymał na takich samych zasadach tytuł 1. hrabiego Rosslyn i pensję w wysokości 4000 funtów rocznie.
Po 1801 r. Rosslyn rzadko udzielał się w życiu publicznych. Od 1799 r. był honorowym wiceprezesem Foundling Hospital. Zmarł w 1805 r. Został pochowany 11 stycznia w katedrze św. Pawła. Tytuł parowski odziedziczył jego siostrzeniec, James St Claire-Erskine.

</doc>
<doc id="1547213" url="https://pl.wikipedia.org/wiki?curid=1547213" title="Anomalopus">
Anomalopus

Anomalopus – rodzaj jaszczurki z podrodziny Sphenomorphinae w rodzinie scynkowatych (Scincidae). 
Zasięg występowania.
Rodzaj obejmuje gatunki występujące w Australii. 
Systematyka.
Etymologia.
"Anomalopus": "anōmalos" „nierówny, nieregularny”, od negatywnego przedrostka αν- "an-"; ομαλος "omalos" „równy, gładki”; πους "pous", ποδος "podos" „stopa”.
Podział systematyczny.
Do rodzaju należą następujące gatunki: 

</doc>
<doc id="1547214" url="https://pl.wikipedia.org/wiki?curid=1547214" title="Johan Olsson">
Johan Olsson

Johan Arne Olsson (ur. 19 marca 1980 w Skultunie) – szwedzki biegacz narciarski, sześciokrotny medalista olimpijski i siedmiokrotny medalista mistrzostw świata.
Kariera.
Po raz pierwszy na arenie międzynarodowej Johan Olsson pojawił się w styczniu 1998 roku, podczas mistrzostw świata juniorów w Pontresina, gdzie był czternasty w biegu na 10 km techniką dowolną, a w biegu na 30 km stylem klasycznym zajął 24. miejsce. Na rozgrywanych dwa lata później mistrzostwach świata juniorów w Štrbskim Plesie zajął odpowiednio piąte i siedemnaste miejsce, a w sztafecie był drugi. W Pucharze Świata zadebiutował 8 grudnia 2001 roku w Cogne, zajmując 54. miejsce w biegu na 10 km stylem klasycznym. W sezonie 2001/2002 wystąpił jeszcze dwukrotnie, ale punktów nie zdobył więc nie został uwzględniony w klasyfikacji generalnej.
Pierwsze pucharowe punkty wywalczył ponad dwa lata po swoim debiucie, 13 grudnia 2003 roku w Davos, zajmując 16. miejsce w biegu na 15 km klasykiem. W sezonie 2002/2003 punktował jeszcze dwa razy, najlepszy wynik osiągając 21 grudnia w Ramsau, gdzie był dwunasty w biegu na 10 km stylem dowolnym. W klasyfikacji generalnej dało mu to 78. pozycję. Rok później wystąpił w swojej pierwszej dużej imprezie w kategorii seniorów - mistrzostwach świata w Oberstdorfie. Jego najlepszym wynikiem indywidualnym było dziewiętnaste miejsce na dystansie 50 km techniką klasyczną, a wraz z kolegami z reprezentacji siódmy w sztafecie.
Swój pierwszy sukces osiągnął na igrzyskach olimpijskich w Turynie. Wspólnie z Matsem Larssonem, Andersem Södergrenem i Mathiasem Fredrikssonem wywalczył tam brązowy medal w sztafecie 4x10 km. Blisko kolejnego medalu był w biegu na 15 km klasykiem, który ukończył na szóstej pozycji. W zawodach pucharowych po raz pierwszy uplasował się w czołowej dziesiątce, 17 grudnia 2005 roku w Canmore zajmując siódme miejsce na dystansie 30 km stylem klasycznym. Był to jego najlepszy pucharowy wynik w sezonie 2005/2006, który ukończył na 74. miejscu. Na mistrzostwach świata w Sapporo w 2007 roku był dwudziesty w biegu łączonym na 30 km, a w biegu na 15 km techniką dowolną zajął siódmą pozycję. W sezonach 2006/2007 i 2007/2008 punktował kilkakrotnie, ale w klasyfikacji generalnej zajmował odległe pozycje.
Przełom w karierze Szweda nastąpił w sezonie 2008/2009. W swoim czwartym starcie, 13 grudnia 2008 roku w Davos wywalczył swoje pierwsze pucharowe podium, od razu zwyciężając w biegu na 15 km stylem klasycznym. Ponadto jeszcze dwukrotnie stanął na podium: 24 stycznia w Otepää był drugi, a 14 lutego w Valdidentro trzeci w tej samej konkurencji. W klasyfikacji generalnej wyniki te dały mu czternaste miejsce, a w klasyfikacji biegów dystansowych był siódmy. Na mistrzostwach świata w Libercu w lutym 2009 roku był ósmy w biegu na 15 km klasykiem i szesnasty w biegu łączonym na 30 km, a w sztafecie był szósty.
Przez dwa kolejne sezony zajmował miejsca w pierwszej dziesiątce, ale na podium nie stawał. W sezonie 2010/2011 po raz pierwszy wziął udział w Tour de Ski, startując w jego piątej edycji. W pięciu pierwszych etapach dwa razy zdobył punkty, ale przed szóstym postanowił się wycofać z dalszej rywalizacji, wobec czego nie był klasyfikowany. W tym czasie Olsson wystąpił na igrzyskach olimpijskich w Vancouver, gdzie razem z Danielem Richardssonem, Andersem Södergrenem i Marcusem Hellnerem zdobył złoty medal w sztafecie. Co więcej był trzeci w biegu łączonym na 30 km, w którym lepsi byli tylko Hellner i Niemiec Tobias Angerer oraz na dystansie 50 km stylem dowolnym, w którym uległ Petterowi Northugowi z Norwegii i Niemcowi Axelowi Teichmannowi. W biegu na 50 km Northug wyprzedził Szweda o zaledwie 1 sekundę. Na rozegranych rok później mistrzostwach świata w Oslo Szwedzi w tym samym składzie co w Vancouver zdobyli srebrny medal, przegrywając walkę o złoto z Norwegami o 1.3 sekundy. W startach indywidualnych plasował się jednak w połowie drugiej dziesiątki.
Na podium zawodów pucharowych wrócił w sezonie 2011/2012. Johan wygrał już pierwsze zawody 19 listopada 2011 roku w Sjusjøen, gdzie był najlepszy w biegu na 15 km stylem dowolnym. Ponadto wygrał także bieg na 30 km klasykiem 11 lutego 2012 roku w Novym Měscie oraz tydzień później bieg na 15 km techniką klasyczną w Szklarskiej Porębie. Poza tym był piąty w rozgrywany w Ruce cyklu Ruka Triple, a w szóstym Tour de Ski nie brał udziału. W klasyfikacji generalnej zajął czternaste miejsce, a w klasyfikacji dystansowej był dziesiąty.
Jego żoną jest była szwedzka biegaczka narciarska Anna Olsson.

</doc>
<doc id="1547215" url="https://pl.wikipedia.org/wiki?curid=1547215" title="Feuillie">
Feuillie



</doc>
<doc id="1547216" url="https://pl.wikipedia.org/wiki?curid=1547216" title="Adrian Dantley">
Adrian Dantley

Adrian Delano Dantley (ur. 28 lutego 1956 w Waszyngtonie) – amerykański koszykarz, występujący na pozycjach obrońcy lub skrzydłowego, mistrz olimpijski z Montrealu, członek Koszykarskiej Galerii Sław, po zakończeniu kariery zawodniczej trener koszykarski.
Mierzący 196 cm wzrostu koszykarz studiował na University of Notre Dame. Do NBA został wybrany z 6 numerem w drafcie w 1976 przez Buffalo Braves. W Braves rozegrał jeden sezon, po którym został wybrany debiutantem roku. Później był zawodnikiem Indiana Pacers (1977), Los Angeles Lakers (1977-79), Utah Jazz (1979-86), Detroit Pistons (1986-89), Dallas Mavericks (1989-90) oraz Milwaukee Bucks (1990-91). W NBA spędził 15 sezonów, zdobywając ponad 23 000 punktów. Sześć razy był wybierany do udziału w meczu gwiazd NBA. Jego numer (4) został zastrzeżony przez Utah Jazz.

</doc>
<doc id="1547218" url="https://pl.wikipedia.org/wiki?curid=1547218" title="Acrodermatitis">
Acrodermatitis



</doc>
<doc id="1547224" url="https://pl.wikipedia.org/wiki?curid=1547224" title="Okręg wyborczy Ayr Burghs">
Okręg wyborczy Ayr Burghs

Okręg wyborczy Ayr Burghs powstał w 1708 r. i wysyłał do brytyjskiej Izby Gmin jednego deputowanego. Okręg położony był w hrabstwie Ayrshire. Został zlikwidowany w 1950 r.

</doc>
<doc id="1547230" url="https://pl.wikipedia.org/wiki?curid=1547230" title="Oliwa z oliwek">
Oliwa z oliwek



</doc>
<doc id="1547235" url="https://pl.wikipedia.org/wiki?curid=1547235" title="Oczakow">
Oczakow

Oczakow (Очаков), następnie Kaguł i Generał Korniłow – rosyjski krążownik pancernopokładowy z początku XX wieku i I wojny światowej, służący we Flocie Czarnomorskiej.
Opis.
Stępkę pod budowę położono w 1901, wodowany w 1902. W okresie wykańczania okrętu 380-osobowa załoga pod dowództwem porucznika P. P. Szmidta była inicjatorem kilkudniowej rewolucji, która zaczęła się w dniu 8 listopada 1905 w Sewastopolu. Do walk marynarzy "Oczakowa" przyłączyło się 11 małych okrętów. 15 listopada okręty, które przystąpiły do rewolucji zostały ostrzelane ogniem artylerii. Na "Oczakowie" wybuchł pożar. Załoga opuściła okręt, powstanie zostało zdławione. 41 marynarzy było sądzonych i skazanych, z tego lejtnant Szmidt i trzech marynarzy na karę śmierci. Wyroki wykonano. W związku z udziałem w zamieszkach 1905 okręt po zakończeniu montażu wyposażenia otrzymał 25 marca 1907 nazwę „Kaguł” (Кагул) (nazwę tę początkowo miał nosić jego okręt bliźniaczy, przemianowany na „Pamiat' Merkurija”). W kwietniu 1917 przemianowany na „Oczakow”.
Uczestniczył w I wojnie światowej. W 1916 został przezbrojony w 10 dział 130 mm. W grudniu 1917 załoga przeszła na stronę Rosji sowieckiej. W maju 1918 okręt został zdobyty przez Niemców, a w listopadzie - przez Brytyjczyków, po czym przekazany białym - Siłom Zbrojnym Południa Rosji. Brał udział w operacji zajęcia przez białych Odessy w sierpniu 1919 r. We wrześniu 1919 otrzymał nazwę „Generał Korniłow” (Генерал Корнилов). W listopadzie 1920 ewakuowany na rozkaz generała Wrangla do Bizerty (obecnie Tunezja), gdzie został w grudniu 1920 internowany, a następnie w 1933 rozebrany przez Francuzów na złom w porcie Brest.

</doc>
<doc id="1547244" url="https://pl.wikipedia.org/wiki?curid=1547244" title="Keyboardzista">
Keyboardzista



</doc>
<doc id="1547251" url="https://pl.wikipedia.org/wiki?curid=1547251" title="Kultura Somogyvár-Vinkovci">
Kultura Somogyvár-Vinkovci

Kultura Somogyvár-Vinkovci – kultura archeologiczna wczesnej epoki brązu na środkowonaddunajskich obszarach przykarpackich. Została wyróżniona w 1961 roku przez I. Bóna jako grupa Somogyvár-Gönyű. W 1966 roku S. Dimitrijević na podstawie badań w miejscowości Vinkovci wyodrębnił kulturę Vinkovci.
Geneza.
Według jednej z teorii powstanie tej kultury miałoby się wiązać z przybyciem w dorzecze środkowego Dunaju ludności z południa, a ściślej ze wschodniej Macedonii. Ludność ta miałaby zacząć wędrować, wyparta ze swoich siedzib, przez kaukaskich najeźdźców. Miałaby się ona zmieszać z ludnością vučedolską, zachowując jednak, swe główne, południowe atrybuty. Według innej teorii grupa ta miała powstać na bazie przeobrażającej się kultury Vučedol-Zók, pod wpływem wzorców południowych (egejskich), zachodnich (kultura pucharów dzwonowatych) i wschodnich (kultura grobów jamowych).
Chronologia i obszar występowania.
Kultura ta występowała równolegle z grupą Makó-Kosihy-Čaka. Okres jej rozwoju jest długi, przypada bowiem na całą wczesną epokę brązu według podziału Oskara Monteliusa, czyli na lata 2300/2200–1700/1600 p.n.e. (lata kalibrowane). Kultura ta występuje niemal w całej Transdanubii, z wyjątkiem niewielkiego obszaru w kolanie Dunaju, na południu zaś przekracza rzekę Sawę obejmując znaczną część Serbii w dorzeczu Driny i Południowej Morawy, wschodnią Bośnię i Czarnogórę, sięgając aż do wybrzeży Adriatyku.
Gospodarka.
Na osadach odkryto wiele przepalonych ziaren zbóż oraz liczne kości bydła, ponadto świń, owiec i kóz. Znaleziono także kości konia i psa. Najprawdopodobniej ludność tej kultury zajmowała się intensywnymi uprawami zbóż, przy rozwiniętej roli hodowli. Przyjmuje się jednak, że ten typ gospodarowania nie funkcjonował na całym terytorium zajętym przez tę kulturę. Na niektórych obszarach typową formą gospodarki było wędrowne pasterstwo, pociągające za sobą zakładanie niewielkich, krótkotrwałych osiedli.
Osadnictwo i budownictwo.
Osady były na ogół lokowane na wyniosłych, z natury obronnych miejscach, bądź na cyplach wyższych teras rzecznych. Znane są także ślady zamieszkiwania jaskiń. Niekiedy osady zakładano na starszych tellach (np. Vučedol). W większości przypadków osady wydają się niewielkie i raczej krótkotrwałe. Ich pozostałością są jamy zasobowe, o średnicy ok. 200 centymetrów, zawierające sporą liczbę całych naczyń. Niektóre większe, a zarazem płytsze jamy, najprawdopodobniej były półziemiankami mieszkalnymi. Posiadają one niekiedy wejście ze stopniami i umieszczony pośrodku słup, do podtrzymywania konstrukcji dachowej. Trudno natomiast powiedzieć cokolwiek o rozplanowaniu przestrzennym w tych osadach.
Obrządek pogrzebowy.
Nie odkryto żadnych cmentarzysk czy większych skupisk grobów kultury Samogyvár-Vinkovci. Znamy jedynie niewielką ilość pojedynczych pochówków, co nie oznacza jednak, że stan badań się nie zmieni. Występują zarówno groby szkieletowe, jak i ciałopalne, przy czym te pierwsze uznano za starsze. W grobach szkieletowych zmarli leżą w pozycji skurczonej na boku, twarzami na wschód, zaś ich wyposażenie w postaci jednego lub dwóch naczyń znajduje się przy nogach. Groby ciałopalne to pochówki urnowe. Urny przykryte są z reguły misami, a obok nich znajdują się przeważnie dwa inne naczynia, zazwyczaj misy lub dzbany. Te ostatnie włożone są też czasem do wnętrza dużej urny. Z kulturą Samogyvár-Vinkovci wiązane są także pochówki kurhanowe typu Belotić-Bela Crkva, występujące w północno-zachodniej Serbii. Kurhany te lokowano pojedynczo lub w niewielkich grupach na wyniesieniach (często ich wierzchołkach). Przeważnie mają one średnicę 15 metrów i wysokość 1,5 metra. Posiadają dość zróżnicowaną budowę. Występują w nich takie elementy jak: kamienny krąg otaczający podstawę kopca, jądro z czerwonej ziemi obłożone płaszczem kamiennym, ślady rytualnego wypalania pierwotnego poziomu przed usypaniem kopca, bruki kamienne, itd. Kurhany zawierają zwykle kilka grobów. Występują w nich pochówki zarówno ciałopalne, jak i szkieletowe.
Inwentarz.
W ceramice występuje bardzo szeroki asortyment rodzajów naczyń. Frekwencja typów i rodzajów nie jest jednakowa na wszystkich stanowiskach. Ponad 90% ceramiki pochodzi z osad. Mało jest kubków, a te które są, mają wyodrębnioną, lekko wychylającą się lub cylindryczną szyjkę. Wśród nich dość dużo jest także okazów dwuuchych posiadających proporcje małych dzbanków. Wszystkie są niezdobione. Ogromna rozpiętość form występuje wśród dzbanów tej kultury, mamy więc: okazy z wąską, dość wysoką, cylindryczną, rozszerzającą się ku górze szyjką i jajowatym brzuścem; okazy o wyraźnie dwustożkowym brzuścu z szyjką zwężającą się ku wylewowi; charakterystyczne dzbany z bardzo wysoką szyjką, cylindryczną lub rozchylającą się lejowato ku górze i niskim, lekko dwustożkowym brzuścu; dzbany z niewyodrębnioną szyjką, z nisko umieszczonym tuż nad dnem ostrym załomem brzuśca, posiadające wybitnie duże ucha, część z nich zdobiona jest pasmami rytych linii zygzakowatych, bądź też pasmami żłobków; okazy różniące się od poprzednich tym, że ich szyjka jest wyraźnie wyodrębniona, od kończącego się ostrym załomem brzuśca. Urozmaicony jest także asortyment mis, obejmujący cały przekrój tych naczyń z innych kultur wczesnobrązowych. Formą typową dla kultury Samogyvár-Vinkovci, występującą na większości stanowisk, są niewielkie, wąskie, cylindryczne naczyńka z dwoma małymi uszkami u wylewu. Mają one przeważnie mniejszą średnicę wylewu niż dna. W całym zasięgu tej kultury występują też amfory, osiągające niekiedy bardzo duże rozmiary (wysokość do 70 centymetrów). Z innych wyrobów glinianych omawianej grupy wymienia się w opracowaniach dwustożkowe, dość wysokie przęśliki i kółka z wyraźnie zaznaczoną piastą.
Z kulturą Samogyvár-Vinkovci można łączyć szereg luźno znalezionych przedmiotów miedzianych pochodzących z jej terytorium, takich jak szydło oraz pewne typy płaskich siekierek lub dłut oraz toporków z opuszczonym obuchem. Nie wyjaśniony jest problem przynależności do kultury Samogyvár-Vinkovci skarbu złotych przedmiotów o łącznej wadze 0,76 kg. z miejscowości Orolik koło Vinkovci. Składa się on z dużej trybowanej tarczki, dwóch zausznic w kształcie „wierzbowego liścia”, dwóch zausznic lub bransolet z drutu, zamkniętych kółek z cienkiej blachy, dwudziestu wypukłych guzków z blachy o karbowanej krawędzi oraz kawałka złotego drutu.
Ponadto wiele jest wyrobów kościanych i rogowych, w tym na przykład motyki z nasad poroża jelenia, różnego rodzaju kliny i dłuta, przekłuwacze, gładziki, szydła i igły ze szczap kostnych oraz żeber zwierzęcych.
Zanik i wpływ na powstanie innych kultur.
Koniec tej kultury rysuje się niewyraźnie. Według N. Tasicia jej schyłek miałby przypadać na wczesną fazę rozwoju kultury z ceramiką inkrustowaną i kultury Vatin. Opiera się on tutaj na występowaniu ceramiki typowej dla ludności kultury Samogyvár-Vinkovci, w inwentarzach wymienionych grup.

</doc>
<doc id="1547255" url="https://pl.wikipedia.org/wiki?curid=1547255" title="Petro Słobodian">
Petro Słobodian

Petro Petrowycz Słobodian (ukr. Петро Петрович Слободян, ros. Пётр Петрович Слободян, "Piotr Pietrowicz Słobodian"; ur. 2 lipca 1953 we wsi Szeparówce, w obwodzie stanisławowskim, ZSRR, obecnie Ukraina, zm. 15 grudnia 2020) – ukraiński piłkarz, grający na pozycji napastnika, były reprezentant Związku Radzieckiego, trener piłkarski.
Kariera piłkarska.
Kariera klubowa.
Wychowanek szkoły piłkarskiej w Kołomyi (od 1964). W 1970 zadebiutował w trzecioligowym zespole Awanhard Tarnopol. W latach 1972-1974 już występował w pierwszoligowej drużynie Dnipro Dniepropietrowsk. W 1975 przeszedł do Dynama Kijów. Z nim też odnosił największe sukcesy: Mistrzostwo ZSRR w 1975 i 1977 oraz Superpuchar Europy w 1975. W 1977 otrzymał ciężką kontuzję. Osiem miesięcy leczył się. Potem wrócił na boisko ale już nie mógł występować na poprzednim poziomie. W 1980 przeszedł do klubu Lokomotiw Moskwa ze względu na to, że było blisko do kliniki im. Mironowa, w której dalej leczył nogę. W 27 lat był zmuszony ukończyć karierę piłkarską.
Kariera reprezentacyjna.
28 listopada 1976 debiutował w radzieckiej reprezentacji w spotkaniu towarzyskim z reprezentacją Argentyny. Drugi i ostatni mecz w reprezentacji rozegrał w następnym meczu towarzyskim 1 grudnia 1976 przeciwko reprezentacji Brazylii. Zdobył złoty medal młodzieżowych mistrzostw Europy w 1976, rozgrywanych na Węgrzech.
Kariera trenerska.
Po zakończeniu kariery zawodniczej do 1998 pracował jako wykładowca katedry wychowania fizycznego na Kijowskim Uniwersytecie Narodowym im. Tarasa Szewczenki. W międzyczasie występował w drużynie weteranów Dynama Kijów, a potem był na czele. W latach 2002-2004 oraz 2006-2008 trenował klub Obołoń Kijów.

</doc>
<doc id="1547259" url="https://pl.wikipedia.org/wiki?curid=1547259" title="Hrabia Mansfield i Mansfield">
Hrabia Mansfield i Mansfield

Hrabiowie Mansfield 1. kreacji (parostwo Wielkiej Brytanii)
Hrabiowie Mansfield 2. kreacji (parostwo Wielkiej Brytanii)
Najstarszy syn 8. hrabiego Mansfield i Mansfield: wicehrabia Stormont, Alexander David Mungo Murray
Najstarszy syn wicehrabiego Stormont: William Philip David Mungo Murray, Master of Stormont

</doc>
<doc id="1547260" url="https://pl.wikipedia.org/wiki?curid=1547260" title="Kultura Samogyvar-Vinkovci">
Kultura Samogyvar-Vinkovci



</doc>
<doc id="1547262" url="https://pl.wikipedia.org/wiki?curid=1547262" title="Van Johnson">
Van Johnson

Van Johnson, właśc. Charles Johnson (ur. 25 sierpnia 1916 w Newport, zm. 12 grudnia 2008 w dzielnicy Nyack w Nowym Jorku) – amerykański aktor i tancerz, gwiazda studia Metro-Goldwyn-Mayer w trakcie II wojny światowej.
Życiorys.
Urodził się w Newport na Rhode Island jako syn Loretty (z domu Snyder), gospodyni domowej, i Charlesa E. Johnsona, hydraulika i późniejszego pośrednika nieruchomości. Jego ojciec był imigrantem ze Szwecji, matka natomiast była Amerykanką pochodzenia niemieckiego i posługiwała się językiem pensylwańskim. Matka była uzależniona od alkoholu; gdy Van był małym dzieckiem odwróciła się od rodziny i ją opuściła.
Johnson w 1935 roku, krótko po ukończeniu szkoły średniej, przeprowadził się do Nowego Jorku. Z trupą teatralną objechał Nową Anglię; w ramach występów głównie tańczył na scenie. Debiutował na Broadwayu w sztuce "New Faces of 1936". W 1939 roku otrzymał angaż do roli ucznia liceum w sztuce duetu Rodgers i Hart "Too Many Girls". Następnie wystąpił w kolejnej sztuce tej pary autorów "Pal Joey"; grał w niej w zastępstwie Gene’a Kelly’ego. Przeszedł pozytywnie testy ekranowe studia Warner Bros. i otrzymał kontrakt na 300 dolarów tygodniowo. Wystąpił w filmie "Murder in the Big House" u boku aktorki Faye Emerson. Studio Warner rozwiązało z nim kontrakt po sześciu miesiącach.
Lucille Ball, z którą znał się jeszcze z Nowego Jorku, zapoznała go z reżyserem castingu ze studia MGM Billym Gradym. Studio zaproponowało go do roli młodego żołnierza w filmie "Odnajdę cię wszędzie", w którym gwiazdami byli Clark Gable i Lana Turner. Rok później wystąpił w filmie "Pilot No. 5" i w ekranizacji powieści Williama Saroyana "Komedia ludzka". Do roli wojskowych powracał jeszcze w takich filmach okresu II wojny światowej jak: "30 sekund nad Tokio" i "Weekend w hotelu Waldorf".
Kiedy w 1943 roku jechał na specjalny pokaz filmu "Keeper of the Flame", miał wypadek samochodowy; kawałek metalu utkwił w jego czole. Blizny z tego wypadku są bardzo widoczne w filmie "Bunt na okręcie". Okres powypadkowy odchorowywał w domu swojego przyjaciela aktora Keenana Wynna, gdzie poznał swoją przyszłą żonę Eve Lynn Abbott; była ona żoną Wynna. Ślub Johnsona i Abbott odbył się w tym samym dniu, w którym rozwód z Wynnem stał się prawomocny. Wytwórnia MGM, aby uniknąć skandalu, postanowiła wynagrodzić Wynnowi stratę żony lepszym kontraktem i płacą. Małżeństwo z Eve oddaliło plotki na temat orientacji seksualnej Johnsona. Eve Lynn urodziła w tym małżeństwie córkę Schuyler.
Po incydencie z małżeństwem studio MGM postanowiło utrwalić wizerunek Johnsona jako „amerykańskiego chłopca” (czyli żołnierza); obsadzono go w takich filmach jak: "A Guy Named Joe", "Pole bitwy" i "Dwie dziewczyny i żeglarz".
Johnson opuścił studio MGM i podjął pracę dla Columbia Pictures, gdzie w 1954 roku wystąpił w "Buncie na okręcie". Później zagrał w musicalu "Brigadoon" u boku Gene’a Kelly’ego. Gościnnie występował również w serialu "Kocham Lucy". Późniejsze jego filmy to: "Kiedy ostatni raz widziałem Paryż" i "Koniec romansu".
W latach 60. występował głównie w serialach telewizyjnych i filmach klasy B. Po rolach w takich tasiemcach jak "Batman", "Pogoda dla bogaczy" czy "Statek miłości", wziął udział w filmie "Rozwód po amerykańsku".
W 1985 roku zagrał w filmie Woody’ego Allena "Purpurowa róża z Kairu".
Van Johnson ma swoją gwiazdę w Hollywoodzkiej Alei Sław przy 6600 Hollywood Blvd.

</doc>
<doc id="1547263" url="https://pl.wikipedia.org/wiki?curid=1547263" title="Kultura Vinkovci">
Kultura Vinkovci



</doc>
<doc id="1547265" url="https://pl.wikipedia.org/wiki?curid=1547265" title="Tęczowa magia">
Tęczowa magia

Tęczowa Magia to seria książek dla najmłodszych autorstwa Daisy Meadows, ilustrowana przez Georgie Ripper. Od roku 2008 publikowana przez wydawnictwo Egmont Polska (Trzy pierwszy tomy zostały jeszcze wcześniej wydane przez Amber pod nazwą Tęczynki). Głównymi bohaterkami cyklu są dwie dziewczynki, Kirsty Tate oraz Rachel Walkner. Wyjeżdżają one na wakacje na pewną wyspę. Tam odnajdują malutką wróżkę, Różę. Nowa przyjaciółka prosi je o pomoc w odnalezieniu jej koleżanek.

</doc>
<doc id="1547266" url="https://pl.wikipedia.org/wiki?curid=1547266" title="Wicehrabia Stormont">
Wicehrabia Stormont

Wicehrabiowie Stormont 1. kreacji (parostwo Szkocji)

</doc>
<doc id="1547270" url="https://pl.wikipedia.org/wiki?curid=1547270" title="Michael Mancienne">
Michael Mancienne

Micheal Ian Mancienne (ur. 8 stycznia 1988 w Londynie) – angielski piłkarz seszelskiego pochodzenia występujący na pozycji obrońcy w amerykańskim klubie New England Revolution. Młodzieżowy reprezentant Anglii.
Kariera klubowa.
Michael Mancienne urodził się w Londynie. Swoją karierę piłkarską rozpoczął w 1996 w szkółce piłkarskiej miejscowej Chelsea. W 2006 został włączony do pierwszej drużyny tego klubu. Mancienne przez dużą konkurencję w zespole nie dostawał szans na grę. Spowodowało to, że 16 października został wypożyczony do Queens Park Rangers. Zadebiutował tam pięć dni później, w ligowym pojedynku z Sheffield Wednesday. Łącznie w drużynie QPR zaliczył 28 ligowych występów. Zajął także drugie miejsce w plebiscycie na najlepszego młodego piłkarza według kibiców. Po powrocie do Londynu, 8 sierpnia 2007 podpisał nowy, trzyletni kontrakt ze swym zespołem. Na sezon 2007/08 został ponownie wypożyczony do Queens Park Rangers. Wystąpił tam w 30 ligowych meczach, po czym pod koniec sezonu powrócił do Chelsea.
27 października 2008 został wypożyczony na okres dwóch miesięcy do Wolverhampton Wanderers. Swój pierwszy występ w tej drużynie zaliczył 28 października, kiedy to w wygranym 2:1 spotkaniu z Swansea City zmienił w 81. minucie Carlosa Edwardsa. Pierwszym meczem, w którym wystąpił od pierwszej minuty był pojedynek z Cardiff City rozegrany 1 listopada. 24 grudnia 2008 okres jego wypożyczenia został przedłużony do 29 stycznia 2009, jednak już na początku roku, Mancienne powrócił do Londynu. W Chelsea zadebiutował 14 lutego, kiedy to wystąpił w meczu z Watfordem rozegranym w ramach Pucharu Anglii. W sierpniu 2009 podpisał z Chelsea nowy czteroletni kontrakt, który łączy go z klubem do 2013, po czym został wypożyczony na rok do Wolverhampton Wanderers. Szybko wywalczył miejsce w podstawowym składzie i sezon 2009/10 zakończył z 30 ligowymi występami na koncie.
26 sierpnia oficjalna strona Chelsea Football Club potwierdziła, że Mancienne przeniesie się do Wolverhampton Wanderers na zasadzie wypożyczenia, które będzie obowiązywało do końca obecnego sezonu. 1 czerwca 2011 Mancienne przeszedł do HSV.
Kariera reprezentacyjna.
Mancienne mógł grać w reprezentacji Seszeli, ponieważ jego ojciec pochodzi z Seszeli, jednak wybrał grę dla reprezentacji Anglii. Angielski obrońca występował w juniorskich i młodzieżowych kadrach swojego kraju. Zaliczył cztery występy w kadrze U-16 (2002–2003), 17 w kadrze U-17 (2003–2005), 10 w kadrze U-19 (2005-2007) oraz 20 w kadrze U-21 (2007–). Z tą ostatnią wystąpił w 2009 w Młodzieżowych Mistrzostwach Europy w Szwecji na których Anglicy zdobyli srebrne medale, przegrywając w finale z Niemcami 0:4.
15 listopada 2008 został powołany do seniorskiej reprezentacji na towarzyski mecz z Niemcami. W spotkaniu, które zakończyło się zwycięstwem Anglików 2:1, Mancienne jednak nie wystąpił

</doc>
<doc id="1547275" url="https://pl.wikipedia.org/wiki?curid=1547275" title="Jack Cardiff">
Jack Cardiff

Jack Cardiff (ur. 18 września 1914 w Great Yarmouth w hrabstwie Norfolk, zm. 22 kwietnia 2009 w Ely w hrabstwie Cambridgeshire) – brytyjski operator i reżyser filmowy.
Nagrody.
Dwukrotny laureat Oscara. Pierwszego zdobył w 1948 za najlepsze zdjęcia do filmu "Czarny narcyz"; drugiego w 2001 za całokształt twórczości. Ponadto był 3 razy nominowany do tej nagrody: jako operator w 1957 za zdjęcia do filmu "Wojna i pokój" i w 1962 za zdjęcia do filmu "Fanny" oraz jako reżyser w 1961 za reżyserię filmu "Synowie i kochankowie". Także dwa razy zdobył Złoty Glob za zdjęcia do filmu "Czarny narcyz" w 1948 i za reżyserię filmu "Synowie i kochankowie" w 1961.
Kariera.
Jego kariera rozpoczęła się w połowie lat 30. W sumie był twórcą zdjęć do ponad 80 filmów, m.in.: "Afrykańska królowa" (1951), "Bosonoga Contessa" (1954), "Książę i aktoreczka" (1957), "Wikingowie" (1958), "Śmierć na Nilu" (1978), "Psy wojny" (1980), "Conan Niszczyciel" (1984), "Rambo II" (1985). Jest także reżyserem 15 filmów; najważniejsze z nich to: "Synowie i kochankowie" (1960), "Gejsza" (1962), "Długie łodzie wikingów" (1963), "Dziewczyna na motocyklu" (1968), "Mutacje" (1974).
Filmografia.
Reżyseria.
W trakcie 20-letniej kariery reżyserskiej zrealizował 15 produkcji filmowych i telewizyjnych.
Zdjęcia.
Na przestrzeni ponad 70 lat, jako operator filmowy, uczestniczył w tworzeniu 85 filmów krótko- i długometrażowych oraz seriali telewizyjnych.

</doc>
<doc id="1547279" url="https://pl.wikipedia.org/wiki?curid=1547279" title="Parafia Świętych Apostołów Piotra i Pawła w Korszach">
Parafia Świętych Apostołów Piotra i Pawła w Korszach

 
Parafia Świętych Apostołów Piotra i Pawła – parafia prawosławna w Korszach, w dekanacie Olsztyn diecezji białostocko-gdańskiej.
Na terenie parafii funkcjonuje 1 cerkiew:
Historia.
Parafia powstała z inicjatywy Oleksy Biłoho, na potrzeby Ukraińców przesiedlonych do Korsz i okolicznych miejscowości w czasie akcji „Wisła”. Większość przesiedleńców była wyznania greckokatolickiego, wszelako na skutek zakazów komunistycznych władz państwowych na długi czas pozbawieni zostali oni możliwości uczestniczenia w nabożeństwach sprawowanych w rodzimym obrządku. Po 1956 stosunek władz do grekokatolików nieco zelżał, wyraziły one zgodę na odprawianie nabożeństw greckokatolickich (jednakże bez odtworzenia struktury cerkwi), równocześnie jednak pojawiły się lokalne opory władz kościoła katolickiego przed zapewnieniem grekokatolikom opieki duszpasterskiej w obrządku wschodnim czy choćby nawet tylko udostępnianiem im świątyń.
Taka sytuacja miała miejsce również w okolicach Reszla i Korsz. Po siedmiu latach bezskutecznych starań o umożliwienie odprawiania nabożeństw greckokatolickich w którymś z kościołów katolickich Reszla lub okolic część miejscowych Ukraińców z Oleksą Biłym na czele zwróciła się do Polskiego Autokefalicznego Kościoła Prawosławnego z prośbą o objęcie ich opieką duszpasterską i założenie parafii. W 1963 PAKP erygował parafię z siedzibą w Sątopach Samulewie, przeniesioną w 1966 do Korsz. W 1968 dawny kościół ewangelicki w Korszach stał się własnością prawosławnej parafii.
Dopiero po przejściu części miejscowych grekokatolików na prawosławie i utworzeniu parafii władze diecezji warmińskiej wyraziły zgodę na odprawianie nabożeństw greckokatolickich w ówczesnym kościele Świętego Krzyża (obecnie greckokatolicka cerkiew Przemienienia Pańskiego) w Reszlu.

</doc>
<doc id="1547280" url="https://pl.wikipedia.org/wiki?curid=1547280" title="John Michael Beaumont">
John Michael Beaumont

John Michael Beaumont (ur. 20 grudnia 1927, zm. 3 lipca 2016) – brytyjski arystokrata, 22. senior normandzkiej wyspy Sark (1974 - 2016), wnuk i następca Sybil Hathaway, 21. seniora wyspy. Często opisywany był jako "ostatni feudalny baron" gdyż w czasie jego panowania następowała powoli utrata kolejnych praw feudalnych na wyspie. W 2008 roku po ogłoszeniu nowej konstytucji zniesiono historyczne prawo seniora do osobistej prowizji w wysokości 1/13 wartości każdej nieruchomości, która została sprzedana. 
Senior zachował przywilej jako jedyna osoba na wyspie do prawa trzymania gołębi i psa bez odprowadzania opłat.
Oficjalna rezydencja seniora Sark to XVII-wieczny "La Seigneurie" - piękny kamienny dom z ogrodem, który oficjalni goście, np. Królowa odwiedzają podczas wizyty na Wyspach Normandzkich. Od 2018 roku jest otwarty dla zwiedzających. Po 2008 Michael Beaumont wraz z żoną wyprowadził się z rezydencji do mniejszego domu na uboczu. 
Następcą i 23. seniorem Sark został w 2016 roku jego syn Christopher Beaumont.

</doc>
<doc id="1547281" url="https://pl.wikipedia.org/wiki?curid=1547281" title="Zofia Amelia brunszwicka">
Zofia Amelia brunszwicka

Zofia Amelia brunszwicka duń. "Sophie Amalie" (ur. 24 marca 1628 w Herzbergu, zm. 20 lutego 1685 w Kopenhadze) – królowa Danii i Norwegii.
Małżeństwo.
Urodziła się jako jedyna córka (czwarte dziecko) księcia Brunszwik-Lüneburg Jerzego (1583–1641) i jego żony Anny Eleonory z Hesji-Darmstadt (1601–1659). W wieku 12 lat została zaręczona z następcą tronu duńskiego ks. Fryderykiem (późniejszym królem Danii Fryderykiem III), a 1 października 1643 w Glücksburg (Ostsee) poślubiła go. Małżeństwo to zostało zawarte z powodu kalkulacji politycznych i dlatego małżonkowie nigdy nie żywili wobec siebie głębszych uczuć. Wobec tego faktu może nie dziwić, iż oboje angażowali się w pozamałżeńskie przygody i wzajemnie to tolerowali. Zofia Amelia wstąpiła na tron wraz z mężem 28 lutego 1648 po śmierci teścia króla Chrystiana IV. Para została koronowana w katedrze kopenhaskiej (1648). Była to ostatnia duńska koronacja w tej świątyni.
Życie.
Królowa miała bardzo męskie zainteresowania: lubiła jazdę konną i polowania. Była też przekonana o konieczności podkreślania swojej wyjątkowej pozycji społecznej i w związku z tym prowadziła życie na wysokim poziomie wzorując się na francuskim królu Ludwiku XIV, co niewątpliwie nadwerężało budżet państwowy. Duńczycy pamiętają ją przede wszystkim z powodu jej chorobliwej zazdrości i nienawiści do przyrodniej siostry męża, Eleonory Krystyny, która została uwięziona i do śmierci królowej trzymana pod kluczem. Zgorszenie wywołał fakt pozowania królowej w stroju Ewy do portretu przedstawiającego ją jako boginię Herę. Zofia Amelia zapoczątkowała budowę podmiejskiej rezydencji królewskiej, Pałacu Amalienborg (obecnie oficjalna rezydencja królów Danii w Kopenhadze). Pałac został nazwany jej imieniem. Wywierała pewien wpływ na decyzje polityczne (m.in. na wprowadzenie monarchii absolutnej w Danii), a po śmierci męża większość czasu spędzała w Pałacu Amalienborg, by nie utracić kontroli nad rządami swego syna Chrystiana V. Królowa wspierała związki Danii ze Szwecją i Francją, a ich wyrazem stało się małżeństwo jej córki Ulryki Eleonory ze szwedzkim królem Karolem XI.
Potomstwo.
Para miała ośmioro dzieci:
Śmierć.
Zofia Amelia zmarła w Amalienborgu, swojej rezydencji pod Kopenhagą i została pochowana w katedrze w Roskilde.

</doc>
<doc id="1547283" url="https://pl.wikipedia.org/wiki?curid=1547283" title="Parafia Narodzenia Najświętszej Maryi Panny w Kętrzynie">
Parafia Narodzenia Najświętszej Maryi Panny w Kętrzynie

Parafia Narodzenia Przenajświętszej Bogurodzicy – parafia prawosławna w Kętrzynie, w dekanacie Olsztyn diecezji białostocko-gdańskiej.
Na terenie parafii funkcjonuje cerkiew Narodzenia Najświętszej Maryi Panny (świątynia parafialna).
Historia.
Pierwsi i nieliczni wierni Kościoła prawosławnego przybyli do Kętrzyna w 1945, zaraz po zakończeniu II wojny światowej. Wraz z frontem przybyło kilku zacnych wyznawców prawosławia, a mianowicie: Eugeniusz Gałdziewicz s. Franza i Anny Grabarz – posiadacz wielkiego majątku; Zofia Licharewa – kandydat nauk przyrodniczych, córka carskiego generała, późniejsza organizatorka muzeum w Kętrzynie; siostry Olga Michler i Krystyna Waszkiewicz. W 1945 przybyła też nieliczna ilość wiernych z Białorusi i Ukrainy, jednak mowy o organizacji parafii w tym okresie nie było, gdyż ludzie w większości byli zastraszeni, a niektórzy pochodzili z rodzin wyznaniowo mieszanych.
W momencie, gdy zaczęły powstawać Państwowe Gospodarstwa Rolne, w okolice Kętrzyna przybyła do pracy młodzież ze wschodnich części Polski, a mianowicie z woj. białostockiego. Najwięcej ich było z powiatu hajnowskiego, siemiatyckiego i białostockiego. W 1947 w ramach akcji „Wisła” przybyli przesiedleńcy z woj. lubelskiego. W większości wywodzili się oni z następujących miejscowości: 
W wyniku akcji „Wisła” do powiatu kętrzyńskiego przybyło około 1000 prawosławnych narodowości ukraińskiej, którzy ze względu na zakaz grupowania się, zostali osiedleni w różnych, czasami odległych od miasta miejscowościach takich jak: Parys, Kominki, Nowy Dwór, Starówka (obecnie Gradowo), Junkierka, Grzęda, Wikrowo, Pudwągi i wiele innych. We wsiach Parys i Kominki wyjątkowo osiedlono po 20 rodzin, w innych miejscowościach ich liczba nie przekraczała 10, z tego też względu trudno było na organizowania jakiegokolwiek życia religijnego wśród tej ludności.
Prawosławni od samego początku pragnęli utworzenia parafii, lecz często pojawiały się trudności. Zanim powstała parafia, wierni dojeżdżali na nabożeństwa do Giżycka.
W miejscowości Pudwągi (dawniej Paswangen) osiedlili się wierni z Nosowa i to właśnie tutaj w 1949 w domu Eustachiusza Komorowskiego rozpoczęły się pierwsze prawosławne nabożeństwa. Nabożeństwa tutaj sprawował ks. Anatol Bondar, dojeżdżający z Giżycka i to właśnie on rozpoczął starania o pozyskanie obiektu i otwarcie parafii w Kętrzynie. Przy współpracy i efektywnej pomocy Aleksego Juszczuka (od 1949 starosty cerkiewnego), nauczyciela Mikołaja Durowicza i wcześniej przybyłych wyznawców, rozpoczęto długotrwałe starania o kaplicę poewangelicką przy ulicy Bolesława Limanowskiego 9. W tym też czasie świątynia była zamieniona na budynek gospodarczy. Ostatecznie miasto przekazało kompletnie zdewastowaną kaplicę i rozpoczęto adaptację tegoż budynku na cele kultu prawosławnego. Pierwszym proboszczem, zorganizowanej przez ks. Bondara parafii prawosławnej w Kętrzynie, został od 1951 ks. Aleksy Uszakow, który przybył na Ziemie Odzyskane z Kodnia. To właśnie dzięki jego staraniom uzyskano mieszkanie w bloku znajdującym się przy cerkwi, jak również sprowadzono ikonostas, który w nieco zmienionej postaci znajduje się w kętrzyńskiej cerkwi do dnia dzisiejszego. W tym też czasie zorganizowany został chór, a kierował nim diakon Mikołaj Potapczuk, późniejszy archimandryta Nikon, pochodzący z Kostomłot. Księdzu Uszakowi nie było dane długo opiekować się i rozwijać nowo utworzonej parafii, gdyż w 1953 zmarł. Jego ciało zostało złożone na prawosławnym cmentarzu w Dojlidach. Opiekę duszpasterską w Kętrzynie powierzono ks. Jerzemu Klingerowi, który przeniesiony został do Warszawy w 1955. W przeciągu jego kadencji w cerkwi zostały wykonane freski i ikony przez prof. Jerzego Nowosielskiego, którego wspomagał prof. Adam Stalony-Dobrzański. W tym czasie parafia miała problemy finansowe i dlatego też malowidła były wykonane na nieodpowiednim tynku, co wpłynęło na szybkie ich zniszczenie.
W sierpniu 1955 do pełnienia obowiązków tej parafii został delegowany absolwent Prawosławnego Seminarium Duchownego w Warszawie – ks. Witalis Czyżewski, który w listopadzie tegoż roku był mianowany proboszczem i który pełnił tę funkcję do śmierci (5 października 2013). Za czasów ks. Czyżewskiego, dzięki włożonemu przez niego wysiłkowi i sercu, nastąpiła stabilizacja parafii. Potrafił on zjednoczyć wokół cerkwi ludzi z różnych stron się wywodzących. Chór, którym zajmowała się Anna Mańdziuk, wykonywał śpiewy na melodie, które były bliskie i drogie tej społeczności. Niestety w latach 1956–1958 nastąpiła destabilizacja życia parafialnego, ponieważ był to okres tzw. „odwilży przy Gomułce”. Około 50% wiernych opuściło kętrzyńską parafię i wróciło na swoje dawne miejsca zamieszkania. Pozostających ogarnął smutek i żal, gdyż nie wszyscy mogli skorzystać z możliwości powrotu. Młody i pełen optymizmu kapłan odwiedzał autobusem, bądź pieszo mieszkających w odległych miejscowościach wiernych, niosąc im pocieszenie i otuchę. W końcu udało mu się. Parafia w Kętrzynie stała się centrum życia religijnego na Warmii i Mazurach. Tutaj przyjeżdżali wierni z okolicznych parafii na nabożeństwa.
W latach 60., proboszcz parafii wraz z wiernymi, zmuszony był do podjęcia działań zmierzających do konserwacji odpadającego tynku z freskami. W tym też czasie rozebrano sąsiedni budynek gospodarczy (dawny Obwodowy Urząd Miar i Jakości), który przylegał do ołtarza cerkwi, zbudowano ogrodzenie wokół świątyni i powstała możliwość urządzania procesji. Dla zabezpieczenia budynku przed wilgocią, zainstalowano centralne ogrzewanie i urządzono świątynię w taki sposób, na jaki pozwalała architektura.
Ks. Czyżewski niósł posługę zarówno wiernym Kościoła prawosławnego, jak i greckokatolickiego. W latach 50. i 60., w wyniku swojej misji, zorganizował on parafie, gdzie nabożeństwa były sprawowane w galicyjskim porządku, a mianowicie w Kruklankach, Orłowie, Gołdapi i Sątopach-Samulewie. Od 1965, na prośbę ks. Witalisa, do Orłowa został powołany ks. Jerzy Senejko z Giżycka, zaś opiekę duszpasterską w Gołdapi przez pewien czas sprawował ks. Piotr Martyniuk. Parafia w Sątopach-Samulewie, początkowo była liczna, lecz kiedy pojawiła się możliwość powrotu ludności dotkniętej Akcją „Wisła”, wielu z niej skorzystało, tym samym liczba tutejszych wiernych w znacznym stopniu się zmniejszyła. Dla tej garstki osób ks. Czyżewski odprawiał nabożeństwa w obrządku galicyjskim, a wspomagał go lektor Bazyli Gij z Orłowa. Znaleźli się tu ludzie bardzo oddani dla dzieła prawosławnego, a mianowicie: Aleksander Biły, Jakub Dańczuk, Miron Pograniczny i inni. Na początku lat 60. do posługi duszpasterskiej w Sątopach-Samulewie, był delegowany ks. Jarosław Buciora, który w późniejszym czasie przeniósł siedzibę parafii do Korsz. Obecnie po świątyni w Sątopach nie pozostało śladu, gdyż została ona rozebrana. Cegły natomiast przewieziono do Białegostoku, gdzie wykorzystano je do budowy cerkwi Świętego Ducha.
Ważnym elementem w życiu kętrzyńskich parafian, było zorganizowanie działalności kulturalno–oświatowej co w dużym stopniu tamtejsza ludność zawdzięcza ówczesnym przedstawicielom władz Kętrzyna.
Pod „płaszczykiem” choinek ks. Czyżewski organizował w świetlicach miejskich spotkania i zabawy z repertuarem ukraińskim, co też miało znaczny wpływ na współżycie społeczności ukraińskiej, niezależnie od wyznania. Miało to miejsce jeszcze przed powstaniem Ukraińskiego Towarzystwa Społeczno–Kulturalnego.
W ramach konsolidacji i pokrzepienia w wierze, proboszcz rozpoczął organizowanie pielgrzymek do miejsc szczególnie czczonych przez wiernych Kościoła prawosławnego w Polsce, a mianowicie do klasztoru św. Onufrego w Jabłecznej i na Świętą Górę Grabarkę. Parafia kilkakrotnie organizowała również pielgrzymki na Ukrainę, z której również korzystali wierni z sąsiednich miast, m.in. z Giżycka i Mrągowa.
Parafia kętrzyńska od początku swojego istnienia (oficjalnie od 1961) prowadzi katechizację dzieci i młodzieży. Lekcje religii systematycznie odbywają się w świetlicy parafialnej. Przez kilkanaście ostatnich lat ojciec Witalis uczył religii w Liceum Ogólnokształcącym z ukraińskim językiem nauczania w Górowie Iławeckim.
Ksiądz Czyżewski pracował również społecznie jako kapelan w Zakładzie Karnym w Kamińsku, gdzie dzięki jego staraniom utworzono prawosławną kaplicę św. Barbary, w Areszcie Śledczym w Bartoszycach, Barczewie i innych placówkach penitencjarnych.
Bolączką parafii, jak i też całej społeczności regionu, jest bezrobocie. Po tzw. „transformacji politycznej”, uległy likwidacji Państwowe Gospodarstwa Rolne, a w związku z tym część wiernych utraciła podstawowe środki do życia. Spowodowało to odpływ znacznej ilości wiernych w poszukiwaniu pracy do większych ośrodków miejskich, bądź też za granicę. Rzutuje to przede wszystkim na kondycję parafii, która w 2013 liczyła niewiele ponad 300 osób, z których około 40% mieszkało w Kętrzynie, zaś pozostali byli rozproszeni w promieniu 40 km od miasta.
Parafialnym chórem zajmowała się matuszka Wiera Czyżewska, która również włożyła wiele serca w rozwój życia religijnego na ziemi kętrzyńskiej.
W 2014 przy cerkwi ustawiono krzyż upamiętniający 65-lecie powstania kętrzyńskiej wspólnoty prawosławnej oraz kamienny obelisk poświęcony długoletniemu proboszczowi parafii, ks. Witalisowi Czyżewskiemu. W 2017 r. w pobliżu cerkwi zbudowano wolnostojącą, parawanową dzwonnicę, na której zawieszono 3 dzwony. Dzwonnica i dzwony zostały poświęcone 1 października 2017 r. przez arcybiskupa białostockiego i gdańskiego Jakuba.
W 2017 r. parafia liczyła kilkaset osób, z których połowa mieszkała w Kętrzynie. Według innego źródła, w 2021 r. do parafii należało niewiele ponad 60 osób, w tym około 40% mieszkających w Kętrzynie.

</doc>
<doc id="1547286" url="https://pl.wikipedia.org/wiki?curid=1547286" title="Kościół Podwyższenia Krzyża Świętego w Olecku">
Kościół Podwyższenia Krzyża Świętego w Olecku

Kościół Podwyższenia Krzyża Świętego w Olecku – najstarszy kościół w Olecku. Należy do dekanatu Olecko - św. Jana Apostoła diecezji ełckiej. Mieści się przy ulicy Zamkowej. 
Wybudowany w stylu neogotyckim w latach 1859-1861 (świątynia poświęcona w dniu 1 grudnia 1861 roku). Kościół konsekrował biskup Antoni Frenzel w dniu 27 sierpnia 1862 roku. W dniu 31 marca 1871 roku świątynia stała się kościołem parafialnym. W latach 1987-1989 kościół rektorski, od 1989 ponownie parafialny. Wieża pochodzi z 1920 roku, murowana kaplica pochodzi z II połowy XIX wieku. W prezbiterium znajduje się drewniany ołtarz z 2 połowy XIX wieku, dwa identyczne drewniane ołtarze boczne pochodzą z II połowy XIX wieku. Ambona drewniana pochodzi z II połowy XIX wieku, z tego samego kresu pochodzi drewniana chrzcielnica.
Obecnie proboszczem i kustoszem sanktuarium Krzyża świętego w Olecku jest ks. prałat Andrzej Jaśko wikariuszem ks. Paweł Lenda

</doc>
<doc id="1547287" url="https://pl.wikipedia.org/wiki?curid=1547287" title="14. dzielnica Paryża">
14. dzielnica Paryża

14. dzielnica Paryża (fr. "14e arrondissement de Paris") – jedna z 20 dzielnic Paryża.
Dzielnica jest położona na lewym brzegu Sekwany. W skład 14. dzielnicy wchodzi głównie rejon Montparnasse, zamieszkany głównie przez wspólnotę bretońską oraz bohemę artystyczną Paryża. Najsłynniejszymi budynkami dzielnicy są drapacz chmur, Tour Montparnasse, oraz dworzec kolejowy, Gare Montparnasse.
14. dzielnica Paryża dzieli się na cztery mniejsze dzielnice (quartier):
Geografia.
Powierzchnia dzielnicy wynosi 5,62 km².
Demografia.
Szczyt populacyjny 14. dzielnica przeszła w 1954 roku, wówczas dzielnicę zamieszkiwało 181 000 mieszkańców. W ciągu następnych lat populacja dzielnicy regularnie spadała jednakże w ciągu ostatnich lat zauważalny jest ponowny wzrost liczby mieszkańców. Obecnie dzielnice zamieszkuje 134 700 mieszkańców a zatrudnienie w niej znalazło 71 836 osób.
Imigracja.
Ze spisu przeprowadzonego w 1999 roku wynika, że 78,4% mieszkańców 14 dzielnicy urodziło się na terenie Francji Metropolitarnej. Pozostałe 22,6% urodziło się poza jej granicami z czego: 1,4% stanowią imigranci pochodzący z francuskich terenów zamorskich, 4,3% imigranci urodzeni zagranicą lecz posiadający francuski paszport od urodzenia (głównie ex-kolonie w Afryce Północnej), 4,4% imigrantów stanowią przedstawiciele EU-15 (Stara Unia) a 11,5% są to imigranci pochodzący spoza krajów EU-15.

</doc>
<doc id="1547288" url="https://pl.wikipedia.org/wiki?curid=1547288" title="Władysław Bartniak">
Władysław Bartniak

Władysław Bartniak ps. "Henryk", "Aleksy", "Bolek", "Gołąb" (ur. 10 listopada 1883 w Łodzi, zm. 2 kwietnia 1911 w Warszawie) – działacz PPS i Organizacji Bojowej PPS Frakcji Rewolucyjnej.
Życiorys.
Urodził się w rodzinie robotniczej. Po ukończeniu szkoły elementarnej praktykował w zakładzie krawieckim, a następnie pracował w przędzalniach. Tam zetknął się z ruchem socjalistycznym i wstąpił do Polskiej Partii Socjalistycznej. W 1905 brał udział w „powstaniu łódzkim”, gdzie został ciężko ranny w pierś. Po wyleczeniu podjął działalność pod pseudonimem „Gołąb” jako organizator kółek partyjnych i agitator. Sukcesy w tej działalności spowodowały, że Łódzki Okręgowy Komitet Robotniczy PPS polecił mu porzucić pracę i podjąć działania jako funkcjonariusz partyjny.
W połowie 1906 został aresztowany i osadzony w więzieniu łódzkim, skąd po dwóch dniach – zmyliwszy władze więzienne co do tożsamości – ucieka. Rozkonspirowany z polecenia PPS wyjechał do Krakowa, gdzie ukończył szkołę agitacyjno-organizacyjną. Po rozłamie w PPS w listopadzie 1906 przystąpił do PPS Frakcji Rewolucyjnej. Po ukończeniu szkoły w marcu 1907 został skierowany do Zagłębia Dąbrowskiego na kierownika dzielnicy Dąbrowy Górniczej jako „Henryk”.
Według innych źródeł ponownie aresztowany w lutym 1907 w Łodzi, został skazany na zesłanie. W drodze zbiegł i powrócił do Łodzi. Od sierpnia do września 1908 kierował dzielnicą partyjną Dąbrowa Górnicza. Pod koniec 1908, był okręgowcem w okręgu kielecko-radomskim, a od stycznia 1909 lubelskim.
Od 1909 był członkiem Organizacji Bojowej PPS Frakcji Rewolucyjnej. Ukończył kurs bojowy, oraz specjalny kurs dla „bombistów” w Krakowie. Skierowany do działań w Lublinie a następnie w Łodzi. Tam uczestniczył w przygotowaniu do zamachu na generał-gubernatora Kaznakowa. Następnie działał w Dąbrowie Górniczej, gdzie zaskoczony przez usiłujących go aresztować strażników, zastrzelił czterech z nich. Od końca 1909 przebywał w Krakowie.
W marcu 1910 przyjechał do Grodziska Mazowieckiego, gdzie miał przygotować zamach na naczelnika straży ziemskiej powiatu błońskiego kapitana Iwana Aleksandrowa słynącego od trzech lat z okrucieństwa i stosowania tortur wobec aresztowanych. Po trzech miesiącach przygotowań, w dniu 17 czerwca 1910 dokonał zamachu bombowego. Niestety bomba odbiła się i jedynie zraniła Aleksandrowa, oraz ciężko raniła dwóch żandarmów Aksenowa i Prodicza. Odłamki bomby poraniły też Bartniaka, który nie mogąc uciekać zaczął strzelać do strażników. Sprowadzony oddział wojska zaczął ostrzeliwać Bartniaka, zadając mu według jednej wersji 19 – według drugiej – 27 postrzałów. Bartniak strzeli do siebie ostatnią kulą. Rana nie okazała się śmiertelna. Ciężko ranny został pobity i aresztowany. Osadzono go w X Pawilonie Cytadeli Warszawskiej. Zmarł w Cytadeli z powodu gruźlicy 2 czerwca 1911 pozostając anonimowy dla władz carskich.
Pośmiertnie, w Niepodległej Polsce, odznaczony został Krzyżem Niepodległości z Mieczami.

</doc>
<doc id="1547292" url="https://pl.wikipedia.org/wiki?curid=1547292" title="Parafia św. Dymitra w Kruklankach">
Parafia św. Dymitra w Kruklankach

Parafia św. Dymitra – parafia prawosławna w Kruklankach, w dekanacie Olsztyn diecezji białostocko-gdańskiej.
Na terenie parafii funkcjonuje 1 cerkiew:
Historia.
Pierwsi wyznawcy prawosławia pojawili się w Kruklankach w 1947, wskutek przesiedleń w ramach akcji „Wisła”. Początkowo władze komunistyczne nie wyrażały zgody na utworzenie parafii; stało się to możliwe dopiero po 1954. Prawosławny punkt duszpasterski w Kruklankach zorganizował ks. Damian Towstiuk, były więzień obozu w Jaworznie; pierwsze nabożeństwo odprawiono w 1959. Wierni początkowo spotykali się w prywatnych domach. Z biegiem czasu pozyskano dawną kaplicę cmentarną, którą zaadaptowano na cerkiew. Samodzielna parafia została oficjalnie erygowana w 1963 r., natomiast budynek cerkwi stał się własnością Kościoła Prawosławnego w 1973 r.

</doc>
<doc id="1547295" url="https://pl.wikipedia.org/wiki?curid=1547295" title="Pascual Somma">
Pascual Somma

Pascual Somma (1896 – 1930) – piłkarz urugwajski, napastnik.
Urodzony w Montevideo Somma w 1911 roku rozpoczął karierę w klubie Club Nacional de Football. Swój pierwszy mecz w barwach Nacionalu rozegrał na Estadio Gran Parque Central przeciwko klubowi Dublin Montevideo, wygrany przez Nacional 2:0. W tym samym roku zadebiutował w reprezentacji Urugwaju.
Jako piłkarz klubu Nacional był w kadrze reprezentacji Urugwaju podczas turnieju Copa América 1916 – pierwszych w dziejach mistrzostwach Ameryki Południowej oraz pierwszych w dziejach mistrzostwach kontynentalnych. Urugwaj zdobył tytuł pierwszego mistrza Ameryki Południowej, a Somma zagrał we wszystkich trzech meczach – z Chile, Brazylią i Argentyną.
Rok później wziął udział w turnieju Copa América 1917, gdzie Urugwaj ponownie został mistrzem Ameryki Południowej. Somma zagrał we wszystkich trzech meczach – z Chile, Brazylią i Argentyną.
W turnieju Copa América 1919, w którym Urugwaj został wicemistrzem Ameryki Południowej, Somma był w kadrze reprezentacyjnej, jednak nie zagrał w żadnym spotkaniu.
Rok później, podczas Copa América 1920, Somma wraz z reprezentacją Urugwaju po raz trzeci zdobył mistrzostwo kontynentu. Zagrał we wszystkich trzech meczach – z Argentyną, Brazylią i Chile.
Turniej Copa América 1921 nie był zbyt udany, gdyż Urugwaj zajął dopiero 3. miejsce. Somma zagrał we wszystkich trzech spotkaniach – z Paragwajem, Brazylią i Argentyną.
Podczas Copa América 1922 Urugwaj znów był dopiero trzeci. Somma zagrał we wszystkich 4 meczach – z Chile, Argentyną, Brazylią i Paragwajem.
W turnieju Copa América 1923 Urugwaj, a razem z nim Somma, po raz czwarty zdobył mistrzostwo Ameryki Południowej. Somma zagrał we wszystkich 3 meczach – z Paragwajem, Brazylią i Argentyną (zdobył bramkę).
Był w kadrze reprezentacji Urugwaju podczas Igrzysk Olimpijskich w 1924 roku. Urugwaj zdobył złoty medal, jednak Somma nie zagrał w żadnym meczu
Somma od 15 sierpnia 1911 roku do 31 sierpnia 1924 roku rozegrał w reprezentacji Urugwaju 42 mecze i zdobył 3 bramki.
W barwach Nacionalu rozegrał 333 mecze i zdobył 64 bramki. Ośmiokrotnie zdobył mistrzostwo Urugwaju – w 1915, 1916, 1917, 1919, 1920, 1922, 1923 oraz 1924.
W 1924 przeszedł do klubu Defensor Sporting, jednak już w 1925 wrócił do Nacionalu, w którym zakończył karierę w 1927 roku.

</doc>
<doc id="1547298" url="https://pl.wikipedia.org/wiki?curid=1547298" title="Rozkład Panjera">
Rozkład Panjera

Rozkład Panjera (rozkład z klasy rozkładów Panjera) – dyskretny rozkład stosowany w matematyce ubezpieczeniowej do opisu liczby szkód w modelu ryzyka łącznego.
Definicja.
Rozkłady Panjera określone są wzorem rekurencyjnym:
gdzie formula_2
Wartość formula_3 wynika z zależności.
Opis klasy rozkładów Panjera.
Rozkłady Panjera to rozkłady spełniających założenia wzoru Panjera w jego podstawowej formie (tzn. przy formula_5).
Rozkładami należącymi do klasy rozkładów Panjera są (w nawiasie podano zakresy wartości występujących w założeniu
parametrów formula_6 i formula_7):
Można wykazać, że nie istnieją rozkłady spełniające założenia wzoru Panjera dla których:
Zachodzi ponadto:
oraz
Uogólnienia.
W 1981 roku Bjørn Sundt i William S. Jewell uogólnili wzór Panjera wprowadzając parametr formula_26 określający wyraz ciągu formula_27 począwszy od którego wszystkie kolejne wyrazy spełniają założenia wzoru Panjera. Wcześniejsze wyrazy są dowolne. Powstała tym samym szersza klasa rozkładów nazywaną "klasą Sundta-Jewella".

</doc>
<doc id="1547299" url="https://pl.wikipedia.org/wiki?curid=1547299" title="Ołeh Jaszczuk">
Ołeh Jaszczuk

Ołeh Rostysławowycz Jaszczuk, ukr. Олег Ростиславович Ящук, fr. Oleg Iachtchouk lub nid. Oleg Jachtsjoek (ur. 26 października 1977 we wsi Hrybowa, w obwodzie tarnopolskim) – ukraiński piłkarz, grający na pozycji napastnika, były juniorski i młodzieżowy reprezentant Ukrainy, trener piłkarski. Ma też obywatelstwo belgijskie.
Kariera piłkarska.
Kariera klubowa.
Wychowanek Internatu Sportowego we Lwowie. 16 kwietnia 1994 rozpoczął karierę w FK Lwów. W końcu maja rozegrał jeden mecz w farm klubie Krystał Czortków. Po sukcesie juniorskiej reprezentacji w Irlandii został zaproszony do pierwszoligowego zespołu Nywa Tarnopol. Jako 17 latek 5 sierpnia 1994 zadebiutował w Wyszczej Lidze w meczu z Dynamem Kijów (1:1). W sezonie 1994/95 nie strzelił żadnego gola, ale już w meczu wyjazdowym pierwszej kolejki sezonu 1995/96 przeciwko Szachtara Donieck zdobył hat-trick i Nywa zwyciężyła 4:2. Został najlepszym strzelcem klubu w tym sezonie - 10 goli. Utalentowanego młodego piłkarza zaprosił znany europejski klub RSC Anderlecht. Strzelał dużo bramek, ale bardzo często doznawał kontuzji. Przez dziesięć lat (1996–2006) wystąpił tylko w 119 spotkaniach klubowych, strzelając 31 goli. Z nim też odnosił największe sukcesy: Mistrzostwo Belgii w 2004 oraz Superpuchar Belgii w 2000 i 2001. W 2006 przeszedł do greckiego Ergotelisa, gdzie też doznał kontuzji. 14 czerwca 2007 zdecydował się powrócić do Belgii i podpisać kontrakt z klubem Cercle Brugge, który wtedy trenował jego były trener Anderlechtu Glen De Boeck. W sezonie 2007/2008 został razem ze Stijn De Smet i Tom De Sutter najlepszym strzelcem klubu. W styczniu 2013 zasilił KVC Westerlo. W 2013 zakończył karierę piłkarską.
Kariera reprezentacyjna.
Ołeh Jaszczuk występował w ukraińskich reprezentacjach U-17, U-18, U-21. Z 3 bramkami został najlepszym strzelcem reprezentacji Ukrainy U-17 na juniorskich mistrzostwach Europy w 1994, rozgrywanych w Irlandia, gdzie ukraińska reprezentacja zajęła 3. miejsce. W reprezentacji U-18 w ataku jego partnerem był inny znany ukraiński piłkarz Andrij Szewczenko. Przez podwójne obywatelstwo, którego zabrania nowa Konstytucja Ukrainy, nie może występować w głównej reprezentacji Ukrainy.
Kariera trenerska.
Po zakończeniu kariery piłkarskiej rozpoczął pracę szkoleniową. Od lata 2014 trenował drużynę U-14 w klubie RSC Anderlecht.

</doc>
<doc id="1547300" url="https://pl.wikipedia.org/wiki?curid=1547300" title="Kościół Narodzenia Najświętszej Maryi Panny w Konstantynowie Łódzkim">
Kościół Narodzenia Najświętszej Maryi Panny w Konstantynowie Łódzkim

Kościół Narodzenia Najświętszej Maryi Panny w Konstantynowie Łódzkim – rzymskokatolicki kościół parafialny należący do parafii pod tym samym wezwaniem (dekanat konstantynowski archidiecezji łódzkiej). Mieści się przy Placu Tadeusza Kościuszki.
Jest to świątynia wybudowana w stylu neogotyckim w latach 1826-1832, konsekrowana w 1887 roku. W 1914 roku budowla uległa zniszczeniu, odbudowana została w latach 1917-1922. W latach 1972-1976 i 1980 została przebudowana. Wyposażenie kościoła pochodzi z połowy XIX wieku i początku XX stulecia.

</doc>
<doc id="1547303" url="https://pl.wikipedia.org/wiki?curid=1547303" title="Kurt Rauxloh">
Kurt Rauxloh

Kurt Rauxloh (ur. 23 lutego 1906 w Rheydt, zm.?) – esesman, członek załogi obozu koncentracyjnego Ravensbrück.
Z zawodu szewc, od 1936 r. był członkiem NSDAP. Od końca 1943 r. do połowy kwietnia 1945 r. był nadzorcą w obozowej szwalni w Ravensbrück. Rauxloh skazany został w szóstym procesie załogi Ravensbrück przez brytyjski Trybunał Wojskowy na 10 lat pozbawienia wolności za znęcanie się nad więźniarkami. Z więzienia zwolniono go z przyczyn zdrowotnych 26 września 1951 r.

</doc>
<doc id="1547304" url="https://pl.wikipedia.org/wiki?curid=1547304" title="Kwark niski">
Kwark niski



</doc>
<doc id="1547305" url="https://pl.wikipedia.org/wiki?curid=1547305" title="Kwark denny">
Kwark denny



</doc>
<doc id="1547306" url="https://pl.wikipedia.org/wiki?curid=1547306" title="Kwark prawdziwy">
Kwark prawdziwy



</doc>
<doc id="1547311" url="https://pl.wikipedia.org/wiki?curid=1547311" title="Bielice (Bydgoszcz)">
Bielice (Bydgoszcz)

Bielice ("Alt Beelitz", "Neu Beelitz") – jednostka urbanistyczna (osiedle) miasta Bydgoszczy, położona w jego południowej części.
Położenie.
Bielice usytuowane są w południowej części Bydgoszczy i zaliczane do osiedli tzw. Górnego Tarasu Bydgoszczy. Sąsiaduje od północy z osiedlem Szwederowo, od zachodu z osiedlem Biedaszkowo, od wschodu z osiedlami: Wzgórze Wolności i Glinki, zaś od południa z Lotniskiem.
Pod względem fizyczno-geograficznym osiedle leży w obrębie makroregionu Pradolina Toruńsko-Eberswaldzka, w mezoregionie Kotlina Toruńska i mikroregionie Miasto Bydgoszcz Południowe (terasa górna ok. 69–70 m n.p.m).
Historycznie w skład obecnej jednostki urbanistycznej wchodzi część wcielonej w 1920 r. gminy "Bielice Nowe" (262 ha).
Charakterystyka.
Północną granicą osiedla jest ulica Horodelska, zachodnią – ul. Bielicka, wschodnią – ulice Kujawska i aleja Jana Pawła II, zaś południową granicą lotniska bydgoskiego, mieszczącego zarówno międzynarodowy port lotniczy, jak i trawiaste pola wzlotów Aeroklubu Bydgoskiego.
Znaczną część Bielic zajmują Rodzinne Ogrody Działkowe im. gen. Władysława Sikorskiego, graniczące od południa z zagajnikiem leśnym oddzielającym je od lotniska. Część wschodnią zajmuje osiedle domów jednorodzinnych. Przy ulicy Kujawskiej znajdują się przedsiębiorstwa produkcyjno-handlowe, m.in. Zakłady Maszyn Gastronomicznych MaGa, salon Toyoty „Jaworski Auto” i inne. Przy ul. Wczasowej 17 znajduje się niewielki hotel Orbi.
Nazwą Bielice określa się również leśnictwo, które wchodzi w skład Nadleśnictwa Bydgoszcz. Jego powierzchnia wynosi 294 ha.
Nazwa.
Nazwa "Bielice" pochodzi od słowa "błoto", "bagno", "mokradło", "bielica błotnista" - biała ziemia.
Ludność.
W 1970 r. Bielice zamieszkiwało 700 osób, 20 lat później – 420. Liczba mieszkańców osiedla spadała do 2004 r., kiedy osiągnęła liczbę 273, po czym zaczęła rosnąć, osiągając w 2007 r. ponad 400 osób.
Rekreacja.
Skrajem osiedla wzdłuż ul. Kujawskiej prowadzi szlak turystyczny „Relaks” do jeziora Jezuickiego w Chmielnikach.
Historia.
Okres staropolski.
Pierwsza wzmianka o wsi Bielice znajduje się w akcie lokacyjnym Bydgoszczy z 1346 roku. Wójtowie i ich spadkobiercy otrzymali parcelę w "Byelicze - Bielice" i prawo do wykarczowania lasów pod pola uprawne. W 1565 r. zanotowano w niej 12 kmieci na dwóch łanach oraz karczmę. Wieś królewska starostwa bydgoskiego położona była w końcu XVI wieku w powiecie bydgoskim województwa inowrocławskiego. W XVII wieku w Bielicach był folwark należący do starostwa bydgoskiego. W czasie potopu szwedzkiego folwark został całkowicie zniszczony. W latach 80. XVII wieku mieszkało tu dwóch owczarzy z komornikami, którzy opłacali czynsz na rzecz wójta bydgoskiego. W czasie wojny północnej mieszkańcy wsi zostali obłożeni kontrybucją przez rotmistrza chorągwi wołoskiej. Wkrótce miejscowość została spustoszona i zupełnie opuszczona. W 1717 roku w Bielicach stały 3 zrujnowane chałupy, inne rozebrano, a pozyskany z nich materiał zwieziono do zamku bydgoskiego. Odbudowę gospodarczą wsi wójtostwa i starostwa bydgoskiego podjęto po ustabilizowaniu się sytuacji politycznej w latach 20 XVIII wieku. Inwentarz wójtostwa z 1744 r. zawiera szczegółowy opis wsi i folwarku "Bielica". W folwarku stał dworek kryty strzechą, na podwórzu była studnia z żurawiem, poza tym wozownia, gumno, stodoła i owczarnia. Pola uprawne miały powierzchnię około 8 włók. Wysiewano na nich żyto, jęczmień, owies, groch. Do folwarku należały także łąki położone bliżej Glinek i Rupienicy. Za stodołami urządzono ogrody warzywne. We wsi mieszkało 8 chłopów z rodzinami, którzy od wiosny do jesieni obowiązani byli odprawiać 2 dni pańszczyzny w tygodniu.
W 1744 roku wójt bydgoski Kieyzerling osadził we wsi dwóch gospodarzy (Jan i Marcin Kweran) na podstawie kontraktu czynszowego typu olęderskiego. Mieli oni obowiązek płacić rocznie na rzecz wójta ponad 450 złotych podatków (czynsz, pogłówne, hiberna, dziesięcina, gajowe). Gospodarze zwolnieni byli z szarwarków na rzecz dworu, lecz mieli obowiązek zaopatrywać się w piwo i gorzałkę wyłącznie z karczmy zamkowej.
Folwark Bielice położony był w rejonie obecnego portu lotniczego, na podmokłym terenie odwadnianym przez ciek Niziny wpadający do Brdy. Jak podaje inwentarz z 1766 r. pola wsi graniczyły z polami wsi Glinki oraz folwarków: Biedaszkowo i Szwederowo.
Okres zaboru.
W końcu XVIII wieku trzy samodzielne gospodarstwa rolne scalono przez wolny wykup w jeden folwark zwany Bielicami Starymi. Folwark ten graniczył z folwarkami: Szwederowo, Rupienica, Biedaczkowo, a od południa z lasem bielickim. W pierwszych latach zaboru na odłączonych peryferiach folwarku osiedlono osadników. W ten sposób zabudowano dzisiejszą ulicę Brzozową. Dla odróżnienia tę część Bielic zwano początkowo kolonią, a później Nowymi Bielicami. Drogą łączącą folwark z miastem była dzisiejsza ulica Bielicka, na południe wiodąca poprzez Puszczę Bydgoską do wsi Zielonka.
Spis miejscowości rejencji bydgoskiej z 1833 r. podaje, że w folwarku Bielice Stare (niem. "Alt Beelitz") mieszkało 118 osób (102 ewangelików, 16 katolików) w 13 domach. Natomiast we wsi Bielice Nowe (niem. "Neu Beelitz") mieszkało 178 osób (151 ewangelików, 25 katolików) w 13 domach. Według opisu Jana Nepomucena Bobrowicza z 1846 r. Bielice Nowe i folwark Bielice Stare były wsiami rządowymi należącymi do domeny bydgoskiej. Kolejny spis z 1860 r. podaje, że w Starych Bielicach znajdował się folwark posiadający prywatnego właściciela (Schmidt), który zamieszkiwało 50 osób (23 ewangelików, 27 katolików) w 9 domach. Natomiast w Nowych Bielicach istniała kolonia osadnicza oraz leśniczówka. Liczyły one łącznie 366 osób (304 ewangelików, 62 katolików) w 44 domostwach. W Starych Bielicach istniała szkoła elementarna.
W XIX wieku wyodrębniła się gmina Bielice, położona między ulicami: Kujawską, Konopną i Inowrocławską. Przed 1876 r. północna część gminy o powierzchni 32 ha (między ulicami Kujawską, Sieradzką, Wiatrakową, Lenartowicza, Marii Konopnickiej) została włączona do miasta. Pozostałą część zwaną Bielice Nowe (262 ha) włączono do Bydgoszczy w 1920 r.
Spis z 1885 r. wykazał, że w Bielicach Starych było 10 budynków i 128 mieszkańców, w tym 80 katolików i 48 ewangelików. Natomiast w 1910 r. w Bielicach Nowych było 70 budynków i 677 mieszkańców, w tym 282 posługiwało się językiem polskim, a 396 – niemieckim.
Okres po 1920 r..
W okresie międzywojennym istniał nadal folwark Bielice Stare, zaś wzdłuż ul. Brzozowej ciąg zabudowy jednorodzinnej z ogrodami. Lotnisko bydgoskie funkcjonowało wówczas na terenie Biedaszkowa.
Po II wojnie światowej w planach zagospodarowania przestrzennego miasta wśród terenów wyznaczonych pod zabudowę wielorodzinną znajdowało się lotnisko bydgoskie, które miało zostać przeniesione poza miasto. Nie znalazło to jednak potwierdzenia w późniejszych ustaleniach. Ostatecznie tereny pod budownictwo mieszkaniowe Bydgoszczy znaleziono w dzielnicy wschodniej (Fordon), a w 1976 r. jako perspektywiczny wytypowano kierunek północny (nowa dzielnica mieszkaniowa Las Gdański-Maksymilianowo).
W wyniku podziału miasta na jednostki urbanistyczne w latach 60. XX w. teren większości dawnej gminy Bielice został uznany za wschodnią część Szwederowa, natomiast część południowa została odseparowana i przeznaczona na powiększone lotnisko (wojskowe i cywilne). Odcięto wówczas ulicę Bielicką, która obecnie nie ma połączenia z Puszczą Bydgoską. Obecna jednostka urbanistyczna Bielice stanowi relikt dawnej gminy, obejmując rejon dawnej osady Bielice Nowe, podczas gdy miejsce folwarku Bielice Stare zajmuje pas startowy portu lotniczego Bydgoszcz.
W latach 60. bydgoska Miejska Rada Narodowa wyznaczyła na wschodzie Bielic działki budowlane pod budownictwo indywidualne, finansowane ze środków własnych ludności. Natomiast w latach 70. na części pola folwarcznego założono zespół ogródków działkowych. Naprzeciwko (ul. Bielicka 72) znajdowało się przedszkole w budynku dawnej szkoły ludowej, wzniesionym w 1886 roku.
Ciekawostki.
Szkoła w Bielicach.
Rozwój szkolnictwa na terenie Bielic ma swój początek w 1825 roku. W 1829 r. rejencja bydgoska poleciła zorganizowanie gminnej szkoły elementarnej dla dzieci ewangelickich, których było wówczas 94 wobec 26 katolickich. W 1835 r. ówczesny właściciel folwarku Bielice Stare wybudował naprzeciw swej rezydencji budynek szkolny, który służył do 1862 r. zarówno dzieciom ewangelickim, jak i katolickim. W tym roku właściciel Bielic Oueisner w zamian za dotychczasową szkołę oddał zabudowaną nieruchomość przy ul. Bielickiej, na której w 1885 r. wzniesiono nowy budynek szkoły. Uczęszczały do niej dzieci z ulic znajdujących się na terenie gminy i folwarku Bielice jak Inowrocławska, Brzozowa i koniec ul. Bielickiej. Szkoła ta czynna była do 1926 r., kiedy to dzieci z niej przekazano do szkoły ludowej na Szwederowie przy ulicy M. Fornalskiej. Po II wojnie światowej w budynku mieściło się przedszkole.
Ulice na Bielicach.
Związane z nazwami geograficznymi:
Związane z drzewami:
Związane z osobami:
Związane z okolicą:
Związane z wypoczynkiem:
Związane z uprawą ziemi:
Inne:

</doc>
<doc id="1547312" url="https://pl.wikipedia.org/wiki?curid=1547312" title="Gauthier de Tessières">
Gauthier de Tessières

Gauthier de Tessières (ur. 9 listopada 1981 w Clermont-Ferrand) – francuski narciarz alpejski, dwukrotny medalista mistrzostw świata i brązowy medalista mistrzostw świata ju8niorów.
Kariera.
Po raz pierwszy na arenie międzynarodowej pojawił się 27 listopada 1996 roku w Val Thorens, gdzie w zawodach FIS Race nie ukończył pierwszego przejazdu slalomu. W 2000 roku wystartował na mistrzostwach świata juniorów w Quebecu, zajmując siedemnaste miejsce w gigancie. Podczas rozgrywanych rok później mistrzostw świata juniorów w Verbier, zdobywając brązowy medal w supergigancie i zajmując szóste miejsce w gigancie.
W zawodach Pucharu Świata zadebiutował 9 grudnia 2001 roku w Val d’Isère, zajmując 25. miejsce w gigancie. Tym samym już w swoim debiucie wywalczył pierwsze pucharowe punkty. Na podium zawodów tego cyklu jedyny raz stanął 13 grudnia 2008 roku, kończąc giganta na trzeciej pozycji. W zawodach tych wyprzedzili go jedynie Carlo Janka ze Szwajcarii i Włoch Massimiliano Blardone. Najlepsze wyniki osiągnął w sezonie 2010/2011, kiedy zajął 57. miejsce w klasyfikacji generalnej.
Na mistrzostwach świata w Garmisch-Partenkirchen w 2011 roku wspólnie z kolegami i koleżankami wywalczył złoty medal w zawodach drużynowych. Na rozgrywanych dwa lata później mistrzostwach świata w Schladming zdobył srebrny medal w supergigancie, rozdzielając Teda Ligety'ego z USA i Aksela Lunda Svindala z Norwegii. W 2006 roku wystartował na igrzyskach olimpijskich w Turynie, zajmując 39. miejsce w supergigancie. Brał też udział w igrzyskach w Vancouver w 2010 roku, zajmując 31. miejsce w tej samej konkurencji.
W 2014 roku zakończył karierę.

</doc>
<doc id="1547313" url="https://pl.wikipedia.org/wiki?curid=1547313" title="Gauthier de Tessieres">
Gauthier de Tessieres



</doc>
<doc id="1547315" url="https://pl.wikipedia.org/wiki?curid=1547315" title="Cmentarz żydowski w Konstantynowie Łódzkim">
Cmentarz żydowski w Konstantynowie Łódzkim

Cmentarz żydowski w Konstantynowie Łódzkim – kirkut mieszczący się w Konstantynowie Łódzkim przy ul. Łaskiej 62/64, na terenie Miejskiego Ośrodka Sportu i Rekreacji. Teren kirkutu porasta sosnowy las, prawdopodobnie samosiewny.
Cmentarz został założony ok. 1827 roku. W tym czasie w Konstantynowie Łódzkim mieszkała społeczność żydowska licząca 516 członków. 
W roku wybuchu II wojny światowej, społeczność ta liczyła ok. 1330 członków. W czasie wojny została ona niemal unicestwiona, natomiast macewy zabrano i ułożono z nich chodnik przed budynkiem jaki pełnił wówczas rolę siedziby Gestapo - dziś siedziba biblioteki miejskiej przy placu Kościuszki. Macewy ułożono napisami do góry, ponieważ hitlerowcy chcieli żeby wszyscy widzieli po czym chodzą. Po wojnie płyty zostały zdemontowane z chodnika i ich dalszy los jest nieznany. Ponieważ cmentarz był pozbawiony opieki, nie zachowały się żadne ślady materialne świadczące o wcześniejszych pochówkach.

</doc>
<doc id="1547319" url="https://pl.wikipedia.org/wiki?curid=1547319" title="To nie tak, jak myślisz">
To nie tak, jak myślisz

To nie tak, jak myślisz – piosenka wykonywana przez Edytę Górniak. Nagrana została na potrzeby promocji filmu Sławomira Kryńskiego "To nie tak jak myślisz, kotku". Utwór zdobył nagrodę Eska Music Awards w kategorii Polski Hit Roku.
Autorami słów są Agnieszka Szypura, Ania Dąbrowska, Karolina Kozak, zaś muzyki Bogdan Kondracki, Ania Dąbrowska i Katarzyna Piszek. W nagraniu utworu brali udział pianista Krzysztof Herdzin, gitarzysta Marek Napiórkowski, kontrabasista Robert Kubiszyn oraz wibrafonista Wojciech Kowalewski.
Piosenka swą premierę miała 20 października 2008 roku w Radiu Zet. Do singla został nakręcony teledysk (reżyseria: Mirosław Kuba Brożek).
Sceny z Edytą, w teledysku zostały nagrywane w Hotelu Polonia Palace w Warszawie.
Utwór dotarł m.in. na szczyt Listy przebojów Radia Zet i Poplisty radia RMF FM, a także do 28. pozycji Listy Przebojów Marka Niedźwieckiego.

</doc>
<doc id="1547321" url="https://pl.wikipedia.org/wiki?curid=1547321" title="Hadron">
Hadron



</doc>
<doc id="1547322" url="https://pl.wikipedia.org/wiki?curid=1547322" title="György Dózsa">
György Dózsa

György Dózsa (także "György Székely", rum. "Gheorghe Doja", pol. Jerzy Doża; ur. w 1470 r. w Dálnok, zm. 20 lipca 1514 w Temeszwarze) – Szekler, żołnierz i przywódca powstania chłopskiego na Węgrzech i w Siedmiogrodzie, za męstwo w walce otrzymał w 1513 roku szlachectwo.
Życiorys.
Wyróżnił się jako żołnierz w 1513 roku walczący przeciwko Turkom, za co został przez króla Władysława II nobilitowany. Służył jako oficer jazdy w garnizonie w Stołecznym Białogrodzie. W 1514 roku prymas 
Tamás Bakócz (po spotkaniu z papieżem Leonem X) powierzył mu rekrutację i organizowanie sił zbrojnych, które miały pod wodzą Dózsy wyruszyć na krucjatę antyturecką. Ciężkie położenie mas chłopskich spowodowało masowy napływ chłopów do organizowanej armii - w ciągu kilku tygodni zgłosiło się ponad 100 tysięcy ochotników. Ponieważ większość z nich nie miała żadnego doświadczenia wojennego, Dózsa przeprowadził szkolenie wojskowe. Możnowładcy przerażeni liczbą uzbrojonych chłopów zażądali, aby ci wrócili do swoich wsi i do uprawy ziemi. Chłopi jednak nie zastosowali się do tego żądania i doprowadzili do tego, że krucjata przekształciła się w wielką rewoltę antyfeudalną, na czele której stanął György Dózsa. 
Do powstańców przyłączyli się także mieszkańcy większych miast, w tym Budy. Na obszarach objętych działaniami powstańczymi, w wielu miejscowościach chłopi konfiskowali majątki ziemskie, odbierali zagarnięte im wcześniej pastwiska, palili zamki. W czasie powstania życie straciło około 400 szlachciców. Dózsa domagał się wolności dla chłopów, likwidacji obciążeń feudalnych, sekularyzacji dóbr ziemskich należących do kleru oraz reformy w Kościele, tak aby w kraju był tylko jeden biskup. Ośrodkiem centralnym powstania był obóz Dózsy w Cegléd. Powołując się na bullę papieską, król Władysław II wydał proklamację, w której zwracał się do powstańców, aby powrócili do domów, grożąc im śmiercią, jeśli będą kontynuować swoje działania. W tym czasie powstanie Doży osiągnęło swoją kulminację – opanowano ufortyfikowane miasto Csanád. Latem oddziały powstańcze dotarły do Aradu i Világos, uzyskując znaczne wzmocnienie w postaci artylerii i wyszkolonych kanonierów.
Działania Dózsy i jego ludzi skłoniły węgierską szlachtę do podjęcia zdecydowanych działań. Wojska, dowodzone przez Jana Zápolyę i Istvána Báthorego (daleki krewny króla Stefana Batorego) otoczyły oddziały Dózsy w okolicach Temeszwaru. Ranny przywódca powstania został wzięty do niewoli. Po torturach został upieczony żywcem na rozpalonym do czerwoności tronie, w ręce trzymając rozpalone żelazo, imitujące berło. Sześciu jego najbliższym współpracownikom darowano życie tylko pod tym warunkiem, że na dowód potępienia czynów Doży zgodzili się zjeść fragmenty ciała swojego przywódcy. Po śmierci Dózsy na czele powstańców stanął jeszcze ksiądz Lörinc Mészáros, ale i on poniósł porażkę.
Upamiętnienie.
W miejscu kaźni György Dózsy stoi figura Maryi Dziewicy, autorstwa rzeźbiarza György Kissa. Jego imieniem nazwano plac, ulicę i stację metra w Budapeszcie (Dózsa György út), natomiast ulice jego imienia znajdują się we wszystkich większych miastach Siedmiogrodu.

</doc>
<doc id="1547324" url="https://pl.wikipedia.org/wiki?curid=1547324" title="Woda hiperosmotyczna">
Woda hiperosmotyczna

Woda hiperosmotyczna tym mianem określa się wody mineralne i lecznicze, krzepnięcie których ma miejsce w temperaturze poniżej –0,55 °C, ciśnienie osmotyczne zaś jest wyższe od 7,7 · 10³ hPa.

</doc>
<doc id="1547326" url="https://pl.wikipedia.org/wiki?curid=1547326" title="Mistrzostwa Świata Juniorów w Hokeju na Lodzie 2009/I Dywizja">
Mistrzostwa Świata Juniorów w Hokeju na Lodzie 2009/I Dywizja

Mistrzostwa Świata w Hokeju na Lodzie Juniorów Pierwszej Dywizji 2009 odbyły się w dwóch państwach: Szwajcarii (Herisau) oraz w Danii (Aalborg). Zawody odbyły się w dniach 14–20 grudnia 2008 roku w Szwajcarii oraz w dniach 15–21 grudnia w Danii. 
W tej części mistrzostw uczestniczy 12 drużyn, które podzielone zostały na dwie grupy, w których rozegrały mecze systemem każdy z każdym. Do elity awansowały najlepsze reprezentacje, zaś do drugiej dywizji spadły najgorsze zespoły.
Hale, w których odbyły się zawody to:
Grupa A.
Tabela.
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
 
Grupa B.
Tabela.
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
 

</doc>
<doc id="1547331" url="https://pl.wikipedia.org/wiki?curid=1547331" title="Woda izoosmotyczna">
Woda izoosmotyczna

Woda hiperosmotyczna mianem tym określa się wody mineralne i lecznicze, krzepnięcie których zachodzi w temperaturze pomiędzy –0,58 a 0,55 °C, ciśnienie osmotyczne zaś wynosi ok. 7,7 · 10³ hPa.

</doc>
<doc id="1547332" url="https://pl.wikipedia.org/wiki?curid=1547332" title="Lesley Roy">
Lesley Roy

Lesley Roy (ur. 17 września 1987 w Balbriggan) – irlandzka piosenkarka power popowa.
Kariera muzyczna.
Podpisała kontrakt z Religion Music i ma podpisaną licencję z Jive Records. 30 września 2008 wydała debiutancki album studyjny pt. "Unbeautiful", który promowała singlem „I'm Gone, I'm Going”. Jej utwory często wykorzystywane są jako soundtracki, głównie w serialach puszczanych w MTV. W 2009 wystąpiła jako support podczas trasy koncertowej "David Archuleta Solo Tour 2009".
5 marca 2020 została ogłoszona przez Raidió Teilifís Éireann reprezentantką Irlandii z utworem „Story of My Life” w 65. Konkursie Piosenki Eurowizji, który 18 marca został odwołany z powodu pandemii COVID-19. W kwietniu wystąpiła w projekcie "Eurovision Home Concerts". W maju 2021 reprezentowała Irlandię z utworem „Maps” w Konkursie Piosenki Eurowizji w Rotterdamie, zajęła ostatnie miejsce w pierwszym koncercie półfinałowym.

</doc>
<doc id="1547336" url="https://pl.wikipedia.org/wiki?curid=1547336" title="Woda hipoosmotyczna">
Woda hipoosmotyczna

Woda hipoosmotyczna – woda mineralna, lecznicza lub swoista. Krzepnięcie takiej wody zachodzi w temperaturze powyżej –0,55 °C, ciśnienie osmotyczne zaś jest niższe od 7,6 · 10³ hPa.

</doc>
<doc id="1547338" url="https://pl.wikipedia.org/wiki?curid=1547338" title="Instytut Języka Tureckiego">
Instytut Języka Tureckiego

Instytut Języka Tureckiego (, ) – autorytatywna instytucja zajmująca się regulacją języka tureckiego, założona 12 lipca 1932 roku i mająca swą siedzibę w Ankarze – stolicy Turcji. Instytut ma za zadanie regulowanie i standaryzację języka tureckiego oraz innych języków tureckich. Wydaje również swój słownik języka tureckiego – .

</doc>
<doc id="1547340" url="https://pl.wikipedia.org/wiki?curid=1547340" title="Afanasij Szczegłow">
Afanasij Szczegłow

Afanasij Fiodorowicz Szczegłow (, ur. we wsi Michali w guberni twerskiej, zm. 28 stycznia 1995 w Moskwie) – radziecki generał armii, Bohater Związku Radzieckiego (1944), członek KPZR od 1939.
Życiorys.
Afanasij Szczegłow urodził się roku we wsi Michali w guberni twerskiej (obecnie położona w rejonie oleninskim, na terenie obwodu twerskiego. Pochodził z rodziny chłopskiej. Służbę w Armii Czerwonej pełnił od 1929. W 1933 ukończył Połączoną Szkołę Wojskową Ogólnorosyjskiego Komitetu Wykonawczego (szkoła wojsk wewnętrznych). W 1939 ukończył studia w Akademii Wojskowej im. M. Frunzego.
Uczestnik wojny radziecko-fińskiej i II wojny światowej. W latach 1941–1942 dowodził pułkiem artylerii na Froncie Północnym. W 1943 dowódca 63 Gwardyjskiej Dywizji Strzeleckiej, w 1944 dowódca 30 Gwardyjskiego Korpusu Strzeleckiego w składzie 42 Armii na Froncie Północnym, a następnie – na Froncie Leningradzkim. W czasie obrony Leningradu nazywany przez Niemców „ryżą śmiercią”. Za jego głowę Niemcy wyznaczyli nagrodę 100 tys. marek. Przyjmował kapitulację zgrupowania niemieckiego w Kurlandii.
Po wojnie pełnił służbę w Wojskach Obrony Powietrznej Kraju. Dowódca Okręgu OPK w Baku w latach 1959–1966. Od lipca 1966 pierwszy zastępca głównodowodzącego Wojsk Obrony Powietrznej Kraju ZSRR. Od kwietnia 1974 do 1984 przedstawiciel Naczelnego Dowódcy Zjednoczonych Sił Zbrojnych Państw Stron Układu Warszawskiego w Polsce.
W okresie „Solidarności” w Polsce 1980–1981 wywierał naciski na polskie władze partyjne i wojskowe do brutalnego rozprawienia się z opozycją polityczną. Był jednym ze współautorów planu obrony przeciwlotniczej Egiptu w czasie wojen z Izraelem w 1967 oraz 1973.
Deputowany do Rady Najwyższej ZSRR 6–8 kadencji. Zmarł 28 stycznia 1995 roku. Został pochowany na Cmentarzu Nowodziewiczym w Moskwie.

</doc>
<doc id="1547347" url="https://pl.wikipedia.org/wiki?curid=1547347" title="Snorksi">
Snorksi

Snorksi / Snurki (ang. "The Snorks", 1984-1989) – amerykański serial animowany stworzony przez belgijskiego rysownika komiksowego Nic Broca. Został wyprodukowany przez studio Hanna-Barbera dla telewizji NBC. 
Wersja polska.
W Polsce serial emitowany był w pirackiej telewizji Top Canal w 1994 roku (np. 31/08/1994 r. odcinek pod tytułem "Morscy Przyjaciele" został przetłumaczony jako "Przyjaciół poznaje się w biedzie").
VHS.
W Polsce serial został wydany na kasetach VHS pod tytułem Snorksi. Dystrybucja: Mada Video Film. Wersja z angielskim dubbingiem i polskim lektorem, którym był Janusz Kozioł.
Fabuła.
Snurki (ang. Snorks) są rasą małych, kolorowych istot, które żyją szczęśliwie w podwodnym świecie o nazwie Snurklandia (ang. Snorkland). Mają one charakterystyczne snorki na głowach, których używają do poruszania się szybko pod wodą. Snurki używają małż jako waluty ("małże" (ang. clams) to również slangowe określenie pieniądza).

</doc>
<doc id="1547352" url="https://pl.wikipedia.org/wiki?curid=1547352" title="Licówka (budownictwo)">
Licówka (budownictwo)

Licówka – element budowlany w odpowiednim kształcie, rozmiarze i fakturze do pokrywania elementów zewnętrznych lub wewnętrznych (licowania), powierzchni ścian budowli, (np. cegła, płytka ceramiczna, metalowa, betonowa, kamienna lub szklana). Licówka pełni funkcję ochronną i dekoracyjną.

</doc>
<doc id="1547361" url="https://pl.wikipedia.org/wiki?curid=1547361" title="Jaskinia Gombasecka">
Jaskinia Gombasecka

Jaskinia Gombasecka (słow. "Gombasecká jaskyňa") – jaskinia krasowa na terenie Krasu Słowacko-Węgierskiego na Słowacji, udostępniona od 1955 r. do zwiedzania turystycznego.
Położenie.
Jaskinia jest położona 10 km na południe od Rożniawy, na lewym brzegu doliny rzeki Slaná, u zachodnich podnóży Płaskowyżu Silickiego. Leży na terenie katastralnym wsi Slavec. Jest częścią Silicko-Gombaseckiego podziemnego systemu hydrologicznego Czarnego Potoku (słow. "Čierny potok"), w skład którego wchodzi również Silicka Jaskinia Lodowa. Obecne (sztuczne) wejście do jaskini położone jest 11 m ponad Czarnym Wywierzyskiem (250 m n.p.m.).
Jaskinia Gombasecka i Silicka Jaskinia Lodowa wchodzą w skład jednego systemu hydrologicznego, ale dzieli je niezbadany dotąd fragment Czarnego Potoku. Odległość powietrzna między znanymi przestrzeniami obu jaskiń wynosi nadal około 3 km w poziomie i około 100 metrów w pionie.
Geologia, morfologia.
Jaskinia Gombasecka jest jaskinią typu wywierzyskowego, tj. taką, która posiada aktywny tok wodny, uwidoczniający się na powierzchni w postaci wywierzyska, które stało się drogą do odkrycia i eksploracji jaskini. Powstała w jasnych, tzw. wettersteinskich wapieniach, pochodzących ze środkowego triasu. Jej podziemne korytarze wytworzył wzdłuż starszych szczelin i pęknięć górotworu Czarny Potok (słow. "Čierny potok") i jego dopływy. Jaskinia powstała w dwóch etapach ewolucyjnych, co wyraźnie uwidacznia się obecnie w postaci dwóch pięter korytarzy i sal. Posiada bogatą szatę naciekową. Słynie zwłaszcza z unikalnych, śnieżnobiałych, szklistych stalaktytów rurkowych, zwanych makaronami, sięgających długości 3 m, które kontrastują z czerwono-brunatną barwą ścian. Temperatura w jaskini wynosi 9 °C, zaś wilgotność 95-97%.
Historia.
Jaskinia została odkryta w 1951 r. przez grupę speleologów z Rożniawy (m.in. Ladislav Herényi, Viliam Rozložník i Štefan Roda). Sztucznym przekopem obniżyli oni poziom wody Czarnego Wywierzyska, by następnie osuszonym wypływem 21 listopada 1951 r. dostać się do wnętrza jaskini. Z całkowitej długości poznanych następnie korytarzy (1525 m) w dniu 15 maja 1955 r., kosztem pół miliona koron, udostępniono do zwiedzania 285 m. W roku 1968 Jaskinia Gombasecka jako pierwsza na Słowacji zaczęła być wykorzystywana do speleoterapii, jednak później działalność ta została zarzucona.
Nowe odkrycia.
Już w XXI w. postawiono hipotezę, że w Słowackim Krasie powinny występować starsze poziomy rozwoju, które powinny być pozostałościami paleolitycznych obiegów wody o niskim pH. Poziomy ten powinny znajdować się 50 - 80 m powyżej obecnego aktywnego cieku wodnego, co zostało potwierdzone w innych jaskiniach Słowackiego Krasu (np. w Jaskini Drienovskiej). Taki poziom był przedmiotem kilkuletnich poszukiwań.
Speleolodzy z Rożniawy, przy intensywnej współpracy Jozefa Hetesi, rozpoczęli badania pionowych szczelin, wybiegających w górę od toku Czarnego Potoku. 18 czerwca 2016 roku bracia Tomáš i Ľuboš Suchý wspięli się na starszy poziom, znajdujący się około 45 - 50 m nad Czarnym Potokiem, odkrywając system większych sal. Nowo odkryty, suchy poziom zawiera dużą liczbę niezwykłych form naciekowych. Oprócz tradycyjnych stalagmitów i stalaktytów, można tu znaleźć polewy naciekowe oraz nacieki heliktytowe, które rzadko występują w innych jaskiniach. Nie mniej ważne są też typowe dla jaskini Gombaseckiej cienkie i kruche stalaktyty rurkowe. Obecnie trwa proces mapowania i dokumentacji. Jest pewne, że nowo odkryte korytarze i sale przekroczą 500 metrów długości. Całkowita długość jaskini powinna przekraczać 2000 metrów, a Jaskinia Gombasecka powinna należeć do 25 najdłuższych jaskiń na Słowacji.
Turystyka.
Jaskinia Gombasecka jest najmniej licznie odwiedzaną słowacką jaskinią spośród tych, zarządzanych przez "Zarząd Jaskiń Słowackich" ("Správa slovenských jaskýň"): w latach 1996-2005 odwiedzało ją rocznie średnio ok. 14,6 tys. osób, natomiast w latach 2011-2019 rocznie średnio 10,8 tys.

</doc>
<doc id="1547366" url="https://pl.wikipedia.org/wiki?curid=1547366" title="Cmentarz żydowski w Barlinku">
Cmentarz żydowski w Barlinku

Cmentarz żydowski w Barlinku – kirkut powstał na przełomie XVIII i XIX w. Mieści się na obszernym wzniesieniu zwanym „Żydowską Górą”. W czasie II wojny światowej nie uległ zniszczeniu. Dopiero w latach powojennych został zdewastowany. Do dnia dzisiejszego zachowały się elementy pojedynczych macew.

</doc>
<doc id="1547369" url="https://pl.wikipedia.org/wiki?curid=1547369" title="Mária Medvecká">
Mária Medvecká

Mária Medvecká (ur. 11 września 1914 r., Medvedzie na Orawie – zm. 23 kwietnia 1987 r., Bratysława) – słowacka artystka malarka, przedstawicielka realistycznego impresjonizmu.
Pochodziła ze starej rodziny drobnej szlachty zagrodowej, związanej od wieków z Orawą, których gniazdem rodzinnym był dwór we wsi Medvedzie (dziś część Twardoszyna). Po maturze, uzyskanej w Koszycach, studiowała w Akademii Pedagogicznej w Bratysławie, po czym pracowała jako nauczycielka w szkołach w Zubrohlavie, Twardoszynie, Jabłonce i Namiestowie. Po zakończeniu II wojny światowej podjęła studia artystyczne w Wiedniu oraz w Pradze, u profesora Jána Želibského.
Po powrocie na Orawę poświęciła się w całości pracy artystycznej, stając się malarką rodzinnego regionu i zamieszkujących go ludzi. Uprawiała malarstwo olejne, grafikę, rysunek. Początkowo tworzyła głównie w duchu socjalistycznego realizmu, utrwalając postępy w industrializacji regionu (m.in. budowa zapory na Orawie) i budowie socjalistycznego społeczeństwa. Z czasem skłoniła się ku pracom bardziej impresjonistycznym, przedstawiającym rodzinne krajobrazy, sceny rodzajowe i portrety mieszkańców Orawy.
Mężem Márii Medveckej był Ctibor Belan, również artysta malarz.
Zbiór ok. 260 prac artystki jest eksponowany w galerii jej imienia, utworzonej w 1979 r. w klasycystycznym dworze w Twardoszynie Medvedzim. Jej płótna można obejrzeć również w Galerii Orawskiej w Dolnym Kubinie.

</doc>
<doc id="1547370" url="https://pl.wikipedia.org/wiki?curid=1547370" title="Markus Wajnberg">
Markus Wajnberg

Markus Wajnberg (ur. 26 czerwca 1891 w Łodzi, zm. 1945 w KL Dachau) – polski lekarz neurolog i psychiatra żydowskiego pochodzenia, praktykował w Łodzi.
Życiorys.
Urodził się w Łodzi, jako syn Arona Wajnberga. Uczył się w Gimnazjum Eisenbetta w Petersburgu, po czym rozpoczął studia medyczne na Uniwersytecie w Zurychu, które ukończył 3 maja 1917 roku. Dyplom lekarski uzyskał w 1926 roku. W latach 1922-1927 pracował w Klinice Neurologicznej Grigorija Kliaczkina w Kazaniu, w tamtejszym Instytucie Doskonalenia Lekarzy. Od 1927 do 1937 na oddziale neurologicznym u Władysława Dzierżyńskiego w Łodzi. Podczas II wojny światowej przesiedlony do łódzkiego getta, następnie wywieziony do niemieckiego obozu koncentracyjnego Auschwitz-Birkenau, potem do Dachau, gdzie zginął w 1945 roku.

</doc>
<doc id="1547371" url="https://pl.wikipedia.org/wiki?curid=1547371" title="David Hellebuyck">
David Hellebuyck

David Hellebuyck (ur. 12 maja 1979 w Nantui) – piłkarz francuski grający na pozycji lewego pomocnika.
Kariera klubowa.
Karierę piłkarską Hellebuyck rozpoczął w szkółce piłkarskiej Olympique Lyon. W 1998 roku był w kadrze pierwszej drużyny prowadzonej przez Bernarda Lacombe'a. 8 kwietnia 1999 zadebiutował w Ligue 1 w wygranym 4:1 domowym meczu z FC Sochaux-Montbéliard. Jednak przez rok rozegrał tylko trzy spotkania ligowe w barwach Lyonu. Jeszcze w sierpniu 1999 został zawodnikiem En Avant Guingamp i przez jeden sezon występował w rozgrywkach drugiej ligi francuskiej.
W 2000 roku David przeszedł do szwajcarskiego Lausanne Sports i przez rok był jego podstawowym zawodnikiem w drugiej lidze szwajcarskiej. W 2001 roku wrócił do Francji i został piłkarzem AS Saint-Étienne. Swoje pierwsze spotkanie w barwach ASSE rozegrał 28 lipca przeciwko FC Istres (1:2). Stał się podstawowym zawodnikiem zespołu „Zielonych” i w sezonie 2003/2004 przyczynił się do awansu klubu do pierwszej ligi Francji. Do końca sezonu 2005/2006 rozegrał dla tego klubu 170 spotkań i zdobył 14 goli.
W lipcu 2006 roku Hellebuyck przeszedł z Saint-Étienne do stołecznego Paris Saint-Germain. Zadebiutował 5 sierpnia w przegranym 2:3 domowym meczu z FC Lorient i do 20. kolejki zagrał we 12 spotkaniach będąc dublerem Jérôme Rothena, ale potem nie wystąpił już w żadnym ligowym meczu PSG.
Latem 2007 roku Hellebuyck został sprzedany za 800 tysięcy euro do OGC Nice. Swoje pierwsze spotkanie dla „Les Aiglons” rozegrał 4 sierpnia przeciwko SM Caen (0:1). W całym sezonie 2007/2008 zdobył dla drużyny z Nicei 5 goli.
Kariera reprezentacyjna.
W 1997 roku Hellebuyck wywalczył wraz z reprezentacją Francji U-18 mistrzostwo Europy U-18.

</doc>
<doc id="1547374" url="https://pl.wikipedia.org/wiki?curid=1547374" title="Rhacophorus">
Rhacophorus

Rhacophorus – rodzaj płaza bezogonowego z podrodziny Rhacophorinae w rodzinie nogolotkowatych (Rhacophoridae). 
Zasięg występowania.
Rodzaj obejmuje gatunki występujące od południowych Indii do Bhutanu i wschodniego Tybetańskiego Regionu Autonomicznego (Chińska Republika Ludowa) na wschód i południe do prowincji Hunan, Hajnan, Junnan i Kuangsi w Chińskiej Republice Ludowej, dalej przez Mjanmę, Tajlandię, Laos, Kambodżę i Wietnam do Sumatry, Borneo, Celebes (Indonezja) i Filipin.
Systematyka.
Podział systematyczny.
Do rodzaju należą następujące gatunki:

</doc>
<doc id="1547375" url="https://pl.wikipedia.org/wiki?curid=1547375" title="Rynek prognostyczny">
Rynek prognostyczny

Rynek prognostyczny (ang. "prediction market", niem. "Prognosemarkt") bardzo przypomina giełdę papierów wartościowych. Różni się od niej tym, że przedmiotem handlu są wyniki przyszłych zdarzeń (np. wyborów politycznych). Ponadto - co jest kluczowe - ceny kształtujące się na rynkach prognostycznych w toku gry giełdowej posiadają sprawdzony] naukowo walor prognostyczny.
Platformą prezentacyjną i akcyjną tych rynków jest internet.
Rynki prognostyczne (lub informacyjne) zostały zapoczątkowane w USA, gdzie aktualnie działa kilka platform tego typu (giełda uniwersytetu Iowa, Hollywood Stock Exchange i inne).
U podstaw działania tego rodzaju narzędzi prognostycznych leży teza sformułowana przez austriackiego noblistę F.A. Hayeka głosząca, że rynek jest najlepszym medium agregującym rozproszoną informację.
W przełożeniu na współcześnie funkcjonujące rynki prognostyczne oznacza to, że np. wynik wyborów prezydenckich daje się lepiej przewidzieć na podstawie zagregowanych wypowiedzi zwykłych ludzi niż w oparciu o wypowiedzi uznanych fachowców, np. z dziedziny politologii.

</doc>
<doc id="1547380" url="https://pl.wikipedia.org/wiki?curid=1547380" title="Cmentarz żydowski w Nakle nad Notecią">
Cmentarz żydowski w Nakle nad Notecią

Cmentarz żydowski w Nakle nad Notecią – kirkut mieścił się w Nakle nad Notecią przy ul. Młyńskiej. Powierzchnia – 0,86 ha. Został założony w XIX wieku. W czasie II wojny światowej uległ dewastacji. Obecnie nie ma po nim śladu. Kilka zachowanych fragmentów macew znajduje się w Muzeum Ziemi Krajeńskiej.

</doc>
<doc id="1547382" url="https://pl.wikipedia.org/wiki?curid=1547382" title="Jaworie">
Jaworie

 
Jaworie 515.22; słow. "Javorie" – pasmo górskie w środkowej Słowacji. Należy do Łańcucha Rudaw Słowackich w Wewnętrznych Karpatach Zachodnich. 
Jaworie graniczy z Górami Szczawnickimi na zachodzie, z Kotliną Zwoleńską na północy oraz z Rudawami Weporskimi i Kotliną Łuczeńską na wschodzie. Na południu stopniowo opada w Pogórze Krupińskie, stanowiące część Kotliny Południowosłowackiej. Pasmo ma zwarty kształt i wymiary w przybliżeniu 20 na 12 km. Dzieli się na trzy mikroregiony: 
Jaworie jest pochodzenia wulkanicznego. Jest zbudowane z silnie zniszczonych, miękkich tufów wulkanicznych, wśród których zachowały się żyły andezytowe, tworzące kulminacje. Pasmo jest porośnięte lasami liściastymi. 
W północnej części Jaworia istnieje dość gęsta sieć wsi, niekiedy trudno dostępnych. Południową część pasma zajmuje poligon wojskowy Lešť ("Vojenský obvod Lešť"). 

</doc>
<doc id="1547384" url="https://pl.wikipedia.org/wiki?curid=1547384" title="Lomné">
Lomné

 

</doc>
<doc id="1547386" url="https://pl.wikipedia.org/wiki?curid=1547386" title="Brzice">
Brzice

Brzice – czeska wieś w powiecie Náchod między rzeką Běluňka a Potokiem Válovickim, blisko drogi z wsi Chvalkovice do miast Úpice i Trutnov.
Historia.
Miejscowość była po raz pierwszy wzmiankowana w dokumencie z 1422 roku jako majątek rycerza Myslibora z Brzic. Wkrótce jednak stała się częścią majątku Smiřice. W XVI wieku stanowiła oddzielne dobra. Od połowy XVII wieku aż do 1848 należała do majątku Hoříněves. W 1850 r. do Brzic dołączono wsie Běluň, Grund, Harcov i Žďár. W 1881 r. zbudowano szkołę. Po reorganizacji terytorialnej w 1960 r. dołączono jeszcze wsie Komárov, Žlíbek i Proruby. W okresie 1938-1945 dzielnice Proruby i Komárov należały do III Rzeszy.

</doc>
<doc id="1547389" url="https://pl.wikipedia.org/wiki?curid=1547389" title="Louise d'Epinay">
Louise d'Epinay



</doc>
<doc id="1547395" url="https://pl.wikipedia.org/wiki?curid=1547395" title="The Sullen Sulcus">
The Sullen Sulcus

The Sullen Sulcus jest drugim studyjnym albumem irlandzkiej doommetalowej grupy Mourning Beloveth wydanym 15 grudnia 2002 roku przez Aftermath Music.

</doc>
<doc id="1547400" url="https://pl.wikipedia.org/wiki?curid=1547400" title="Szeparowce">
Szeparowce

Szeparowce (ukr. Шепарівці, ros. Шепаровка) – wieś na Ukrainie w rejonie kołomyjskim obwodu iwanofrankiwskiego, położona na brzegu rzeki Prut.

</doc>
<doc id="1547402" url="https://pl.wikipedia.org/wiki?curid=1547402" title="The Complete Masterworks 2">
The Complete Masterworks 2

Koncertowe DVD wydane 4 listopada 2008 przez Jacka Blacka i Kyle’a Gassa z zespołu Tenacious D. Nagrania dokonano w Moore Theatre w Seattle 16-17 lutego 2007. Płyta jest kontynuacją kolekcji The Complete Master Works
Lista utworów.
Część 2.
Tłumaczenie angielskiej wikipedii.

</doc>
<doc id="1547405" url="https://pl.wikipedia.org/wiki?curid=1547405" title="Bendestorf">
Bendestorf

Bendestorf – miejscowość i gmina położona w niemieckim kraju związkowym Dolna Saksonia, w powiecie Harburg, wchodzi w skład gminy zbiorowej (niem. "Samtgemeinde") Jesteburg.
Położenie geograficzne.
Bendestorf leży ok. 30 km na południe od Hamburga i ok. 10 km na północ od Pustaci Lüneburskiej w dolinie rzeki Seeve.
Historia.
Bendestorf ma ponad tysiącletnią historię. Po raz pierwszy był wzmiankowany już w roku 970.

</doc>
<doc id="1547410" url="https://pl.wikipedia.org/wiki?curid=1547410" title="Serge Gakpe">
Serge Gakpe



</doc>
<doc id="1547412" url="https://pl.wikipedia.org/wiki?curid=1547412" title="Tim Powers">
Tim Powers

Tim Powers (ur. 29 lutego 1952 w Buffalo) – amerykański autor fantastyki. Jedna z jego powieści, "Ostatnia odzywka", została nagrodzona Nagrodą World Fantasy w roku 1993.
Na podstawie powieści "Na nieznanych wodach" powstał scenariusz filmu .
Życiorys.
Urodził się w rodzinie katolickiej w Buffalo w stanie Nowy Jork, lecz gdy miał 7 lat, jego rodzina przeprowadziła się do Kalifornii. Studiował literaturę angielską na California State University w Fullerton (Kalifornia), gdzie poznał i , również pisarzy fantasy. Zadebiutował w roku 1979 powieścią "The Drawing of the Dark". W trakcie swej kariery Tim uczył na pół etatu w i w , w obu miejscach był również zatrudniony James P. Blaylock. Później wykładał także na . Obecnie żyje, razem z żoną Sereną, w Muscoy w stanie Kalifornia.
W 1993 roku otrzymał Nagrodę Locusa w kategorii najlepsza powieść fantasy. Wyróżniony został za powieść "Ostatnia odzywka".

</doc>
<doc id="1547415" url="https://pl.wikipedia.org/wiki?curid=1547415" title="Endsieg">
Endsieg

Endsieg (pl. "Ostateczne zwycięstwo") – terminologia określająca zwycięstwo mimo wszystkich przeciwności. Termin ten został rozpowszechniony głównie dzięki Adolfowi Hitlerowi, który używał tego sformułowania jako ostatecznego zwycięstwa mimo porażek na wszystkich frontach.
Pochodzenie oraz użycie.
Termin Endsieg po raz pierwszy na szeroką skale był używany podczas I wojny światowej. Za jednego z pierwszych autorów tego sformułowania uważa się austriackiego satyryka Karla Krausa w artykule "Vor dem Endsieg" (pl. Stawić czoło ostatecznemu zwycięstwu) opublikowanego na łamach magazynu Die Fackel w październiku 1918 roku. 
Termin Endsieg po raz kolejny został użyty w książce Adolfa Hitlera Mein Kampf, w której opisuje ostateczne zwycięstwo w walce z Żydami.
Po objęciu przez nazistów władzy w Niemczech, termin ten był szeroko używany w propagandzie III Rzeszy w celu usprawiedliwianie ponoszenia ofiar oraz strat materialnych. Termin ten po raz kolejny został użyty na masową skalę w chwili, gdy Niemcy zaczęły przegrywać wojnę w 1943. Termin był ten najczęściej używany w wypowiedziach Adolfa Hitlera oraz ministra propagandy III Rzeszy Josepha Goebbelsa.
Endsieg obecnie.
Ze względu na fakt, że sformułowanie kojarzone jest głównie z nazizmem oraz III Rzeszą, użycie terminu zostało zakazane na wielu niemieckich forach internetowych m.in. na takich stronach jak niemiecki EBay. Sformułowanie to pojawia się jednak niekiedy w kabaretach czy wystąpieniach satyrycznych. 
Krytyka.
Krytycy idei ostatecznego zwycięstwa wskazują na utopijność terminologii. Wyznaczenie celów których realizacja jest niemożliwa, przy czym ponoszone są ciężkie straty materialne oraz ludzkie, jest traktowane jako "puste zwycięstwo" które służy jedynie propagandzie.

</doc>
<doc id="1547416" url="https://pl.wikipedia.org/wiki?curid=1547416" title="Jean de Joinville">
Jean de Joinville

Jean de Joinville (1 maja 1224-grudzień 1317, Joinville) – dziedziczny seneszal Szampanii, autor żywota Ludwika IX "Czyny Ludwika Świętego króla Francji".
Życiorys.
Przedstawiciel rodziny, która odgrywała istotną rolę w Szampanii, po śmierci ojca w 1233 został tamtejszym seneszalem i pobierał wychowywanie na dworach hrabiego Auxonne i Tybalda IV. Z Ludwikiem IX po raz pierwszy zetknął się w czasie obchodów pasowania na rycerza młodszego brata królewskiego Alfonsa z Poitiers. Brał udział w szóstej wyprawie krzyżowej (pierwszej Ludwika IX) do Egiptu w latach 1248–1254. Od tych wydarzeń był przez kolejne piętnaście lat (1255-1270) bliskim współpracownikiem króla (wykorzystywanym w dyplomacji) oraz wasalem (od 1253), choć nie wyruszył na siódmą wyprawę krzyżową (drugą Ludwika IX), będąc jej przeciwny. Odgrywał zdecydowanie mniejszą rolę za rządów kolejnych królów – Filipa III Śmiałego i Filipa IV Pięknego, choć w życiu politycznym samej Szampanii pozostał istotną osobą (w 1314 brał udział w lokalnej lidze zawiązanej przeciwko polityce fiskalnej króla). Autor (osoba dyktująca) zeznań w procesie kanonizacyjnym władcy (odczytanych podczas translacji relikwii zmarłego króla do opactwa Saint-Denis) oraz powstałych na prośbę królowej francuskiej Joanny z Nawarry w latach 1305-1309 (wydane po raz pierwszy drukiem w XVI w.) "Czynów Ludwika Świętego króla Francji", opisujących zwłaszcza wydarzenia okresu szóstej krucjaty. 

</doc>
<doc id="1547417" url="https://pl.wikipedia.org/wiki?curid=1547417" title="Correspondance littéraire, philosophique et critique">
Correspondance littéraire, philosophique et critique

Correspondance littéraire, philosophique et critique – pisany ręcznie korespondencyjny biuletyn francuski, poświęcony nowościom we francuskiej literaturze, sztuce i myśli. Wydawany był w latach 1747–1793.
Założony przez Guillaume-Thomasa Raynala, początkowo nosił tytuł "Nouvelles littéraires". W 1753 roku głównym redaktorem periodyku został Friedrich Melchior von Grimm, a nazwa zmieniła się na "Correspondance littéraire, philosophique et critique". Współpracowali przy jego tworzeniu między innymi Denis Diderot, Jacques-Henri Meister, Louise d’Épinay. "Correspondance" był periodykiem poufnym i rozsyłanym tylko zaufanym osobom, w związku z tym jego treść nie podlegała żadnej cenzurze ze strony władz francuskich, co sprzyjało głoszeniu kontrowersyjnych poglądów. Abonentami czasopisma była arystokracja i głowy koronowane ówczesnej Europy.

</doc>
<doc id="1547419" url="https://pl.wikipedia.org/wiki?curid=1547419" title="Handheld">
Handheld



</doc>
<doc id="1547420" url="https://pl.wikipedia.org/wiki?curid=1547420" title="Po nas choćby potop">
Po nas choćby potop

Po nas choćby potop (fr. "après nous, le déluge") – powiedzenie przypisywane Madame de Pompadour, kochance Ludwika XV, która w opinii ludu marnotrawiła pieniądze państwowe na huczne zabawy w Wersalu i nakłaniała króla do rozrzutności.
W rzeczywistości źródłem tych słów jest epigram Stratona z Sardes z ok. 125 n.e.: "Pij i kochaj! Po śmierci niech moje kości potop pochłonie!" 

</doc>
<doc id="1547422" url="https://pl.wikipedia.org/wiki?curid=1547422" title="Titło">
Titło



</doc>
<doc id="1547435" url="https://pl.wikipedia.org/wiki?curid=1547435" title="Aleksandr Jidkov">
Aleksandr Jidkov

Aleksandr Jidkov (ros. "Александр Витальевич Жидков", "Aleksandr Witaljewicz Żydkow", ur. 16 marca 1965 w Moskwie) – azerski piłkarz, grający na pozycji bramkarza – reprezentant Azerbejdżanu.
Kariera piłkarska.
Kariera klubowa.
Rozpoczynał karierę piłkarską w drużynie Atommasz Wołgodonsk. Od 1984 bronił barwy zespołu Neftçi PFK skąd w 1988 przeszedł do Dynama Kijów. Z kijowskim zespołem w 1990 zdobył Mistrzostwo ZSRR oraz krajowy puchar. Potem występował w klubach Nywa Winnica, Admira Wacker Mödling, Hapoel Cafririm Holon, Anży Machaczkała, Tom Tomsk. Zakończył karierę w 2003.
Kariera reprezentacyjna.
W latach 1994-1998 wystąpił w 21 meczach reprezentacji Azerbejdżanu.

</doc>
<doc id="1547436" url="https://pl.wikipedia.org/wiki?curid=1547436" title="Ostrobotnia Północna">
Ostrobotnia Północna

Ostrobotnia Północna (fiń. "Pohjois-Pohjanmaa", szw. "Norra Österbotten") – region (fiń. "maakunta", szw. "landskap") w Finlandii, jeden z dwóch (obok Kainuu) powstałych w 2009 roku z prowincji Oulu.
Ostrobotnia Północna dzieli się na 7 podregionów:
Podregiony dzielą się administracyjnie na 30 gmin:

</doc>
<doc id="1547437" url="https://pl.wikipedia.org/wiki?curid=1547437" title="Pohjanmaa Północna">
Pohjanmaa Północna



</doc>
<doc id="1547439" url="https://pl.wikipedia.org/wiki?curid=1547439" title="Abraham Wuchters">
Abraham Wuchters

Abraham Wuchters (ur. 1610 w Antwerpii, zm. 23 maja 1682 w Kopenhadze) – flamandzki malarz i rytownik, aktywny kolejno w Amsterdamie, Kopenhadze i Sztokholmie.
Artysta znany głównie z portretów, które malował na dworach królewskich Danii i Szwecji. W 1671 został mianowany nadwornym malarzem Chrystiana V, a później otrzymał tytuł królewskiego rytownika. Jego prace były inspirowane twórczością Antoona van Dycka.

</doc>
<doc id="1547440" url="https://pl.wikipedia.org/wiki?curid=1547440" title="Surrounded by Freaks">
Surrounded by Freaks

Surrounded by Freaks – pierwszy i jak na razie jedyny album rapcore'owego zespołu Tribal Ink. Płyta została wydana w 2003 roku, a później w roku 2007.
Historia płyty.
Gdy singiel To My Face nie sprzedawał się najlepiej, Tribal Ink postanowił wydać cały album. Stał się popularny w 2007 roku, gdy pomylono go z nowym albumem zespołu Linkin Park - Minutes to Midnight. W większości plików P2P, piosenki zespołu Tribal Ink były fałszywymi nazwami piosenek z Minutes to Midnight (na P2P często nazywane były "Minutes to Midnight Advance / Advace XXL"). Na przykład, piosenka "Refugge" została podpisana tytułem utworu "What I've Done", a piosenka "I'm Free" zamieniona z "The Little Things Give You Away". Innym przykładem jest piosenka "Right Behind You", która jest mylona z fałszywą piosenką o tytule "In This World" lub "Shadow of the Day".

</doc>
<doc id="1547442" url="https://pl.wikipedia.org/wiki?curid=1547442" title="Świdnik Wschodni">
Świdnik Wschodni



</doc>
<doc id="1547443" url="https://pl.wikipedia.org/wiki?curid=1547443" title="Niszczyciele rakietowe typu Tourville">
Niszczyciele rakietowe typu Tourville

Niszczyciele rakietowe typu Tourville (F67) – seria trzech francuskich niszczycieli rakietowych (we Francji klasyfikowanych jako fregaty) należących do Francuskiej Marynarki Wojennej. Okręty były wyspecjalizowane w zwalczaniu okrętów podwodnych.
Okręty zostały wycofane z czynnej służby – pierwszy „Duguay-Trouin” w 1999 roku, „Tourville” w czerwcu 2011 a ostatni „De Grasse” w maju 2013.

</doc>
<doc id="1547444" url="https://pl.wikipedia.org/wiki?curid=1547444" title="Pietro Capuano">
Pietro Capuano



</doc>
<doc id="1547445" url="https://pl.wikipedia.org/wiki?curid=1547445" title="Niszczyciele rakietowe typu F67">
Niszczyciele rakietowe typu F67



</doc>
<doc id="1547447" url="https://pl.wikipedia.org/wiki?curid=1547447" title="Fregaty typu Tourville">
Fregaty typu Tourville



</doc>
<doc id="1547448" url="https://pl.wikipedia.org/wiki?curid=1547448" title="Fregaty typu F67">
Fregaty typu F67



</doc>
<doc id="1547451" url="https://pl.wikipedia.org/wiki?curid=1547451" title="Masters of Nebulah Frost">
Masters of Nebulah Frost

Masters of Nebulah Frost – kaseta VHS norweskiego zespołu blackmetalowego Immortal wydana w 1995 roku przez francuską wytwórnię płytową Osmose, zawierająca teledyski do utworów „Blashyrkh (Mighty Ravendark)” oraz „Grim and Frostbitten Kingdoms” pochodzących z płyty "Battles in the North" wydanej tego samego roku.

</doc>
<doc id="1547453" url="https://pl.wikipedia.org/wiki?curid=1547453" title="Stowarzyszenie Mechaników Lotniczych">
Stowarzyszenie Mechaników Lotniczych

Stowarzyszenie Mechaników Lotniczych ("SML" Aircraft Engineers Association) – polskie stowarzyszenie mechaników lotniczych, działające w Warszawie od 1927 roku.
Historia.
Lata Przedwojenne.
Historia stowarzyszenia rozpoczyna się 2 października 1927 roku. Pierwotnie nazywało się "Koło Mechaników Lotniczych" przy Warszawskim Komitecie Wojewódzkim L.O.P.P. (Liga Obrony Powietrznej i Przeciwgazowej). 1 kwietnia 1930 roku Koło Mechaników Lotniczych stało się samodzielna organizacją i przybrało nazwę "Stowarzyszenie Mechaników Lotniczych". Siedzibą SML był gmach przy ulicy Świat 17 należący do Instytutu Szerzenia Praktycznej Wiedzy Przemysłowej. W skład pierwszego zarządu stowarzyszenia weszli: Feliks Charlak (prezes), Leopold Baliński (wiceprezes), Edward Czyżewski (sekretarz) oraz Władysław Słomiński i Hilary Gąsiorowski.
Celem stowarzyszenia było:
W pierwszych latach działalności Stowarzyszenie założyło koleżeńską kasę pożyczkową "Przezorność i pomoc" (1931), koło szybowcowe, koło kulturalno oświatowe i drużynę piłkarską. Prowadziło kursy dokształcające między innymi z zakresu: konstrukcji lotniczych, szybownictwa, fototechniki. Samodzielnie wydawało miesięcznik "Głos S.M.L", a od 1933 roku "Mechanik Lotniczy" W 1935 roku z okazji pięciolecia istnienia Stowarzyszenia wydano książkę pt "Pięciolecie S.M.L." oraz poświęciło własny sztandar. Na uroczystościach główny protektorat i gościem honorowym był Inspektor Armii, generał dywizji Leon Barbecki oraz szef departamentu aerodynamiki M.S. Wojsk. gen. brygady Ludomił Rayski. W 1935 roku do stowarzyszenia należeli również lub byli jego honorowymi członkami: inżynierowie Bolesław Zalewski, Feliks Brodowski, Henryk Gizaczyński, Aleksander Seńkowski oraz kpt. Edmund Ostrowski, Stanisław Skarżyński, Stanisław Hlawsa, generał dywizji Leon Berbecki, Tadeusz Bieliński, Feliks Charlak. Wybuch II wojny światowej spowodował zawieszenie działalności stowarzyszenia.
Reaktywacja.
Reaktywacja stowarzyszenia nastąpiła 23 marca 2007 roku. W skład pierwszego zarządu po reaktywacji weszli:
Stowarzyszenie za cel postawiło sobie promocję i rozwój zawodu mechanika lotniczego. Stowarzyszenie organizuje kursy z zakresu techniki lotniczej.
Współpracuje z urzędami państwowymi min. Urząd Lotnictwa Cywilnego oraz z organizacjami lotniczymi: SMIL (Stowarzyszenie Młodych Inżynierów Lotnictwa), Mazowiecki Klaster Lotniczy "AVIATION MAZOVIA".
Obecny skład zarządu stowarzyszenia:
Koniec działalności SML.
W 2018 roku Walne Zgromadzenie jednogłośnie podjęło decyzję o zakończeniu działalności.

</doc>
<doc id="1547455" url="https://pl.wikipedia.org/wiki?curid=1547455" title="Pietro Capuano (zm. 1236)">
Pietro Capuano (zm. 1236)

Pietro Capuano (zm. 23 marca 1236) – włoski teolog, filozof i kardynał.
Pochodził z Amalfi z rodziny seniorów Kapua i był bratankiem kardynała Pietro Capuano (zm. 1214). Studiował teologię, uzyskał tytuł magistra i został profesorem na Uniwersytecie Paryskim (1206). W 1218 został wyświęcony na papieskiego subdiakona i przeszedł do pracy w kurii papieskiej. 25 kwietnia 1219 wybrano go na łacińskiego patriarchę Antiochii, prawdopodobnie jednak nie objął tego urzędu, gdyż już kilka miesięcy później papież Honoriusz III mianował go kardynałem diakonem San Giorgio in Velabro. Podpisywał bulle papieskie między 15 grudnia 1220 a 26 lutego 1236. Uczestniczył w papieskiej elekcji 1227. W 1234 był legatem wobec cesarza Fryderyka II. Napisał dzieła "Ars concionandi = Rosa alphabetica" (z gramatyki) oraz "Summa" (z filozofii), natomiast długo przypisywana mu "Summa" z teologii jest w rzeczywistości autorstwa jego wuja Pietro Capuano.
Nekrologi opactwa Montecassino oraz rzymskiego kościoła SS. Ciriaco e Nicola zarejestrowały jego śmierć pod dniem 23 marca, jednak bez podania roku. W historiografii od XVI wieku podaje się najczęściej, że zmarł w 1242, co jednak jest mało prawdopodobne, gdyż z pewnością nie uczestniczył on w papieskiej elekcji po śmierci Grzegorza IX (22 sierpnia 1241). Z uwagi na datę jego ostatniego podpisu na bulli papieskiej najbardziej prawdopodobne wydaje się, że zmarł już w 1236 roku, a w każdym razie nie później niż w 1241.

</doc>
<doc id="1547458" url="https://pl.wikipedia.org/wiki?curid=1547458" title="Łaciński patriarchat Antiochii">
Łaciński patriarchat Antiochii



</doc>
<doc id="1547461" url="https://pl.wikipedia.org/wiki?curid=1547461" title="Spokojna rewolucja">
Spokojna rewolucja

Spokojna rewolucja () – okres w historii Quebecu, czas rządów Liberalnej Partii Quebecu w latach 1960–1966.
W 1959 zmarł Maurice Duplessis, premier Quebecu i wieloletni szef Union Nationale. Data ta uchodzi za symboliczny koniec okresu tzw. wielkich ciemności ("grande noirceur") w dziejach Quebecu, czyli dominacji w życiu politycznym i obyczajowym konserwatywnego stylu oraz utraty wpływów Kościoła katolickiego. Następca Duplessisa, Paul Sauvé, zmarł na początku 1960. Kolejnym szefem Union Nationale został Antoine Barrette. Do wyborów w 1960 ugrupowanie to przystąpiło wewnętrznie podzielone.
Tymczasem liberałowie w wyborach w 1952 zdobyli 23 mandaty, a w 1956 – 19. Przed wyborami w 1960 Partia Liberalna przeszła wewnętrzne reformy. Zmianie uległ też program partii. Liberałów popierało czasopisma „Le Devoir”. W kampanii wyborczej Partia Liberalna, kierowana przez Jeana Lesage’a, używała takich haseł jak „Czas na zmiany”, „Panami u siebie” i „Równość albo niepodległość”.
W wyborach w 1960 liberałowie zdobyli 51,3% głosów i 51 miejsc w parlamencie, a Union Nationale 46,6% głosów i 43 miejsca w parlamencie. W przedterminowych wyborach w 1962 liberałowie wzmocnili swoją pozycję, zdobywając 63 mandaty.
Najważniejszymi punktami ideologii spokojnej rewolucji były „zmiana roli państwa-rządu w kreowaniu życia Québécois; troska o quebecką rodzinę; wzmacniania pozycji języka francuskiego”.
Liberałowie doprowadzili do laicyzacji życia prowincji. Państwo przejęło z rąk Kościoła kontrolę nad szkolnictwem podstawowym i średnim, opieką zdrowotną oraz opieką społeczną. W efekcie rozrosła się administracja państwowa – powstało 27 nowych jednostek administracyjnych i o 53% wzrosła liczba zatrudnionych w służbie cywilnej. Na wydatki w szkolnictwie, służbie zdrowia i opiece społecznej liberałowie wydali prawie 70% budżetu.
Edukacja.
Reformą edukacji zajęła się powołana w 1961 komisja, na czele której stanął Alphonse-Marie Parent, prorektor Uniwersytetu Laval. Od nazwiska przewodniczącego nazywano ją Komisją Parenta. W 1964 na mocy uchwalonego w 1963 Prawa 60 (Bill 60) powołano do życie pierwsze w dziejach Quebecu świeckie ministerstwo edukacji. Na jego czele stanął Paul Gerin-Lajoie.
Nie doszło do likwidacji szkół wyznaniowych. Lesage, przywódca Partii Liberalnej, argumentował, że nie można zastępować jednego monopolu innym. Rodzice mieli możliwość wyboru, do jakiej szkoły, państwowej czy prywatnej (w tym wyznaniowej), chcieli posłać dziecko.
W 1966 stworzono tzw. CEGEPs, nową instytucję w quebeckiej edukacji, regulującą kształcenie na poziomie ponadpodstawowym. Dzieliła się na profil dwuletni, mający być przygotowaniem do studiów uniwersyteckich, i trzyletni zawodowy. W założeniu wprowadzenie CEGEPs miało ułatwić uzyskiwanie wyższego wykształcenie osobom z dzielnic robotniczych i z terenów wiejskich; w praktyce nie przyniosła oczekiwanych skutków. Podobne założenia towarzyszyły powstaniu w 1968 Université de Québec.
Mimo wszystko, w wyniku reformy edukacji znacznie wzrosła liczba osób uczących się w szkołach średnich, ponadśrednich oraz na uniwersytetach.
Opieka zdrowotna i społeczna.
W 1961 wprowadzono powszechne publiczne ubezpieczenie zdrowotne. W przypadku funduszy socjalnych rząd Quebecu starał się ograniczyć kontrolną rolę rządu federacyjnego w Ottawie. W 1964 zawarto w tej kwestii porozumienie, w myśl którego rządy prowincji były niezależne w dysponowaniu środkami na ubezpieczenia zdrowotne i szpitalne, zasiłki dla niepełnosprawnych i zasiłki rodzinne. W 1964 wprowadzono pierwszy w historii Quebecu plan emerytalny. W 1965 powstała Kasa Depozytowa, odpowiedzialna za środki emerytalne mieszkańców prowincji.
Gospodarka.
Liberałowie dążyli do wzmocnienia ekonomicznej pozycji Québécois. Powołali do życia "Conseil d’Orientation Économique du Québec", odpowiedzialną za planowanie nowego modelu gospodarki prowincji. Przeprowadzili nacjonalizację części kompanii hydroenergetycznych. Przy pomocy interwencjonizmu państwowego próbowali też zreformować przemysł stalowy, drzewny i papierniczy. W swoich planach rząd był popierany przez związki zawodowe, w tym CSN i FTQ. W 1964 uchwalono nowy kodeks pracy, gwarantujący wszystkim pracownikom sektora publicznego (oprócz policjantów i strażaków) prawo do strajku.
Kwestie językowe.
Liberałowie dążyli do wzmocnienia roli języka francuskiego. Georges-Émile Lapalme, minister kultury, utworzył specjalne biuro, mające dbać o czystość języka francuskiego. Większość quebeckich elit była przeciwna temu pomysłowi, argumentując, że to właśnie "joual" był prawdziwym językiem Québécois. Nacjonaliści quebeccy, w tym także liberałowie, obawiali się, że napływ imigrantów spowoduje wzrost ludności anglofońskiej w prowincji. Próby odgórnego forsowania języka francuskiego w szkołach doprowadziło do różnych sytuacji kryzysowych. Rozwiązać ją miało Prawo 63 (Bill 63) z 1969, w myśl którego rodzice mogli wybierać język, w jakim będą uczyć się ich dzieci.
Nawiązano też więzi kulturowe we Francji, powstało francusko-quebeckie biuro do spraw młodzieży. W 1965 Quebec podpisał z Francją umowę w sprawie wymiany kulturowo-edukacyjnej.
Sytuacja Kościoła.
Okres spokojnej rewolucji zbiegł się z II Soborem Watykańskim, co postawiło Kościół quebecki w zupełnie nowej sytuacji. Zarówno reformy wewnątrz Kościoła, jak i w samym Quebecu w zdecydowany sposób wpłynęły na rolę religii. Społeczna modernizacja przyczyniła się do otwarcia na nowe ideologie i style życia, co zapoczątkowało odpływ wiernych z Kościoła na niespotykaną wcześniej skalę. W ciągu dekady olbrzymia część wiernych zaprzestała praktyk religijnych i finansowania swych parafii. Mieszkańcy Quebecu, uchodzący wcześniej za jedno z najbardziej katolickich społeczeństw na świecie, w bardzo szybkim tempie ulegli daleko idącej sekularyzacji. Uaktywniły się m.in. wyraźne ruchy antyklerykalne. Doprowadziło to do zubożenia i bankructwa licznych parafii, także na prowincji. Zapoczątkowało to gwałtowny spadek powołań kapłańskich i zakonnych oraz rezygnację z tej posługi wielu duchownych. Nastąpiła również desakralizacja życia rodzinnego, wprowadzono m.in. śluby cywilne i rozwody, zniesiono kary za kontakty homoseksualne, zliberalizowano prawo do aborcji i upowszechniły się alternatywne formy rodziny, takie jak kohabitacja. Nastąpił też spadek dzietności quebeckich rodzin. Kościół nie zajął jednego stanowiska wobec spokojnej rewolucji. Tradycjonaliści, jak np. François-Albert Angers i jezuita Jean Genest, byli przeciwni m.in. interwencjonizmowi państwowemu i reformie edukacji. Z kolei dominikanie z Montrealu na łamach swojego czasopisma „Maintenant” popierali modernizację Quebecu. Współcześnie Quebec pozostaje jedną z najbardziej zsekularyzowanych prowincji Kanady pomimo wysokiego odsetka osób deklarujących przynależność do Kościoła rzymskokatolickiego.

</doc>
<doc id="1547464" url="https://pl.wikipedia.org/wiki?curid=1547464" title="Angelo Buono">
Angelo Buono

Angelo Buono, Jr. (ur. 5 października 1934 w Rochester; zm. 21 września 2002) – amerykański seryjny morderca. Razem ze swym kuzynem – Kennethem Bianchim, zamordowali w latach 1977–1979 10 kobiet na terenie Los Angeles oraz Glendale. Ich duet nazywano Dusicielami z Hillside.
Buono i Bianchi zwabiali ofiary do swojego samochodu podając się za funkcjonariuszy policji w cywilu. Gdy te wsiadały do ich samochodu, zabierali je do domu Buono, gdzie były godzinami gwałcone i torturowane. Gdy mieli dość, dusili ofiarę, aż ta nie skonała. Następnie wywozili ciała w odludne miejsca poza miastem.
Pod koniec lat 70. Buono pokłócił się z kuzynem. W efekcie Bianchi wyjechał z Los Angeles do Bellingham, gdzie zamordował dwie kolejne kobiety. Gdy został aresztowany, przyznał się, że jest tajemniczym zabójcą kobiet z Los Angeles. Zeznał również, że jego wspólnikiem był Angelo Buono.
Zarówno Buono jak i Bianchi zostali skazani na karę dożywocia, bez możliwości wcześniejszego wyjścia na wolność. Biegli psychiatrzy stwierdzili, że Buono jest socjopatą, który myśli, że świat należy do niego. Zapytany o morderstwa, powiedział, że miał powody aby ich dokonać.
Angelo Buono zmarł w 2002 na zawał serca, Bianchi nadal odbywa swoją karę w więzieniu Washington State Penitentiary.
Ofiary Buono.
Morderstwa te zostały dokonane razem z K. Bianchim:

</doc>
<doc id="1547466" url="https://pl.wikipedia.org/wiki?curid=1547466" title="Stanisław Jaskólski">
Stanisław Jaskólski



</doc>
<doc id="1547469" url="https://pl.wikipedia.org/wiki?curid=1547469" title="Harmstorf">
Harmstorf

Harmstorf – miejscowość i gmina położona w niemieckim kraju związkowym Dolna Saksonia, w powiecie Harburg, wchodzi w skład gminy zbiorowej (niem. "Samtgemeinde") Jesteburg.
Położenie geograficzne.
Harmstorf leży ok. 30 km na południe od Hamburga, na północnym krańcu Pustaci Lüneburskiej w dolinie rzeki Seeve.
Historia.
Pierwsza wzmianka o Harmstorf pojawiła się ok. 1000 lat temu w związku z kolegiatą w Ramelsloh. 
Od XVI wieku występował jako "Herimannestorpe", a później "Hermsdorff".

</doc>
<doc id="1547476" url="https://pl.wikipedia.org/wiki?curid=1547476" title="Park im. Stanisława Moniuszki w Łodzi">
Park im. Stanisława Moniuszki w Łodzi

Park im. Stanisława Moniuszki w Łodzi (dawniej "Park Kolejowy" lub też "Ogród Kolejowy"; w języku jidysz nazywany "Koligurtn") – park znajdujący się w obrębie ulic: Składowa, Kilińskiego, Narutowicza, Polskiej Organizacji Wojskowej. Utworzony został w 1875 roku, powierzchnia całkowita 2,3 ha.
Park został utworzony w 1875 roku jako skwer publiczny (później zwany Parkiem Kolejowym) z myślą o ludziach korzystających z dworca kolejowego Łódź Fabryczna, którego gmach wzniesiono w 1868 roku. Na terenie dzisiejszego parku znajdował się las, zaistniała zatem konieczność wybudowania ścieżek doprowadzających do dworca. Pierwsze plany parku wykonał architekt miejski Hilary Majewski. Był to drugi park w Łodzi (pierwszym był park „Źródliska” założony w roku 1840).
W parku zasadzono sosny, świerki, brzozy, klony, kasztany, lipy, topole i wierzby płaczące – część z nich rośnie w parku do dziś. Na środku parku umiejscowiono plac z ozdobnym klombem. Park był przebudowywany w latach 30. XX wieku. W 1884 roku w parku została wzniesiona katedra prawosławna św. Aleksandra Newskiego. Park zaczęto nieoficjalnie nazywać parkiem Aleksandryjskim.
W latach 60. XX wieku park został przemianowany na park im. Stanisława Moniuszki, kompozytora "Prząśniczki" – hejnału Łodzi. W parku stoi pomnik – popiersie Stanisława Moniuszki, ufundowany w 1963 roku przez mieszkańców Łodzi. Autorami rzeźby są łódzcy plastycy Elwira i Jerzy Mazurczyk. Pomnik początkowo stał tyłem do ulicy Narutowicza, w 1970 roku obrócono go na prośbę mieszkańców. Centrum parku tworzą wraz z pomnikiem trzy klomby.
W parku znajduje się pomnik przyrody: buk pospolity. W latach 1994–1995 park został częściowo ogrodzony niskim murkiem. W 2000 roku przeprowadzono specjalistyczną pielęgnację najstarszych drzew w tym parku.
W latach 2019-2020 park przeszedł rewitalizację, która obejmowała remont alejek, nowe meble miejskie, nasadzenia, budowę placu zabaw oraz powiększenie parku o około 600m2. kosztem terenów u zbiegu ulic Kilińskiego i Rodziny Poznańskich, na których pierwotnie stała kamienica.

</doc>
<doc id="1547480" url="https://pl.wikipedia.org/wiki?curid=1547480" title="Herbarz Geldrii">
Herbarz Geldrii

Herbarz Geldrii (hol. "Wapenboek Gelre") – jeden z najstarszych zachowanych europejskich herbarzy. Powstał między rokiem 1370 i 1395, w księstwie Geldrii. Za autora większość historyków uznaje herolda Geldrii, Claesa Heinenszoona, zwanego z racji urzędu "Gelre" ("Geldria").
Dzieło na 121 dwustronnie iluminowanych kartach przedstawia 1755 herbów z prawie całej Europy, w tym także 22 herby z Polski. Przechowywany w Królewskiej Bibliotece w Brukseli (sygnatura ms. 15652-56).
Niektóre polskie herby w Herbarzu Geldrii.
Na karcie 52v znajduje się herb króla Ludwika Andegaweńskiego oraz herby polskich i śląskich książąt: Siemowita IV mazowieckiego, Ludwika I brzeskiego, Bolka III ziębickiego, Władysława Opolczyka, Konrada II oleśnickiego, książąt świdnickich, Mikołaja II opawskiego, Ruprechta I legnickiego i Tomasza hrabiego Sankt Georgen.
Na karcie 53v znajdują się wizerunki min. herbów Leliwa, Ogończyk, Prawdzic, Korczak, Ostoja, Kornic, Nałęcz, Bogoria, a na karcie 54r min. Świnka, Odrowąż, Jastrzębiec i Jelita. 

</doc>
<doc id="1547481" url="https://pl.wikipedia.org/wiki?curid=1547481" title="Chayanne">
Chayanne

Chayanne, właściwie Elmer Figueroa Arce (ur. 28 czerwca 1968 w San Lorenzo, w dystrykcie San Juan, stolicy Portoryko) – portorykański wokalista popowy, kompozytor i aktor.
Życiorys.
Przyszedł na świat jako trzecie z pięciorga dzieci zarządcy handlowego Quintino Figueroa i nauczycielki Irmy Luz Arce. Ma siostrę Clarę oraz trzech braci - Kenny’ego, Emmanuela i Elliota. Pierwsze lata swojego życia spędził w Rio Piedras, na przedmieściu San Juan. Gdy był jeszcze niemowlęciem, jego rodzina przeniosła się do San Lorenzo, w dystrykcie San Juan. Mając dziesięć lat występował w chłopięcym zespole Los Chicos, z którym zaśpiewał w filmie "Conexion Caribe" (1984).
W 1984 roku rozpoczął karierę solową i nagrał swój debiutancki album „Es Mi Nombre”, który cieszył się niewielką popularnością w Ameryce Środkowej. Dwa lata później ukazała się jego druga płyta „Sangre Latina” ("Latynowska krew"). Kolejny album „Chayanne” (1988) wylansował trzy przeboje: „Tu Pirata Soy Yo” (muz. Honorio Herrero), „Fuiste un Trozo de Hielo en la Escarcha” (muz. José María Cano) i „Este Ritmo Se Baila Así” (muz. Pierre-Edouard Decimus, Jacob Desvarieux i Roberto Livi). Pojawił się podczas reklamy napoju Pepsi-Cola. Jego singiel „Fiesta en América” (muz. Honorio Herrero), wydany w 1989 roku, zdobył nominację do nagrody Grammy. Powodzeniem na listach przebojów cieszyła się także ballada „Peligro de Amor” (muz. Paulo Massadas i Michael Sullivan). W 1990 roku został wydany czwarty album „Tiempo de Vals” oraz single: tytułowy (muz. José María Cano), „Completamente Enamorados” (muz. Piero Cassano, Adelio Cogliati i Eros Ramazzotti) oraz „Daría Cualquier Cosa” (muz. Luis Gómez Escolar i Julio Seijas).
Jego przebój „El Centro de mi Corazon” (1992) trafił na pierwsze miejsce Hot Latin Tracks. W 1998 roku za album „Atado a Tu Amor” otrzymał swoją drugą nominację do nagrody Grammy. Jego rola kubańskiego tancerza Rafaela Infante w komedii romantycznej "Zatańcz ze mną" ("Dance with Me", 1998) z Vanessą Williams została nominowana do nagrody American Latino Media Arts. Na planie teledysku „Boom Boom” (2000) współpracował z choreografem Brianem Friedmanem. Zaśpiewał w duecie z Jennifer Lopez „Dame (Touch Me)” (2001). Pierwszy singiel „Si Nos Quedará Poco Tiempo” z albumu „Mi tiempo” (2007) osiągnął nr 1 na Hot Latin Tracks.
Jest żonaty z Marilisą Maronesse, modelką, prawniczką i byłą wenezuelską królową piękności. Mają syna Lorenzo Valentino (ur. 1997) i córkę Isadorę Sofíę (ur. 2000).

</doc>
<doc id="1547484" url="https://pl.wikipedia.org/wiki?curid=1547484" title="2003 NBA Draft">
2003 NBA Draft

2003 NBA Draft – National Basketball Association Draft, który odbył się 26 czerwca 2003 w hali Madison Square Garden w Nowym Jorku. Uważa się go za jeden z najbardziej udanych draftów w historii (obok lat 1984, czy 1996). Mimo iż od dnia draftu upłynęło niewiele czasu, wybrani w nim gracze już odnotowali poważne osiągnięcia. Wybrano w nim sześciu uczestników NBA All-Star Game i czterech wybranych do All-NBA Team. LeBron James otrzymał nagrodę MVP sezonu zasadniczego w 2009, 2010, 2012 i 2013 roku, Dwyane Wade został MVP finału NBA w 2006, Boris Diaw zdobył tytuł NBA Most Improved Player Award w 2006, Leandro Barbosa został najlepszym rezerwowym ligi w 2007, a Jason Kapono dwukrotnie z rzędu wygrał Three-Point Shootout
W drafcie tym zostało wybranych dwóch polskich koszykarzy: z numerem 30. (pierwszym w drugiej rundzie) został wybrany Maciej Lampe (przez New York Knicks), zaś z numerem 35. Szymon Szewczyk (przez Milwaukee Bucks). Lampe w czterech klubach NBA rozegrał w sumie pięć sezonów, Szewczyk nie pojawił się tam do dziś.
Legenda.
Pogrubiona czcionka – wybór do All-NBA Team.
Gwiazdka (*) – członkowie Basketball Hall of Fame.
Runda pierwsza.
Gracze spoza pierwszej rundy tego draftu, którzy wyróżnili się w czasie gry w NBA to m.in.: Jason Kapono, Luke Walton, Kyle Korver, Zaza Paczulia oraz Mo Williams.

</doc>
<doc id="1547487" url="https://pl.wikipedia.org/wiki?curid=1547487" title="Rune Bratsveen">
Rune Bratsveen



</doc>
<doc id="1547494" url="https://pl.wikipedia.org/wiki?curid=1547494" title="Wytłoczyny">
Wytłoczyny



</doc>
<doc id="1547496" url="https://pl.wikipedia.org/wiki?curid=1547496" title="Markus Krunegård">
Markus Krunegård

Anders Markus Krunegård (ur. 6 kwietnia 1979 r.) – szwedzki muzyk. Urodził się w Norrköping, ale ma też korzenie w fińskim Tornedalen.
Krunegård jest wokalistą, gitarzystą i twórcą tekstów zespołu Laakso. Był głównym członkiem nieistniejącej już grupy Hets!. Markus prowadził także nadawany w szwedzkim radio program P3 Live sessions od stycznia 2008 do sierpnia 2009. Umie płynnie mówić po fińsku.

</doc>
<doc id="1547499" url="https://pl.wikipedia.org/wiki?curid=1547499" title="The Deep Purple Singles A’s and B’s">
The Deep Purple Singles A’s and B’s

The Deep Purple Singles A's and B's – album zawierający kompletną kolekcję singli zespołu Deep Purple wydanych w Wielkiej Brytanii. Ta kompilacja składa się z materiału muzycznego linii Mk I, Mk IIa, Mk III i Mk IV z lat 1968 - 1976.
W roku 1993 wydano uaktualnioną płytę CD.
Lista utworów.
Wszystkie utwory, z wyjątkiem opisanych skomponowali Ritchie Blackmore, Ian Gillan, Roger Glover, Jon Lord i Ian Paice.

</doc>
<doc id="1547502" url="https://pl.wikipedia.org/wiki?curid=1547502" title="Wicher śmierci">
Wicher śmierci

Wicher śmierci (ang. "Reaper's Gale") – siódmy z dziesięciu tomów epickiej serii fantasy "Malazańskiej Księgi Poległych" kanadyjskiego pisarza Stevena Eriksona.
Powieść opublikowano po raz pierwszy w 2007 roku w Wielkiej Brytanii. W Polsce pojawiła się również w roku 2007 wydana nakładem wydawnictwa Mag w tłumaczeniu Michała Jakuszewskiego. Ze względu na znaczny rozmiar w polskim wydaniu została podzielona na dwie części:

</doc>
<doc id="1547504" url="https://pl.wikipedia.org/wiki?curid=1547504" title="Nikollë Kaçorri">
Nikollë Kaçorri

Nikollë Kaçorri (ur. 21 lutego 1862 we wsi Krej të Lurës – zm. 29 maja 1917 w Wiedniu) – albański polityk i działacz narodowy, ksiądz katolicki.
Życiorys.
Pochodził z rodziny wielowyznaniowej (ojciec był katolikiem, matka muzułmanką). Uczył się w seminarium katolickim w Troshanie k. Lezhy, po czym wyjechał do Rzymu na studia teologiczne. Studia kontynuował w Zurychu. Po ich ukończeniu w 1884 przyjął święcenia kapłańskie i rozpoczął pracę duszpasterską w parafii Delbnisht. W 1894 objął funkcję proboszcza w parafii katolickiej w Durrësie. Jednocześnie uczył dzieci w miejscowej szkole podstawowej. W marcu-kwietniu 1900 z upoważnienia abp Primo Bianchiego prowadził rozmowy z archimandrytą Germanosem, przedstawicielem 20 rodzin greckich z Elbasanu, którzy zdecydowali się stworzyć kościół unicki w tym mieście.
W 1905 związał się z albańskim ruchem narodowym (towarzystwo Bashkimi), był jednym z organizatorów powstania antytureckiego w rejonie Kruji. Ukrywał broń, należącą do powstańców, co doprowadziło do jego aresztowania przez władze osmańskie i skazania na karę więzienia. Po uwolnieniu działał w organizacji "Vllaznia" (Bractwo), a następnie "Bashkimi" (Zjednoczenie), w Durrësie. W 1908 został wybrany delegatem z Durrësu na kongres narodowy do Monastiru i tam miał okazję poznać najbardziej aktywnych działaczy albańskich - Luigji Gurakuqiego i Ndre Mjedę. 18 czerwca 1910 został ponownie aresztowany przez władze osmańskie i uwolniony w marcu 1911.
W listopadzie 1912 ukrywał Ismaila Qemala, kiedy ten przyjechał do kraju, aby doprowadzić do ogłoszenia Deklaracji Niepodległości. 12 listopada był jednym z autorów listu wysłanego z Durrësu do cesarza Austro-Węgier Franciszka Józefa I z prośbą o wsparcie dla niepodległościowych działań Albańczyków. W czasie, kiedy ogłaszano Deklarację (28 listopada 1912) przebywał we Wlorze jako przedstawiciel arcybiskupa Primo Bianchiego. W pierwszym rządzie albańskim, powstałym we Wlorze objął stanowisko wicepremiera - funkcję tę pełnił do 30 marca 1913.
Ukarany przez władze kościelne za działalność polityczną ostatnie lata swojego życia Kaçorri spędził poza ojczystym krajem. Zmarł na chorobę nowotworową płuc w Wiedniu, dokąd udał się na leczenie. 1 czerwca 1917 został pochowany na wiedeńskim Cmentarzu Centralnym. 9 lutego 2011 jego doczesne szczątki przeniesiono z Wiednia do Durrësu, gdzie zostały pochowane w kościele św. Łucji.
Imię Kaçorriego nosi jedna z ulic w tirańskiej dzielnicy Ura.

</doc>
<doc id="1547505" url="https://pl.wikipedia.org/wiki?curid=1547505" title="He 2-47">
He 2-47



</doc>
<doc id="1547507" url="https://pl.wikipedia.org/wiki?curid=1547507" title="Andrzej Śramkiewicz">
Andrzej Śramkiewicz

Andrzej Kazimierz Śramkiewicz (ur. 1951 w Gdańsku) – polski malarz i rysownik, profesor Akademii Sztuk Pięknych w Gdańsku. 
Życiorys.
Syn malarza, wykładowcy gdańskiej PWSSP w latach 1950–1984 prof. Kazimierza Śramkiewicza. 
W 1969 ukończył V Liceum Ogólnokształcące w Gdańsku. W latach 1969–1974 studiował na Wydziale Malarstwa i Rzeźby gdańskiej PWSSP. Dyplom uzyskał w pracowni prof. Władysława Jackiewicza w 1974. Profesor (od 1999), jest kierownikiem Katedry Malarstwa i Rzeźby na Wydziale Architektury i Wzornictwa. 
Nagrody.
2014 – Laureat Nagrody Prezydenta Miasta Gdańska w Dziedzinie Kultury

</doc>
<doc id="1547510" url="https://pl.wikipedia.org/wiki?curid=1547510" title="Laakso">
Laakso

Laakso – szwedzki zespół muzyczny grający w stylu pop/rock. Grupa powstała w 2001 r. w Sztokholmie. Nazwa zespołu po fińsku oznacza "dolinę".
Zespół ma w swoim dorobku cztery albumy studyjne (w tym jeden w języku fińskim, pozostałe w angielskim) oraz kilka EP. Każdy z członków grupy udziela się w innych zespołach/projektach muzycznych:

</doc>
<doc id="1547512" url="https://pl.wikipedia.org/wiki?curid=1547512" title="Poszukiwanie dopasowujące">
Poszukiwanie dopasowujące

Poszukiwanie dopasowujące () – rodzaj techniki numerycznej, która polega na znalezieniu „najlepszego dopasowania” funkcji z określonego słownika formula_1 do wielowymiarowych danych. Podstawowa idea polega na reprezentacji sygnału formula_2 z przestrzeni Hilberta formula_3 jako ważonej sumy funkcji formula_4 (zwanych atomami) ze słownika formula_5
Przykładem podobnych reprezentacji jest rozwinięcie w szereg Fouriera, gdy słownik jest zbudowany tylko z podstawowych funkcji (najmniejszy możliwy kompletny słownik). Główną wadą analizy Fouriera w cyfrowym przetwarzaniu sygnałów jest to, że mówi nam ona tylko o globalnych cechach sygnałów i nie dostosowuje się do analizowanych sygnałów formula_7 Używając redundantnego słownika możemy szukać w nim funkcji, które najlepiej pasują do sygnału f. Znalezienie takiej reprezentacji, gdzie większość współczynników w sumie jest zbliżone do 0 jest pożądane m.in. do kodowania sygnału i kompresji.
Algorytm.
Przeszukiwanie bardzo dużych słowników dla najlepszego dopasowania jest nie do zaakceptowania przy obliczeniach w zastosowaniach praktycznych. W 1993 Mallat i Zhang zaproponowali jako rozwiązanie algorytm zachłanny, znany od tego czasu jako Matching Pursuit. Jest to algorytm rekurencyjny, którego realizacja wygląda następująco:
Najczęściej używa się słownika składającego się z funkcji Gabora:
Taki dobór funkcji bazowych minimalizuje zasadę nieoznaczoności w przestrzeni czas-częstość.

</doc>
<doc id="1547514" url="https://pl.wikipedia.org/wiki?curid=1547514" title="Maria Łucka">
Maria Łucka

Maria Łucka, z domu Ziemba (ur. 18 września 1905 w Kołomyi, zm. 12 września 1996) – polska uczona, sadownik, profesor Akademii Rolniczej w Krakowie.
Życiorys.
Urodziła się w rodzinie prawnika Romana Ziemby, prokuratora we Wschodniej Małopolsce. Bratem matki był Władysław Jung, późniejszy generał. Maria Ziembówna złożyła egzamin dojrzałości w czerwcu 1924 w gimnazjum sióstr urszulanek w Krakowie i kontynuowała naukę na Wydziale Filozoficznym Uniwersytetu Jagiellońskiego. Po uzyskaniu dyplomu (1929) podjęła w roku następnym pracę nauczycielki biologii w krakowskim Seminarium Nauczycielskim. 23 lutego 1932, po zdaniu egzaminu państwowego, uzyskała uprawnienia nauczyciela biologii na poziomie szkół średnich. Niezależnie od pracy w zawodzie nauczycielskim, którą wykonywała do 1934, prowadziła badania naukowe w Pracowni Botanicznej przy Katedrze Botaniki Uniwersytetu Jagiellońskiego pod kierunkiem prof. Władysława Szafera. Badania te uwieńczyła w grudniu 1933 obroną rozprawy doktorskiej "Studia biologiczno-kwiatowe w Karpatach Wschodnich".
W 1934 wyszła za mąż i przeniosła się wraz z rodziną do Lwowa. Na kilka lat przerwała pracę zawodową. Po śmierci męża, rozstrzelanego przez hitlerowców w 1942, powróciła do Krakowa i pracowała jako laborantka u męża siostry, lekarza Mariana Józefa Kowalskiego. W 1945 wznowiła pracę naukową na Uniwersytecie Jagiellońskim, jako asystentka (następnie starsza asystentka) w Katedrze Botaniki i Ogrodzie Botanicznym. W 1947 została starszym asystentem w Ogrodzie Warzywno-Owocowym Wydziału Rolniczo-Leśnego Uniwersytetu Jagiellońskiego. W 1953 utworzono z tegoż wydziału Wyższą Szkołę Rolniczą w Krakowie i przed Radą Wydziału Rolniczego nowej uczelni 27 lutego 1960 Maria Łucka obroniła rozprawę habilitacyjną "Uprawa truskawek w Polsce". W latach 1959-1962 odbyła kilka zagranicznych podróży naukowych – do Francji, Czechosłowacji, Szwajcarii, Austrii, Rumunii, Bułgarii. W sierpniu 1962 powołana została w skład Komisji Nauk Rolniczych i Leśnych Oddziału Polskiej Akademii Nauk w Krakowie.
W 1963 objęła kierownictwo Katedry Ogrodnictwa na Wydziale Rolniczym Wyższej Szkoły Rolniczej, w 1966 wybrana została na prodziekana Wydziału. Prowadziła intensywne starania nad utworzeniem Wydziału Ogrodniczego na krakowskiej uczelni i m.in. dzięki wsparciu ówczesnego rektora Tadeusza Ruebenbauera osiągnęła swój cel w 1968 (odrębną jednostkę otwarto już dwa lata wcześniej, jako Oddział Ogrodniczy). Łucka, którą zalicza się do najważniejszych współtwórców Wydziału Ogrodniczego (obok późniejszego profesora Tadeusza Wojtaszka), w lipcu 1970 decyzją Rady Państwa mianowana została profesorem nadzwyczajnym, a w latach 1971-1975 pełniła funkcję dziekana Wydziału (już po przemianowaniu uczelni na Akademię Rolniczą im. Hugona Kołłątaja). W 1975 przeszła na emeryturę.
Wchodziła w skład Rady Naukowej przy Ministrze Rolnictwa oraz Rady Naukowej Instytutu Sadownictwa w Skierniewicach, była członkinią International Society for Horticulture Science. Jako doradca naukowy współpracowała z Zakładami Przemysłu Owocowo-Warzywnego w Tymbarku, Tarnowie i Kalwarii Zebrzydowskiej.
W latach 50. Maria Łucka, wspólnie z ówczesnym kierownikiem Katedry Ogrodnictwa Stefanem Ziobrowskim, prowadziła badania nad rejonizacją sadownictwa na południu Polski. Wyniki tych badań, przedstawione w dziesięciu publikacjach, przyczyniły się do uchronienia znaczącego rejonu sadowniczego w gminie Łącko, zagrożonego zalaniem wobec planów budowy zapory na Dunajcu. Wnioski z rozprawy habilitacyjnej Marii Łuckiej pozwoliły na wprowadzenie do praktyki odmiany truskawki 'Senga Sengana', w efekcie czego wyprodukowano w Polsce prawie dwa miliony ton owoców tej odmiany (według szacunków prof. Edwarda Żurawicza z Instytutu Sadownictwa i Kwiaciarstwa w Skierniewicach). Badania Łuckiej obejmowały przede wszystkim analizy odmianowo-porównawcze, a także wpływ nawożenia i zabiegów agrotechnicznych na jakość i wielkość plonu, nie tylko truskawek, ale i innych roślin jagodowych. Wypromowała czterech doktorów, opiekowała się także licznymi magistrantami, którzy pod jej kierunkiem zajmowali się głównie wprowadzaniem do produkcji nowych odmian truskawki i porzeczki czarnej.
Książka Marii Łuckiej "Uprawa roślin jagodowych" (1964) należy obok pracy Szczepana Pieniążka "Sadownictwo" do podstawowych podręczników akademickich z dziedziny ogrodnictwa i doczekała się wielu wznowień. Łucka opublikowała też kilka książek dotyczących śliw, truskawek i poziomek, a także rozdziały w "Pomologii" pod redakcją Aleksandra Rejmana. 
W 1978 została uhonorowana nagrodą Ministra Nauki i Szkolnictwa Wyższego, a w 1994 najwyższym odznaczeniem Polskiej Akademii Nauk w dziedzinie rolnictwa – Medalem im. Michała Oczapowskiego. Była odznaczona m.in. Krzyżem Kawalerskim Orderu Odrodzenia Polski (1969). W 1975 jej nazwisko wpisano do Księgi Honorowej Ludzi Zasłużonych dla Miasta Krakowa.
Mężem Marii z Ziembów był Władysław Łucki, pochodzący z rodziny ziemiańskiej, którego poznała jako studenta Akademii Górniczo-Hutniczej (ukończył studia w 1933). Związek małżeński zawarli 18 sierpnia 1934 w Krakowie, w 1936 we Lwowie urodziła się córka Barbara. W chwili wybuchu II wojny światowej Władysław Łucki był dyrektorem kopalni soli potasowej w Kałuszu. Aresztowany przez Niemców w październiku 1941 pod zarzutem przynależności do Związku Walki Zbrojnej, zginął rozstrzelany 8 marca 1942 w Stanisławowie.
Profesor Maria Łucka zmarła 12 września 1996, pochowana została na Cmentarzu wojskowym przy ul. Prandoty w Krakowie (kwatera 1 woj.-płn.-10).

</doc>
<doc id="1547516" url="https://pl.wikipedia.org/wiki?curid=1547516" title="Srpski Atletski Savez">
Srpski Atletski Savez

Srpski Atletski Savez, poprzednio Atletski Savez Srbije – serbska narodowa federacja lekkoatletyczna. Powstała w roku 2006 po rozpadzie Serbii i Czarnogóry. Swoją siedzibę ma w Belgradzie.
Federacja została założona w 1948 roku i była przyjęta do IAAF w 2003 roku.

</doc>
<doc id="1547517" url="https://pl.wikipedia.org/wiki?curid=1547517" title="Athletic Federation of Serbia">
Athletic Federation of Serbia



</doc>
<doc id="1547519" url="https://pl.wikipedia.org/wiki?curid=1547519" title="Klirens kreatyniny">
Klirens kreatyniny

Klirens kreatyniny – najłatwiej uzyskiwany parametr szacujący filtrację kłębuszkową. Wykorzystuje się właściwości endogennego związku kreatyniny, będącego produktem metabolizmu mięśni, który swobodnie przesącza się w kłębuszkach nerkowych, nie ulega resorpcji i praktycznie nie wydziela się w nefronie. Cała przesączona ilość trafia do moczu.
Bezpośrednio wynik uzyskuje się przez pomiar wydalonej w ciągu pewnego okresu kreatyniny (zwykle doba) i pomiar stężenia kreatyniny w surowicy według wzoru.
gdzie:
Jest to pomiar wiarygodny, ale uciążliwy. Zwykle w praktyce klinicznej stosuje się szacunkowe wyliczenia na podstawie stężenia kreatyniny we krwi oraz wieku, masy ciała i płci, według wzoru Cockcrofta-Gaulta.
Wzór Cockcrofta-Gaulta.
Klirens kreatyniny przyjmuje u zdrowego człowieka wartości od 95 do 160 ml/min, to znaczy 60 ml/(min×m²) z uwzględnieniem powierzchni skóry pacjenta.
Klirens kreatyniny jest dość dobrym przybliżeniem wskaźnika filtracji kłębuszkowej, z tym jednak zastrzeżeniem, że pewna ilość kreatyniny jest aktywnie wydzielana przez nerki (kanalik dystalny), co przy niskich wartościach tego wskaźnika wyraźnie zawyża wynik. Klinicznie niewiele to jednak zmienia, gdyż są to zwykle wartości świadczące o schyłkowej niewydolności nerek. Dokładniejsze wyniki uzyskuje się na podstawie klirensu inuliny, ale jest to pomiar metodycznie dużo trudniejszy, wymagający podawania egzogennej substancji, a klinicznie różnice w uzyskiwanych wartościach nie mają znaczenia.
Na podstawie klirensu kreatyniny kwalifikuje się przewlekłą chorobę nerek. Jest też przydatny w korekcji dawek licznych leków, których wydalanie zależy od filtracji kłębuszkowej.

</doc>
<doc id="1547520" url="https://pl.wikipedia.org/wiki?curid=1547520" title="Fédération Luxembourgeoise d’Athlétisme">
Fédération Luxembourgeoise d’Athlétisme

Fédération Luxembourgeoise d’Athlétisme - luksemburska narodowa federacja lekkoatletyczna. Federacja została powołana do życia 11 listopada 1928 roku. Siedziba znajduje się w Strassen. 

</doc>
<doc id="1547521" url="https://pl.wikipedia.org/wiki?curid=1547521" title="Luxembourg Athletics Federation">
Luxembourg Athletics Federation



</doc>
<doc id="1547522" url="https://pl.wikipedia.org/wiki?curid=1547522" title="Cin Cin Amore">
Cin Cin Amore

Cin Cin Amore (dosłownie "Na zdrowie, kochanie") – debiutancki album studyjny włoskiego tancerza Stefano Terrazzino, wydany 24 listopada 2008 roku pod szyldem wytwórni EMI Music Poland.

</doc>
<doc id="1547524" url="https://pl.wikipedia.org/wiki?curid=1547524" title="Karpaty Austriacko-Morawskie">
Karpaty Austriacko-Morawskie

Karpaty Austriacko-Morawskie (513.1; niem. "Österreichisch-Südmährische Karpaten", cz. "Jihomoravské Karpaty") – makroregion w Zewnętrznych Karpatach Zachodnich. Leży na terytorium Austrii (kraj związkowy Dolna Austria) i Czech (Morawy).
Łańcuch Karpat Austriacko-Morawskich stanowi skrajny południowo-zachodni makroregion Karpat. Jest izolowany od innych pasm górskich łańcucha karpackiego – ze wszystkich stron otaczają go obniżenia Podkarpacia Zachodniego. Od najbliższego pasma Karpat Środkowomorawskich, stanowiących jego przedłużenie na północy, dzieli go Brama Westonicka – odcinek doliny Dyi.
Na Karpaty Austriacko-Morawskie składają się pasma gór niskich rozczłonkowane uskokami i izolowane od siebie obszarami równinnymi. W skład Karpat Austriacko-Morawskich wchodzą (z północy na południe):
Karpaty Austriacko-Morawskie stanowią pasma łagodnych wzniesień o wysokości względnej 100-200 m. Stanowią strefę przejściową, łączącą alpejski Las Wiedeński z głównym masywem Karpat. Są zbudowane z fliszowych iłowców i piaskowców, lessów i osadów neogenicznych z wypreparowanymi ostańcami z wapienia jurajskiego.
Geografowie austriaccy nie wydzielają w granicach Austrii odrębnych pasm Karpat i zaliczają Karpaty Austriacko-Morawskie do tzw. przedpola karpackiego ("Karpatenvorland").

</doc>
<doc id="1547529" url="https://pl.wikipedia.org/wiki?curid=1547529" title="Volker Eckert">
Volker Eckert

Volker Eckert (ur. 1 lipca 1959 w Plauen – zm. 2 lipca 2007 w Bayreuth) – niemiecki seryjny morderca. Przyznał się do zamordowania na terenie kilku krajów Europy 6 kobiet, głównie prostytutek.
Eckert podróżował po całej Europie, gdyż był zawodowym kierowcą ciężarówki. 17 listopada 2006 roku został aresztowany w swoim domu w Kolonii. W czasie przeszukania jego domu znaleziono pukiel włosów obcięty jednej z ofiar oraz zdjęcia przedstawiające kobiety torturowane w ciężarówce Eckerta.
2 lipca 2007 roku Eckert popełnił samobójstwo w swojej celi. Po jego śmierci policja znalazła dowody, wiążące go z kilkoma niewyjaśnionymi morderstwami dokonanymi na terenach: Niemiec, Włoch, Hiszpanii oraz Francji.
Ofiary.
Dokładnych personaliów ofiar nie podano do publicznej wiadomości.

</doc>
<doc id="1547530" url="https://pl.wikipedia.org/wiki?curid=1547530" title="Radio Małopolska Fun">
Radio Małopolska Fun



</doc>
<doc id="1547531" url="https://pl.wikipedia.org/wiki?curid=1547531" title="Gottglaubig">
Gottglaubig



</doc>
<doc id="1547532" url="https://pl.wikipedia.org/wiki?curid=1547532" title="Radio Muzyka Fakty">
Radio Muzyka Fakty



</doc>
<doc id="1547533" url="https://pl.wikipedia.org/wiki?curid=1547533" title="Barbara Haščáková">
Barbara Haščáková

Barbara Haščáková (ur. 11 grudnia 1979 w Koszycach) – słowacka piosenkarka, autorka tekstów.
Śpiewem zajmuje się od dziecka, a już w szóstym roku życia zaczęła grać na fortepianie.
Przełomowym rokiem dla Barbary był rok 1994, kiedy w Słowackim Radiu, gdzie album nagrywał zespół Maduar, zaśpiewała chórki do piosenki „Pár bielych ruži”. Jej głos bardzo spodobał się grupie i podjęła z nimi współpracę również i przy dalszych utworach: „Anjel”, „I feel good” i „Do it”.
Wkrótce Barbara razem z Erikiem Arestą postanowili opuścić Maduar. Założyli duet MC Erik &amp; Barbara. Pierwszy album otrzymał nazwę „U can't stop”. Duet odniósł komercyjny sukces i był zapraszany do udziału w wielu wydarzeniach muzycznych.
W 1997 Barbara wydała swój album solo o tytule „Barbara”. Duet oficjalnie na rok rozdzielił się, ale już rok później rozpadł definitywnie. Barbara w solowej karierze odnosiła coraz większe sukcesy, aż w 1998 dostała nagrodę Złotego Słowika.
W 1999 roku wydała album „Ver, že ja”. Pochodzi z niego piosenka „Môj Exupéry”, za którą dostała Grand Prix w VIII Międzynarodowym Festiwalu Młodych Wykonawców Piosenki «Majowa Nutka» w Częstochowie.
Krótko po wydaniu albumu wyjechała do USA, gdzie nagrała dwa albumy – „Secrets of Happiness” i „Christmas album”.
W 2006 roku na słowacki rynek Barbara wypuściła album „Me &amp; My Music”, który jednak nie zyskał takiej popularności jak poprzednie.

</doc>
<doc id="1547536" url="https://pl.wikipedia.org/wiki?curid=1547536" title="Zimna Woda Orawska">
Zimna Woda Orawska

Zimna Woda lub Zimna Woda Orawska ("Studený potok", "Studená") – duży potok w Karpatach Zachodnich w historycznym regionie Orawie na Słowacji. Powstaje w Tatrach Zachodnich, a następnie płynie przez Kotlinę Zuberską i Kotlinę Orawską.
Według polskich autorów Zimna Woda Orawska powstaje w Dolinie Zuberskiej w Tatrach Zachodnich na wysokości ok. 1020 m n.p.m., nieco powyżej Zwierówki, z połączenia Rohackiego Potoku i Łatanego Potoku. Według źródeł słowackich Rohacki Potok jest źródłowym odcinkiem Zimnej Wody Orawskiej i dlatego Słowacy biorą jej początek od wypływu z Niżniego Stawu Rohackiego. Następnie potok spływa Doliną Zuberską w kierunku północno-zachodnim i wypływa na Kotlinę Zuberską. Tu płynie przez Zuberzec i Habówkę. Ten odcinek Doliny Zimnej Wody Orawskiej (po Habówkę) liczy ok. 9 km długości.
Między Zubercem a Habówką Zimna Woda przecina Rów Podtatrzański, przyjmując płynące nim swoje dwa największe dopływy: Zuberską Wodę (od zachodu, na granicy Zuberca i Habówki) i Błotny Potok (od wschodu, w dolnej części Habówki). Następnie przebija się w poprzek przez Skoruszyńskie Wierchy – ten fragment nazywany był czasem Białym Potokiem (słow. "Bielý potok"). Płynie przez wieś Orawski Biały Potok, po czym nieznacznie rozszerzającą się doliną uchodzi w miejscowości Podbiel na wysokości ok. 550 m n.p.m. do Orawy. Ten odcinek doliny potoku, do którego odnosi się właściwa nazwa Doliny Zimnej Wody Orawskiej, ma długość ok. 13 km.
Cała Dolina Zimnej Wody Orawskiej, liczona od głównego grzbietu Tatr Zachodnich po ujście do Orawy, jest największą doliną na północnych stokach słowackich Tatr Zachodnich. Na wysokości 886 m część wód Zimnej Wody ginie w ponorach. Przepływa pod ziemią w linii prostej około 700 m, m.in. przez Jaskinię Brestowską i na wysokości 851 m wypływa w Stefkowskim Potoku.
Dawniej używano spolszczeń nazwy słowackiej w formie "Studena Woda", "Studziena Woda". Walery Eljasz pisał w roku 1887: "Przy Podbieli uchodzi do Orawy dolina i silny potok Studzieną zwany. Są to wody z Tatr, z pod Rohaczów. Dolinę Studzieną ogląda się wyraźnie z Osobity, z Bobrowca lub Wołowca" (...). Formy "Studzienna Woda", "Studzieniec" i inne nawiązujące do studni są nieprawidłowe. Słowackie słowo "studený" oznacza „zimny”.

</doc>
<doc id="1547539" url="https://pl.wikipedia.org/wiki?curid=1547539" title="Waldemar Marszałek (malarz)">
Waldemar Marszałek (malarz)

Waldemar J. Marszałek (ur. 16 lutego 1960 w Dobrzycy na Pomorzu Środkowym) – polski malarz, grafik, rysownik, pedagog Akademii Sztuk Pięknych w Gdańsku. Wedłług portalu trójmiasto.pl w 2010 r. był zaliczany do grona "najbardziej znanych i lubianych w Trójmieście artystów".
Życiorys.
Jest absolwentem Liceum Plastycznego w Koszalinie. Studiował w latach 1980–1985 w Państwowej Wyższej Szkole Sztuk Plastycznych w Gdańsku (obecnie Akademia Sztuk Pięknych w Gdańsku) na kierunku grafiki użytkowej. Dyplom uzyskał w 1985 r. Od razu po studiach rozpoczął pracę pedagogiczną na uczelni, najpierw, jako asystent, obecnie profesor Pracowni Podstaw Grafiki Artystycznej. W okresie studiów i przez wiele lat po ich ukończeniu uprawiał litografię i zajmował się projektowaniem graficznym. Od 1994 r. uprawia przede wszystkim malarstwo i rysunek. Od roku 2004 zainteresował się tworzeniem prac w technikach cyfrowych. Ma na swym koncie przeszło siedemdziesiąt wystaw indywidualnych i udział w ponad trzystu ekspozycjach zbiorowych w kraju i za granicą. Mieszka i pracuje w Gdańsku.

</doc>
<doc id="1547541" url="https://pl.wikipedia.org/wiki?curid=1547541" title="Tętnica piersiowa wewnętrzna">
Tętnica piersiowa wewnętrzna

Tętnica piersiowa wewnętrzna () – w anatomii człowieka gałąź tętnicy podobojczykowej unaczyniająca struktury klatki piersiowej oraz przedniej ściany brzucha i klatki piersiowej. Początkowy odcinek tętnicy przebiega w szyi, dłuższa, końcowa część przebiega w obrębie klatki piersiowej. Lewa tętnica piersiowa wewnętrzna wykorzystywana jest w zabiegach rewaskularyzacyjnych.
Przebieg.
Tętnica piersiowa wewnętrzna odchodzi pod kątem prostym z dolnego obwodu części wstępującej tętnicy podobojczykowej, w pobliżu brzegu przyśrodkowego mięśnia pochyłego przedniego. Nad osklepkiem opłucnej zwraca się przyśrodkowo i ku dołowi, do tyłu od żyły podobojczykowej, i dochodzi poza staw mostkowo-obojczykowy. Tutaj, około 2 cm od swojego odejścia, tętnicę od przodu (w około 30% od tyłu) krzyżuje nerw przeponowy. Poniżej otworu górnego klatki piersiowej tętnica przebiega prawie pionowo w dół, nieco dobocznie, ku tyłowi od chrząstek żeber prawdziwych, wzdłuż brzegu mostka, 1–2 cm bocznie od niego. Na przebiegu w klatce piersiowej, w odcinku górnym, przylega bezpośrednio do powięzi wewnątrzpiersiowej oraz opłucnej ściennej, ku dołowi oddziela ją od tych struktur mięsień poprzeczny klatki piersiowej. Najczęściej na poziomie szóstego międzyżebrza dzieli się na dwie, rzadziej trzy, gałęzie końcowe.
Gałęzie.
Tętnica piersiowa wewnętrzna oddaje gałęzie (w kolejności odejścia):
Odmiany.
Tętnica piersiowa wewnętrzna może odchodzić z pnia ramienno-głowowego lub aorty.
Prawidłowo tętnica odchodzi od tętnicy podobojczykowej pojedynczo. Stosunkowo często odchodzi wspólnie z pniem tarczowo-szyjnym lub jego poszczególnymi elementami. Zmienność odejścia jest częstsza po lewej stronie (30%), rzadsza – po prawej (5%). Inne warianty wspólnego odejścia opisywane są kazuistycznie.
Rzadko (5–8%) odchodzi bocznie od mięśnia pochyłego przedniego, w trójkącie bocznym szyi. Wówczas biegnie do przodu od pierwszego żebra i wnika do klatki piersiowej przez pierwszą przestrzeń międzyżebrową.
Odmiany odejścia tętnicy, jej przebiegu w stosunku do innych struktur anatomicznych (zwłaszcza nerwu przeponowego) oraz morfologia rozgałęzień są szczególnie istotne ze względu na wykorzystywanie tętnicy piersiowej wewnętrznej w zabiegach rewaskularyzacyjnych mięśnia serca. Poszczególne warianty anatomiczne w powiązaniu z techniką zabiegu mogą mieć znaczący wpływ na jakość pojawiających się powikłań (m.in. martwica mostka, zespół podkradania, porażenie przepony).
Synonim.
Tętnica piersiowa wewnętrzna opisywana była przed 1936 jako tętnica sutkowa wewnętrzna (łac. "arteria mammaria interna"). Aktualna nazwa, jako lepiej opisująca zakres unaczynienia, została zatwierdzona w "Jena Nomina Anatomica". Starsza nazwa funkcjonuje powszechnie w anglojęzycznym kręgu kardiologicznym i kardiochirugicznym, jako: "Left Internal Mammary Artery" ("LIMA") oraz "Right Internal Mammary Artery" ("RIMA").
Rewaskularyzacja przy użyciu tętnicy piersiowej wewnętrznej.
Tętnica piersiowa wewnętrzna jest naczyniem krwionośnym z wyboru w pomostowaniu aortalno-wieńcowym. Lewa tętnica piersiowa wewnętrzna utrzymuje dłużej drożność względem żyły odpiszczelowej i innych przeszczepów tętniczych (np. tętnicy promieniowej, tętnicy żołądkowo-sieciowej), przy wszczepieniu w miejsce gałęzi zstępującej lewej tętnicy wieńcowej, ogólnie najważniejszego klinicznie rewaskularyzowanego naczynia.

</doc>
<doc id="1547544" url="https://pl.wikipedia.org/wiki?curid=1547544" title="Dolina Zimnej Wody Orawskiej">
Dolina Zimnej Wody Orawskiej

Dolina Zimnej Wody Orawskiej lub po prostu Dolina Zimnej Wody ("Studená dolina") – duża dolina w Centralnych Karpatach Zachodnich na Słowacji, ciągnąca się od Kotliny Zuberskiej po Kotlinę Orawską. Według polskich autorów jest doliną graniczną; jej prawe zbocza tworzą Skoruszyńskie Wierchy, lewe Pogórze Orawskie. Według słowackiej mapy jest wewnętrzną doliną Skoruszyńskich Wierchów – stanowią one również jej lewe zbocza.
Doliną spływa duży potok górski Zimna Woda Orawska. Górnym odcinkiem doliny powyżej Kotliny Zuberskiej w kierunku południowo-wschodnim jest Dolina Zuberska, dolina walna Tatr Zachodnich
W Dolinie Zimnej Wody Orawskiej leżą wsie (licząc od dołu): Podbiel (częściowo), Orawski Biały Potok, Habówka i Zuberzec. Doliną biegnie szosa Podbiel – Zuberzec (fragment drogi krajowej nr 584 Podbiel – Liptowski Mikułasz).

</doc>
<doc id="1547547" url="https://pl.wikipedia.org/wiki?curid=1547547" title="Muzeum Warszawskiej Pragi">
Muzeum Warszawskiej Pragi

Muzeum Warszawskiej Pragi – muzeum w Warszawie poświęcone Pradze – prawobrzeżnej części miasta – i jej dziedzictwu. Jest oddziałem Muzeum Warszawy.
Opis.
O potrzebie stworzenia Muzeum Pragi, zachowania jej ginących pamiątek, mówiono od dawna. Istniały różne pomysły docelowej lokalizacji muzeum – miało ono powstać w pałacyku Ksawerego Konopackiego przy ul. Strzeleckiej 11/13 na Nowej Pradze lub w Warszawskiej Wytwórni Wódek Koneser przy ul. Ząbkowskiej. Ostatecznie zdecydowano, że muzeum będzie się mieścić w zespole trzech zabytkowych kamienic przy ul. Targowej 50/52, obok Bazaru Różyckiego. Jedna z nich – dom Rothblitha – jest najstarszym zachowanym murowanym domem mieszkalnym na Pradze. W oficynie odkryto w 1996 fragmenty malowideł ściennych zdobiących przed wojną żydowski dom modlitwy. Unikatowe polichromie przedstawiają znaki Zodiaku, żydów modlących się przy Ścianie Płaczu i grób Racheli w Betlejem. Są to prawdopodobnie jedyne tego rodzaju malowidła zachowane na Mazowszu.
Muzeum utworzono w 2007.Jego tymczasową siedzibę zlokalizowano początkowo przy ul. Targowej 45, a następnie ul. Ząbkowskiej 23/25. Tam prowadzono zbiórkę praskich pamiątek – przyszłych eksponatów: m.in. fotografii, przedmiotów codziennego użytku, strojów, zabawek, mebli – oraz nagranych wypowiedzi prażan („Archiwum Historii Mówionej”). Muzeum organizowało wystawy czasowe na terenie Warszawskiej Wytwórni Wódek „Koneser”, prezentowało się też okazjonalnie np. podczas Nocy Muzeów i Praskich Spotkań z Kulturą. 
Muzeum Pragi planowano otworzyć w 2010, jednak wskutek zmniejszenia środków w budżecie miasta umowę z Mostostalem na budowę muzeum zawarto dopiero w czerwcu 2010, a termin uruchomienia placówki kilkakrotnie przekładano: na rok 2011, 2012, 2013 i 2014. Inwestycja okazała się dużo bardziej skomplikowana i o kilkanaście procent droższa niż pierwotnie przewidywano, stan techniczny kamienic był gorszy, a w trakcie budowy obok nich odkryto XVIII-wieczne piwnice – konieczne były zmiany projektu i wykonanie dodatkowych prac. 
W kamienicach zachowano wyłącznie mury, a w środku zbudowano metalowe konstrukcje ze stropami opartymi na słupach. Połączono trzy kamienice, ale zachowano różne poziomy podłóg. Znalazły się w nich m.in. ekspozycje muzealne, sala edukacji interaktywnej i historii mówionej oraz kawiarnia; w skład muzeum wszedł też dom modlitwy oraz nowy budynek z salą projekcyjną. 
W 2013 wykonano makietę Pragi końca XVIII wieku. Trzykrotnie, w 2012 i 2013 ogłaszano konkurs na opracowanie koncepcji plastyczno-przestrzennej ekspozycji stałej muzeum, jego ostateczne rozstrzygnięcie nastąpiło w grudniu 2013. Zwycięski projekt wzbudził kontrowersje – oceniano go jako nowatorski, świeży w formie i estetyce, z drugiej strony krytykowano za powielanie stereotypów i schematyzm w prezentowaniu praskiej społeczności i folkloru, eksponowanie patologii społecznych, a nawet ignorancję w odniesieniu do historii tej części Warszawy.
Muzeum ze stałą ekspozycją zostało otwarte dla zwiedzających 19 września 2015.
Działalność.
Muzeum Warszawskiej Pragi organizuje wystawy z bezpłatnym oprowadzaniem w wybranych terminach, warsztaty dla dzieci, spacery po dzielnicy, przeglądy kulturalne i spektakle teatralne, festiwale (m.in. festiwal rzemiosła z targami produktów rzemieślniczych) i konferencje. Mimo to niektóre jego działania i wystawa stała wzbudzają kontrowersje. W maju 2016 Rada Dzielnicy Praga-Północ przyjęła stanowisko, w którym stwierdziła: "W ocenie mieszkańców dzielnicy Muzeum Warszawskiej Pragi nie spełniło ich nadziei o placówce, która godnie będzie reprezentować historię i tożsamość tej części Warszawy. Wystawa stała Muzeum pomija wiele faktów, przez co historia prawego brzegu Warszawy staje się nieczytelna i uboga". Radni wskazali na potrzebę większego włączenia się Muzeum w działania na rzecz ratowania przed zniszczeniem i zapomnieniem dziedzictwa kulturowego i architektonicznego Pragi, do organizacji uroczystości upamiętniających najważniejsze praskie wydarzenia historyczne oraz innych uroczystości o charakterze społeczno-kulturalnym, a także do zwiększenia aktywności w życiu kulturalnym dzielnicy.

</doc>
<doc id="1547548" url="https://pl.wikipedia.org/wiki?curid=1547548" title="Muzeum Pragi">
Muzeum Pragi



</doc>
<doc id="1547549" url="https://pl.wikipedia.org/wiki?curid=1547549" title="Pogórze Weinviertel">
Pogórze Weinviertel

Pogórze Weinviertel (511.*; niem. "Weinviertler Hügelland") – makroregion fizycznogeograficzny w Dolnej Austrii i na południowych Morawach. Skrajna południowo-zachodnia część Podkarpacia Zachodniego. 
Na zachodzie Pogórze Weinviertel sięga pasma wzgórz Manhartsberg, należącego do Masywu Czeskiego. Na wschodzie jego granicą jest dolina Morawy, za którą leżą Małe Karpaty. Na południu granicę Pogórza wyznacza sięgająca 30 m wysokości krawędź Wagram, która wyraźnie dzieli je od Kotliny Tullneńskiej, a bardziej na wschód Pogórze opada w Kotlinę Wiedeńską (Morawskie Pole). Na północy, już na terenie Moraw, Pogórze przechodzi w Obniżenie Dyjsko-Swrateckie i Obniżenie Górnomorawskie. Oprócz tego w obrębie Pogórza Weinviertel leżą izolowane pasma niskich Dolnoaustriackich Gór Wyspowych – Falkensteiner Berge, Staatzer Klippe, Leiser Berge i Waschberg. 
Pogórze Weinviertel leży na wysokości 200–400 m n.p.m. Jego falista powierzchnia została ukształtowana przez akumulację morską, jeziorną i rzeczną. Pogórze składa się z utworów osadowych, wśród których najwięcej jest trzeciorzędowych glin, żwirów i piasków. W zagłębieniach podłoża występują również lessy, sięgające 30 m miąższości. 
Pierwotną formacją roślinną Pogórza Weinviertel był step, na co miał wpływ sięgający tu klimat panoński. Obecnie, ze względu na dobre gleby, Pogórze jest niemal w całości (80% powierzchni) zajęte pod wysokowydajne, wielkotowarowe rolnictwo, łącznie z uprawą winorośli (12–16% powierzchni użytków rolnych). Na pogórzu występują niewielkie złoża gazu ziemnego i ropy naftowej. 
Obszar Pogórza Weinviertel w przybliżeniu pokrywa się z obszarem tradycyjnej krainy Weinviertel w Dolnej Austrii. 

</doc>
<doc id="1547551" url="https://pl.wikipedia.org/wiki?curid=1547551" title="Nuspirit Helsinki">
Nuspirit Helsinki

Nuspirit Helsinki - fiński projekt muzyczny prezentujący muzykę elektroniczna z gatunku downtempo. Zespół powstał w 1998 roku w Helsinkach z inicjatywy dwóch didżejów: Hannu Nieminena znanego jako Dj Ender i Tuomasa Kallio, wkrótce potem dołączył Toni Rantanen znany jako Dj Lil'Tony.

</doc>
<doc id="1547553" url="https://pl.wikipedia.org/wiki?curid=1547553" title="Judenfrei">
Judenfrei

Judenfrei (pol. "Wolny od Żydów") – termin używany przez niemieckich nazistów do określenia danego terenu lub miasta, w którym nie zamieszkują Żydzi.
Władze III Rzeszy najczęściej „oczyszczały” tereny z ich żydowskich mieszkańców poprzez masowe deportacje do zlokalizowanych na okupowanych terenach gett i obozów koncentracyjnych (Niemcy, Polska oraz inne kraje okupowane) lub masowe mordy dokonywane przez szwadrony śmierci, niekiedy organizowane przez lokalne kolaboracyjne władze (głównie na terenie ZSRR: Rosja, Ukraina, Estonia oraz Łotwa).
Po raz pierwszy termin "judenfrei" został użyty w Prusach oraz w późniejszych latach w Austrii w XIX wieku.

</doc>
<doc id="1547554" url="https://pl.wikipedia.org/wiki?curid=1547554" title="Kazuo Sakamaki">
Kazuo Sakamaki

 – podporucznik Japońskiej Cesarskiej Marynarki Wojennej, pierwszy jeniec japoński, który trafił do niewoli amerykańskiej podczas wojny na Pacyfiku.
Zarys biografii.
W 1940 ukończył Akademię Cesarskiej Marynarki Wojennej. Następnie został skierowany do służby na okrętach podwodnych.
Był jednym z dziesięciu marynarzy (pięciu oficerów i pięciu podoficerów) tworzących dwuosobowe załogi miniaturowych okrętów podwodnych typu „Ko-hyoteki”, które podczas japońskiego nalotu na Pearl Harbor miały zaatakować tamtejszą bazę US Navy. W trakcie akcji zginął jego współzałogant Kiyoshi Inagaki, zaś ich okręt HA-19 osiadł na mieliźnie na Waimanalo Beach. Sakamaki podjął próbę zniszczenia jednostki, lecz ładunki wybuchowe nie eksplodowały. W rezultacie został odnaleziony i ujęty, stając się pierwszym jeńcem japońskim, który trafił do niewoli amerykańskiej podczas II wojny światowej.

</doc>
<doc id="1547555" url="https://pl.wikipedia.org/wiki?curid=1547555" title="Camille Jones">
Camille Jones

Camille Jones to urodzona w 1974 w Kopenhadze duńska wokalistka, autorka tekstów oraz producentka. Najbardziej znana jest z przeboju "The Creeps"..
Karierę we własnym kraju rozpoczęła już w 2000 roku wydając debiutancki krążek 'Camille Jones'. Z niego pochodziły single: "Daddy Would Say" i "Nothing Comes From Nothing". 4 lata później ukazał się drugi album artystki zatytułowany 'Surrender'. Singlem promującym wydawnictwo było "The Creeps". Teledysk, którego wyreżyserowaniem zajął się Mikkel Serup, został nominowany do nagrody „Danish Music Awards” w 2005 roku.
Holenderski DJ Fedde Le Grand zremiksował utwór, dzięki czemu stał się on popularny w całej Europie. 5 marca 2007 "The Creeps" został wydany przez Ministry of Sound w Wielkiej Brytanii i Irlandii. Markus Adams zajął się produkcją nowego teledysku. W Niemczech piosenka została wydana dopiero 25 czerwca 2008 roku nakładem „Kontor Records”. "The Creeps" jest to jak na razie największy sukces Camille Jones w Europie. Singiel uplasował się na wysokich pozycjach wielu list przebojów (1. miejsce na „Spanish Singles Chart”, 7. na brytyjskiej liście UK Singles Chart, 2. na „Malta Singles Chart”, 8. na liście przebojów w Liechtenstein'ie, 14. w Rumunii, 82. w Niemczech, 15. pozycja na „Aria Charts” oraz 1. na „UK Dance Chart”). Piosenka cieszyła się popularnością także w Polsce. Oficjalnie powstały aż cztery videoclipy do "The Creeps".
W 2009 roku ma ukazać się kolejny album piosenkarki.

</doc>
<doc id="1547556" url="https://pl.wikipedia.org/wiki?curid=1547556" title="Walne zebranie">
Walne zebranie

Walne zebranie – najwyższa władza stowarzyszenia, mające uprawnienie do podejmowania uchwał w sprawach, w których statut nie określa właściwości innych władz stowarzyszenia.
Statut stowarzyszenia może postanowić, że jeżeli liczba członków przekroczy liczbę w nim określoną, walne zebranie członków zostaje zastąpione przez walne zebranie delegatów. Wówczas do zebrania delegatów stosuje się odpowiednio przepisy ustawy i statutu o walnych zebraniach członków, a statut musi określać zasady wyboru delegatów i czas trwania ich kadencji.

</doc>
<doc id="1547557" url="https://pl.wikipedia.org/wiki?curid=1547557" title="Masakra w Monachium">
Masakra w Monachium

Masakra w Monachium – atak terrorystyczny w czasie letnich igrzysk olimpijskich w Monachium w 1972 r., kiedy to członkowie palestyńskiej organizacji Czarny Wrzesień (arab. ألمنظمة أيلول الأسود, "munazzamat aylul al-aswad") wzięli za zakładników 11 członków izraelskiej drużyny olimpijskiej.
W efekcie zamachu Palestyńczycy zabili 11 izraelskich sportowców i trenerów oraz jednego oficera niemieckiej policji. Pięciu z ośmiu terrorystów zostało zabitych podczas próby odbicia zakładników, trzech pozostałych przy życiu terrorystów schwytano. Zostali oni uwolnieni przez RFN w następstwie porwania przez Czarny Wrzesień samolotu pasażerskiego linii Lufthansa.
Odpowiedzią Izraela na zamach były operacje „Źródło Młodości” i „Gniew Boży”, serie nalotów lotniczych na arabskie cele oraz zabójstwa Palestyńczyków podejrzewanych o zorganizowanie zamachu.
Tło.
Po przyznaniu organizacji letnich igrzysk olimpijskich Republice Federalnej Niemiec, w Izraelu rozgorzała dyskusja na temat uczestnictwa w niej jego sportowców. Mimo to uznano, że udział Izraela w igrzyskach będzie symbolicznym dowodem, że plan zniszczenia narodu żydowskiego nie powiódł się. Dodatkowo Izraelska drużyna olimpijska tuż przed rozpoczęciem igrzysk odwiedziła obóz Dachau, a trener szermierki – Andre Spitzer – został wyznaczony do złożenia wieńca w hołdzie pomordowanym.
Tuż przed zamachem rozpoczynał się drugi tydzień igrzysk olimpijskich w Monachium.
Wzięcie zakładników.
4 września izraelscy sportowcy cieszyli się czasem wolnym, oglądając przedstawienie „Skrzypek na dachu” oraz spożywając kolację z izraelskim aktorem Szemu’elem Rodenskim, przed powrotem do wioski olimpijskiej. W czasie drogi powrotnej w busie Lalkin odmówił jego 13-letniemu synowi, który przyjaźnił się z ciężarowcem Josefem Romano i zapaśnikiem Eli’ezerem Chalfinem, pozwolenia na spędzenie nocy w ich pokojach – co w rezultacie uratowało życie chłopcu. 5 września, o 4:30 rano lokalnego czasu, ośmiu ubranych w dresy członków „Czarnego Września” niosących torby marynarskie, w których ukryto karabiny szturmowe AK, pistolety Tokariewa oraz granaty wdrapało się na 2-metrowy płot z pomocą nieświadomych amerykańskich sportowców, którzy wracali po kryjomu do wioski olimpijskiej. Po wdarciu się terroryści użyli skradzionych kluczy, by wejść do dwóch mieszkań przy Connollystraße 31, zamieszkanych przez izraelską drużynę olimpijską.
Josef Gutfreund, sędzia zapaśniczy, został obudzony przez odgłos drapania za drzwiami mieszkania nr 1, zamieszkałego przez izraelskich sędziów i oficjeli. Gdy sprawdził, co się dzieje, zauważył, że drzwi otwierają zamaskowani, uzbrojeni mężczyźni. Ostrzegł krzykiem swoich śpiących współmieszkańców i rzucił się na drzwi, aby w bezskutecznej próbie je zabarykadować. Akcja Gutfreunda dała jego współlokatorowi, trenerowi podnoszenia ciężarów Tuwii Sokolskiemu, wystarczająco dużo czasu na ucieczkę przez wybite okno. Trener zapaśników Mosze Weinberg zaczął szarpać się z napastnikami, którzy postrzelili go w policzek i zmusili do pomocy w znalezieniu innych zakładników. Prowadząc terrorystów do mieszkania nr 2, skłamał, że jego mieszkańcy nie są Żydami. Zamiast tego poprowadził ich do mieszkania nr 3, gdzie wzięto za zakładników sześciu ciężarowców i zapaśników. Możliwe, że Weinberg myślał, że silniejsi mężczyźni mają większe szanse w walce z napastnikami, ale zostali oni zaskoczeni we śnie.
Gdy zakładnicy z mieszkania nr 3 zostali przyprowadzeni do kwater trenerskich, ranny Weinberg znowu zaatakował napastników, umożliwiając jednemu z zapaśników, Gadowi Cobariemu ucieczkę przez podziemny parking. Ranny Weinberg ogłuszył jednego z terrorystów, a drugiego zranił nożem do owoców, zanim został zastrzelony. Ciężarowiec Josef Romano, weteran wojny sześciodniowej, również zaatakował i zranił jednego z terrorystów, zanim również został zastrzelony.
Terrorystom pozostało 9 żyjących zakładników: (Dawid Berger, Ze’ew Friedman, Josef Gutfreund, Eli’ezer Chalfin, Andre Spitzer, Amicur Szapira, Kehat Szorr, Mark Slawin i Ja’akow Springer). Gutfreund, fizycznie największy z zakładników, został przywiązany do krzesła. Reszta leżała po czterech na dwóch łóżkach w pokoju Springera i Szapiry. Związano im ręce i nogi, a następnie wszystkich razem do siebie. Zwłoki Romano leżały w pokoju jako ostrzeżenie dla pozostałych przy życiu zakładników.
Z pozostałych członków drużyny olimpijskiej chodziarz, prof. Sza’ul Ladani, został obudzony w mieszkaniu nr 2 przez krzyki Gutfreunda i uciekł, zeskakując z balkonu przez ogród na tyłach budynku. Czterech pozostałych mieszkańców (strzelcy Henry Herszkowic i Zelig Sztroch oraz szermierze Dan Alon i Jehuda Weisenstein) oraz Lalkin i dwóch lekarzy drużynowych ukryli się, a potem uciekli z oblężonego budynku. Dwie kobiety z drużyny izraelskiej, sprinterka i płotkarka Ester Szachamarow oraz pływaczka Szlomit Nir, mieszkały w innej części wioski olimpijskiej. Trzech pozostałych członków drużyny, dwóch żeglarzy i jeden ze związkowców, mieszkało w Kilonii (900 km od Monachium).
Żądania terrorystów.
Okazało się, że napastnicy należą do palestyńskich fedainów z obozów dla uchodźców w Libii, Syrii i Jordanii. Zostali oni zidentyfikowani jako Luttif Afif (Issa), który dowodził (trzech z braci Issy było również członkami Czarnego Września, dwóch z nich przebywało w izraelskich więzieniach); jego zastępca Yussuf Nazzal (Tony), oraz Afif Ahmed Hamid (Paolo), Khalid Jawad (Salah), Ahmed Chic Thaa (Abu Halla), Mohammed Safady (Badran), Adnan Al-Ghashey (Denawi) i jego kuzyn Jamal Al-Ghashey (Samir). Według Simona Reeve, Afif, Nazzal i jeden z ich współpracowników pracowali w różnych miejscach wioski olimpijskiej, zbierając jednocześnie informacje przez kilka tygodni na temat potencjalnych celów. Członek urugwajskiej delegacji, który mieszkał z Żydami, twierdził, że spotkał Nazzala w środku budynku przy Connollystraße 31 mniej niż 24 godziny przed atakiem, ale jako że był pracownikiem wioski, nie wzbudził on żadnych podejrzeń. Pozostali członkowie grupy dostali się do Monachium pociągiem i samolotem kilka dni przed atakiem. Wszyscy członkowie urugwajskiej i hongkońskiej drużyny olimpijskiej, którzy mieszkali w tym samym budynku co izraelska drużyna, zostali wypuszczeni przez porywaczy bez żadnych przeszkód.
Napastnicy zażądali wypuszczenia i bezpiecznej możliwości przedostania się do Egiptu dla 234 Palestyńczyków i innych niearabskich więźniów przetrzymywanych w Izraelu oraz dwóch niemieckich terrorystów przetrzymywanych w niemieckich więzieniach, Andreasa Baadera i Ulrike Meinhof, założycieli niemieckiej Frakcji Czerwonej Armii (RAF). Terroryści wyrzucili ciało Weinberga przed drzwi frontowe, by pokazać ich determinację. Odpowiedź Izraela była natychmiastowa i ostateczna – nie będzie żadnych negocjacji. Twierdzi się, że niemieckie władze pod przewodnictwem kanclerza Willy’ego Brandta i ministra spraw wewnętrznych Hansa-Dietricha Genschera odrzuciły izraelską propozycję wysłania do Niemiec izraelskiej jednostki sił specjalnych. Bawarski minister spraw wewnętrznych, Bruno Merk, który dowodził centrum kryzysowym wraz z Genscherem i komendantem monachijskiej policji Manfredem Schreiberem, zaprzeczył, że taka oferta w ogóle istniała. W konsekwencji niemiecka policja, która odbijała zakładników, nie mając wcześniejszego przeszkolenia w takich operacjach, została pozbawiona wyspecjalizowanej pomocy technicznej.
Według dziennikarza Johna K. Cooleya fakt, że zakładnicy byli Żydami, postawił Niemców w niezwykle niekorzystnej sytuacji politycznej. Cooley twierdził, że niemieckie władze oferowały porywaczom jakąkolwiek kwotę pieniędzy, a nawet wymianę na wysokich rangą Niemców, w zamian za wypuszczenie zakładników. Obie oferty zostały odrzucone.
Szef monachijskiej policji Manfred Schreiber i Bruno Merk, minister spraw wewnętrznych Bawarii, negocjowali bezpośrednio z porywaczami, powtarzając ofertę dowolnej kwoty pieniędzy. Według Cooleya odpowiedź terrorystów brzmiała: „Pieniądze nic nie znaczą dla nas; nasze życia nic dla nas nie znaczą”. Magdi Gohary i Mohammad Khadif, egipscy doradcy Ligi Arabskiej, oraz A.D. Touny, egipski członek MKOl, również próbowali dojść do porozumienia z terrorystami, jednak również bezskutecznie. Jakkolwiek negocjatorzy potrafili przekonać ich, że ich żądania są rozważane, dzięki czemu Issa pięć razy przekładał ostateczny czas ultimatum. W innych rejonach wioski sportowcy toczyli normalne życie, nie zwracając uwagi na wydarzenia dziejące się niedaleko. Igrzyska kontynuowano dopóki nie wywarto nacisków na MKOl, aby je przerwano, co stało się 12 godzin po zamordowaniu pierwszego z zakładników. Amerykański maratończyk Frank Shorter, obserwujący wydarzenia z balkonu jego budynku położonego opodal miejsca przetrzymywania zakładników, mówił: „Wyobraź sobie tych biedaków. Co pięć minut psychol z karabinem mówi: »Zabijmy ich teraz«, a ktoś inny mówi: »Nie, poczekajmy jeszcze trochę«. Jak długo byś to wytrzymał?”.
Niewielki oddział niemieckiej policji został przydzielony do wioski olimpijskiej. Byli to członkowie niemieckiej policji granicznej Bundesgrenzschutz, słabo wyszkoleni i bez określonego planu działania, ubrani w olimpijskie dresy, noszący broń półautomatyczną. Zajęli oni pozycje, oczekując na rozkazy, które nigdy nie przyszły. W tym czasie kamery telewizyjne filmowały przygotowania do szturmu i transmitowały je na żywo. Dzięki temu porywacze dobrze wiedzieli, co się dzieje wokół budynku. Na zdjęciach archiwalnych można zauważyć, jak jeden z porywaczy wychyla się, by zobaczyć policjantów ukrywających się na dachu. Po tym, jak Issa zagroził zabiciem dwóch zakładników, policjanci wycofali się.
W pewnym momencie kryzysu negocjatorzy zażądali bezpośredniego kontaktu z zakładnikami na dowód tego, że jeszcze żyją. Trener szermierki Andre Spitzer, który płynnie mówił po niemiecku, oraz trener strzelectwa Kehat Szorr rozmawiali z niemieckimi oficjelami przez okno na drugim piętrze oblężonego budynku, pod okiem dwóch terrorystów, z wycelowaną w nich bronią. Kiedy Spitzer próbował odpowiedzieć na pytanie, został uderzony kolbą AK-47 na oczach kamer transmitujących wydarzenia, po czym został odciągnięty od okna. Kilka minut później Genscher i Walter Töger, burmistrz wioski olimpijskiej, zostali na chwilę wpuszczeni do budynku i rozmawiali z zakładnikami. Tröger był bardzo poruszony tym, w jak godny sposób zakładnicy wytrzymują sytuację, oraz tym, że wyglądali na pogodzonych z losem. Zauważył też, że niektórzy z zakładników, a w szczególności Gutfreund, zaczęli okazywać oznaki psychicznego wyczerpania. Zauważył też, że Dawid Berger został postrzelony w lewe ramię. W czasie składania sprawozdania zespołowi kryzysowemu, Genscher i Tröger powiedzieli, że widzieli „czterech lub pięciu” terrorystów w budynku. Co ważne, liczby te zostały przyjęte jako pewnik.
Nieudana akcja odbicia zakładników.
Relokacja na lotnisku Fürstenfeldbruck.
Kiedy Genscher i Tröger rozmawiali z zakładnikami, trener strzelectwa Kehat Szorr, mówiąc w imieniu swoich współtowarzyszy, powiedział Niemcom, że Izrael nie będzie miał nic przeciwko temu, by przetransportowano ich do jakiegoś arabskiego kraju pod warunkiem, że zagwarantuje się zakładnikom bezpieczeństwo niezależnie do jakiego kraju zostaną przetransportowani. O godzinie 18:00 czasu lokalnego terroryści wysunęli nowe żądanie, domagając się transportu do Kairu. Władze ugięły się pod tym żądaniem (mimo tego, że premier Egiptu Aziz Sedki powiadomił niemieckie władze, że Egipt nie chce być wplątany w kryzys z zakładnikami) i o godz. 22:10 autobus przewiózł terrorystów i zakładników z Connollystraße 31 do dwóch wojskowych helikopterów, które miały ich przetransportować na lotnisko Fürstenfeldbruck w bazie lotniczej NATO. Początkowo terroryści chcieli udać się na międzynarodowe lotnisko Monachium-Riem, położone niedaleko, ale negocjatorzy przekonali ich, że lotnisko Fürstenfeldbruck będzie lepsze z praktycznych względów. Przedstawiciele niemieckich władz, lecący trzecim helikopterem, który poprzedzał dwa pozostałe z terrorystami i zakładnikami, mieli jednak inny motyw przemawiający za takim wyborem – planowali odbicie zakładników na lotnisku.
Pięciu niemieckich snajperów wybranych do urządzenia zasadzki na porywaczy zostało wyznaczonych tylko dlatego, że w czasie weekendowych ćwiczeń wypadali najlepiej. W czasie późniejszego śledztwa oficer przedstawiony jako „snajper nr 2” oświadczył: „W mojej opinii nie jestem strzelcem wyborowym”. Snajperzy zostali rozlokowani dookoła lotniska – trzech na dachu wieży kontroli lotów, jeden ukryty za ciężarówką serwisową i jeden na ziemi za małą wieżą sygnalizacyjną. Żaden z nich jednak nie miał specjalistycznego przeszkolenia. Członkowie sztabu kryzysowego – Schreiber, Genscher, Merk i zastępca Schreibera Georg Wolf nadzorowali i obserwowali akcję z wieży kontrolnej. Jako obserwatorzy byli tam również Cooley, Reeve, szef izraelskiego Mosadu Cewi Zamir oraz zastępca tego ostatniego Wiktor Kohen. Zamir wielokrotnie potem w wywiadach powtarzał, że nigdy nie konsultował z Niemcami akcji ratowniczej oraz że myślał, że jego obecność stawia Niemców w niekomfortowej sytuacji.
Boeing 727 został podstawiony na polu startowym z pięcioma lub sześcioma uzbrojonymi niemieckimi policjantami przebranymi za załogę samolotu. Zgodzono się, że Issa i Tony sprawdzą samolot przed odlotem. Plan polegał na tym, że Niemcy mający przewagę liczebną nad dwoma terrorystami obezwładnią ich, dając jednocześnie snajperom szansę na zabicie pozostałych terrorystów w helikopterach. Uważano, że będzie ich nie więcej niż 2-3, tak jak sugerował to wcześniej Genscher i Tröger. Jednak w czasie transportu autobusem zauważono, że faktycznie terrorystów było ośmiu.
W ostatniej chwili, tuż przed przylotem helikopterów, niemieccy policjanci na pokładzie Boeinga uzgodnili przerwanie misji, nie konsultując tego z przełożonymi. Przez to pięciu snajperów musiało poradzić sobie z przeważającymi liczebnie terrorystami. W tym momencie gen. Ulrich Wegener, doradca Genschera i późniejszy założyciel elitarnej jednostki antyterrorystycznej GSG 9, powiedział: „Jestem pewny, że to zniszczy cały plan!”.
Pierwsze strzały.
Helikoptery wylądowały tuż po 22:30. Wyszło z nich czterech pilotów i sześciu terrorystów. W czasie gdy czterech z nich mierzyło z broni w pilotów (łamiąc tym samym przyrzeczenie, że nie wezmą żadnych niemieckich zakładników), Issa i Tony podeszli do samolotu, by go sprawdzić. Okazało się, że samolot jest pusty. Zorientowawszy się, że zostali zwabieni w pułapkę, dwóch fedainów biegiem ruszyło do helikopterów. Gdy mijali wieżę kontroli lotów „Snajper nr 3” podjął próbę wyeliminowania Issy, co zostawiłoby porywaczy bez przywódcy. Jednak z powodu słabego oświetlenia lotniska nie trafił terrorysty. Zamiast tego kula dosięgnęła Tony’ego, który został ranny w udo. W tym momencie nadzorujący akcję dali rozkaz pozostałym snajperom do otwarcia ognia. Dochodziła właśnie 23:00.
W powstałym chaosie dwóch porywaczy pilnujących pilotów (Ahmed Chic Thaa i Afif Ahmed Hamid) zostało zabitych, a pozostali terroryści (jeden lub dwóch było już rannych) otworzyło ogień spod i zza helikoptera, poza polem widzenia snajperów, ostrzeliwując lampy oświetlające lotnisko. Niemiecki policjant przebywający w wieży kontroli lotów, Anton Fliegerbauer, został zastrzelony. Pilotom udało się uciec, lecz zakładnicy, którzy byli związani w helikopterze, nie mogli tego uczynić. W czasie strzelaniny próbowali poluzować więzy. Już po zakończeniu akcji znaleziono ślady zębów na niektórych linach, którymi byli związani.
Zdenerwowani na Niemców, którzy nie zdawali sobie sprawy z powagi sytuacji, Zamir i Kohen weszli na dach wieży z megafonem i próbowali przekonać terrorystów do poddania się. Odpowiedzią były strzały w ich kierunku.
Śmierć zakładników.
Niemcy nie zdołali na czas zorganizować pojazdów opancerzonych i w obecnej sytuacji wzywano je, aby przełamały patową sytuację. Jako że drogi na lotnisko nie były oczyszczone, pojazdy utknęły w korku i ostatecznie dotarły na lotnisko około północy. Po ich pojawieniu się terroryści zorientowali się, że ich sytuacja znacząco się pogorszyła, doprowadzając prawdopodobnie do paniki w ich szeregach, jako że powodzenie operacji stawało się praktycznie niemożliwe. O godz. 00:04 6 września jeden z terrorystów (prawdopodobnie Issa) odwrócił się do zakładników we wschodnim helikopterze i otworzył do nich ogień z bliskiej odległości. Springer, Chalfin i Friedman zginęli na miejscu, zaś Berger miał jedynie dwie lekkie rany postrzałowe w nogę. Potem terroryści wyciągnęli zawleczkę w granacie i wrzucili go do środka helikoptera, którego wybuch zniszczył maszynę wraz z ciałami zakładników.
Następnie Issa zaczął biec po pasie startowym, strzelając do policjantów, którzy odpowiadając ogniem, zabili fedaina. Inny terrorysta, Khalid Jawad, próbujący uciec, został zastrzelony przez jednego ze snajperów. Co się stało z pozostałymi zakładnikami, jest kwestią sporną. Śledztwo niemieckiej policji wykazało, że jeden ze snajperów i kilku z zakładników mogło zginąć w wyniku strzałów ze strony samych policjantów. Jednak rekonstrukcja wydarzeń przeprowadzona przez magazyn „Time”, na podstawie długo utajnionych raportów bawarskich prokuratorów, wykazała, że trzeci z porywaczy (zidentyfikowany przez Reeva jako Adnan Al-Gashey) stał w drzwiach helikoptera i strzałami ze swojej broni zabił pozostałych zakładników. Gutfreund, Shorr, Slavin Spitzer i Shapira zostali trafieni około 4 razy każdy. Berger był ostatnim zakładnikiem, który zginął. Udusił się dymem. W niektórych przypadkach stwierdzenie przyczyny śmierci u zakładników ze wschodniego helikoptera było utrudnione ze względu na praktycznie całkowite zwęglenie ciał. Z 4 ciał we wschodnim helikopterze tylko ciało Zeeva Friedmana było prawie nienaruszone dlatego, że podmuch eksplozji wyrzucił je poza maszynę.
Następstwa nieudanej akcji.
Trzej pozostali terroryści leżeli na ziemi, dwóch z nich symulowało swoją śmierć. Wszyscy zostali schwytani przez policję. Jamal Al-Gashey został postrzelony w nadgarstek, a Mohammed Safady został powierzchownie ranny w nogę. Groussard Adnan Al-Gashey nie miał żadnych obrażeń. Tony, ostatni terrorysta, uciekł z miejsca akcji, ale został wytropiony dzięki psom policyjnym 40 minut później na parkingu bazy lotniczej. Otoczony, został zastrzelony w czasie wymiany ognia. Około 1:30 akcja została zakończona.
Początkowo w wiadomościach telewizyjnych i radiowych ogłaszano, że wszyscy zakładnicy żyją, a wszyscy terroryści zostali zabici. Później przedstawiciel Międzynarodowego Komitetu Olimpijskiego sugerował, że „początkowe doniesienia były zbyt optymistyczne”. Jim McKay, który relacjonował igrzyska dla stacji ABC, informował na bieżąco o przebiegu akcji na podstawie informacji, które podawał mu Roone Arledge poprzez słuchawkę. O 3:24 McKay otrzymał oficjalne potwierdzenie: „Kiedy byłem dzieckiem, mój ojciec mawiał: »Nasze największe nadzieje i nasze najgorsze obawy rzadko się realizują«. Nasze najgorsze obawy zrealizowały się dziś. Ogłoszono, że było 11 zakładników. Dwóch z nich zostało zabitych wczoraj rano w swoich pokojach, dziewięciu zginęło dziś na lotnisku. Wszyscy zginęli”.
Krytyka akcji odbicia zakładników.
Autor Simon Reeve, jako jeden z wielu, stwierdził, że strzelanina z dobrze wyszkolonymi członkami Czarnego Września pokazała katastrofalny brak przygotowania ze strony niemieckich władz. Byli nieprzygotowani do podołania zaistniałej sytuacji. Ta kosztowna lekcja doprowadziła bezpośrednio do utworzenia w ciągu niecałych 2 miesięcy niemieckiej jednostki specjalnej GSG 9.
Autorzy zgadzają się, że władze niemieckie popełniły szereg błędów. Po pierwsze, z powodu restrykcji w Ustawie zasadniczej RFN, armia nie mogła brać udziału w działaniach na terenie Niemiec podczas pokoju. Odpowiedzialność zrzucono całkowicie na monachijską policję i władze Bawarii.
Wiadomo również, że pół godziny przed przybyciem terrorystów i zakładników na lotnisko Fürstenfeldbruck, liczba terrorystów była większa niż pierwotnie sądzono. Pomimo tych nowych informacji, Schreiber uparcie zdecydował kontynuację akcji według dotychczasowego planu. Informacje o liczbie terrorystów nie dotarły do snajperów, jako że nie mieli radia. W czasie operacji snajperskich, powszechną zasadą jest użycie odpowiedniej liczby snajperów (co najmniej dwóch na każdy znany cel, czyli w tym przypadku dziesięciu) którzy powinni zneutralizować jak największą liczbę celów przy pierwszej próbie.
Jak wspomniano wcześniej, pięciu niemieckich snajperów na lotnisku Fürstenfeldbruck nie miało kontaktu radiowego, ani pomiędzy sobą, ani z dowództwem akcji. Przez to nie mieli oni możliwości skoordynowania ostrzału. Jedynie trzech snajperów w wieży kontrolnej miało kontakt z Georgiem Wolfem, który leżał obok nich wydając im rozkazy. Dwóch snajperów na płycie lotniska dostało niejasne instrukcje, by strzelać wtedy gdy zaczną pozostali snajperzy. W efekcie w czasie akcji byli oni zdani jedynie sami na siebie.
Dodatkowo snajperzy nie mieli odpowiedniego uzbrojenia do takiej akcji antyterrorystycznej. Karabiny Heckler &amp; Koch G3 zostały uznane przez kilku ekspertów za nieodpowiednie do strzałów na dystansie z jakiego prowadzono ostrzał. G3, standardowa broń Bundeswehry w tym czasie, miała 20-calową lufę. Broń z lufą o długości 27 cali zapewniłaby bardziej dokładne prowadzenie ognia. Żaden z karabinów nie był wyposażony w urządzenia optyczne lub na podczerwień. Dodatkowo żaden ze snajperów nie był uzbrojony w stalowy hełm i kamizelkę kuloodporną. Żaden z transporterów opancerzonych nie dotarł na lotnisko przed akcją i zjawiły się one dopiero długo po rozpoczęciu wymiany ognia.
W czasie akcji popełniono również wiele błędów taktycznych. Jak wspomniano wcześniej, „Snajper 2”, ustawiony za wieżą sygnalizacyjną, znalazł się bezpośrednio na linii ognia snajperów z wieży kontrolnej, bez żadnego sprzętu ochronnego. Nikt inny nie znał też jego pozycji. Z tego powodu „Snajper 2” nie wystrzelił ani jednego pocisku dopóki w czasie wymiany ognia, jeden z terrorystów (Khalid Jawad) nie zaczął uciekać pieszo, odkrywając przy tym miejsce ukrycia snajpera. „Snajper 2” zabił porywacza, ale został jednocześnie ciężko ranny przez jednego z policjantów, który nie był świadomy, że strzela do jednego ze swoich kolegów. Jeden z pilotów, Ganner Ebel, leżał obok „Snajpera 2” i również został ranny przez policjantów. Zarówno Ebel, jak i snajper przeżyli akcję i wyleczyli się z ran.
Żaden z policjantów przebranych za członków załogi Boeinga 727 nie został ukarany za opuszczenie swojego posterunku. Wielu policjantom i członkom służby granicznej, których producenci filmu „Jeden dzień we wrześniu” poprosili o wywiad, zagrożono utratą pensji, jeśli zdecydowaliby się na to. Niektórzy z autorów uważali, że w taki sposób władze niemieckie chciały zatuszować własne błędy. Wiele z błędów popełnionych przez Niemców w czasie akcji zostało wytkniętych przez Heinza Hohensinna, który brał w niej udział, ale przeszedł na wcześniejszą emeryturę, więc nie miał pensji do stracenia.
Wpływ na igrzyska.
W wyniku wzięcia zakładników, po raz pierwszy w historii nowożytnych igrzysk olimpijskich, wszystkie konkurencje zostały zawieszone. 6 września w uroczystościach żałobnych na Stadionie Olimpijskim wzięło udział 80 tys. widzów i 3 tys. sportowców. Przewodniczący MKOl Avery Brundage, odniósł się do zamordowanych sportowców w czasie przemowy, sławiącej siłę ruchu olimpijskiego, porównując atak na izraelskich sportowców do wcześniejszych sporów o pozwolenia na udział w igrzyskach profesjonalnych sportowców oraz zakazu udziału w nich reprezentacji Rodezji, co oburzyło wielu słuchaczy. Rodziny ofiar reprezentowane były przez Ankie Spitzer, matkę Mosze Weinberga oraz jego kuzynkę Karmel Eliasz. Ostatnia z przedstawicieli w czasie uroczystości żałobnych, dostała ataku serca i zmarła.
Wielu z 80 tys. ludzi na Stadionie Olimpijskim przybyło z zamiarem oglądania meczu pomiędzy reprezentacjami piłkarskimi RFN i Węgier, który miał odbyć się w tym czasie, używając przy tym głośnych syren, gwizdków itp., oraz machając flagami. Wtedy kilku z widzów rozwinęło baner z napisem „17 zabitych już zostało zapomnianych?”. Baner został usunięty przez ochronę, a odpowiedzialni za to wyproszeni ze stadionu. W czasie uroczystości flaga olimpijska została opuszczona do połowy masztu na prośbę Willy’ego Brandta, podobnie jak flagi większości krajów biorących udział w igrzyskach. Kraje arabskie odmówiły opuszczenia swoich flag, by uczcić śmierć izraelskich sportowców (flagi po sprzeciwie zostały natychmiast podniesione).
Willi Daume, przewodniczący monachijskiego komitetu organizacyjnego, początkowo postulował odwołanie pozostałej części igrzysk, ale po południu Brundage i inni, którzy chcieli dokończenia igrzysk, przeważyli, oświadczając, że ten incydent nie może zatrzymać igrzysk. Brundage oświadczył: „Igrzyska muszą trwać, i musimy... i musimy kontynuować nasze wysiłki, by były czyste i uczciwe”. Decyzja ta została zatwierdzona przez rząd Izraela i szefa izraelskiej reprezentacji Szemu’ela Lalkina.
6 września, po uroczystościach żałobnych pozostali członkowie izraelskiej reprezentacji wycofali się z igrzysk i opuścili Monachium. Wszyscy sportowcy pochodzenia żydowskiego otrzymali ochronę. Egipska reprezentacja zrezygnowała z dalszego udziału w igrzyskach 7 września, podając jako powód decyzji obawę o odwet ze strony organizatorów. Reprezentacje Filipin i Algierii również opuściły igrzyska, podobnie jak niektórzy z członków reprezentacji Norwegii i Holandii. Amerykański maratończyk Kenny Moore, który opisywał wydarzenia dla magazynu „Sports Illustrated”, zacytował holenderskiego biegacza Josa Hermensa: „Kiedy robisz przyjęcie i ktoś zostaje zabity na przyjęciu to nie kontynuujesz przyjęcia. Jadę do domu”. Wielu sportowców, wstrząśniętych tragedią czuło, że ich chęć współzawodnictwa została zniszczona, ale mimo to zostali na igrzyskach.
Rodziny niektórych z ofiar zwróciły się do MKOl o upamiętnienie zamordowanych sportowców. MKOl odmówił, stwierdzając, że odniesienie się bezpośrednio do ofiar mogłoby „zrazić innych członków społeczności olimpijskiej”, jak podaje BBC. Alex Gilady, izraelski członek MKOl, powiedział BBC: „Musimy wziąć pod uwagę co znaczyłoby to dla członków delegacji, które są wrogie Izraelowi”.
Mimo to postawiono pomnik poza Stadionem Olimpijskim w Monachium, w postaci kamiennej tablicy przy moście łączącym stadion z byłą wioską olimpijską. Pamiątkową tablicę ustawiono również przed wejściem do budynku przy Connollystraße 31. 15 października 1999 (rok przed igrzyskami w Sydney) odsłonięto pamiątkową płytę na jednej z wież oświetleniowych (Wieża 14) przy Olimpijskim Stadionie w Sydney, która pozostaje tam do dziś.

</doc>
<doc id="1547558" url="https://pl.wikipedia.org/wiki?curid=1547558" title="Interglacjał mazowiecki">
Interglacjał mazowiecki

Interglacjał mazowiecki (interglacjał wielki, interglacjał Mindel/Riss) – jeden z ciepłych okresów międzylodowcowych epoki plejstoceńskiej, zawarty pomiędzy zlodowaceniami południowopolskimi a zlodowaceniami środkowopolskimi, którego czas trwania określa się w przedziale 350–300 tys. lat BP. Interglacjał ten charakteryzował się istnieniem w optimum klimatycznym lasów mieszanych z dużym udziałem jodły oraz obecnością ciepłolubnej winorośli leśnej ("Vitis silvestris").

</doc>
<doc id="1547559" url="https://pl.wikipedia.org/wiki?curid=1547559" title="Jan de Joinville">
Jan de Joinville



</doc>
<doc id="1547565" url="https://pl.wikipedia.org/wiki?curid=1547565" title="Khantipalo Bhikkhu">
Khantipalo Bhikkhu

Khantipalo, Bhikkhu (właściwie Lawrence Mills). Urodził się w 1932 niedaleko Londynu. Uczeń technikum ogrodniczego, służył jako instruktor w Brytyjskiej armii w Egipcie, wyświęcony na buddyjskiego mnicha w Indiach w późnych latach 50. Został wprowadzony w Buddyzm poprzez książkę "Buddhism" Christmas'a Humpreys'a. Praktykował medytację w Indiach i Tajlandii pod okiem różnorodnych wybitnych nauczycieli od 1963 aż do 1973. Tam też otrzymał wyświęcenie. Wyruszył do Australii. Później przeprowadził się do Sri Lanki i pracował w buddyjskim towarzystwie wydawniczym. Następnie znów powrócił do Australii i w 1978 współzałożył (z Ayya Khemą) " Wat Budda Dhamma" w Wiseman's Ferry w Nowej Południowej Walii, gdzie przez czternaście lat był miejscowym nauczycielem. Powrócił do Londynu w 1995 i dołączył do londyńskiego stowarzyszenia buddyjskiego. Laurence został uczniem Czogjala Namkhai Norbu, pozostawił życie mnicha, ożenił się z Dharmmika a współzałożył " Bodhi Citta Buddhist Centre" w Cairns. Znany jest jako jeden z trzech patriarchów Buddyzmu w Australii (pozostali dwaj to: Lama Yeshe i Robert Aitken)

</doc>
<doc id="1547566" url="https://pl.wikipedia.org/wiki?curid=1547566" title="Przedmoście Święte">
Przedmoście Święte

Przedmoście Święte (niem. "Bruch-Bischdorf") – przystanek osobowy w Przedmościu, na linii kolejowej nr 275 Wrocław Muchobór – Gubinek.
W roku 2017 przystanek obsługiwał 150–199 pasażerów na dobę.
Położenie.
Przystanek osobowy Przedmoście Święte położony jest w centralnej części wsi Przedmoście, przy przejeździe kolejowo-drogowym kategorii A w ciągu drogi Przedmoście – Święte, kilometr od miejscowości Święte.
Historia.
Dzisiejszy przystanek w Przedmościu powstał przy zbudowanej przez Kolej Dolnośląsko-Marchijską linii kolejowej z Wrocławia w kierunku Berlina i Drezna w latach 1843–1846. Odcinek Wrocław – Legnica, na którym leży przystanek, zaczęto budować 29 sierpnia 1843 roku, natomiast otwarto 19 października 1844 roku.
Przystanek w Przedmościu nie został uruchomiony wraz z linią, na której pierwszymi postojami handlowymi pociągów były wyłącznie Wrocław, Leśnica, Miękinia, Środa Śląska, Malczyce oraz Legnica.
Przypuszczalnie, przystanek został wybudowany pod koniec XIX wieku, podczas rozbudowy linii.
Na przedwojennych fotografiach przystanku widać, że na przystanku, przy torze w kierunku Wrocławia stał budynek ryglowy, mieszczący poczekalnię i kasę biletową. Podobna budowla znajdowała się na przystanku Mrozów. Przy torze w kierunku Legnicy znajdowała się strażnica przejazdowa.
W latach 1983–1984 na pierwszym odcinku linii kolejowej nr 275 (do Miłkowic) dokonano elektryfikacji wraz z remontem linii, m.in. wymianą szyn na bezstykowe. 28 grudnia 1984 roku przez przystanek Przedmoście Święte przejechał oficjalnie pierwszy pociąg elektryczny obsługiwany jednostką EN57.
Pierwotnie przystanek posiadał dwa niskie perony jednokrawędziowe o nawierzchni gruntowej. Budynki nie zachowały się po II wojnie światowej. W okresie PRL na przystanku ustawiono blaszane wiaty.
Podczas przebudowy odcinków Miękinia – Przedmoście Święte oraz Przedmoście Święte – Środa Śląska linii kolejowej nr 275, w ramach modernizacji paneuropejskiego korytarza transportowego E-30, w okresie od września 2003 do maja 2004 nadano obecny kształt przystanku – przebudowano układ torowy i sieć trakcyjną, dotychczasowe perony rozebrano, a w ich miejsce wzniesiono obecne wysokie perony jednokrawędziowe.
Linie kolejowe.
Przystanek leży na linii kolejowej nr 275 Wrocław Muchobór – Gubinek. Na odcinku, na którym zlokalizowano przystanek, jest to linia magistralna, dwutorowa, zelektryfikowana, normalnotorowa, znaczenia państwowego, objęta umowami AGC oraz AGTC.
Infrastruktura.
Budynek dworca.
Przystanek współcześnie nie posiada budynku dworcowego.
Perony.
Na przystanek Przedmoście Święte składają się dwa wysokie, jednokrawędziowe perony o wysokości 0,57 m ponad główkę szyny i długości użytkowej 200 m. Perony są zlokalizowane pomiędzy km 29,631 a 29,831 linii kolejowej nr 275. Nawierzchnia peronów jest utwardzona szarą kostką Bauma, natomiast krawędzie wykonane są z czerwonych płyt betonowych. Dojście na przystanek jest możliwe od strony przejazdu kolejowo-drogowego. Na peronach są ustawione ławki i wiaty przystankowe. Perony są wyposażone w oświetlenie, zegary oraz urządzenia megafonowe.
Ruch pociągów.
W rozkładzie jazdy 2012/2013 na przystanku zatrzymywała się większość pociągów osobowych Kolei Dolnośląskich, jedynego operatora pociągów osobowych na odcinku Wrocław – Legnica.
Pociągi KD kursowały w bezpośrednich relacjach z Wrocławia Głównego i z powrotem do stacji (kolejność rosnąca według odległości od przystanku):
Pociągi pospieszne spółki Przewozy Regionalne (pociągi REGIOekspres relacji Wrocław Główny – Drezno) oraz pociąg Express InterCity "„Wawel”", jedyny pociąg spółki PKP Intercity w rozkładzie jazdy 2013/2014 na odcinku Wrocław – Węgliniec (zlikwidowany 13 grudnia 2014 roku), przejeżdżały przez przystanek w Przedmościu bez zatrzymania.

</doc>
<doc id="1547568" url="https://pl.wikipedia.org/wiki?curid=1547568" title="Córy królewskie">
Córy królewskie

Córy królewskie (fr. "filles du roi") – młode kobiety wysłane z Francji metropolitarnej do Nowej Francji w latach 1663–1673. Organizatorami wyjazdów byli król Ludwik XIV i minister Jean-Baptiste Colbert. Na terenie kolonii koordynatorem przyjazdów był intendent Jean Talon.
W pierwszych latach istnienia Nowej Francji problemem był brak kobiet. Większość tych, które tam przybywały, była zakonnicami. Przykładowo w Montrealu około 1665 proporcja niezamężnych kobiet do nieżonatych mężczyzn wynosiła jeden do sześciu. Problem ten miało rozwiązać sprowadzenie większej ilości kobiet z samej Francji. Akcję taką zorganizował król Ludwik XIV, stąd kobiety te zwano "córami królewskimi". Było ich około 800.
Córy królewskie miały co najwyżej 25 lat; ich średnia wieku wynosiła 22 lata. Pochodziły głównie z Paryża, Rouen i La Rochelle. Były dobrze wykształcone – prawie 350 ukończyło szkołę przy Hôpital général, paryskim sierocińcu. Lepszym wykształceniem legitymowały się córy królewskie pochodzące z rodzin mieszczańskich (prawie 60) i zubożałych szlacheckich rodów (kilkanaście). Król przeznaczył każdej córze królewskiej uposażenie w wysokości od 50 do 100 liwrów.
Po przyjeździe do kolonii córy królewskie wychodziły dość szybko za mąż, zwykle po kilku tygodniach. Nieraz zdarzało się, że to kobieta wybierała męża, a nie na odwrót. Córy królewskie, wychowane w wierze katolickiej, lepiej wykształcone od przeciętnych Francuzek, wywarły silny wpływ na tworzenie się quebeckiej wspólnoty.
Istnieją przekazy, że córy królewskie były kobietami lekkich obyczajów, zgarniętymi z paryskich ulic i wysłanymi za Atlantyk. Większość naukowców kwestionuje te przekazy, wskazując na to, że córy królewskie były bardzo wyselekcjonowaną grupą kobiet, nad ich moralnością w pierwszych miesiącach pobytu w Nowej Francji czuwały zakonnice, a te, które prowadziły się niestosownie, mogły być odsyłane z powrotem.

</doc>
<doc id="1547572" url="https://pl.wikipedia.org/wiki?curid=1547572" title="Kolegium Artes Liberales">
Kolegium Artes Liberales

 Kolegium Artes Liberales – jednostka naukowo-dydaktyczna, będąca częścią Wydziału „Artes Liberales” Uniwersytetu Warszawskiego, prowadząca unikatowe w skali Polski studia na kierunku "artes liberales" (pierwszego i drugiego stopnia). KAL odwołuje się do starożytnej i średniowiecznej tradycji sztuk wyzwolonych, a przy tym korzysta z wzorców amerykańskich "colleges of liberal arts and sciences".
Idea.
Termin "artes liberales" w starożytnym Rzymie oznaczał edukację przygotowującą do zostania wolnymi obywatelami. W średniowieczu nazwa ta oznaczała siedem sztuk wyzwolonych.
W czasach współczesnych tradycja "liberal arts" została zinstytucjonalizowana w latach 80. XX w. w USA. Program nauczania w "liberal arts college" oparty jest na "core curriculum". "Core" warszawskiego Kolegium w kształcie nawiązuje do systemu chicagowskiego.
Historia.
Kolegium zostało założone przez pracowników naukowych związanych z Kolegium MISH UW i Instytutem Badań Interdyscyplinarnych "Artes Liberales" (IBI "AL"). Powstało 10 grudnia 2008 roku na mocy porozumienia pomiędzy Christian A. Johnson Endeavor Foundation, Fundacją „Instytut Artes Liberales” i Uniwersytetem Warszawskim. W 2009 roku odbył się pierwszy nabór na dwuletnie studia licencjackie. W 2011 roku otwarto program dwuletnich studiów magisterskich.

</doc>
<doc id="1547573" url="https://pl.wikipedia.org/wiki?curid=1547573" title="Stanisław Jabłonowski (powstaniec listopadowy)">
Stanisław Jabłonowski (powstaniec listopadowy)

Stanisław książę Jabłonowski herbu Prus III (ur. 10 marca 1799, zm. 15 sierpnia 1878 we Lwowie) – książę w Królestwie Kongresowym w 1820 roku, powstaniec listopadowy, pionier przemysłu naftowego.
Życiorys.
Był w prostej linii potomkiem hetmanów: Stanisława Jana Jabłonowskiego i Pawła Jana Sapiehy, synem Stanisława Pawła księcia Jabłonowskiego i Teodory z Walewskich. Wykształcenie początkowe otrzymał za granicą, w pensjonacie arystokratycznym w Paryżu i w zakładzie edukacyjnym pastora Gerlacha w Szwajcarii. Gdy ostatecznie wrócił do kraju w 1815 roku, z trudem mówił po polsku. W 1814 roku, na balu u jego matki, został przedstawiony cesarzowi Aleksandrowi I; wtedy też młody książę zadeklarował chęć wstąpienia do służby wojskowej. W 1816 roku zgłosił się na ochotnika na egzamin, po którym przyjęty został jako kadet do baterii pozycyjnej artylerii konnej gwardii. Dzięki swemu pochodzeniu już po dwóch latach został awansowany do stopnia podporucznika. Skonfliktowany z wielkim księciem Konstantym Pawłowiczem w 1821 roku złożył dymisję.
Po wybuchu powstania listopadowego wrócił do wojska. Służył w 4 Baterii Artylerii Lekkokonnej. Brał udział w potyczce pod Miłosną (18 lutego 1831), I bitwie pod Wawrem (19 lutego), oraz bitwie pod Grochowem (25 lutego), za którą 16 marca 1831 roku otrzymał Krzyż Złoty Virtuti Militari. Walczył potem bitwie pod Domanicami i bitwie pod Iganiami (10 kwietnia). Niezwłocznie po tej ostatniej awansowany był do stopnia kapitana. Brał udział w wyprawie na gwardie cesarskie. 26 maja 1831 roku walczył w bitwie pod Ostrołęką. Kiedy korpus Tomasza Łubieńskiego przeszedł za Narew, pozycja jego baterii stała się zagrożona. Ostrzeżony o tym, tak zareagował na propozycję odwrotu:
"To ja tu sam pozostanę. Pierwszy raz dowodzę bateryą, nie ustąpię bez rozkazu".
Po objęciu przez Józefa Bema dowództwa nad całą artylerią polską, Jabłonowski został jego szefem sztabu. Brał udział w fortyfikowaniu Warszawy, po czym objął dowództwo 2 Baterii Artylerii Lekkokonnej, wchodzącej w skład Korpusu Rezerwowego Artylerii, dowodzonego przez pułkownika Chorzewskiego. Brał udział w obronie Warszawy, walcząc najpierw w pobliżu rogatek Mokotowskich, potem – Jerozolimskich.
Jest autorem pamiętników z udziału w powstaniu listopadowym, noszących tytuł "Wspomnienia o bateryi pozycyjnej artyleryi konnej gwardyi królewsko-polskiej".
Był pionierem przemysłu naftowego. W 1852 roku założył w "Pustym lesie" w Siarach pierwszą na świecie kopalnię tzw. oleju skalnego (ropy naftowej wydobywającej się z gór) o znaczeniu przemysłowym. W pobliżu pałacu w Kobylance posiadał fabrykę asfaltu.
Był dwukrotnie żonaty. Za pierwszym razem pojął za żonę Marię Gonzagę-Myszkowską-Wielopolską, za drugim – w 1875 roku, a więc w wieku 76 lat, jej matkę, Wandę z Ossolińskich secundo voto Potocką. Nie miał dzieci. Pochowany na Cmentarzu Rakowickim.

</doc>
<doc id="1547575" url="https://pl.wikipedia.org/wiki?curid=1547575" title="Frejdlich">
Frejdlich

Frejdlich:

</doc>
<doc id="1547577" url="https://pl.wikipedia.org/wiki?curid=1547577" title="Sekcja Spadochronowa WKS &quot;Wawel&quot; Kraków">
Sekcja Spadochronowa WKS &quot;Wawel&quot; Kraków

Sekcja Spadochronowa Wojskowego Klubu Sportowego „Wawel” Kraków – jedna z siedmiu sekcji sportowych WKS „Wawel” Kraków. Powstała w 1967 r. poprzez włączenie sekcji spadochronowej 6 Pomorskiej Dywizji Powietrznodesantowej do WKS „Wawel” Kraków. Sekcja dziedziczy tradycje plutonu sportowego. Do roku 2017 strukturalnie powiązana najpierw z plutonem wyczynowym 6 PDPD, następnie ze Spadochronową Grupą Sportowo-Pokazową 6 Brygady Desantowo-Szturmowej, później z etatowym plutonem zabezpieczenia szkolenia kompanii zabezpieczenia szkolenia 6 Brygady Powietrznodesantowej. Obecnie nie związana już tak ściśle z 6 BPD, zawodnicy sekcji są żołnierzami różnych jednostek wojskowych. Współpracuje z 2 Hrubieszowskim Pułkiem Rozpoznawczym, 6 Brygadą Powietrznodesantową i Ośrodkiem Szkolenia Wysokościowo-Ratowniczego i Spadochronowego Sił Powietrznych.
Powstanie i początek działalności sekcji.
Rozkazem Dowódcy 6 Pomorskiej Dywizji Powietrznodesantowej nr Pf-47 z marca 1959 r. został utworzony pluton sportowy, skupiający żołnierzy dywizji zaawansowanych w sporcie spadochronowym. Pluton liczył, w zależności od potrzeb, od 12 do 25 ludzi. Pierwszym dowódcą plutonu sportowego był kpt. Jan Żebrowski. W latach 1964–1969 dowódcą, trenerem (w latach 1962–1964) i jednocześnie zawodnikiem był por. Augustyn Konior. Utworzenie plutonu sportowego zapoczątkowało pierwszy etap działalności sekcji spadochronowej jeszcze przed włączeniem jej do WKS „Wawel” Kraków. Do 1967 r. pluton sportowy był organizowany w każdym roku na wiosnę (w marcu, kwietniu), aby trenować i reprezentować 6 PDPD i WOW na zawodach spadochronowych. Jesienią (wrzesień, październik) pluton był rozwiązywany, a zawodnicy odchodzili na okres zimowy do swoich macierzystych jednostek. Do sukcesów zaliczyć należy: zespołowe tytuły mistrza Polski zdobyte w latach 1963, 1964, 1965, 1966, 1967 oraz w Mistrzostwach Wojska Polskiego w latach 1962, 1963, 1964, 1965, 1966, 1967. Trenerem sekcji od 1967 r. został por. Jan Cierniak. Trzon sekcji spadochronowej w tych latach stanowiła kadra zawodowa, do której należeli między innymi: por. Augustyn Konior, por. Jan Cierniak, sierż. Ryszard Giec, sierż. Zbigniew Kobajło, sierż. Marian Ziętek, sierż. Janusz Molik, sierż. Henryk Czyż, kpr. Edward Ligocki, plut. Edward Burakowski. Uzupełniali ją żołnierze odbywający zasadniczą służbę wojskową, a posiadający umiejętności spadochronowe zdobyte w aeroklubach.
Działalność od roku 1967 do chwili obecnej.
W 1967 r. decyzją Inspektoratu Szkolenia Ministerstwa Obrony Narodowej sekcja spadochronowa 6 PDPD została włączona do WKS „Wawel” Kraków. Było to włączenie formalne, ponieważ szkoleniem spadochronowym, zabezpieczeniem w kadrę trenerską zajmowała i nadal zajmuje 6 PDPD (od 1987 r. 6 Brygada Desantowo-Szturmowa). Zawodnicy sekcji pełnili służbę w dywizji, a następnie w brygadzie oddelegowani do plutonu wyczynowego. Struktury organizacyjne sekcji pozostały bez zmian. W dalszym ciągu funkcję trenera pełnił por. Jan Cierniak. Funkcję kierownika skoków podczas treningów pełnili kolejno starsi zawodnicy sekcji. W strukturze tej, w zasadzie trener odpowiedzialny był za wszystko, to jest: za szkolenie, wyniki, dyscyplinę, za wszelkie sprawy organizacyjne. W miarę możliwości w poszczególnych przypadkach otrzymywał pomoc z 6 PDPD i z WKS „Wawel” Kraków. Duże zasługi w tym okresie w organizacji szkolenia sekcji położył mjr Zdzisław Werschner, a w zakresie treningu ogólnorozwojowego zawodników sekcji – ppłk Zdzisław Stolarski, mjr mgr Jan Rybicki i kpt. mgr Krzysztof Adamski. Wszechstronnej pomocy w zakresie zabezpieczenia sprzętu sportowego i organizacji zimowych obozów kondycyjnych udzielali instruktorzy 6 PDPD: kpt. mgr Ryszard Dryl, mjr mgr Jan Rybicki i mjr mgr Leon Lewiński. Również duży wkład w szkolenie zawodników sekcji wnieśli: ppłk Zdzisław Dzierżewicz i kpt. Waldemar Skorupski w treningu strzeleckim oraz olimpijczyk – mjr Stanisław Ożóg – w treningu biegowym.
W roku 1969 i 1970 do WKS „Wawel” wstąpili skoczkowie pełniący zasadniczą służbę wojskową w 6 PDPD, tj. szeregowcy: Roman Łapucki, Lesław Panaś, Stanisław Sondej, Kazimierz Skowron, Andrzej Nawracaj, Wiktor Świegoda, Józef Łuszczki. Wszyscy oni ze spadochroniarstwem zetknęli się wcześniej w aeroklubach regionalnych. W sekcji WKS „Wawel” ich szkoleniem zajmował się doświadczony skoczek, por. Jan Cierniak. Pod jego okiem nabrali doświadczenia i umiejętności, startując w latach 1970–1971 jako II reprezentacja WOW (zawodnicy sekcji startując w SMWP – Spadochronowych Mistrzostwach Wojska Polskiego reprezentowali WOW, natomiast na SMP – Spadochronowych Mistrzostwach Polski barwy klubowe). W lipcu 1972 r. w WKS „Wawel” został utworzony etat kierownika sekcji. Pierwszym kierownikiem sekcji spadochronowej został instruktor spadochronowy I klasy mjr rez. Jan Sikorski. W związku z tymi zmianami organizacyjnymi znacznie wzmocniona została pozycja sekcji spadochronowej w klubie, a kadra szkoleniowa odciążona została od załatwiania wszelkich spraw organizacyjnych. W tym czasie, do 1972 r., odchodzili stopniowo z sekcji spadochronowej WKS „Wawel” starsi zawodnicy, tacy jak: por. Jan Cierniak, por. Augustyn Konior, chor. Zbigniew Kobajło, sierż. Ryszard Giec, sierż. Franciszek Szuberla, sierż. Marian Ziętek, sierż. Janusz Gawłowski, sierż. Edward Burakowski. W wyniku tego ciężar reprezentowania WKS „Wawel” spadł na młodych zawodników. Zaplecze sekcji złożone z nowych zawodników stanowili wyłącznie żołnierze 6. PDPD. W 1973 r. do sekcji wstąpili Janusz Raj i Jerzy Dąbrowski. W 1972 r. obowiązki trenera objął były zawodnik sekcji, chor. Janusz Molik. Od 1975 r. do 1977 r. trenerem sekcji w wieloboju desantowym został, sierż. Krystian Kaik. Obydwaj byli w tym okresie trenerami Kadry Spadochronowej Wojska Polskiego. W drugiej połowie lat siedemdziesiątych sekcja awansowała do miana sekcji wiodącej w klubie, co dawało jej pewne przywileje w stosunku do innych sekcji.
W 1977 r. trenerem został st. sierż. Andrzej Nawracaj. Wprowadził on nowoczesne formy treningu. W cyklu rocznym umieścił 5 okresów treningowych. Przyjęcie takiej formy treningu umożliwiło prowadzenie długofalowego cyklu przygotowań, na przykład do mistrzostw świata, mistrzostw Europy czy Spadochronowych Mistrzostw Armii Zaprzyjaźnionych. Istniały również plany szczegółowe treningu, opracowane w cyklu tygodniowym. System ten zdawał egzamin. W latach 80. dowództwo ograniczyło limit godzin nalotu na samoloty i śmigłowce, brak było pieniędzy na nowoczesne spadochrony. Wprowadzony do sekcji w połowie lat 70. spadochron Strato-Cloud kosztował ponad 2000 dolarów, co przy zapotrzebowaniu sekcji wynoszącym około 10. sztuk rocznie stanowiło koszty trudne do poniesienia przez klub. W czasie, gdy w drugiej połowie lat 70. czołowi zawodnicy wykonywali po 700 skoków rocznie, to na początku lat 80. średnia ta spadła do 350-400 skoków. Z sekcji odeszli zawodnicy: st. sierż. Wiktor Świegoda i st. sierż. Kazimierz Skowron. W roku 1981 i 1982 nastąpiło dalsze osłabienie sekcji. Odeszli kolejno: st. sierż. Jerzy Dąbrowski i najlepszy akrobata w historii sekcji st. sierż. Roman Łapucki, medalista świata z Rzymu. W 1983 r. odszedł członek kadry Wojska Polskiego i kadry narodowej st. sierż. Janusz Raj. Zespół uzupełnili skoczkowie: sierż. Wiesław Guzik i sierż. Marian Bobowski. Również ich rówieśnicy sierż. Bogusław Marszałek, sierż. Ryszard Galiński i sierż. Tadeusz Matejek przyczynili się do odzyskania utraconej pozycji lidera wśród klubów wojskowych. W 1985 r. odszedł medalista SMP i SMWP, sierż. sztab. Lesław Panaś, a do pierwszego zespołu dołączyli plutonowi: Grzegorz Ostasz, Grzegorz Świerad, Dariusz Kasperek. Mocnym punktem drużyny został przybyły z WKS „Śląsk” akrobata plut. Ireneusz Zalewski.
W 1986 r. nastąpiła zmiana na stanowisku kierownika sekcji. Stanowisko to objął zawodnik sekcji por. Stanisław Sondej. W 1988 r. odszedł do rezerwy zawodnik i trener sekcji oraz kadry narodowej por. Andrzej Nawracaj. Jego obowiązki przejął por. Józef Łuszczki. Jesienią tego roku podjęto decyzję o zakupie nowych spadochronów produkcji amerykańskiej typu ParaFoil-282. W połowie lat 80. cała czołówka światowa skakała na tego typu sprzęcie, natomiast zawodnicy sekcji wykonywali skoki na spadochronach RL-12, wynikało to z braku funduszy. W 1989 r. trafił do sekcji zawodnik „Śląska”, Marcin Bielecki. Praktycznie z każdych zawodów wracał z medalami. Początek lat 90. przyniósł zmiany na stanowisku trenerskim. Miejsce por. Józefa Łuszczkiego zajął, chor. Wiesław Guzik. Funkcję prezesa sekcji piastował wówczas późniejszy komendant WKS „Wawel” mjr Kazimierz Skowyra.
Rok 1994 to kolejna zmiana na etacie trenerskim. Po trzyletniej pracy z zawodnikami odszedł na emeryturę chor. Wiesław Guzik. Jego miejsce zajął chor. Ireneusz Zalewski. Z jego inicjatywy sekcję zasiliła między innymi Monika Filipowska. W okresie tym średnia skoków przypadająca na jednego zawodnika wynosiło około 350 skoków rocznie. W 1997 r. miejsce po chor. Ireneuszu Zalewskim oddelegowanym do pełnienia służby w misji stabilizacyjnej SFOR w Bośni i Hercegowinie zajął na krótko, odchodzący na emeryturę chor. Marian Bobowski. Nowym kierownikiem sekcji został niezwiązany dotąd ze spadochroniarstwem kpt. Andrzej Weryński. W tym samym roku w tragicznym wypadku podczas górskiej wspinaczki zginął żołnierz służby zasadniczej, szer. Jacek Milecki. Wiosną 1998 r. na stanowisko trenera sekcji został powołany chor. Tadeusz Matejek.
W listopadzie 1999 r. w celu umożliwienia metodycznego i fachowego doskonalenia umiejętności w zakresie skoków spadochronowych sportowych i pokazowych przez wyselekcjonowanych żołnierzy 6 BDSz, oraz w celu umożliwienia żołnierzom 6. BDSz lepszego reprezentowania Brygady i Wojska Polskiego w zawodach, przeorganizowano pluton wyczynowy w Spadochronową Grupę Sportowo-Pokazową 6 BDSz SGSP do życia powołał ówczesny dowódca brygady gen. bryg. Bronisław Kwiatkowski rozkazem nr 85 z dnia 13.08.1999 r. Dowódcą SGSP został dotychczasowy dowódca plutonu wyczynowego, i jednocześnie trener sekcji chor. Tadeusz Matejek. W skład grupy weszli wszyscy zawodnicy, którzy wcześniej wchodzili w skład plutonu wyczynowego, czyli męska kadra kierownicza i zawodnicza sekcji spadochronowej WKS „Wawel”.
Na walnym zebraniu sekcji, w listopadzie 1999 r. zostały wybrane nowe władze sekcji. Przewodniczącym sekcji został szef sztabu 6 BDSz, doświadczony instruktor spadochronowy płk dypl. Marek Żerdecki, a kierownikiem sekcji instruktor służby spadochronowej brygady por. Artur Gosiewski. W latach kolejnych następowały znowu zmiany personalne wśród składu kadry zawodniczej sekcji, przychodzili nowi, młodzi zawodnicy pozostając w służbie zawodowej i nadterminowej, a odchodzili starsi do wykonywania innych obowiązków lub poświęcając się życiu rodzinnemu. Do pełnienia innych obowiązków służbowych w 6 BDSz odeszli: sierż. szt. Grzegorz Świerad i sierż. szt. Tomasz Świerad. W sierpniu 2002 r. sierż. szt. Marcin Bielecki dołączył do grona „siedmiotysięczników” i stał się czynnym zawodnikiem sekcji z największą ilością skoków.
Sekcja występowała nie tylko w roli uczestnika różnych imprez sportowych, ale również organizowała i współorganizowała zawody spadochronowe. Od wielu lat współorganizowała Puchar Polski „Para-Ski”, tj. od roku 1995, kiedy to XIX Oddział Związku Polskich Spadochroniarzy rozpoczął organizację tej imprezy w Bielsku-Białej i Szczyrku. W tym okresie treningi skoków odbywały się głównie na lotnisku Aeroklubu Krakowskiego w Pobiedniku Wielkim. W 2004 r. sekcja została zmuszona do przesunięcia części zgrupowań na lotnisko Aeroklubu Bielsko-Bialskiego w Aleksandrowicach. Stało się tak przez zmiany w przepisach dotyczących zarządzania przestrzenią powietrzną. Pobiednik został włączony do CTR-u lotniska Balice i loty mogły tam wykonywać tylko statki powietrzne wyposażone w transponder. Część wojskowych statków powietrznych nie spełniała tego wymagania. 26 kwietnia 2004 r., podczas skoków ze śmigłowca PZL W-3 Sokół, wypadkowi spadochronowemu uległ trener sekcji st. chor. Tadeusz Matejek. Podczas skoku na celność lądowania z wysokości 1000 metrów, w czasie trwania procesu otwarcia spadochronu głównego, uderzył w niego kolejny skoczek. W wyniku zderzenia Tadeusz Matejek odruchowo otworzył spadochron zapasowy i stracił przytomność. Bez przytomności lądował na spadochronie zapasowym i nienapełnionym głównym. Na skutek zderzenia w powietrzu i uderzenia w ziemię doznał rozległych złamań i obrażeń wewnętrznych. W okresie po wypadku obowiązki trenera pełnił sierż. szt. Stanisław Gruszka. Z działalnością organizacyjną związane były zmiany kadrowe. Pracę w sekcji zakończył sierż. szt. Marcin Bielecki. Na początku 2004 r. wyjechał pełnić służbę w II zmianie polskiego kontyngentu w Iraku, a po powrocie rozpoczął pełnienie obowiązków służbowych w warsztacie sprzętu spadochronowego 6 kompanii remontowej. W tym samym roku do kadry zawodniczej dołączyli: st. sierż. Krzysztof Martinczak i st. szer. Grzegorz Zajączkowski. Pierwszy wcześniej pracował jako instruktor spadochronowy w 6 batalionie desantowo-szturmowym, drugi trafił do służby w SGSP odbyć zasadniczą służbę wojskową wprost z aeroklubu.
Zgodnie z paragrafem 43 rozdziału 5. Statutu Wojskowego Klubu Sportowego „Wawel” Kraków, 21 kwietnia 2005 r. odbyło się walne zebranie sekcji. Wybrano władze sekcji i ustalono główne kierunków działalności sekcji. Kierownikiem sekcji został wybrany ponownie Artur Gosiewski, a prezesem sekcji został po raz kolejny gen. Mieczysław Bieniek. Rok 2005 przyniósł kolejne zmiany kadrowe. Ze służbą w SGSP i w 6 BDSz pożegnał się mł. chor. Andrzej Naumienia. W październiku, decyzją Ministra Obrony Narodowej, został wyznaczony na inne stanowisko w Siłach Zbrojnych RP. Jesienią, razem ze skoczkami z Policji, wykonano skoki na Stadion Śląski w Chorzowie. Zorganizowanie takich skoków pozwoliło na doskonalenie umiejętności lądowania wewnątrz „głębokich” obiektów. W lipcu 2006 r., na lotnisku w Pobiedniku Wielkim, na spotkanie ze spadochroniarzami 6 BDSz przybył Minister Obrony Narodowej Radosław Sikorski. Przed konferencją prasową wykonał skok w charakterze pasażera systemu tandem, pilotem tandemu był st. plut. Rafał Zgierski. W tym czasie odeszli kolejno: st. plut. Mariusz Nowak, st. plut. Piotr Królak, sierż. Sławomir Krzyżanowski, st. plut. Piotr Gądek, sierż. Jarosław Toczko. Do Wojskowego Klubu Spadochronowego „Skrzydło” w Oleśnicy przeszła mistrzyni świata w celności lądowania ppor. Monika Sadowy-Naumienia (wcześniej Filipowska). W tym czasie sekcja wróciła do organizacji zawodów spadochronowych w Krakowie. Po latach przerwy, w 2007 r. sekcja współorganizowała I Międzynarodowy Spadochronowy Puchar Krakowa. Zawody przeprowadzono na Błoniach Zwierzynieckich w Krakowie w ramach obchodów pięćdziesięciolecia „Bordowych Beretów”. Rok później, we wrześniu 2008 r. sekcja uczestniczyła w organizacji – również na Błoniach – 12. Mistrzostw ZPS w Celności Lądowania, a w roku 2010 na Błoniach i na lotnisku Aeroklubu Krakowskiego w Pobiedniku Wielkim, 42. Mistrzostw Wojska Polskiego w Spadochroniarstwie. W 2009 r. sekcja pod patronatem i przy mecenacie Prezydenta Miasta Krakowa prof. Jacka Majchrowskiego, we współpracy z Wydziałem Sportu Urzędu Miasta Krakowa, zespół pod nazwą „Kraków Wawel” rozpoczął swój udział w całym cyklu zawodów Spadochronowego Pucharu Świata w Celności Lądowania. W latach 2005–2009 do sekcji dołączyła Joanna Borgieł i kilku zawodników (w kolejności chronologicznej): Michał Krok, Marcin Krywult, Tomasz Podstawka, Kamil Wójciak, Dariusz Gloc, Jakub Majchrzak i Damian Książek.
Rok 2010 przyniósł kolejną znaczącą zmianę. 6 BDSz przekształciła się w 6 Brygadę Powietrznodesantową, a w ramach powstałej kompanii zabezpieczenia desantowania utworzono pluton zabezpieczenia szkolenia, skupiający zawodników sekcji i mający reprezentować 6 BPD na zawodach spadochronowych. Dowódcą plzabszkol został trener chor. Stanisław Gruszka, a szkolenie nadzorował w dalszym ciągu kpt. Artur Gosiewski. Zmiana dotyczyła wojska, ale miała wpływ na funkcjonowanie sekcji. W czerwcu 2010 r. sekcja wykonała skoki spadochronowe z lądowaniem w WOSzK Zakopane w Groniku. Rafał Zgierski obchodził tam razem z innymi jubilatami swój 7000. skok. W listopadzie tego roku Prezydent Jacek Majchrowski docenił zasługi sekcji dla promocji Miasta Krakowa i uhonorował Odznaką „Honoris Gratia” Bognę Bielecką, Artura Gosiewskiego i Rafała Zgierskiego. Sekcja starała się przybliżać spadochroniarstwo wszystkim, nawet niepełnosprawnym. Kontynuowano pikniki integracyjne połączone ze skokami tandemowymi właśnie dla niepełnosprawnych. Ostatnie tego typu skoki odbywały się na Błoniach ze słowackiego śmigłowca Mi-8. W ramach współpracy w UMK, sekcja wykonała w 2011 r. skoki pokazowe i tandemowe na plaży w Sopocie przy molo. Spadochroniarze „Wawelu” kontynuowali organizację Pucharu Krakowa. W roku 2015 na Pobiedniku, odbył się II Międzynarodowy Spadochronowy Puchar Krakowa im. Stanisława Brewczyńskiego. Zasługi skoczków spadochronowych z Krakowa docenił Minister Sportu i Turystyki, przyznając Mieczysławowi Bieńkowi, Arturowi Gosiewskiemu, Tadeuszowi Matejkowi brązową odznakę „Za Zasługi dla Sportu”. Również w tym okresie nie obyło się bez zmian personalnych. Do sekcji dołączyły dwie zawodniczki: Julia Hernas i Jolanta Sikora. A także dołączyło kilku zawodników: Bartłomiej Wójciak, Tomasz Matysek, Mateusz Stachura i Piotr Ciągło. Były też rozstania. Jedno było tragiczne – 5 lipca 2014 r. w katastrofie lotniczej w Topolowie zginął Bartłomiej Wójciak. Pomimo krótkiej działalności w sekcji zdążył zdobyć tytuł indywidualnego Mistrza Wojska Polskiego w Spadochroniarstwie. Ze sportu spadochronowego odszedł trener Stanisław Gruszka. Poza tym odeszli (w kolejności chronologicznej): Michał Krok, Marcin Krywult, Krzysztof Martinczak, Olga Martinczak i Tomasz Matysek.
Przez cały okres swojej pracy sekcja oprócz działalności sportowej, zajmowała się również zadaniami wynikającymi z charakteru służby jej zawodników. Były to różnego rodzaju ćwiczenia taktyczne, na których demonstrowali swoje umiejętności. Przykładem może być lądowanie zawodników sekcji podczas działań taktycznych „Tatry 95” na zaporze w Myczkowcach, czy też na zaporze w Solinie trzy lata później.
Osiągnięcia sportowe.
W ciągu kilkudziesięciu lat swojej działalności sekcja spadochronowa WKS „Wawel” Kraków może poszczycić się wieloma osiągnięciami sportowymi. W tym okresie zawodnicy sekcji nieprzerwanie należeli do czołówki krajowej w spadochroniarstwie. Startowali na wielu zawodach krajowych i zagranicznych, odnosząc sukcesy indywidualne i zespołowe. Najważniejszymi dla wojskowych spadochroniarzy zawodami są Spadochronowe Mistrzostwa Wojska Polskiego (SMWP). W zawodach tych zawodnicy sekcji zanotowali szczególnie wiele osiągnięć. Startowali we wszystkich mistrzostwach, które były rozgrywane. Zdobyli tytuł drużynowego mistrza Wojska Polskiego w latach: 1962, 1963, 1964, 1965, 1966, 1967, 1976, 1977, 1979, 1980, 1994, 1999, 2005.
Kolejnymi ważnymi zawodami rangi krajowej, w jakich biorą udział zawodnicy sekcji spadochronowej WKS „Wawel” Kraków są Spadochronowe Mistrzostwa Polski (SMP). Obecnie, w związku z wyodrębnieniem się wielu dyscyplin w sporcie spadochronowym, są to Spadochronowe Mistrzostwa Polski w Konkurencjach Klasycznych (SMPwKK). Zawodnicy sekcji zdobyli tytuł drużynowego mistrza Polski w latach: 1963, 1964, 1965, 1966, 1967, 1969, 1970, 1972, 1973, 1974, 1975, 1977, 1979, 1982, 1989, 1990, 1994, 2001.
Zawodami krajowymi rangi mistrzowskiej są również Spadochronowe Mistrzostwa Polski w Akrobacji Zespołowej RW-4. Są one organizowane z przerwami od 1989 r. Sekcja zdobyła tytuł mistrza Polski w tej dyscyplinie sportu spadochronowego dwukrotnie, w latach: 1996 i 2000.
Ważnymi dla sekcji zawodami krajowymi rangi mistrzowskiej są Mistrzostwa Polski w Wieloboju Spadochronowym (MPwWS). W ostatnich latach cykl treningowy całości sekcji jest ukierunkowany pod kątem wieloboju spadochronowego. Od 2000 r. reprezentacje sekcji zdobyły tytuł mistrzowski w tej dyscyplinie w latach: 2002, 2004, 2005, 2006, 2007, 2008, 2011, 2012.
Zawodnicy sekcji spadochronowej WKS „Wawel” Kraków reprezentowali i nadal reprezentują barwy Polski na zawodach międzynarodowych. W 1974 r. na Spadochronowych Mistrzostwach Świata (SMŚ) w Szolnoku (Węgry) z WKS „Wawel” startowali: Józef Łuszczki, Roman Łapucki oraz Małgorzata Trepka. W klasyfikacji ogólnej mistrzostw zajęli oni miejsca w pierwszej dziesiątce, a w skokach grupowych na celność lądowania reprezentacja Polski zdobyła srebrny medal. W 1975 r. na Spadochronowych Mistrzostwach Europy (SME) w Portorožu (Jugosławia) zawodnicy „Wawelu” zdobyli srebrny medal w skokach grupowych na celność lądowania. Rok później na SMŚ w Rzymie drużyna, w skład której wchodzili: Józef Łuszczki i Roman Łapucki, wywalczyła srebrny medal w skokach grupowych na celność lądowania. W letniej Spartakiadzie Armii Zaprzyjaźnionych w 1977 r. na Kubie Józef Łuszczki miał swój udział w zdobyciu złotego medalu przez polską ekipę w akrobacji zespołowej. W 1984 r. Lesław Panaś wywalczył na Spadochronowych Mistrzostwach Armii Zaprzyjaźnionych (SMAZ) srebrny medal w celności lądowania. W 1989 r. na Spadochronowym Pucharze Świata (SPŚ), odbywającym się w Niemczech drużyna „Wawelu” zajęła II miejsce w celności lądowania. Kilka miesięcy później złoty medal w celności lądowania na Spadochronowych Mistrzostwach Państw Socjalistycznych (SMPS) zdobył Marian Bobowski. Był to ogromny sukces tego zawodnika, pokonał uważanych za najlepszych na świecie czołowych skoczków z ZSRR. 1992 r. to ogromny sukces polskich spadochroniarzy. Na XXI SMŚ w Austrii polska drużyna, w skład której wchodzili: Marian Bobowski i Marcin Bielecki zajęła II miejsce zdobywając tym samym tytuł wicemistrzowski. Ten sam skład zawodników na SPŚ w celności lądowania rozegranym w USA zdobył brązowy medal. Nie tylko mężczyźni odnosili sukcesy w tym sporcie, o czym świadczyła postawa Moniki Filipowskiej, która w 1993 r. na SME w Rumunii zajęła III miejsce w akrobacji juniorek i II miejsce w klasyfikacji ogólnej juniorek. Kolejne sukcesy zawodników sekcji przyniósł start na SME w Turcji, w 1995 r. Monika Filipowska zdobyła srebrny medal w akrobacji indywidualnej i brązowy w klasyfikacji ogólnej juniorek. W celności lądowania i w klasyfikacji ogólnej polski zespół zajął III miejsce. W 1997 r. Stanisław Gruszka wywalczył I miejsce w akrobacji indywidualnej i I miejsce w klasyfikacji ogólnej na Mistrzostwach Armii Królestwa Belgii.
Rokiem, który przyniósł największe sukcesy międzynarodowe i krajowe był 2000 r. Odbyły się wtedy 25. Spadochronowe Mistrzostwa Świata w Konkurencjach Klasycznych (SMŚwKK) w Ise-Shima (Japonia) i 28. Mistrzostwa Świata CISM w Spadochroniarstwie w Łuczeńcu (19–27 sierpnia). Polscy skoczkowie brali udział w obydwu tych imprezach. Na Słowacji reprezentacja Polski kobiet, w składzie, której były cztery zawodniczki sekcji: Bogna Bielecka, Monika Filipowska, Ewa Rybacka i Katarzyna Wojcik, zajęła III miejsce w grupowej celności lądowania i IV miejsce w klasyfikacji łącznej. Reprezentacja męska, w składzie: Marcin Bielecki i Mikołaj Marczyk, wywalczyła tytuł drużynowego Mistrza Świata Armii w grupowej celności lądowania oraz czwarte miejsce w klasyfikacji łącznej. Na tych samych zawodach Monika Filipowska zdobyła srebrny medal w indywidualnej celności lądowania kobiet, Ewa Rybacka medal brązowy w tej samej klasyfikacji, a Mikołaj Marczyk srebrny medal w indywidualnej celności lądowania mężczyzn. 6–15 października polscy skoczkowie walczyli na 25. SMŚwKK w Japonii. Była to reprezentacja kobieca, w składzie: Bogna Bielecka, Monika Filipowska, Irena Paczek, Ewa Rybacka i Katarzyna Wójcik, oraz drużyna męska w składzie takim samym jak na zawodach CISM. Zawody zakończyły się sukcesem indywidualnym – Monika Filipowska została Spadochronową Mistrzynią Świata w Indywidualnej Celności Lądowania.
24 czerwca-1 lipca 2001 r. w Grenadzie (Hiszpania) odbyły się II Igrzyska Sportów Lotniczych. Reprezentacja Polski wystawiła na te zawody dwie drużyny. Wśród kobiet znajdowały się zawodniczki sekcji: Bogna Bielecka, Monika Filipowska, Irena Paczek, Ewa Rybacka, Katarzyna Wójcik, natomiast wśród mężczyzn: Mikołaj Marczyk. W klasyfikacji indywidualnej celności lądowania Mikołaj Marczyk wywalczył V miejsce. Od 2002 r. zawodnicy polscy zaczęli uczestniczyć z sukcesami w zawodach cyklu Pucharu Europy w Celności Lądowania (później przekształconego w cykl zawodów Pucharu Świata). Podczas zawodów cyklu, które odbywały się w szwajcarskim Locarno we wrześniu 2002 r. Monika Filipowska zajęła I miejsce w klasyfikacji kobiet. Rok następny przyniósł tej zawodniczce kolejne sukcesy na zawodach Pucharu Europy. Już pod nazwiskiem Sadowy-Naumienia wygrała zawody w Lochen (Austria), w dniach 6–8.06, zarówno w klasyfikacji kobiet, jak i w klasyfikacji „open”. W dniach 20–22.06 wygrała klasyfikację kobiet podczas zawodów PE w Opatija (Chorwacja). Te sukcesy wystarczyły jej do zajęcia II miejsca w klasyfikacji kobiet Pucharu Europy 2003. W 2005 r. zawodniczki kontynuowały swoje sukcesy. Irena Paczek-Krawczak zajęła III miejsce podczas zawodów serii Pucharu Europy, które rozegrały się w Lochen (Austria) 13–15 maja. W tym samym roku odbyły się w miejscowości Prościejów (Czechy) 4. Spadochronowe Mistrzostwa Europy w Konkurencjach Klasycznych (SMEwKK). Zostały one rozegrane na przełomie sierpnia i września. Kobieca reprezentacja Polski, w składzie której były: Bogna Bielecka, Ewa Rybacka, Monika Sadowy-Naumienia, zajęła III miejsce w klasyfikacji drużynowej kobiet. W 2007 r. na arenie międzynarodowej z zawodników sekcji sukces odniósł Jarosław Toczko. Podczas 8. Mistrzostw Europejskiej Federacji Spadochronowej, które odbyły się w Altenstadt (Niemcy) w dniach 12–16.07, zdobył srebrny medal. W 2008 r. Ewa Wesołowska (wcześniej Rybacka) wywalczyła brązowy medal podczas zawodów serii Pucharu Świata w Celności Lądowania, które odbyły się w Zell am See (Austria), w dniach 22–24.08. Mężczyźni walczyli o medale na Mistrzostwach Europejskiej Federacji Spadochronowej w Wieloboju, w Schaffen (Belgia), 23–27 czerwca pojechała tam reprezentacja Polski, w składzie której byli: Tomasz Podstawka, Mariusz Taran, Grzegorz Zajączkowski i Rafał Zgierski. W klasyfikacji generalnej drużynowej zajęli pierwsze miejsce, a indywidualnie złoty medal zdobył Mariusz Taran, srebrny Tomasz Podstawka i medal brązowy Grzegorz Zajączkowski. Kontynuacją tradycji wielobojowych sekcji był regularny udział zawodników sekcji w Międzynarodowych Zawodach w Wieloboju Desantowym, organizowanych przez Dywizję Operacji Specjalnych armii niemieckiej, w Ratyzbonie (Niemcy). W czerwcu 2009 r. drużyna sekcji zajęła tam III miejsce.
2010 r. Spadochronowy Puchar Świata w Celności Lądowania (w który przekształcił się Puchar Europy). Podczas zawodów w Altenstadt (Niemcy), w lipcu, Rafał Zgierski zdobył srebrny medal w klasyfikacji indywidualnej mężczyzn, a Bogna Bielecka brązowy medal w klasyfikacji indywidualnej kobiet. We wrześniu tego samego roku Rafał Zgierski wywalczył kolejny srebrny medal podczas finału Spadochronowego Pucharu Świata w Locarno (Szwajcaria). W październiku Grzegorz Zajączkowski wywalczył brązowy medal podczas 10. Mistrzostw Europejskiej Federacji Spadochronowej na Cyprze. W tym samym miesiącu zespół sekcji poprawił wynik z poprzedniego roku i zdobył srebrny medal na Międzynarodowych Zawodach w Wieloboju Desantowym, przeniesionych do Stadtallendorf (Niemcy). Początek kolejnego – 2011 – roku to brązowe drużynowe medale w celności lądowania pań (Bogna Bielecka, Irena Paczek-Krawczak, Ewa Wesołowska) podczas 2. Spadochronowych Międzynarodowych Mistrzostw Dubaju. W czerwcu 2011 r. Bogna Bielecka wywalczyła brązowy medal w klasyfikacji kobiet podczas zawodów Pucharu Świata w Thalgau (Austria). Po roku przerwy, w czerwcu 2012 r., na zawodach pucharowych w Bled (Słowenia) Ewa Wesołowska zdobyła srebrny medal w klasyfikacji indywidualnej kobiet. Rok 2012 zakończył się podwójnym złotem na 12. Mistrzostwach Europejskiej Federacji Spadochronowej w Grao-Castellon (Hiszpania). Jedno zdobyła drużyna, a drugie Rafał Zgierski w klasyfikacji. Sierpień 2013 r. to medale reprezentantek Polski i sekcji (Bogna Bielecka, Irena Paczek-Krawczak, Ewa Wesołowska) w klasyfikacji drużynowej celności lądowania (brązowy) podczas 7. Mistrzostw Europy FAI w Konkurencjach Klasycznych, w Czeboksary (Rosja). W lipcu 2014 r., podczas zawodów Spadochronowego Pucharu Świata – Peiting (Niemcy), Rafał Zgierski wywalczył złoto dla Polski. Po raz pierwszy Polak zdobył złoty medal w klasyfikacji indywidualnej mężczyzn zawodów Spadochronowego Pucharu Świata w Celności Lądowania. W kolejnym – 2015 – roku panie w składzie jak poprzednio wywalczyły srebrny medal w drużynowej celności lądowania kobiet (brązowy w klasyfikacji ogólnej), podczas 8. Mistrzostw Europy FAI w Konkurencjach Klasycznych – Erden (Bułgaria).
2016 rok, 6–7 maja pierwsze z cyklu zawodów spadochronowych składających się na Puchar Europy Wschodniej w Celności (EEAC) – Brasov (Rumunia). Klasyfikacja drużynowa: III miejsce – „Kraków Wawel” w składzie Artur Gosiewski, Kamil Wójciak, Dariusz Gloc i Mateusz Stachura. Klasyfikacja indywidualna: IV miejsce – Dariusz Gloc. 24–26 czerwca Spadochronowy Puchar Świata – Lesce (Słowenia). Klasyfikacja drużynowa: XIX miejsce – „Kraków Wawel”. Klasyfikacja indywidualna mężczyzn: XIII miejsce – Rafał Zgierski (wynik 8 cm). Klasyfikacja indywidualna kobiet: XIII miejsce – Bogna Bielecka (wynik 22 cm). 2–3 lipca 3. Spadochronowy Puchar Krakowa im. "Stanisława Brewczyńskiego" (EEAC) – Pobiednik Wielki (Polska). Klasyfikacja drużynowa: III miejsce – „Kraków Wawel”.

</doc>
<doc id="1547578" url="https://pl.wikipedia.org/wiki?curid=1547578" title="Jutrzenka Kraków w krajowych rozgrywkach w piłce nożnej">
Jutrzenka Kraków w krajowych rozgrywkach w piłce nożnej

Występy pierwszej drużyny Jutrzenki w krajowych rozgrywkach w piłce nożnej.
Mistrzostwa kraju.
Poziom rozgrywek:

</doc>
<doc id="1547582" url="https://pl.wikipedia.org/wiki?curid=1547582" title="Łętownia (gmina)">
Łętownia (gmina)

Łętownia (od 1973 "Tokarnia") – dawna gmina wiejska istniejąca w latach 1934–1954 w woj. krakowskim (dzisiejsze woj. małopolskie). Siedzibą władz gminy była Łętownia.
Gmina zbiorowa Łętownia została utworzona 1 sierpnia 1934 roku w powiecie myślenickim w woj. krakowskim z dotychczasowych jednostkowych gmin wiejskich: Krzeczów, Łętownia, Naprawa, Skomielna-Czarna, Tokarnia i Więciórka. Według stanu z dnia 1 lipca 1952 roku gmina składała się z 7 gromad: Bogdanówka, Krzeczów, Łętownia, Naprawa, Skomielna Czarna, Tokarnia i Więciórka. 
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin, utworzono natomiast jej terytorialny odpowiednik, gminę Tokarnia

</doc>
<doc id="1547583" url="https://pl.wikipedia.org/wiki?curid=1547583" title="Skawa (gmina)">
Skawa (gmina)

Skawa – dawna gmina wiejska istniejąca w latach 1934–1954 w woj. krakowskim (dzisiejsze woj. małopolskie). Siedzibą władz gminy była Skawa.
Gmina zbiorowa Skawa została utworzona 1 sierpnia 1934 w powiecie myślenickim w woj. krakowskim z dotychczasowych jednostkowych gmin wiejskich: Skawa, Skomielna-Biała, Spytkowice i Wysoka. Według stanu z dnia 1 lipca 1952 roku gmina składała się z 4 gromad: Skawa, Skomielna Biała, Spytkowice i Wysoka.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin, a jej cztery dawne gromady weszły w skład czterech gmin: Jordanów (Wysoka), Lubień (Skomielna Biała), Raba Wyżna (Skawa) i Spytkowice (Spytkowice).

</doc>
<doc id="1547584" url="https://pl.wikipedia.org/wiki?curid=1547584" title="Cité Libre">
Cité Libre

Cité Libre – czasopismo wydawane w Montrealu, w Kanadzie, w latach 1950–1966. Wokół periodyku skupiona była grupa intelektualistów i inteligencji quebeckiej. Najbardziej wpływowymi ideologami „Cité Libre” byli Pierre Vadeboncoeur, Marcel Rioux, Pierre Vallières, Pierre Trudeau, Gérard Pelletier, Jean Marchand i René Lévesque.
Osoby związane z „Cité Libre” występowały przeciwko quebeckiej partii politycznej Union Nationale i tradycyjnemu quebeckiemu nacjonalizmowi, a także przeciw powiązanemu z tym ostatnim katolicyzmowi. Mimo wewnętrznych różnic środowisko „Cité Libre” było antyklerykalne, głosiło hasło demokracji i wolności oraz opowiadało się za utrzymaniem związków Quebecu z kanadyjską federacją. W gospodarce potępiało skrajny liberalizm premiera Maurice’a Duplessisa i postulowało interwencjonizm państwowy. Pismo uznawało ważną rolę ruchu robotniczego i związków zawodowych; popierało też dekolonizację.

</doc>
<doc id="1547585" url="https://pl.wikipedia.org/wiki?curid=1547585" title="Cite Libre">
Cite Libre



</doc>
<doc id="1547586" url="https://pl.wikipedia.org/wiki?curid=1547586" title="Skrajna Sieczkowa Przełęcz">
Skrajna Sieczkowa Przełęcz



</doc>
<doc id="1547587" url="https://pl.wikipedia.org/wiki?curid=1547587" title="Pośrednia Sieczkowa Przełęcz">
Pośrednia Sieczkowa Przełęcz



</doc>
<doc id="1547588" url="https://pl.wikipedia.org/wiki?curid=1547588" title="Zadnia Sieczkowa Przełęcz">
Zadnia Sieczkowa Przełęcz



</doc>
<doc id="1547589" url="https://pl.wikipedia.org/wiki?curid=1547589" title="André Laurendeau">
André Laurendeau

André Laurendeau (ur. 21 marca 1912 w Montrealu, zm. 1 czerwca 1968 w Ottawie) – quebecki pisarz, dramaturg, eseista, dziennikarz i polityk, inspirator quebeckiego neonacjonalizmu. 
Życiorys.
W 1933 roku zainicjował z przyjaciółmi z Uniwersytetu Montrealskiego nacjonalistyczno-prawicowy ruch "Jeune-Canada" (Młoda Kanada), którego był prezesem w latach 1933-1935. W 1935 roku rozpoczął studia w dziedzinie filozofii i nauk społecznych w Paryżu. Po powrocie do Quebecu kierował przeglądem "L'Action nationale" w latach 1937 do 1942 i od 1948 do 1954 roku.
Działalność polityczną rozpoczął w 1942 w Lidze Obrony Kanady, gdzie przeciwstawiał się poborowi do wojska. Brał następnie udział w tworzeniu Ludowego Bloku Kanady, którego był szefem w Prowincji Quebec do roku 1947. W latach 1944 do 1948 był deputowanym do parlamentu prowincji Quebec.
W 1947 został zastępcą redaktora naczelnego dziennika, a w 1957 redaktorem naczelnym dziennika Le Devoir. Na tym stanowisku angażował się w walkę z konserwatywnym premierem prowincji Quebec Maurycego Duplessis, a następnie w ruch narodowy podczas "spokojnej rewolucji. Jego zasługą jest rozpowszechnienie lokalnego języka joual.
Od roku 1963 aż do śmierci współprzewodniczył komisji Laureneau-Duntona do spraw dwujęzyczności i dwukulturowości w Kanadzie.
W uznaniu jego zasług dla szkolnictwa i rozwoju młodzieży, imieniem André Laurendeau nazwano liceum André-Laurendeau i szkołę średnią André-Laurendeau.

</doc>
<doc id="1547592" url="https://pl.wikipedia.org/wiki?curid=1547592" title="Bystra (gmina w województwie krakowskim)">
Bystra (gmina w województwie krakowskim)

Bystra (od 1973 "Bystra-Sidzina") – dawna gmina wiejska istniejąca w latach 1934–1954 w woj. krakowskim (dzisiejsze woj. małopolskie). Siedzibą władz gminy była Bystra.
Gmina zbiorowa Bystra została utworzona 1 sierpnia 1934 roku w powiecie myślenickim w woj. krakowskim z dotychczasowych jednostkowych gmin wiejskich: Bystra, Osielec, Sidzina i Toporzysko. Według stanu z dnia 1 lipca 1952 roku gmina składała się z 6 gromad: Bystra, Kojszówka, Osielec, Sidzina, Toporzysko i Wieprzec.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin, utworzono natomiast jej terytorialny odpowiednik gminę Bystra-Sidzina (przejściowo zlikwidowaną w latach 1976–1991).
Uwaga: Nie mylić z dawnymi gminami Bystra i Bystra-Wilkowice na pograniczu Śląska i Krakowskiego.

</doc>
<doc id="1547593" url="https://pl.wikipedia.org/wiki?curid=1547593" title="Nicos Poulantzas">
Nicos Poulantzas

Nicos Poulantzas, gr. "Νίκος Πουλαντζάς" (ur. 1936 w Atenach, zm. 3 października 1979 w Paryżu) – francuski filozof pochodzenia greckiego, jeden z czołowych przedstawicieli marksizmu strukturalistycznego, uczeń i współpracownik Louisa Althussera. Zajmował się głównie teorią klas społecznych, państwa i władzy.
Życiorys.
Poulantzas studiował prawo w Grecji. Po studiach wyemigrował do Francji. Działał w Komunistycznej Partii Grecji na emigracji. Przeciwnik interwencji ZSRR w Czechosłowacji, w latach 70. popierał program eurokomunizmu. W 1979 roku popełnił samobójstwo.
W swoich pracach zajmował się problematyką konfliktów klasowych, faszyzmu i dyktatury, teorią państwa i prawa. Twórca jednej z pierwszych marksistowskich teorii narodu. Przewidywał i analizował upadek dyktatur wojskowych w Europie Południowej (Grecji, Hiszpanii i Portugalii). W uznawanej za jego najważniejsze dzieło ostatniej książce "L'État, le pouvoir, le socialisme" ("Państwo, władza socjalizm", 1978) analizował ewolucję współczesnych państw zachodnich w stronę "autorytarnego etatyzmu", w którym politykę w rosnącym stopniu zastępuje administracja, a parlament traci znaczenie na rzecz pozornie apolitycznych urzędników.
Ważniejsze prace.
Po polsku

</doc>
<doc id="1547594" url="https://pl.wikipedia.org/wiki?curid=1547594" title="Joseph Charbonneau">
Joseph Charbonneau

Joseph Charbonneau (ur. 31 lipca 1892 w Alfred and Plantagenet, zm. 19 listopada 1959 w Victorii) – arcybiskup Montrealu. 
Święcenia kapłańskie przyjął 24 czerwca 1916. 22 czerwca 1939 został mianowany przez papieża Piusa XI biskupem Hearst. Sakrę biskupią otrzymał 15 sierpnia 1939. 31 sierpnia 1940 został arcybiskupem Montrealu. W 1949 poparł strajkujących w Asbestos. W odwecie Maurice Duplessis, premier Quebecu, domagał się od Watykanu odwołania arcybiskupa z Montrealu. Krótko po zakończeniu strajku Charbonneau złożył rezygnację 9 lutego 1950 i został wysłany na wcześniejszą emeryturę do Kolumbii Brytyjskiej, gdzie podjął pracę jako kapelan szpitalny. Zmarł w wyniku zawału serca. 

</doc>
<doc id="1547595" url="https://pl.wikipedia.org/wiki?curid=1547595" title="Makkabi Kraków">
Makkabi Kraków

Makkabi Kraków – żydowski klub piłkarski z Krakowa, założony w roku 1909 i działający w okresie międzywojennym, do roku 1939.
Historia.
Działacze i sportowcy tego klubu byli powiązani politycznie ze środowiskiem syjonistów. Jego założycielem i pierwszym prezesem był Henryk Leser. Oficjalna data powstania krakowskiego Makkabi to 21 lipca 1909 roku. Pierwszy statut klubu podpisano wiosną 1911 r., wtedy również przyjęto oficjalnie nazwę klubu w formie „Żydowski Klub Sportowy Makkabi w Krakowie”. 
Pierwszą sekcją klubu była sekcja piłki nożnej, którą założono wraz z powstaniem klubu. Była to jedyna formacja krakowskiego Makkabi aż do 1911 r., kiedy powstała sekcja kolarska. W następnych latach następował stopniowy przyrost kolejnych dyscyplin, których do 1939 r. działało w ramach klubu kilkanaście, m.in. pływacka, bokserska, hippiczna czy łyżwiarska. W szczytowym okresie działalności krakowskie Makkabi zrzeszało około 2000 członków.
Głównym rywalem Makkabi był powiązany z Bundem żydowski klub Jutrzenka Kraków, a mecze tych dwóch drużyn określano „świętą wojną” jeszcze zanim przeniesiono to określenie na mecze Cracovii z Wisłą Kraków. Zdaniem Bogny Wilczyńskiej współczesna „święta wojna” stanowi wręcz zapożyczenie nazewnicze zapoczątkowane przez jednego z byłych piłkarzy Jutrzenki:
Stadion Makkabi Kraków znajdował się pomiędzy ulicami Koletek a Dietla. Po II wojnie światowej przejął go klub Nadwiślan Kraków.
Drużyna waterpolistów przejęta w 1928 z Jutrzenki, wówczas trzykrotnego mistrza Polski, wywalczyła to trofeum jeszcze pięciokrotnie, w latach 1928–1932, a w latach 1933–1936 sięgnęła po brąz w tej dyscyplinie.
Klub podejmował próby stworzenia własnego czasopisma, czego efektem było nieregularnie wydawane pismo „Trybuna Makkabi”. 
Makkabi Kraków w rozgrywkach w piłce nożnej.
Pierwsze lata działalności założonej w 1909 r. sekcji piłkarskiej Makkabi obfitowały w trudności natury organizacyjnej i sportowej. Mimo to stopniowo zwiększały się liczba ćwiczących w klubie oraz poziom sportowy drużyny. Rozwój sekcji zatrzymał wybuch I wojny światowej, po której zakończeniu jednak drużyna piłkarska Makkabi reaktywowała swoją działalność jako część ścisłej elity piłkarskiej międzywojennego Krakowa, w pierwszym sezonie krakowskich okręgowych rozgrywek międzyklubowych zajmując 3. miejsce, za Cracovią oraz Wisłą. 
Drużyna piłki nożnej Makkabi swój największy sukces odniosła w roku 1921, zajmując drugie miejsce (za Cracovią) w krakowskiej Klasie A – był to wówczas najwyższy poziom rozgrywek w regionach. Po utworzeniu ogólnopolskiej ligi Makkabi nigdy nie awansowało do niej. Od 1922 do sierpnia 1923 szkoleniowcem Makkabi był Węgier Gyula Bíró. Już w pierwszej połowie lat 20. Makkabi rozgrywało także mecze z klubami zza granicy, m.in. z Hakoahem Wiedeń czy rumuńskim Maccabi Czerniowce. Mimo coraz wyższego poziomu sportowego drużyna Makkabi składała się wyłącznie z amatorów, dla których gra w klubie nie stanowiła głównego źródła dochodu. 
W 1929 r. Makkabi zdobyło tytuł piłkarskiego mistrza Żydowskich Klubów Sportowych w Polsce. W tym samym roku drużyna z Krakowa odnosiła sukcesy na arenie ogólnopolskiej, zwyciężając m.in. z warszawską Legią. W latach 30. Makkabi było jedyną żydowską drużyną regularnie grającą w klasie A krakowskich rozgrywek międzyklubowych.
Łyżwiarstwo i hokej na lodzie.
Działała także sekcja hokeja na lodzie Makkabi, założona w 1924 roku. uczestnicząca w okręgowych mistrzostwach Krakowa. Tor łyżwiarski klubu znajdował się na boisku na rogu ulic Koletek i Dietla i był największym obiektem tego typu przedwojennego Krakowa. W 1925 r. zawodnik Makkabi, Stieglitz, zdobył mistrzostwo Krakowa w wyścigach łyżwiarskich. Sportowcem klubu był także Bronisław Ritterman, piłkarz ręczny i wodny oraz hokeista.

</doc>
<doc id="1547596" url="https://pl.wikipedia.org/wiki?curid=1547596" title="Bep Shiroka">
Bep Shiroka

Bep Shiroka (ur. 25 września 1933 w Szkodrze, zm. 1 lipca 2010 tamże) – albański aktor i scenograf.
Życiorys.
Urodzony 25 września 1933 w Szkodrze. Syn działacza społecznego i kulturalnego Kolë Shiroki. Debiutował jako malarz i scenograf. Wyróżnił się jako aktor komiczny już w młodości, występując w wielu przedstawieniach amatorskich zespołów teatralnych.
W 1965 ukończył liceum artystyczne Jordan Misja w Tiranie. Początkowo występował na scenie amatorskiej, zanim w 1960 reżyser Tefik Duka zaprosił go do współpracy z teatrem zawodowym. Zadebiutował na scenie zawodowej w sztuce "Nora e Kelmendit". Jako aktor obdarzony talentem komediowym występował na estradzie i w Teatrze Migjeni w Szkodrze. W 1988 zakończył karierę aktora teatralnego, ale powrócił na scenę w 2008 występując w roli Rezara, w sztuce "Putargat e thata" Stefana Çapaliku.
Zagrał w piętnastu filmach fabularnych. W 2002 wystąpił w kanadyjskiej produkcji "Women without wings" (reż. Nicholas Kinsey).
Za rolę w filmie "Szczęśliwa para" otrzymał nagrodę państwową. Został też uhonorowany przez władze Albanii tytułem Zasłużonego Artysty (alb. "Artist i Merituar"). Zmarł 1 lipca 2010 na atak serca w swoim mieszkaniu w Szkodrze.

</doc>
<doc id="1547599" url="https://pl.wikipedia.org/wiki?curid=1547599" title="SuWt 2">
SuWt 2

SuWt 2 – niezwykła mgławica planetarna położona w gwiazdozbiorze Centaura i oddalona o około 6500 lat świetlnych od Ziemi.
Mgławica ma bardzo rzadko spotykaną morfologię, znana jest tylko jedna inna mgławica o podobnym kształcie WeBo 1. Zagadkowe jest także jej pochodzenie, ponieważ we wnętrzu obłoku nie odkryto białego karła, znajduje się tam za to ciasny układ podwójny złożony z gwiazd typu widmowego A. Obie te gwiazdy mają bardzo podobną masę wynoszącą około 2,5 mas Słońca i okrążają się co 4,91 dnia, co jak na tego typu układ jest stosunkowo długim okresem. Nic nie wskazuje na to, aby któraś z tych gwiazd mogła odrzucić swoją zewnętrzną powłokę, z której powstała mgławica, nie są one także dostatecznie gorące ani nie promieniują w zakresie promieniowania ultrafioletowego, aby zjonizować otaczający je gaz i zmusić go do świecenia.
Ewolucja systemu gwiazd.
Badający ten układ naukowcy uważają, że jest to w rzeczywistości układ potrójny, a nie podwójny, który przeszedł niezwykłe zmiany. Trzecim składnikiem układu, obecnie niewidocznym, była gwiazda podobna do obecnie obserwowanych gwiazd typu widmowego A, ale masywniejsza i oddalona od gwiazdy podwójnej. W trakcie swojej ewolucji osiągnęła ona rozmiar czerwonego olbrzyma na tyle dużego, że w jego wnętrzu znalazła się także obiegająca go gwiazda podwójna. Gwiazda podwójna powoli dryfowała w kierunku jądra czerwonego olbrzyma, przy tym spowalniając (co tłumaczy obecny, dość długi okres orbitalny), ale także przekazując moment pędu zewnętrznym warstwom olbrzyma. Po osiągnięciu wartości krytycznej, zewnętrzna powłoka olbrzyma została odrzucona, a sam olbrzym szybko skurczył się do rozmiarów białego karła na tyle małego i ciemnego, że nie można go zaobserwować współczesnymi metodami obserwacji gwiazd.

</doc>
<doc id="1547602" url="https://pl.wikipedia.org/wiki?curid=1547602" title="Makkabi Kraków w krajowych rozgrywkach w piłce nożnej">
Makkabi Kraków w krajowych rozgrywkach w piłce nożnej

Występy pierwszej drużyny Makkabi w krajowych rozgrywkach w piłce nożnej.
Mistrzostwa kraju.
Poziom rozgrywek:

</doc>
<doc id="1547604" url="https://pl.wikipedia.org/wiki?curid=1547604" title="MACS J0025.4-1222">
MACS J0025.4-1222

MACS J0025.4-1222 – zderzenie gromad galaktyk, zarejestrowane przez Kosmiczny Teleskop Hubble’a i Teleskop kosmiczny Chandra.
Podobnie jak sfotografowana wcześniej gromada 1E0657-558 obserwacje tej gromady dają jeden z najlepszych znanych do tej pory dowodów na istnienie hipotetycznej ciemnej materii we Wszechświecie.
Gromada położona jest w gwiazdozbiorze Wieloryba i odległa o 5,6 miliardów lat świetlnych od Ziemi.

</doc>
<doc id="1547605" url="https://pl.wikipedia.org/wiki?curid=1547605" title="Elina Hirvonen">
Elina Hirvonen

Elina Hirvonen (ur. 1975) – fińska pisarka, dziennikarka i autorka filmów dokumentalnych.
Życiorys.
Elina Hirvonen studiowała pisarstwo na Uniwersytecie Ludowym w Orivesi, literaturoznawstwo na Uniwersytecie w Turku oraz reżyserię filmów dokumentalnych w Wyższej Szkole Sztuki i Designu w Helsinkach. Pracowała również jako dziennikarka i wydawca, redagowała własną kolumnę w gazecie studenckiej „Ylioppilaslehti” oraz przez pewien czas była redaktor naczelną feministycznego czasopisma "[Tulva]". Obecnie prowadzi blog na łamach internetowej gazety "[Uusi Suomi]".
Elina Hirvonen mieszka obecnie w Lusace, stolicy Zambii.
Pisarka uwielbia filmy Sofii Coppoli, książki Michaela Cunninghama oraz czytać brytyjski dziennik „The Guardian”. Jest zwolenniczką poglądów amerykańskiego ekonomisty Jeffreya Sachsa. W wolnych chwilach Hirvonen biega i żegluje.
Twórczość.
Debiutancka powieść Hirvonen "Przypomnij sobie" (fin. "Että hän muistaisi saman") była nominowana do prestiżowej Fińskiej Nagrody Literackiej (fin. Finlandia-palkinto). Powieść została przetłumaczona na siedem języków. W Polsce ukazała się nakładem wydawnictwa W.A.B. w marcu 2008 roku.
Film dokumentalny Hirvonen "Paratiisi - kolme matkaa tässä maailmassa" (ang. "Paradise: Three Journeys in This World") opowiada o emigrantach z Afryki. W roku 2007 film został nagrodzony na festiwalu Arktisen upeeta w Jyväskylä oraz zdobył główną nagrodę na Międzynarodowym Festiwalu Filmu Dokumentalnego w Amsterdamie w kategorii Student Award.

</doc>
<doc id="1547608" url="https://pl.wikipedia.org/wiki?curid=1547608" title="Jerzy Rozwadowski">
Jerzy Rozwadowski

Jerzy Rozwadowski-Małynicz (ur. 27 sierpnia 1912 w majątku Książenice k. Warszawy, zm. w 1999 w Toronto w Kanadzie) – polski dziennikarz i pisarz, porucznik Armii Krajowej.
Życiorys.
Syn Czesława. Z wykształcenia prawnik. Absolwent Wyższej Szkoły Dziennikarskiej w Warszawie. Do września 1939 redaktor pięciu działów w piśmie „Ostatnie Wiadomości”. W czasie wojny członek ZWZ i AK (nr legitymacji 581/ T). Uczestnik powstania warszawskiego, jako żołnierz Bazy Lotniczej „Łużyce” Wydziału Lotnictwa „Bociany” Oddziału III Komendy Głównej Armii Krajowej. Wzięty do niewoli (nr jeniecki 101509), przebywał w obozach Stalag 344 (wcześniej 318) i Oflag II D. Po wyzwoleniu w Niemczech służył w Polskich Kompaniach Wartowniczych podległych amerykańskim władzom okupacyjnym.
Od 1951 mieszkał w Kanadzie. W l. 1965–1978 redaktor (w tym 2 lata jako naczelny) tygodnika „Związkowiec”. Od 1965 wieloletni redaktor miesięcznika „Nasza Credit Union”, wydawanego przez największą polonijną, parafialną kasę kredytową na świecie – Credit Union św. Stanisława i św. Kazimierza w Toronto.
Kapitan lotnictwa. Autor wielu książek poświęconych lotnictwu polskiemu czasów wojny, wydanych nakładem oficyn polonijnych w różnych krajach. Członek Stowarzyszenia Polskich Kombatantów, Skrzydła 430 Warszawa.
Żona, Zofia Rozwadowska (zmarła w 2007) była aktywną działaczką społeczną licznych organizacji przy Kongresie Polonii Kanadyjskiej.
Publikacje.
W Polsce:
-" Wiraż po starcie" 
W Niemczech:
- "5 lat" (1946)
- "3 lata w granatowej służbie" (1950)
W Kanadzie:
- "15 lat Koła AK" (1964)
- "Na szlakach Ikara" (1986)
- "Skrzydła nad chmurami" (1987)
- "Dziś to już legendy" (1987)
- "O tym, czego już nie ma" (1988)
W USA:
- "Morski Dywizjon Lotniczy" "1918-39" (1973)
- "Gwiaździsta eskadra" (1976)
- "Ostatnie pokolenie" (1984)
Odznaczenia.
Krzyż Walecznych, Srebrny i Złoty Krzyż Zasługi, Krzyż Kampanii Wrześniowej, Krzyż Armii Krajowej, Medal Lotniczy, Złota Odznaka XXX-lecia Stowarzyszenia Lotników, kanadyjskie odznaczenie „Za 15 lat pracy społecznej”.

</doc>
<doc id="1547616" url="https://pl.wikipedia.org/wiki?curid=1547616" title="Przemysław Zwias">
Przemysław Zwias

Przemysław Zwias (ur. 1979) – producent muzyczny, wokalista, kompozytor, muzyk w projektach "The Happiness" i "Pastuch". Saksofonista zespołu "Akurat" (1996-2012), basista w punkowych zespołach: "AM" i "LIPOWSKI". 
W latach (1990–2001) grał na klarnecie i flecie w "Estradzie Ludowej Czantoria".
Dyskografia.
The Happiness: 
Pastuch: 
Akurat: 
Farben Lehre: 
AM: 
Lipowski: 
Życie prywatne.
Od 2010 jest w związku małżeńskim z Moniką, z którą ma dwóch synów: Józefa i Antoniego.

</doc>
<doc id="1547617" url="https://pl.wikipedia.org/wiki?curid=1547617" title="Antoni Hajdecki">
Antoni Hajdecki

Antoni Hajdecki (ur. 1 października 1927 w Bochni, zm. 1991 w Krakowie) – polski rzeźbiarz.
Życiorys.
Uczeń Xawerego Dunikowskiego, profesor i prorektor ASP w Krakowie w latach 1968–1978, projektant i realizator kompozycji rzeźbiarskich związanych z architekturą oraz pomników i kompozycji plenerowych.
Absolwent Państwowego Liceum Technik Plastycznych w Zakopanem. Studiował w ASP w Krakowie, w pracowniach Franciszka Kalfasa, Stanisława Popławskiego i Xawerego Dunikowskiego. Od 1956 był pracownikiem naukowym w krakowskiej ASP. Współzałożyciel grupy MARG. 
Od 1948 roku należał do PZPR. 12 października 1988, w roku jubileuszu 45-lecia LWP, otrzymał nagrodę I stopnia Ministra Obrony Narodowej w dziedzinie plastyki. Wcześniej był odznaczony Krzyżem Kawalerskim i Oficerskim Orderu Odrodzenia Polski i Złotym Krzyżem Zasługi. 
Jego prace znajdują się w: Rzeszowie, Gorlicach, Rawiczu, Tychach i Krakowie, m.in. popiersie Władysława Szafera stojące w krakowskim Ogrodzie Botanicznym Uniwersytetu Jagiellońskiego (1975) i pomniki Czynu zbrojnego proletariatu Krakowa przy al. I. Daszyńskiego (1986) oraz Iwana Koniewa (1987). W związku z pomnikiem marszałka Koniewa, ukazał się wywiad z Hajdeckim, którego fragment po latach śpiewał zespół Piwnicy pod Baranami do muzyki Zbigniewa Preisnera.

</doc>
<doc id="1547621" url="https://pl.wikipedia.org/wiki?curid=1547621" title="Stokely Chaffin">
Stokely Chaffin

Stokely Chaffin(ur. w Tuscaloosie w Alabamie) – amerykańska producent filmowa. Obecnie współpracuje w wytwórnią New Line Cinema.

</doc>
<doc id="1547622" url="https://pl.wikipedia.org/wiki?curid=1547622" title="Cracovia (piłka nożna) w europejskich pucharach">
Cracovia (piłka nożna) w europejskich pucharach

Występy w europejskich pucharach polskiego klubu piłkarskiego Cracovia.

</doc>
<doc id="1547626" url="https://pl.wikipedia.org/wiki?curid=1547626" title="Cracovia w rozgrywkach w piłce nożnej">
Cracovia w rozgrywkach w piłce nożnej



</doc>
<doc id="1547633" url="https://pl.wikipedia.org/wiki?curid=1547633" title="Virtually">
Virtually

Virtually – koncertowy album grupy Soft Machine nagrany w marcu 1971 Bremie w Niemczech i wydany w 1998 r.
Historia i charakter albumu.
27 lutego 1971 r. Soft Machine rozpoczęli koncertem w Oslo w Norwegii kolejne europejskie tournée, które zakończy się 23 marca w Bremie w Niemczech. Ten ostatni koncert tury, który odbył się w "Gondel Filmkunsttheater", został nagrany przez "Radio Bremen" i pierwszą jego część wyemitowano 6 czerwca.
Koncert prezentuje grupę w apogeum kreatywnych sił i jest uważany za jeden z najlepszych w jej karierze
Album zawiera przeważnie utwory umieszczone na albumach "Third" i "Fourth"
Przypadkowo zdjęcie umieszczone na okładce CD zostało zrobione rok później, kiedy Roberta Wyatta nie było już w zespole, a zamiast niego grał Phil Howard. Dokonano więc fałszerstwa i w miejsce Howarda wklejono zdjęcie Wyatta. Pozostawiono jednak zestaw perkusyjny Howarda, co stwarza wrażenie, że Wyatt grał na perkusji z dwoma basowymi bębnami, co nie odpowiada prawdzie.

</doc>
<doc id="1547641" url="https://pl.wikipedia.org/wiki?curid=1547641" title="R Aquarii">
R Aquarii

R Aquarii (R Aqr) – gwiazda zmienna położona w gwiazdozbiorze Wodnika odległa o około 700 lat świetlnych od Ziemi.
R Aquarii jest gwiazdą symbiotyczną składającą się z białego karła i gwiazdy zmiennej typu Mira, która jest czerwonym olbrzymem. Zmienność czerwonego olbrzyma została odkryta po raz pierwszy przez Karla Hardinga w 1810 roku. Biały karzeł przyciąga grawitacyjnie materię czerwonego olbrzyma, część z tej materii jest czasami przez niego odrzucana tworząc pętle materii oplatające gwiazdy.
Mgławica otaczająca R Aquarii znana jest także jako Cederblad 211, być może jest pozostałością po podobnym wybuchu do wybuchu nowej zaobserwowanym przez japońskich astronomów w roku 930 naszej ery.

</doc>
<doc id="1547642" url="https://pl.wikipedia.org/wiki?curid=1547642" title="Cederblad 211">
Cederblad 211



</doc>
<doc id="1547643" url="https://pl.wikipedia.org/wiki?curid=1547643" title="R Aqr">
R Aqr



</doc>
<doc id="1547644" url="https://pl.wikipedia.org/wiki?curid=1547644" title="HR 8992">
HR 8992



</doc>
<doc id="1547646" url="https://pl.wikipedia.org/wiki?curid=1547646" title="HD 222800">
HD 222800



</doc>
<doc id="1547647" url="https://pl.wikipedia.org/wiki?curid=1547647" title="SAO 165849">
SAO 165849



</doc>
<doc id="1547648" url="https://pl.wikipedia.org/wiki?curid=1547648" title="BD -16 6352">
BD -16 6352



</doc>
<doc id="1547649" url="https://pl.wikipedia.org/wiki?curid=1547649" title="The Cry Of Love">
The Cry Of Love



</doc>
<doc id="1547660" url="https://pl.wikipedia.org/wiki?curid=1547660" title="Elihu B. Washburne">
Elihu B. Washburne

Elihu Benjamin Washburne (ur. 23 września 1816 w Livermore, zm. 23 października 1887 w Chicago) – amerykański polityk.
W latach 1853–1869 był członkiem Izby Reprezentantów Stanów Zjednoczonych jako przedstawiciel stanu Illinois. Przez dwanaście dni (od 5 do 16 marca 1869) pełnił funkcję sekretarza stanu w gabinecie prezydenta Ulyssesa Granta. W latach 1869–1877 był ambasadorem w Paryżu.

</doc>
<doc id="1547664" url="https://pl.wikipedia.org/wiki?curid=1547664" title="William Henry Seward">
William Henry Seward



</doc>
<doc id="1547668" url="https://pl.wikipedia.org/wiki?curid=1547668" title="Elihu Benjamin Washburne">
Elihu Benjamin Washburne



</doc>
<doc id="1547669" url="https://pl.wikipedia.org/wiki?curid=1547669" title="Związek Rezerwistów">
Związek Rezerwistów

Związek Rezerwistów (ros. Союз резервистов) – emigracyjna rosyjska organizacja wojskowa w Mandżukuo.
Związek grupował białych Rosjan i Kozaków zdolnych do służby wojskowej, którzy nie służyli w żadnych jednostkach wojskowych na służbie Japończyków. Członkowie Związku przechodzili systematyczne szkolenia wojskowe, aby w każdej chwili być gotowymi do walki przeciwko Sowietom. W takiej sytuacji mieli oni zgłosić się do lokalnych centrów werbunkowych, skąd mieli zostać wysłani jako uzupełnienie istniejących oddziałów wojskowych. Wszyscy rezerwiści byli umundurowani i otrzymywali comiesięczny żołd. Od 1944 na czele Związku stał ppłk Gurgen Nagolian, jednocześnie dowódca Rosyjskich Oddziałów Wojskowych Armii Mandżukuo. Organizacja liczyła ok. 6 tys. członków.
Linki zewnętrzne.
Rosyjska biała emigracja w Chinach, w tym historia Związku Rezerwistów 

</doc>
<doc id="1547673" url="https://pl.wikipedia.org/wiki?curid=1547673" title="Gerard Gramse">
Gerard Gramse

Gerard Gramse (ur. 18 sierpnia 1944 w Mroczy, zm. 8 listopada 2012 w Poznaniu) – polski lekkoatleta sprinter.
Jego największym sukcesem jest srebrny medal w sztafecie 4 × 100 metrów zdobyty podczas mistrzostw Europy w 1971 w Helsinkach (wraz z nim biegli Tadeusz Cuch, Zenon Nowosz i Marian Dudziak). Był również złotym medalistą Uniwersjady w 1970 w Turynie w tej samej konkurencji (wraz ze Stanisławem Wagnerem, Janem Wernerem i Nowoszem).
Gramse był wicemistrzem Polski w sztafecie 4 × 100 metrów w 1967 oraz brązowym medalistą w biegu ma 200 metrów w 1968 i w sztafecie 4 × 100 m w 1965. Siedmiokrotnie wystąpił w meczach reprezentacji Polski w latach 1967-1971, bez zwycięstw indywidualnych.
Rekordy życiowe:
Był zawodnikiem AZS Poznań.
Pracował jako trener przygotowania fizycznego w młodzieżowym klubie koszykarskim MKK Pyra Poznań.

</doc>
<doc id="1547685" url="https://pl.wikipedia.org/wiki?curid=1547685" title="Żwadnik">
Żwadnik

Żwadnik – wieś w Polsce położona w województwie lubelskim, w powiecie ryckim, w gminie Kłoczew.
Wieś w ziemi stężyckiej w województwie sandomierskim w XVI wieku była własnością wdowy po Mikołaju Samborzeckim. W latach 1975–1998 miejscowość administracyjnie należała do województwa siedleckiego.

</doc>
<doc id="1547686" url="https://pl.wikipedia.org/wiki?curid=1547686" title="Μu Andromedae">
Μu Andromedae



</doc>
<doc id="1547692" url="https://pl.wikipedia.org/wiki?curid=1547692" title="Ładunek dodatni">
Ładunek dodatni



</doc>
<doc id="1547695" url="https://pl.wikipedia.org/wiki?curid=1547695" title="PKS 0521-36">
PKS 0521-36

PKS 0521-36 – galaktyka radiowa (zaliczana również do obiektów typu BL Lacertae) odległa o około 770 milionów lat świetlnych od Ziemi, jedna z niewielu znanych galaktyk radiowych, która ma dżety widoczne zarówno w zakresie światła widzialnego jak i promieniowania radiowego. Uważa się, że źródłem dżeta jest supermasywna czarna dziura znajdująca się w jądrze galaktyki.

</doc>
<doc id="1547698" url="https://pl.wikipedia.org/wiki?curid=1547698" title="Giro d’Italia 2009">
Giro d’Italia 2009

92. edycja Giro d’Italia odbyła się od 9 maja do 31 maja 2009. Wyścig rozpoczął się w Wenecji jazdą drużynową na czas, a zakończył w Rzymie jazdą indywidualną na czas. 
Z okazji jubileuszu wyścig (świętował swoje stulecie) odbył się na nietypowej, historycznej trasie o długości 3395,5 km, którą podzielono na 21 etapów. Znalazły się na niej inne wielkie włoskie miasta jak Mediolan, Turyn, Florencja, Bolonia czy Neapol. Po raz pierwszy od 1950 roku wyścig nie zakończył się w Mediolanie, gdzie mieści się siedziba organizatora imprezy.
Zwyciężył zawodnik grupy Rabobank Denis Mienszow, dla którego był to pierwszy triumf w tym wyścigu. Rosyjski zawodnik powtórzył osiągnięcie swoich rodaków Jewgienija Bierzina i Pawła Tonkowa, którzy zdobywali różową koszulkę w 1994 i 1996 roku.

</doc>
<doc id="1547700" url="https://pl.wikipedia.org/wiki?curid=1547700" title="Ładunek ujemny">
Ładunek ujemny



</doc>
<doc id="1547701" url="https://pl.wikipedia.org/wiki?curid=1547701" title="Charles Kroger">
Charles Kroger



</doc>
<doc id="1547702" url="https://pl.wikipedia.org/wiki?curid=1547702" title="Sterowanie jakością">
Sterowanie jakością

Sterowanie jakością – system zapobiegania wadom i brakom, to metoda i działanie systemowe stosowane w celu zapewnienia wymagań jakościowych klienta poprzez nadanie produktowi odpowiednich cech i właściwości w celu uzyskania efektywnego ekonomicznego sterowania jakością, obejmuje monitorowanie procesu jak i eliminowanie przyczyn niezadowalających wykonawcę.

</doc>
<doc id="1547704" url="https://pl.wikipedia.org/wiki?curid=1547704" title="Puchar Świata w narciarstwie alpejskim 1968/1969">
Puchar Świata w narciarstwie alpejskim 1968/1969

Sezon 1968/1969 Pucharu Świata w narciarstwie alpejskim rozpoczął się 11 grudnia 1968 we francuskim Val d’Isère, a zakończył 25 marca 1969 w amerykańskim Waterville Valley. Rozegrano 20 konkurencji dla kobiet (4 zjazdy, 7 slalomów gigantów i 9 slalomów specjalnych) i 22 konkurencje dla mężczyzn (6 zjazdów, 7 slalomów gigantów i 9 slalomów specjalnych).
Puchar Narodów (łącznie) zdobyła reprezentacja Austrii, wyprzedzając Francję i Stany Zjednoczone.
Puchar Świata w narciarstwie alpejskim kobiet.
Wśród kobiet najlepszą zawodniczką okazała się Austriaczka Gertrud Gabl, która zdobyła 131 punktów, wyprzedzając Francuzkę Florence Steurer oraz swoją rodaczką Wiltrud Drexel.
W poszczególnych klasyfikacjach tryumfowały:
Puchar Świata w narciarstwie alpejskim mężczyzn.
Wśród mężczyzn najlepszym zawodnikiem okazał się Austriak Karl Schranz, który zdobył 182 punktów, wyprzedzając Jeana-Noëla Augerta z Francji oraz swego rodaka Reinharda Tritschera.
W poszczególnych klasyfikacjach tryumfowali:

</doc>
<doc id="1547706" url="https://pl.wikipedia.org/wiki?curid=1547706" title="John Collins (trener)">
John Collins (trener)

John William Collins (ur. 23 września 1912 w Newburgh, zm. 2 grudnia 2001 na Manhattanie) – amerykański mistrz i trener szachowy, redaktor czasopisma "Chess Review".
Do jego uczniów zaliczali się m.in. Robert Fischer, William Lombardy, Robert Byrne. Uznany przez USCF trenerem stulecia, poziom mistrzowski osiągnął także w rozgrywkach korespondencyjnych.

</doc>
<doc id="1547707" url="https://pl.wikipedia.org/wiki?curid=1547707" title="M. I Iwanow">
M. I Iwanow



</doc>
<doc id="1547709" url="https://pl.wikipedia.org/wiki?curid=1547709" title="Puchar Świata w narciarstwie alpejskim 1969/1970">
Puchar Świata w narciarstwie alpejskim 1969/1970

Sezon 1969/1970 Pucharu Świata w narciarstwie alpejskim rozpoczął się 10 grudnia 1969 we francuskim Val d’Isère, a zakończył 20 marca 1970 w amerykańskim Heavenly Valley. Rozegrano 26 konkurencji dla kobiet (5 zjazdów, 9 slalomów gigantów i 12 slalomów specjalnych) i 28 konkurencji dla mężczyzn (6 zjazdów, 11 slalomów gigantów i 11 slalomów specjalnych).
Puchar Narodów (łącznie) zdobyła bezapelacyjnie reprezentacja Francji, wyprzedzając Austrię i Stany Zjednoczone.
Puchar Świata w narciarstwie alpejskim kobiet.
Wśród kobiet najlepszą zawodniczką okazała się Francuzka Michèle Jacot, która zdobyła 180 punktów, wyprzedzając swoje rodaczki Françoise Macchi oraz Florence Steurer.
W poszczególnych klasyfikacjach tryumfowały:
Puchar Świata w narciarstwie alpejskim mężczyzn.
Wśród mężczyzn najlepszym zawodnikiem okazał się Austriak Karl Schranz, który zdobył 148 punktów, wyprzedzając Patricka Russela z Francji oraz Włocha Gustava Thöni.
W poszczególnych klasyfikacjach tryumfowali:

</doc>
<doc id="1547712" url="https://pl.wikipedia.org/wiki?curid=1547712" title="Nikołaj Iwanow">
Nikołaj Iwanow

 
Imię i nazwisko Nikołaj Iwanow nosili lub noszą m.in.:

</doc>
<doc id="1547713" url="https://pl.wikipedia.org/wiki?curid=1547713" title="Franciszek Grzybowski (wydawca)">
Franciszek Grzybowski (wydawca)

Franciszek Ludwik Grzybowski (ur. 16 sierpnia 1837 w Krakowie, zm. 19 lutego 1916 w Krakowie) – polski księgarz, nakładca i wydawca, protoplasta krakowskiej profesorskiej rodziny Grzybowskich.
Pochodzenie i rodzina.
Urodził się w Wolnym Mieście Krakowie, gdzie jego rodzina mieszkała od XVIII wieku, jako jedno z dwanaściorga dzieci Kaspra Grzybowskiego (1791–1843) i Józefy Stroyny (Strojny) (ur. 1796, zm. po 1847). Młodszy brat Joanny Ewy z Grzybowskich Rogowskiej (1814–1847), babki Stanisława Wyspiańskiego. Ożenił się w r. 1866 w Krakowie z Marią Hubicką (1842–1916), z którą miał syna Stefana Gaspara Mariana Grzybowskiego (1867–1930), dr medycyny UJ, lekarza i społecznika, burmistrza Zatora. Po separacji i zerwaniu wszelkich kontaktów z żoną oraz synem („rozłączenie od stołu i łoża”, 1869) żył w konkubinacie z Maryanną Jurkiewiczową (ur. 1837), matką jego dwóch młodszych synów: geologa Józefa Bolesława (1869–1922) i Feliksa (ur. 1873) oraz przybranej córki Wiktorii (ur. 1866). Na przełomie lat 1897 i 1898 nawiązał kontakt listowny z najstarszym synem. Dziadek prawników Konstantego i Stefana Grzybowskich, pradziadek historyka Stanisława Grzybowskiego.
Działalność księgarska.
Od 1 września 1862 do roku 1869 prowadził w Krakowie księgarnię asortymentową wraz z antykwariatem, wypożyczalnią i składem nut. Wydawał książki (przeważnie o tematyce patriotycznej i religijnej), podręczniki szkolne, grafiki oraz utwory muzyczne. Księgarnia mieściła się w Pałacu Zbaraskich (obecnie Rynek Główny 20, d. 14), wówczas określanym jako „kamienica księcia Jabłonowskiego”. Po jej bankructwie prowadził tam księgarnię Franciszek Trzecieski, a następnie (w latach 1872–1877) Adolf Dygasiński. Obie te księgarnie również zbankrutowały.
Miał poglądy „demokratyczne i republikańskie”. Jego wydawnictwo popierało aktywnie powstanie styczniowe. W 1863 opublikował broszurę "Kilka rysów z żywota Katarzyny ze Szrederów jenerałowej Sowińskiej i jej pogrzeb w Warszawie". Wydany przez niego w tymże roku anonimowy "Odpust zupełny Ojca Świętego Piusa IX..." został w 1864 przez gubernatora Galicji hrabiego Mensdorffa objęty zakazem rozpowszechniania, a drukarza Jakuba Żegotę Wywiałkowskiego (1823–1896) aresztowano za udział w powstaniu. Pismo polityczne „Kronika” wychodzące w Krakowie określiło tę książeczkę jako „pierwszą publikację patryiotyczną” wydaną w tym czasie w mieście „popierającą naszą sprawę”. Grzybowski wydał też serię drzeworytów przedstawiających bohaterów i bitwy powstania styczniowego drukowanych u Wywiałkowskiego oraz Johanna Jacoba Webera (1803–1880) w Lipsku.
Ponadto „wydawał z zamiłowaniem prace naukowe i wartościowe” m.in. tłumaczenia na jęz. pol. "Rysu biograficznego Adama Mickiewicza" Edmunda Fontille’a (wł. Edmond Mainard, mąż Ksawery Deybel, tłum. Lucjan Siemieński, 1863) i "Żywotu św. Stanisława..." Jana Długosza (tłum. Ludwik Feliks Karczewski, 1865) oraz biografię Adama Czartoryskiego autorstwa Lucjana Siemieńskiego (1863), sześć pieśni Władysława Żeleńskiego (1864) do słów Bohdana Zalewskiego i Władysława Syrokomli, a także pieśni patriotyczne Stanisława Mireckiego i "Kobiety dramatów Słowackiego" pióra Michała Bałuckiego (1867). Jedną z ostatnich wydanych przez siebie książek opatrzył wstępem, w którym wyłożył swoje wydawnicze "credo", określając się jako „miłujący kraj wydawca”. Zapowiadał też w nim edycję polskiego przekładu słynnej później książki Stefana Buszczyńskiego "Upadek Europy" ("La décadence de l’Europe"), do czego jednak nie doszło. Wydawane przez siebie utwory drukował na ogół w drukarniach krakowskiego „Czasu” i Uniwersytetu Jagiellońskiego, a także w Lipsku. Utrzymywał liczne kontakty z zagranicą.
Nieudane transakcje antykwaryczne oraz niemożność uzyskania zaległych wierzytelności od klientów doprowadziły go w 1869 do bankructwa i do końca życia pozostawał człowiekiem niezamożnym. W 1898 r. pracował krótko w księgarni Leonarda Zwolińskiego w Zakopanem, ale po 1880 występował w księgach adresowych i spisach ludności Krakowa jako były księgarz i agent handlowy (komisjoner), zam. ul. Krzywa 7. Pochowany na Cmentarzu Rakowickim w Krakowie a jego grób się nie zachował.

</doc>
<doc id="1547719" url="https://pl.wikipedia.org/wiki?curid=1547719" title="Galicja (pismo)">
Galicja (pismo)

Galicja – tajne pismo wydane w Krakowie 15 stycznia 1863 roku. Było organem tajnej organizacji narodowej, tzw. Rady Naczelnej Galicyjskiej, będącej filią Komitetu Centralnego Narodowego. 
Redaktorami pisma byli: Alfred Szczepański – znany działacz rewolucyjny, oraz Ludwik Kubala. Ukazał się tylko jeden numer pisma.

</doc>
<doc id="1547721" url="https://pl.wikipedia.org/wiki?curid=1547721" title="Tokarki karuzelowe">
Tokarki karuzelowe



</doc>
<doc id="1547722" url="https://pl.wikipedia.org/wiki?curid=1547722" title="Noże kształtowe">
Noże kształtowe



</doc>
<doc id="1547724" url="https://pl.wikipedia.org/wiki?curid=1547724" title="Sławkowskie Stawki">
Sławkowskie Stawki

Sławkowskie Stawki (słow. "Slavkovské plieska", "Tri Slavkovské plieska", niem. "Schlagendorfer Seen", węg. "Szalóki-három-to") – grupa trzech małych stawków znajdujących się blisko wylotu Doliny Sławkowskiej w słowackich Tatrach Wysokich. Obecnie woda znajduje się w jednym z nich zwanym Sławkowskim Stawkiem, dwa pozostałe są najczęściej wyschnięte. Leżą w małej Siennej Kotlinie, nieopodal Magistrali Tatrzańskiej, u podnóża Siennej Kopy i na południe od wierzchołka Sławkowskiego Szczytu.
Nazwa Sławkowskich Stawków pochodzi od Doliny Sławkowskiej lub od spiskiej wsi Wielki Sławków.
Historia.
Niegdyś woda znajdowała się we wszystkich stawkach, a obecnie jedynie w jednym z nich. Już w 1878 r. z inicjatywy MKE postawiono tu małe schronisko. Było to kamienne schronisko z jedną izbą. Powodem budowy było to, że dawniej chadzano tędy na Sławkowski Szczyt. Schronisko nie służyło turystom długo, już w 1882 r. zostało zniszczone przez lawinę śnieżną i nigdy więcej nie zostało odbudowane.

</doc>
<doc id="1547725" url="https://pl.wikipedia.org/wiki?curid=1547725" title="Max Burchardt">
Max Burchardt

Max Burchardt (ur. 15 stycznia 1831 w Naugard, zm. 25 września 1897 w Berlinie) – niemiecki lekarz.
Studiował w Berlinie, w 1855 roku ukończył studia, następnie od 1864 do 1866 pracował jako Privatdozent w Berlinie, od 1867 w Królewcu, od 1874 z powrotem w Berlinie, początkowo jako lekarz major ("Oberstabsarzt") przy wojskowym zakładzie gimnastycznym ("Militärturnanstalt"), potem jako lekarz naczelny ("Chefarzt") w I. Berlińskim szpitalu garnizonowym. Kierował też wydziałem okulistycznym szpitala Charité. W 1891 roku otrzymał tytuł profesora. Zmarł 25 września 1897 w Berlinie na zapalenie płuc.

</doc>
<doc id="1547729" url="https://pl.wikipedia.org/wiki?curid=1547729" title="3C 66B">
3C 66B

3C 66B (również UGC 1841 lub PCG 9067) – olbrzymia galaktyka eliptyczna znajdująca się w gwiazdozbiorze Andromedy w odległości około 270 milionów lat świetlnych. Galaktyka ta leży na obrzeżach gromady galaktyk Abell 347.
UGC 1841 jest silnym radioźródłem oznaczanym jako 3C 66B. Wytworzyła ona dwa wielkie dżety, które na zdjęciach optycznych wyglądają jak poskręcany drut. Każdy z dżetów ma około 10 000 lat świetlnych długości. Ta niezwykła struktura powstała prawdopodobnie na skutek wzajemnego oddziaływania dwóch supermasywnych czarnych dziur znajdujących się w centrum galaktyki. Ich maksymalna masa może wynosić do 1010 mas Słońca. Składniki tej podwójnej supermasywnej czarnej dziury obiegają środek masy, lecz tylko jedna z nich wytworzyła dżety radiowe. Okres obiegu tych czarnych dziur wynosi około jednego roku i to właśnie ten wzajemny obieg jest przyczyną powstania skręconych dżetów. Według szacunków obie czarne dziury połączą się w ciągu kilku tysięcy lat.
Galaktyka 3C 66B jest też prawdopodobnie źródłem promieniowania gamma w zakresie TeV.

</doc>
<doc id="1547731" url="https://pl.wikipedia.org/wiki?curid=1547731" title="AM 0500-620">
AM 0500-620

AM 0500-620 (również ESO 119-27) – para oddziałujących galaktyk znajdująca się w konstelacji Złotej Ryby w odległości około 350 milionów lat świetlnych od Ziemi. AM 0500-620 składa się z wysoce symetrycznej galaktyki spiralnej widocznej niemal dokładnie centralnie oraz częściowo zasłoniętej galaktyki tła. Galaktyka tła wcześniej była zaliczana do galaktyk eliptycznych, jednak zdjęcia wykonane za pomocą Teleskopu Hubble’a ujawniły ramiona spiralne oraz jasne węzły gwiazd.

</doc>
<doc id="1547733" url="https://pl.wikipedia.org/wiki?curid=1547733" title="Memoriał Alfreda Smoczyka 2008">
Memoriał Alfreda Smoczyka 2008

LVIII Memoriał Alfreda Smoczyka odbył się 30 marca 2008. Zwyciężył po raz drugi w Memoriale Australijczyk Leigh Adams.

</doc>
<doc id="1547734" url="https://pl.wikipedia.org/wiki?curid=1547734" title="Sławkowski Stawek">
Sławkowski Stawek

Sławkowski Stawek (słow. "Slavkovské pliesko", niem. "Schlagendorfer Seechen", węg. "Szalóki-tavacska") – mały stawek położony na wysokości ok. 1676 m n.p.m. nieopodal wylotu Doliny Sławkowskiej w słowackich Tatrach Wysokich. Pomiary pracowników TANAP-u z lat 60. XX w. wykazują, że ma powierzchnię ok. 0,100 ha, wymiary 52 × 25 m i głębokość ok. 2,5 m. Leży w małej Siennej Kotlinie, u stóp południowo-wschodnich zboczy Siennej Kopy. Jest jednym z trzech Sławkowskich Stawków, pozostałe dwa są najczęściej wyschnięte.
Nazwa Sławkowskiego Stawku związana jest z Doliną Sławkowską lub ze spiską wsią Wielki Sławków.
Historia.
Już w 1878 r. z inicjatywy MKE postawiono nieopodal małe schronisko. Było to kamienne schronisko z jedną izbą. Powodem budowy było to, że dawniej chadzano tędy na Sławkowski Szczyt. Schronisko nie służyło turystom długo, już w 1882 r. zostało zniszczone przez lawinę śnieżną i nigdy więcej nie zostało odbudowane.

</doc>
<doc id="1547735" url="https://pl.wikipedia.org/wiki?curid=1547735" title="Leopold V Babenberg">
Leopold V Babenberg

Leopold V zwany "der Tugendhafte" czyli "pełen cnót" (ur. 1157; zm. 31 grudnia 1194 w Grazu) – książę Austrii (1177–1194) i Styrii (1192–1194).
Leopold V był synem Henryka II Jasomirgotta i Teodory Komneny, bratanicy cesarza bizantyjskiego Manuela I. W 1177 poślubił Helenę (1158–1199), córkę króla węgierskiego Gejzy II i miał z nią dwóch synów Fryderyka I i Leopolda VI Sławnego.
17 sierpnia 1186 w układzie z Georgenberg zapewnił sobie dziedziczenie Styrii i centralnej części Górnej Austrii, które zostały połączone z jego posiadłościami w 1192.
Mincerzem Leopolda V był Salomon z Wiednia, pierwszy znany z imienia Żyd osiadły w Austrii.
Leopold wziął udział w III wyprawie krzyżowej. Po zdobyciu Akki 12 lipca 1191 doszło do konfliktu z królem Anglii Ryszardem Lwie Serce. Książę jako dowódca armii niemieckiej uważał się za równego królom Anglii i Francji. Zatknął swój sztandar na murach miasta obok sztandaru króla Ryszarda. Anglicy szybko go usunęli zrzucając do fosy. Niektórzy nawet go podeptali. Leopold V wpadł w gniew i całą noc w namiocie przeżywał doznaną zniewagę. Kilka dni później wyruszył w drogę powrotną do Austrii.
Wkrótce ponownie dane mu było spotkać się z angielskim królem. W 1192 Ryszard Lwie Serce wyruszył z Palestyny do Anglii. 20 grudnia 1192 w mieście Gianna nad Dunajem, na przedmieściach Wiednia, wysłał giermka po żywność. Wysłaniec założył za pas rękawice z wyhaftowanym herbem Anglii – złotym leopardem. Został zatrzymany przez miejskich strażników, którzy zmusili go do wskazania miejsca pobytu Ryszarda. Król Anglii widząc przewagę oświadczył, że podda się tylko księciu Leopoldowi, który wkrótce przybył i odebrał od Ryszarda miecz. Angielski monarcha został uwięziony w Dürnstein, a następnie w Ochsenfurt. W tym drugim miejscu został przekazany w ręce cesarza Henryka VI. Ryszard musiał zapłacić za swoje uwolnienie okup i 2 lutego 1194 złożyć Henrykowi VI hołd w Moguncji. W ceremonii hołdu uczestniczył Leopold V. Za uwięzienie Ryszarda Lwie Serce Leopold V został obłożony przez papieża klątwą. 
Książę zmarł w wyniku wypadku. Bawiąc się w oblężenie zamku zbudowanego ze śniegu, spadł z konia i złamał nogę. Źle leczona rana wywołała gangrenę. Nie pomogła amputacja i książę zmarł. Jego syn Leopold VI Sławny chcąc pochować ojca w poświęconej ziemi musiał odesłać angielskich zakładników i zrezygnować z reszty okupu.
Powstanie flagi austriackiej.
Podczas oblężenia Akki biała zbroja Leopolda stała się czerwona od krwi. Gdy książę zdjął swój szeroki pas rycerski pojawiła się na czerwonym tle biała smuga. Ponieważ Leopold stracił w bitwie swój sztandar, cesarz Henryk VI przyznał mu prawo używania nowej chorągwi o barwach czerwono-biało-czerwonych. W tej sposób powstała flaga austriacka.

</doc>
<doc id="1547737" url="https://pl.wikipedia.org/wiki?curid=1547737" title="Dalekie pawilony">
Dalekie pawilony

Dalekie pawilony () – czterotomowa angielska powieść historyczna pióra Mary Margaret Kaye z 1978 roku, której akcja dzieje się Indiach w latach 1852-1879. Autorka podejmuje w niej zagadnienie przeżyć człowieka o podwójnej naturze. 
Tom pierwszy.
Główny bohater, Ashton Pelham-Martyn, syn angielskiego lingwisty i etnologa, zostaje wcześnie osierocony. Induska Sita pełniąca rolę niańki zabiera pięcioletniego chłopca do Delhi, by znajomi jego ojca odesłali go do rodziny w Anglii. Jednak na miejscu okazuje się, że na skutek powstania Sipajów (1857 r.) wszyscy Europejczycy, jeśli nie uciekli, to zostali zabici przez rebeliantów bez względu na wiek i płeć. W takiej sytuacji Sita w obawie o życie podopiecznego postanawia wychować go jak swoje dziecko (jest to łatwe, ponieważ ma on ciemne włosy i karnację) i nadaje mu imię Ashok, przy czym nie niszczy dokumentów świadczących o jego prawdziwym pochodzeniu.
Po wielu wędrówkach dotarli do księstwa Gulkot, gdzie Ashok uratował życie następcy tronu - Laldżiemu. Został za to zatrudniony przez niego jako jego służący, zaś Sita została pokojówką przyrodniej siostry Laldżiego księżniczki Andżuli, zwanej ze względu na mieszane pochodzenie (jej matka była pół-Hinduską, pół-Rosjanką) pogardliwie "Kajri" (dosł. "niedojrzały owoc mango"). Podczas służby Ashok kilkakrotnie ratuje życie swego pana przed zamachami, jakie organizuje inna żona władcy Gulgotu chcąca przez to zapewnić tron swemu synowi – Nandu. Gdy dociera do niej, kto udaremnia jej plany, postanawia pozbyć się Ashoka. Bohater i jego matka muszą uciekać z księstwa (1863 r.), w czym pomaga im koniuszy Koka Dad. Ale zanim to się stało, Ashok przełamał medalion, jaki mu dała Andżuli i przekazawszy jej jedną połowę obiecał, że kiedyś po nią wróci.
W trakcie ucieczki przed wysłanym pościgiem Sita umiera z wyczerpania, jednak zdąża wyjawić "synowi" całą prawdę i przekazać dokumenty jego ojca. Jedenastoletni Ashok nie mogąc w to uwierzyć udał do Mardanu, gdzie w stacjonującym tam Korpusie Zwiadowców służy syn Koky Dada – Zarin. Ten po wysłuchaniu jego powieści przekazał ją swemu przełożonemu, który ją potwierdził. Wojskowi po naradach wysłali Ashoka do jego prawdziwej rodziny do Anglii. Spędził tam siedem lat i z oporami przyswajał sobie zasady życia białego człowieka. Cały czas był sercem z krajem swej przybranej matki, który bardziej uważał za swoją ojczyznę. Języka dzieciństwa nie zapomniał tylko dlatego, że jeden z wojskowych uznał, iż chłopiec wychowany w przeświadczeniu, że jest Hindusem (nie tylko mówiący, ale i myślący jak on) może w przyszłości okazać się dobrym żołnierzem dla Korpusu Zwiadowców. Dlatego porozumiał się z jego prawnymi opiekunami i ci zgodzili się, by Ash przebywał w trakcie wakacji w domu pewnego pułkownika, którego służący pochodzący z Indii udzielali mu lekcji. 
Ashton powrócił do Indii w 1871 roku i wstąpił do Korpusu Zwiadowców. Przez najbliższe dwa lata był zaręczony z poznaną na statku Belindą Harlowe, która okazała się jednak nie taka, za jaką ją uważał. Przejąwszy się bardzo tym zawodem miłosnym nie zauważył jak jeden z jego podkomendnych ukradł karabiny i uciekł z nimi za granicę do Afganistanu. Ash udaje się za nim w pościg, by odzyskać broń, ale robi to bez wyraźnej zgody dowództwa.
Tom drugi.
Po dwóch latach od zniknięcia Ashton Pelham-Martyn powraca do Mardanu z odzyskanymi karabinami (1875 r.). Dowództwo wymierzając mu "łagodną karę" za niesubordynację zesłało go do obozu wojskowego w Rawalpindi, gdzie poznał przyjaciela Waltera Hamiltona. 
Wkrótce przydzielono mu zadanie eskortowania orszaku ślubnego dwóch sióstr władcy Karidkotu do Bitoru. W trakcie wykonywania tej długiej (jak się okazało - ośmiomiesięcznej) misji Ash dowiedział się mimochodem ku swemu zaskoczeniu, że Karidkot to w rzeczywistości dawne księstwo Gulkot, jedna z eskortowanych przez niego księżniczek - Szuszila - to córka tej samej żony rany, która wydała wyrok na niego kiedy był Ashokiem, zaś druga - jego przyjaciółka Andżuli, która ma teraz osiemnaście lat. Jeszcze bardziej zdziwiło go to, że na audiencji u księżniczek nie poznał Andżuli w tej (jak uważał) pięknej kobiecie jaką ujrzał. Pod koniec wizyty udał, że podnosi coś co Andżuli upuściła, a co było połową medalionu jaki mu przed laty dała. Księżniczka wyraziła podziękowanie, ale szybko zorientowała się, że swoją połowę nosi ciągle na szyi, co wprowadziło ją w zakłopotanie. Widząc to Ash szybko udał się do swego namiotu. Jeszcze tej samej nocy Andżuli złożyła mu po kryjomu wizytę, by dowiedzieć się skąd ma ten przedmiot, który dała swemu przyjacielowi i czy wszystko z nim i jego matką dobrze. Dochodzi wówczas między mini do rozmowy, w której Ash stara się jej udowodnić, że to on jest dawnym Ashokiem. Ona z początku mu nie wierzy, ale w końcu dociera do niej, że mówi prawdę.
Pod koniec misji Ash doszedł do wniosku, że kocha Andżuli, ale jednocześnie nie wie, czy i ona czuje to samo do niego. Wątpliwości rozwiały się, kiedy zaskoczeni na wieczornych przejażdżkach konnych (miał on wtedy obowiązek czuwać nad jej bezpieczeństwem) przez burzę piaskową, schronili się w jaskini. Doszło w niej między nimi do zbliżenia, po którym Andżuli wyjawiła mu, że go też kocha. Ash zaproponował jej, by z nim uciekła i by mogli żyć we dwoje, ale Andżuli odmawia. Tłumaczy mu, że obiecała towarzyszyć swej przyrodniej siostrze Szuszili przeznaczonej na pierwszą żonę rany Bitoru, ponieważ Szuszila panicznie boi się, że zostanie spalona na stosie pogrzebowym męża (zwyczaj Sati). Ash stara się jej to wyperswadować; mówi że Szuszila jest wystarczająco dorosła, sama sobie poradzi w Bitorze, a jej pomoc i poświęcenie ma za nic. Ale do Andżuli to nie przemawia. 
Ostatecznie dochodzi do małżeństwa między władcą Bitoru a księżniczkami. Bohater nie może temu zapobiec i tylko przygląda się z bólem serca.
Tom trzeci.
Po powrocie do Mardanu w 1876 roku Ashton wdaje się w bójkę, za co zostaje wysłany do pułku w Gudżaracie, w którym spędza dwa lata na polowaniach, przejażdżkach i rozmyślaniach o swym życiu. Przypadkiem dociera do niego wiadomość, że władca Bitoru jest poważnie chory i wszystko wskazuje na to, że jego żony zostaną zgodnie z dawnym zwyczajem spalone z nim na stosie. Nie mogąc do tego dopuścić, stara się interweniować u władz brytyjskich, które pozostają głuche na jego apele. 
W końcu wyruszył z zaprzyjaźnionymi ludźmi do Bitoru z zamiarem uratowania księżniczek. Udało mu się ocalić tylko Andżuli. Podczas podróży morskiej do Mardanu zaprzyjaźniony kapitan udzielił im potajemnego ślubu, ponieważ Ash zdaje sobie sprawę, że ich związku nigdy nie zaakceptują ani jego, ani jej rodacy ze względu na ich odrębną rasę i religię. Podczas jednej z rozmów Andżuli przyznała mu rację, że nie mylił się wcale, jeśli chodzi o Szuszilę - postanowiła sama spłonąć na stosie rany, zaś ją kazała oślepić (to drugie bohater udaremnił) - i zapewniła go, że przez ten cały czas pobytu w Bitorze nie przestała go kochać.
Tom czwarty.
Po powrocie do Mardanu Ash rozpoczyna służbę w wywiadzie na terenie Afganistanu, którego emir nie zgadzając się na budowę konsulatu Wielkiej Brytanii w swym kraju zawiera przymierze z Rosją. Wybucha druga wojna afgańska (1878-1881), w wyniku której konsulat brytyjski w Kabulu zostaje wybudowany, a jego eskortę wojskową powierzono przyjacielowi głównego bohatera, Walterowi Hamiltonowi. 
Jednak niezadowoleni żołnierze emira domagają się zaległego żołdu od konsulatu brytyjskiego, który im odmawia. W odpowiedzi Afgańczycy napadają na konsulat i zabijają w nim wszystkich, w tym Waltera. Przeżył tylko Ash działający w przebraniu. Po tym wydarzeniu i rozmowie z Andżuli postanowił zerwać ze swym dotychczasowym życiem i udać się z nią na poszukiwanie górskiej doliny, w której mogliby żyć razem w spokoju i gdzie nikt nie zwracałby uwagi na dzielące ich różnice. 
Powieść kończy poniższe zdanie:
"I być może znaleźli w końcu swoje wyśnione królestwo."
Znaczenie tytułu.
Dalekie Pawilony (oryg. "Dar Chaim") to nazwa gór w księstwie Gulkot, do których główny bohater modli się od dzieciństwa. Przyczyną tego jest to, że wychowany z jednej strony przez hinduskę Site, a z drugiej przez muzułmanina Kokę Dada, stanął na rozdrożu. Poznając religię obydwu stron, postanowił sam sobie wybrać wiarę i zaczął czcić Boga pod postacią owych gór.

</doc>
<doc id="1547745" url="https://pl.wikipedia.org/wiki?curid=1547745" title="Alois Wipplinger">
Alois Wipplinger

Alois Wipplinger (ur. 1903, zm. ?) – zbrodniarz hitlerowski, SS-Scharführer, członek załogi niemieckiego obozu koncentracyjnego Dachau.
Członek Waffen-SS od 20 maja 1940 roku. Od stycznia 1941 do 24 kwietnia 1945 roku pełnił służbę w obozie głównym Dachau i podobozach "Heppe", "Heim", "Valepp", "Neu Aubing", "Kaufering II" i "Utting" (w tym ostatnim podobozie od 16 grudnia 1944). Sprawował stanowiska asystenta "Blockführera", "Blockführera" i kierownika obozu. Współodpowiedzialny za zbrodnie popełnione na więźniach kompleksu obozowego Dachau, między innymi za ich bicie i wykonywanie ciężkich kar (między innymi kary chłosty).
Po zakończeniu wojny Wipplinger został osądzony przez amerykański Trybunał Wojskowy w dniach 2–5 grudnia 1946 roku. Skazany został na dożywotnie pozbawienie wolności.

</doc>
<doc id="1547748" url="https://pl.wikipedia.org/wiki?curid=1547748" title="Narodowa Rada Języka Maltańskiego">
Narodowa Rada Języka Maltańskiego

Narodowa Rada Języka Maltańskiego (malt. "Il-Kunsill Nazzjonali tal-Ilsien Malti") – ciało kolegialne powołane w kwietniu 2005 r. na mocy ustawy maltańskiej Izby Reprezentantów, mające na celu regulowanie użycia neologizmów w języku maltańskim oraz promowanie tego języka w edukacji oraz innych sektorach.
Rada składa się z pięciu wydziałów: mediów, literatury, regulowania i promowania języka maltańskiego, tłumaczeń i terminologii oraz rozwoju języka maltańskiego w sektorze informacji i technologii. Narodowa Rada Języka Maltańskiego promuje język maltański oraz modernizuje jego struktury. Jest pełnoprawnym regulatorem języka maltańskiego, stowarzyszonym z Europejską Federacją Narodowych Instytucji na rzecz Języka w Unii Europejskiej (EFNIL).

</doc>
<doc id="1547749" url="https://pl.wikipedia.org/wiki?curid=1547749" title="Gimnazjum nr 2 w Stalowej Woli">
Gimnazjum nr 2 w Stalowej Woli

Gimnazjum nr 2 w Stalowej Woli (obecnie Publiczna Szkoła Podstawowa nr 2) – jego budowę zainicjowano w sąsiedztwie powstających Zakładów Południowych i rosnącego przy fabryce osiedla wiosną 1938, kilka tygodni przed rozpoczęciem prac przy budowie obecnej SP1. Szkoła rozpoczęła swą działalność równocześnie z obecną PSP1 - 19 września 1938. Zlokalizowano w niej jednak nie szkołę powszechną, lecz Państwowe Liceum i Gimnazjum nr 616. 
W czasie II wojny światowej szkoła zamieniona została w szpital, po wyzwoleniu i opuszczeniu Stalowej Woli przez wojska sowieckie z początkiem lutego 1946 obiektowi przywrócono jego pierwotne przeznaczenie. 23 października 2005 gimnazjum przyjęło imię Jana Pawła II.
W związku z reformą systemu oświaty z 2017 roku gimnazjum przekształcono w szkołę podstawową.

</doc>
<doc id="1547751" url="https://pl.wikipedia.org/wiki?curid=1547751" title="The Anthology">
The Anthology

The Anthology – płyta kompilacyjna zawierająca utwory zespołu Deep Purple z linii Mk I, Mk II, Mk III i Mk IV nagrane w latach 1968 - 1975. W roku 1985 wydano podwójny album winylowy, na którym znalazło się kilka utworów, które nigdy wcześniej nie ukazały się na płytach. Ten materiał nigdy nie został wydany na płycie CD.
W roku 1991 EMI wydało CD w trochę innym układzie, wzbogaconą o kilka utworów, które wcześniej były już wydawane.

</doc>
<doc id="1547752" url="https://pl.wikipedia.org/wiki?curid=1547752" title="Il-Kunsill Nazzjonali tal-Ilsien Malti">
Il-Kunsill Nazzjonali tal-Ilsien Malti



</doc>
<doc id="1547753" url="https://pl.wikipedia.org/wiki?curid=1547753" title="Rejon kamjanski">
Rejon kamjanski

Rejon kamjanski – jednostka administracyjna wchodząca w skład obwodu czerkaskiego Ukrainy.
Rejon utworzony w 1923 roku, ma powierzchnię 725 km² i liczy około 27 tys. mieszkańców. Siedzibą władz rejonu jest Kamjanka.
Na terenie rejonu znajdują się 1 miejska rada i 18 rad wiejskich, obejmujących w sumie 23 wsie i 6 osad.

</doc>
<doc id="1547754" url="https://pl.wikipedia.org/wiki?curid=1547754" title="Jagdstaffel 6">
Jagdstaffel 6

Jagdstaffel 6 – Königlich Preußische Jagdstaffel Nr. 6 – Jasta 6 – jednostka lotnictwa niemieckiego Luftstreitkräfte z okresu I wojny światowej.
Informacje ogólne.
Jednostka została utworzona w Martincourt w sierpniu 1916 roku, jako jedna z pierwszych 12 eskadra w pierwszym etapie reorganizacji lotnictwa. Organizację eskadry, która powstała na bazie KEK Jametz i KEK Sivry powierzono porucznikowi Fritz von Bronsart-Schellendorf. Została zmobilizowana w dniu 21 września 1916 roku.
Eskadra walczyła na samolotach: Fokker E.I, Albatros D.I, Albatros D.II, Albatros D.III, Albatros D.VII Fokker D.VIII, Fokker Dr.I na froncie zachodnim.
"Jasta 6" w całym okresie wojny odniosła 201 zwycięstwa. W okresie od sierpnia 1916 do listopada 1918 roku jej straty wynosiły 11 zabitych w walce, 9 rannych oraz 2 zabitych w wypadkach i 3 w niewoli.
Łącznie przez jej personel przeszło 18 asów myśliwskich:

</doc>
<doc id="1547755" url="https://pl.wikipedia.org/wiki?curid=1547755" title="Krantiveer">
Krantiveer

Krantiveer – bollywoodzki dramat z 1994 roku z Nana Patekarem w roli głównej. Reżyseria – Mehul Kumar, autor "Kohram", "Jagoo". W pozostałych rolach Dimple Kapadia, Atul Agnihotri, Mamta Kulkarni, Danny Denzongpa i Paresh Rawal. Film zyskał wysokie uznanie krytyków i cieszył się popularnością widzów indyjskich. Nana Patekar za rolę Prapa otrzymał wiele nagród. Tematem filmu jest przemiana zdemoralizowanego obiboka (Nana Patekar) w walczącego o sprawiedliwość społeczną bohatera. Film, którego akcja rozgrywa się przeważnie w slumsach pokazuje nadużycia powiązanych z gangsterami polityków i celowe wzniecanie zamieszek hindusko-muzułmańskich. W dramacie przedstawiono sytuację, gdy brak ochrony prawnej egzekwowanej przez policję przyczynia się do odpowiedzi na przemoc przemocą. Przemianę bohatera wyzwala ogrom nieszczęść z powodu zamieszek religijnych, ale i rodząca się w nim miłość do pełnej buntu dziennikarki (Dimple Kapadia).
Fabuła.
Pratap Brishmanaragan (Nana Patekar) to syn człowieka, który zginął w bohaterskiej walce z Brytyjczykami o niezależność Indii. Jego dziadek i matka spodziewają się, że w przyszłości stanie on się dumą rodziny, dziedzicem duchowego testamentu ojca. Tym większe jest ich rozczarowanie, gdy okazuje się, że chłopiec przestał chodzić do szkoły, kłamie i gra hazardowo w karty demoralizując rówieśników. Wstrząśnięty tym dziadek umiera na atak serca, więc rozżalona matka wygania Pratapa z domu. Uciekłszy w głąb kraju Pratap wykorzystując swoje umiejętności manipulowania ludźmi znajduje swoje miejsce w domu właściciela slumsów Laxmida (Paresh Rawal). Z czasem ten zaczyna go traktować jak syna wykorzystując do zbierania od ludzi w slumsach opłat za dach nad głową. Pratap obija się całymi dniami, popijając i szydząc z ludzi. Przedmiotem jego kpin staje się też piórem walcząca z niesprawiedliwością społeczną dziennikarka, Megha Dixit (Dimple Kapadia). Pratap cynicznie wyśmiewa jej zapał, ale gdy dążąc do likwidacji slumsów politycy wzniecają tam zamieszki między hindusami a muzułmanami, Pratap przestaje się śmiać. Slumsy spalone, płoną stosy pogrzebowe zabitych. Pratap decyduje się przeciwstawić przemocy.
Muzyka i piosenki.
Muzykę do filmu skomponował braterski duet Anand-Milind, autorzy muzyki do takich filmów jak "Qayamat Se Qayamat Tak" (Nagroda Filmfare za Najlepszą Muzykę), "Dil", "Beta", "Hero No. 1", „Bestia”, "Baaghi", "", "Sangeet" i "Anjaam". Teksty – Sameer.

</doc>
<doc id="1547761" url="https://pl.wikipedia.org/wiki?curid=1547761" title="4C 41.17">
4C 41.17

4C 41.17 – radiogalaktyka położona w gwiazdozbiorze Woźnicy, odległa o 12 miliardów lat świetlnych od Ziemi. W momencie odkrycia (1988 rok) była najdalszą znaną galaktyką.

</doc>
<doc id="1547762" url="https://pl.wikipedia.org/wiki?curid=1547762" title="Oficer czasów wojny">
Oficer czasów wojny



</doc>
<doc id="1547763" url="https://pl.wikipedia.org/wiki?curid=1547763" title="Rejon kaniowski">
Rejon kaniowski

Rejon kaniowski – jednostka administracyjna wchodząca w skład obwodu czerkaskiego Ukrainy.
Rejon utworzony w 1923, ma powierzchnię 1283 km² i liczy około 19 tys. mieszkańców. Siedzibą władz rejonu jest Kaniów.
Na terenie rejonu znajdują się 1 miejska rada i 29 silskich rad, obejmujących w sumie 57 wsi i 4 osady.
Przypisy.
\

</doc>
<doc id="1547765" url="https://pl.wikipedia.org/wiki?curid=1547765" title="Chrusty (Aleksandrówka)">
Chrusty (Aleksandrówka)

Chrusty – kolonia wsi Aleksandrówka w Polsce, położona w województwie lubelskim, w powiecie łukowskim, w gminie Stoczek Łukowski.
W latach 1975–1998 kolonia administracyjnie należała do województwa siedleckiego.
Chrusty stanowią sołectwo gminy Stoczek Łukowski.
Wierni Kościoła rzymskokatolickiego należą do parafii Chrystusa Króla w Jedlance.

</doc>
<doc id="1547768" url="https://pl.wikipedia.org/wiki?curid=1547768" title="Frederick Howard">
Frederick Howard

Frederick Howard, 5. hrabia Carlisle KG, KT (ur. 28 maja 1748, zm. 4 września 1825) – brytyjski arystokrata, polityk, dyplomata i pisarz.
Życiorys.
Wczesne lata życia.
Był synem Henry’ego Howarda, 4. hrabiego Carlisle, i Isabelli Byron, córki 4. barona Byron. Jego kuzynem od strony matki był poeta George Gordon Byron. W 1798 r. Carlisle został mianowany jego opiekunem.
Frederick wychowował się pod okiem George’a Selwyna. Wykształcenie odebrał w Eton College (1754-1756) oraz w King’s College na Uniwersytecie Cambridge. Studia ukończył w 1764 r. Po śmierci ojca w 1758 r. odziedziczył tytuł 5. hrabiego Carlisle i po osiągnięciu wymaganego prawem wieku zasiadł w Izbie Lordów. Znany był z rozrzutnego trybu życia. W 1767 r. otrzymał Order Ostu.
Kariera polityczna.
Karierę polityczną Carlisle rozpoczął dopiero w 1776 r., kiedy to został skarbnikiem Dworu Królewskiego. W 1778 r. stanął na czele komisji wysłanej przez lorda Northa w celu odbycia negocjacji pokojowych z amerykańskimi koloniami. Misja zakończyła się niepowodzeniem, ale Carlisle otrzymał w 1779 r. stanowisko pierwszego lorda handlu. W 1780 r. otrzymał stanowisko Lorda Namiestnika Irlandii. Podczas swojej dwuletniej kadencji doprowadził do utworzenia irlandzkiego banku narodowego oraz rozwoju handlu.
Po powrocie do Wielkiej Brytanii w 1782 r. został Lordem Stewardem. W koalicyjnym rządzie Portlanda w 1783 r. był Lordem Tajnej Pieczęci. Po upadku tego gabinetu nigdy nie sprawował już stanowiska państwowego. W latach 1780-1782 i 1799-1807 był Lordem Namiestnikiem East Reading of Yorkshire. W 1793 r. otrzymał Order Podwiązki.
Dalsze lata.
Podczas kryzysu regencyjnego 1788 r. stanął po stronie księcia Walii. W 1791 r. skrytykował rząd Williama Pitta Młodszego za poparcie Turcji w jej konflikcie z Rosją. Po wybuchu wojen z rewolucyjną Francją był rzecznikiem zaangażowania militarnego Wielkiej Brytanii na kontynencie. W 1815 r. sprzeciwiał się wprowadzeniu ustaw zbożowych.
Lord Carlisle był autorem kilku traktatów politycznych, poematów oraz dwóch tragedii – "The Father’s Revenge" i "The Stepmother".
Rodzina.
22 marca 1770 r. w Londynie poślubił lady Margaret Caroline Leveson-Gower (2 listopada 1753 – 27 stycznia 1824), córkę Granville’a Levesona-Gowera, 1. markiza Stafford, i lady Louisy Egerton, córki 1. księcia Bridgewater. Frederick i Margaret mieli razem czterech synów i sześć córek:

</doc>
<doc id="1547770" url="https://pl.wikipedia.org/wiki?curid=1547770" title="Rejon katerynopilski">
Rejon katerynopilski

Rejon katerynopilski – jednostka administracyjna wchodząca w skład obwodu czerkaskiego Ukrainy.
Rejon utworzony w 1923, ma powierzchnię 672 km² i liczy około 23 tysięcy mieszkańców. Siedzibą władz rejonu jest Katerynopil.
Na terenie rejonu znajdują się 2 osiedlowe rady i 22 silskie rady, obejmujące w sumie 29 wsi i 2 osady.

</doc>
<doc id="1547771" url="https://pl.wikipedia.org/wiki?curid=1547771" title="Huta Łukacz">
Huta Łukacz

Huta Łukacz – kolonia wsi Wiśniówka w Polsce położona w województwie lubelskim, w powiecie łukowskim, w gminie Stoczek Łukowski.
Miejscowość stanowi samodzielne sołectwo.
W latach 1975–1998 miejscowość administracyjnie należała do województwa siedleckiego.
Wierni Kościoła rzymskokatolickiego należą do parafii Wniebowzięcia Najświętszej Maryi Panny w Stoczku Łukowskim.
Historia.
W końcu XIX wieku teren obecnej wsi należał do folwarku Guzówka. Znajdowała się tu huta szkła. W okresie międzywojennym istniała już samodzielna miejscowość licząca kilka domów.

</doc>
<doc id="1547773" url="https://pl.wikipedia.org/wiki?curid=1547773" title="Jamielnik (Wólka Różańska)">
Jamielnik (Wólka Różańska)

Jamielnik – osada leśna wsi Wólka Różańska w Polsce, położona w województwie lubelskim, w powiecie łukowskim, w gminie Stoczek Łukowski.
W latach 1975–1998 osada administracyjnie należała do województwa siedleckiego.

</doc>
<doc id="1547774" url="https://pl.wikipedia.org/wiki?curid=1547774" title="Nowa Guzówka">
Nowa Guzówka

Nowa Guzówka – kolonia wsi Guzówka w Polsce, położona w województwie lubelskim, w powiecie łukowskim, w gminie Stoczek Łukowski.
W latach 1975–1998 kolonia administracyjnie należała do województwa siedleckiego.

</doc>
<doc id="1547777" url="https://pl.wikipedia.org/wiki?curid=1547777" title="Aaron Littleton">
Aaron Littleton



</doc>
<doc id="1547781" url="https://pl.wikipedia.org/wiki?curid=1547781" title="Aflaston">
Aflaston



</doc>
<doc id="1547782" url="https://pl.wikipedia.org/wiki?curid=1547782" title="Róża (Jedlanka)">
Róża (Jedlanka)

Róża – osada leśna wsi Jedlanka w Polsce, położona w województwie lubelskim, w powiecie łukowskim, w gminie Stoczek Łukowski.
W latach 1975–1998 osada administracyjnie należała do województwa siedleckiego.

</doc>
<doc id="1547785" url="https://pl.wikipedia.org/wiki?curid=1547785" title="Ruch Literatury Polskiej">
Ruch Literatury Polskiej

Ruch Literatury Polskiej – pismo wydawane w Krakowie w 1862 roku pod redakcją Erazma Mułkowskiego i Wilhelma Gąsiorowskiego. Pismo dawało przegląd polskich czasopism politycznych, naukowych i religijnych, było "niejako bibliografią literatury". Ukazały się jedynie dwa numery.

</doc>
<doc id="1547786" url="https://pl.wikipedia.org/wiki?curid=1547786" title="Warkocz (Jedlanka)">
Warkocz (Jedlanka)

Warkocz – osada leśna wsi Jedlanka w Polsce, położona w województwie lubelskim, w powiecie łukowskim, w gminie Stoczek Łukowski.
W latach 1975–1998 osada administracyjnie należała do województwa siedleckiego.

</doc>
<doc id="1547789" url="https://pl.wikipedia.org/wiki?curid=1547789" title="John Cavendish">
John Cavendish

John Cavendish (ur. 22 października 1732, zm. 18 grudnia 1796) – brytyjski arystokrata i polityk.
Był najmłodszym synem Williama Cavendisha, 3. księcia Devonshire, i Catherine Hoskins. Był deputowanym do Izby Gmin z okręgów Weymouth and Melcombe Regis (1754–1761), Knaresborough (1761–1768), City of York (1768–1784) i Derbyshire (1794–1796).
W 1782 r. został członkiem Tajnej Rady. W gabinetach Rockinghama (1782) i Portlanda (1783) był kanclerzem skarbu.

</doc>
<doc id="1547792" url="https://pl.wikipedia.org/wiki?curid=1547792" title="Powrót Allo! Allo!">
Powrót Allo! Allo!



</doc>
<doc id="1547796" url="https://pl.wikipedia.org/wiki?curid=1547796" title="UHDTV">
UHDTV



</doc>
<doc id="1547797" url="https://pl.wikipedia.org/wiki?curid=1547797" title="Podgatunki hip-hopu">
Podgatunki hip-hopu

Muzyka hip-hop – podzielona jest na liczne podgatunki i style, które z biegiem czasu wyewoluowały pod wpływem innych gatunków muzycznych, takich jak rock, jazz, czy pop. Obecnie wyróżnić można w hip-hopie następujące podgatunki:
Style amerykańskie.
Pomimo iż ojczyzną hip-hopu jest wschodnie wybrzeże USA, gatunek szybko rozprzestrzenił się na inne części kraju i świata. Obecnie scena amerykańska dzieli się na następujące style hip-hopowe:

</doc>
<doc id="1547799" url="https://pl.wikipedia.org/wiki?curid=1547799" title="Okręg wyborczy Derbyshire">
Okręg wyborczy Derbyshire

Okręg wyborczy Derbyshire powstał w 1290 r. i wysyłał do angielskiej, a następnie brytyjskiej, Izby Gmin dwóch deputowanych. Okręg obejmował hrabstwo Derbyshire. Został zlikwidowany w 1832 r.

</doc>
<doc id="1547802" url="https://pl.wikipedia.org/wiki?curid=1547802" title="Botkuny (stacja kolejowa)">
Botkuny (stacja kolejowa)

Botkuny – nieczynna stacja kolejowa w Botkunach, w gminie Gołdap, w województwie warmińsko-mazurskim, w Polsce.

</doc>
<doc id="1547803" url="https://pl.wikipedia.org/wiki?curid=1547803" title="Edmund Kizik">
Edmund Kizik

Edmund Kizik (ur. 1960) – polski historyk, profesor doktor habilitowany, specjalizujący się w historii kultury nowożytnej Polski i regionu nadbałtyckiego.
Życiorys.
Stopień naukowy doktora uzyskał w 1992 w Uniwersytecie Gdańskim na podstawie rozprawy pt. "Mennonici w Gdańsku, Elblągu i na Żuławach Wiślanych w drugiej połowie XVII i w XVIII wieku". Habilitował się w 1998 na tej samej uczelni na podstawie dorobku naukowego oraz pracy pt. "Śmierć w mieście hanzeatyckim w XVI-XVIII wieku". W 2005 prezydent RP nadał mu tytuł naukowy profesora nauk humanistycznych.
Jest członkiem Komitetu Nauk Historycznych Polskiej Akademii Nauk. Pełni funkcje kierownika Zakładu Historii Nowożytnej Wydziału Historycznego Uniwersytetu Gdańskiego oraz kierownika Pracowni Historii Gdańska i Dziejów Morskich Polski w Instytucie Historii PAN. Specjalizuje się w społecznej historii kultury Gdańska, Prus Królewskich i regionu hanzeatyckiego od XVI-pocz. XIX w., stosunkach polsko-niemieckich oraz ikonografii historycznej.
W kadencji 2018–2021 przewodniczący rady Muzeum Gdańska. W 2022 ponownie powołany w skład Rady Muzeum Gdańska.
W kadencji 2019–2023 zasiada w Radzie Kultury Gdańskiej.
W 2021 odznaczony Brązowym Krzyżem Zasługi.

</doc>
<doc id="1547805" url="https://pl.wikipedia.org/wiki?curid=1547805" title="Dirty south">
Dirty south



</doc>
<doc id="1547806" url="https://pl.wikipedia.org/wiki?curid=1547806" title="Doing Their Thing...">
Doing Their Thing...

Doing Their Thing... – film z koncertu zespołu Deep Purple w reżyserii Johna Shepparda, zarejestrowany przy niewielkim udziale publiczności 21 sierpnia 1970 w studiu telewizyjnym przez telewizję Granada do programu pod tym samym tytułem. Materiał zawiera niekompletne wersje utworów „Speed King”, „Wring That Neck”, „Mandrake Root” oraz pełną wersję „Child in Time”. Po raz pierwszy wydany na kasecie VHS w roku 1991. Pod koniec lat 80. koncert w kolorze wydany został w Japonii na 12-calowym dysku laserowym.

</doc>
<doc id="1547812" url="https://pl.wikipedia.org/wiki?curid=1547812" title="Tuuta Airport">
Tuuta Airport

Port lotniczy Tuuta (IATA: CHT, ICAO: NZCI) – port lotniczy położony 19,5 km od Waitangi, na wyspach Chatham, w Nowej Zelandii.

</doc>
<doc id="1547813" url="https://pl.wikipedia.org/wiki?curid=1547813" title="Zaburzenia psychosomatyczne">
Zaburzenia psychosomatyczne



</doc>
<doc id="1547817" url="https://pl.wikipedia.org/wiki?curid=1547817" title="Mevo Modi'in">
Mevo Modi'in



</doc>
<doc id="1547819" url="https://pl.wikipedia.org/wiki?curid=1547819" title="Martin Ritt">
Martin Ritt

Martin „Marty” Ritt (ur. 2 marca 1914 w Nowym Jorku, stan Nowy Jork, zm. 8 grudnia 1990 w Santa Monica, stan Kalifornia) – amerykański reżyser filmowy nominowany do Oscara za reżyserię filmu "Hud, syn farmera" (1963) z Paulem Newmanem, Melvynem Douglasem i Patricią Neal w rolach głównych.

</doc>
<doc id="1547820" url="https://pl.wikipedia.org/wiki?curid=1547820" title="Chryzopol">
Chryzopol

Chryzopol (gre.: Χρυσόπολις – "Złote miasto", łac.: Chrysopolis), w średniowieczu określane również jako Skutari (gre.: Εκουτάριον, tur.: Üsküdar) – starożytne miasto położone w Bitynii nad cieśniną Bosfor dokładnie naprzeciw Byzantionu (późniejszego Konstantynopola). Współcześnie zarówno Konstantynopol, jak i Chryzopol oraz pobliski Chalkedon stanowią dzielnice tureckiego miasta Stambuł.
Historia miasta.
Miasto zostało założone w VII wieku p.n.e. przez greckich kolonistów z pobliskiego Chalkedonu w okresie wielkiej kolonizacji. Położone było w dolinie spadającej ku cieśninie Bosfor, stanowiąc punkt wyjścia dróg lądowych wiodących w głąb Azji Mniejszej.
W okresie hellenistycznym miasto należało do Królestwa Bitynii, aby w roku 74 p.n.e. przejść wraz z całym tym państwem we władanie republikańskiego Rzymu. Stało się tak na mocy testamentu ostatniego króla Bitynii – Nikomedesa IV.
Od tego momentu Chryzopol dzielił losy reszty państwa rzymskiego, znajdując się po podziale w jego wschodniej części, określanej potem mianem Cesarstwa Bizantyjskiego.
W okresie bizantyjskim miasto stanowiło ważny punkt obserwacyjny i obronny stolicy, z którą połączone było telegrafem optycznym. 
W roku 323 flota Konstantyna Wielkiego pod dowództwem jego syna Kryspusa pokonała tu liczniejszą flotę Licyniusza. 18 września 324 roku rozegrała się pod murami Chryzopola krwawa bitwa lądowa pomiędzy tymi samymi przeciwnikami. Zwyciężył w niej Konstantyn i dzięki temu objął on władzę nad całym cesarstwem.
Kolejna istotna bitwa rozegrała się tu w 988 roku. Cesarz Bazyli II Bułgarobójca rozgromił w niej uzurpatora Bardasa Fokasa (bitwa pod Chryzopolem).
Strategiczne znaczenie miasta potwierdza fakt, iż na przestrzeni wieków stacjonowali tu liczni wrogowie cesarstwa, sposobiąc się do ataku na stolicę – Konstantynopol. W VII wieku postąpili tak Persowie i Arabowie, natomiast w 1203 uczestnicy niesławnej IV krucjaty. Do ataku na stolicę przygotowywali się tutaj również liczni uzurpatorzy.
Miasto stanowiło istotny element systemu obrony Konstantynopola od strony morza. Między innymi na wyspie, koło przylądka Damalis, znajdowała się twierdza Arkla, obecnie znana jako Wieża Leandra, z której w XII wieku cesarz Manuel I Komnen przeprowadził, pomiędzy Chryzopolem a Konstantynopolem, łańcuch zamykający żeglugę przez cieśninę Bosfor.
Aż do zajęcia Chalkedonu, na początku XIV wieku, Chryzopol ustępował mu znaczeniem. Sam Chryzopol został zdobyty przez Turków osmańskich w połowie XIV wieku.

</doc>
<doc id="1547821" url="https://pl.wikipedia.org/wiki?curid=1547821" title="Volaris">
Volaris

Volaris – meksykańska tania linia lotnicza z siedzibą w Meksyku.

</doc>
<doc id="1547822" url="https://pl.wikipedia.org/wiki?curid=1547822" title="Lappid">
Lappid



</doc>
<doc id="1547823" url="https://pl.wikipedia.org/wiki?curid=1547823" title="Opowieść Barda">
Opowieść Barda



</doc>
<doc id="1547826" url="https://pl.wikipedia.org/wiki?curid=1547826" title="Rejon borowski">
Rejon borowski

Rejon borowski – rejon położony w południowo-zachodniej części obwodu charkowskiego Ukrainy.
Utworzony w 1923, ma powierzchnię 875 km2 i liczy 16 tysiące mieszkańców. Siedzibą władz rejonowych jest Borowa.
Na terenie rejonu znajduje się 1 osiedlowa rada i 9 silskich rad, liczących w sumie 36 wsi i 1 osadę.

</doc>
<doc id="1547830" url="https://pl.wikipedia.org/wiki?curid=1547830" title="Pasticcio">
Pasticcio

Pasticcio – utwór muzyczny, stworzony przez kilku kompozytorów lub złożony z utworów zaczerpniętych z różnych wcześniej istniejących dzieł.
W XVII i XVIII wieku odmiana opery, polegająca na łączeniu odcinków muzycznych z różnych oper w jednym dziele o odrębnym libretto. Rozumiane może być jako dobieranie przez autora pasticcia, arii jednego bądź różnych autorów do nowej opery, ze względu na upodobania słuchaczy albo jako przemyślaną kompozycję, w której wykorzystuje się dzieła innych autorów.
Pasticcio był typową kompozycją z okresu baroku. Było to dzieło, które kompozytor tworzył, wykorzystując fragmenty utworów innych kompozytorów (za ich zgodą lub bez), często dodając własne oryginalne elementy. Fragmenty zapożyczone od innych można było w mniejszym lub większym stopniu dostosować, zwłaszcza gdy oryginalne libretto było zastępowane nowym. Celem pasticcio było głównie szybkie tworzenie nowych przedstawień, przy wykorzystaniu arii, które już cieszyły się szczególnym powodzeniem wśród publiczności. 
Termin "pasticcio" został użyty po raz pierwszy w 1742 roku w języku angielskim, a w 1795 roku - w języku włoskim. W czasach tych nie było ochrony praw autorskich, więc pasticcio nie był uważany za praktykę złą. Kompozycje, których już nie wykonywano, były szybko zapominane. Pasticcio pozwolił więc tchnąć „nowe życie” w muzykę, która wcześniej odnosiła szczególne sukcesy. Czasami już istniejące utwory solowe były wzbogacane o nowe fragmenty orkiestrowe; na przykład cztery pierwsze koncerty fortepianowe Wolfganga Amadeusza Mozarta (KV 37, 39, 40 i 41) składają się z części sonat na fortepian innych kompozytorów, które Mozart wzbogacił o partie orkiestrowe.
Przykładem pasticcia może być opera "Mucjusz Scaevola", w której stworzeniu uczestniczył m.in. Georg Friedrich Händel, oraz "L'oracolo in Messenia" Vivaldiego, którą wystawiano w formie pasticcio, wykorzystując m.in. utwory Geminiana Giacomellego i Riccarda Broschiego. Znane są też trzy opery pasticcio do muzyki Rossiniego: Ivanhoe, Robert Bruce i Muzyczna pszczoła. 
Do gatunku pasticcia można też zaliczyć "Mszę dla Rossiniego" ("Messa per Rossini"), zbiorową kompozycję napisaną przez trzynastu wybitnych kompozytorów włoskich z inicjatywy Giuseppe Verdiego.

</doc>
<doc id="1547831" url="https://pl.wikipedia.org/wiki?curid=1547831" title="Rejon charkowski">
Rejon charkowski

Rejon charkowski (ukr. Харківський район) – rejon położony w północnej części obwodu charkowskiego Ukrainy.
Utworzony w 1932, ma powierzchnię 1403 km2 i liczy 187 tysięcy mieszkańców. Siedzibą władz rejonowych jest Charków.
Na terenie rejonu znajduje się 2 miejskie rady, 14 osiedlowych rad i 14 silskich rad, liczących w sumie 68 wsi i 22 osady.

</doc>
<doc id="1547832" url="https://pl.wikipedia.org/wiki?curid=1547832" title="Bitwa pod Chrysopolis 988">
Bitwa pod Chrysopolis 988



</doc>
<doc id="1547836" url="https://pl.wikipedia.org/wiki?curid=1547836" title="Rejon czuhujewski">
Rejon czuhujewski

Rejon czuhujewski (ukr. Чугуївський район) – rejon położony w środkowej części obwodu charkowskiego Ukrainy, graniczący z Rosją.
Utworzony został w 1923, ma powierzchnię 1149 km2 i liczy 202 tysięcy mieszkańców. Siedzibą władz rejonowych jest Czuhujew.
Na terenie rejonu znajduje się 6 osiedlowych rad i 13 silskich rad, liczących w sumie 31 wsi i 3 osady.

</doc>
<doc id="1547837" url="https://pl.wikipedia.org/wiki?curid=1547837" title="Hénon (stacja metra)">
Hénon (stacja metra)

Hénon – stacja metra w Lyonie, na linii C. Stacja została otwarta 8 grudnia 1984.

</doc>
<doc id="1547845" url="https://pl.wikipedia.org/wiki?curid=1547845" title="Cuire">
Cuire

Cuire – stacja końcowa metra w Lyonie, na linii C. Stacja została otwarta 8 grudnia 1984.

</doc>
<doc id="1547846" url="https://pl.wikipedia.org/wiki?curid=1547846" title="Klirens inuliny">
Klirens inuliny

Klirens inuliny – metoda szacowania przesączania kłębuszkowego przez obliczenie klirensu inuliny.
Inulina jako naturalny wielocukier ma tę właściwość, że w nerkach swobodnie się przesącza, nie ulega zwrotnemu wchłanianiu i cały przesączony ładunek substancji wydziela się do moczu. Do obliczenia klirensu jest potrzebne utrzymywanie przez pewien czas stałego stężenia tego wielocukru we krwi, znajomość tego stężenia oraz ilość wydzielonej inuliny do wyprodukowanego w tym czasie moczu według wzoru ogólnego na klirens nerkowy.
Jest to metoda wyraźnie dokładniejsza od szacowania wskaźnika filtracji kłębuszkowej na podstawie klirensu kreatyniny. Metodycznie jednak jest ona niewygodna, a różnica – mimo że procentowo czasem wyraźna – nie ma znaczenia przy podejmowaniu decyzji na podstawie wyników. Klirens inuliny bywa więc stosowany częściej w badaniach naukowych niż w praktyce klinicznej, nawet tej wysokospecjalistycznej.

</doc>
<doc id="1547850" url="https://pl.wikipedia.org/wiki?curid=1547850" title="Parafia Matki Bożej Bolesnej w Skarżysku-Kamiennej">
Parafia Matki Bożej Bolesnej w Skarżysku-Kamiennej

Parafia Matki Bożej Bolesnej w Skarżysku-Kamiennej – parafia Kościoła Polskokatolickiego w RP, położona w dekanacie kieleckim diecezji krakowsko-częstochowskiej.
Na terenie miasta i okolicy działa parafia polskokatolicka od 1928. W czasie okupacji hitlerowskiej, podczas II wojny światowej parafia działała w podziemiu, po wojnie zaś w pewnym okresie przestała istnieć. Reaktywowana została w czerwcu 1955, uzyskując budynek sakralny w innej dzielnicy miasta, w którym funkcjonuje do dziś. W latach 2000–2001 przeprowadzono gruntowny remont kaplicy parafialnej. Obiekt znajduje się przy ul. Cmentarnej 1.

</doc>
<doc id="1547851" url="https://pl.wikipedia.org/wiki?curid=1547851" title="Diecezja krakowsko-częstochowska (Kościół Polskokatolicki w RP)">
Diecezja krakowsko-częstochowska (Kościół Polskokatolicki w RP)

Diecezja krakowsko-częstochowska (poprzednia nazwa: "diecezja krakowska") – jedna z trzech diecezji Kościoła Polskokatolickiego w RP, ze stolicą w Częstochowie. Od 2011 administratorem diecezji jest ks. inf. mgr Antoni Norman.
Historia.
Pierwsze parafie Polskiego Narodowego Kościoła Katolickiego (PNKK) na obecnym obszarze diecezji krakowsko-częstochowskiej (południe kraju) powstały ok. 1925 na terenie Małopolski (Bażanówka, Kraków). Od momentu powstania pierwszej parafii PNKK w Polsce w 1921, aż do 1961 nie istniał praktycznie żaden podział Kościoła na struktury wyższego rzędu (diecezje).
Po II wojnie światowej kilkakrotnie zmieniała się struktura administracyjna Kościoła Polskokatolickiego w PRL (do 1951: Polski Narodowy Kościół Katolicki), według spisu przedłożonego przez Kościół władzom w 1945 Kościół podzielony był na 6 okręgów: warszawski, kielecki, chełmski, lubelski, małopolski i wielkopolski. W 1951 nastąpiła likwidacja okręgów, a w ich miejsce zawiązano dekanaty tj. warszawski, kielecki, krakowski, wrocławski, bydgoski, lubelski i chełmski. W 1952 dekanat warszawski przemianowano na centralny, krakowski na małopolski, bydgoski na pomorski, a wrocławski na śląski. W 1954 przeprowadzono centralizację struktury administracyjnej Kościoła Polskokatolickiego w PRL dzieląc sam Kościół na cztery dekanaty: centralny, lubelski, śląsko-małopolski i pomorski. Rok 1957 przyniósł kolejną reformę administracyjną - powrócono do podziału na 7 dekanatów, w 1958 było ich już tylko 6: centralny, lubelski, chełmski, krakowski oraz wrocławski. 
Kiedy wydawało się, że powyższy podział przetrwa dłuższy czas, postanowiono na nowo ulepszyć strukturę administracyjną Kościoła Polskokatolickiego w PRL. Decyzja w tej sprawie zapadła pod koniec 1959, natomiast weszła w życie na początku kolejnego, kiedy bp Maksymilian Rode powiadomił księży o nowym podziale administracyjnym na 11 dekanatów. W 1961 na mocy dekretu wydanego 23 marca bp Rode doprowadził do utworzenia trzech jednostek wyższego rzędu tj. diecezji. Diecezja krakowska składała się z dekanatów: krakowskiego, bolesławskiego, kieleckiego i rzeszowskiego. W sumie, w diecezji krakowskiej były 4 dekanaty i 22 parafie. W 1975 diecezja liczyła 22, a w 1989 – 32 parafie. 
W latach 1986–2011 ordynariuszem diecezji był bp mgr Jerzy Szotmiller, który rezydował w katedrze Matki Boskiej Królowej Apostołów w Częstochowie. Dzieje Kościoła Polskokatolickiego w RP są związane od samego początku z Krakowem (stolica Kościoła w latach 1922–1945 i 1946–1951), dlatego dla podkreślenia historyczności tego miasta diecezja nosi nazwę krakowsko-częstochowskiej. 
Podział administracyjny.
Diecezja dzieli się na dekanaty:
Kościołami o wyższej randze są:

</doc>
<doc id="1547853" url="https://pl.wikipedia.org/wiki?curid=1547853" title="Aleksandr Żidkow">
Aleksandr Żidkow



</doc>
<doc id="1547854" url="https://pl.wikipedia.org/wiki?curid=1547854" title="Jean-Guillaume Beatrix">
Jean-Guillaume Beatrix



</doc>
<doc id="1547856" url="https://pl.wikipedia.org/wiki?curid=1547856" title="Kościół św. Mikołaja w Krapkowicach">
Kościół św. Mikołaja w Krapkowicach

Kościół świętego Mikołaja i Matki Bożej Różańcowej – rzymskokatolicki kościół parafialny należący do dekanatu Krapkowice diecezji opolskiej.
Historia.
Jest to świątynia zbudowana w XIV wieku w stylu gotyckim. W 1428 został zniszczony przez husytów. Od połowy XVI wieku do 1626 był świątynią protestancką. Odrestaurowana została w 1896 roku. Zostało wtedy zmienione wejście, ławki i stacje drogi krzyżowej. Zostały zlikwidowane trzy ołtarze; został zakupiony główny ołtarz, którego fundatorem był Rudolf Halama. Część pieniędzy na zakup drogi krzyżowej zostało podarowanych przez Annę Cebullę. W 1901 roku zostały umieszczone figury czterech Ewangelistów. Zostały podarowane przez księżną Frideriece von Haugwitz. Podczas II wojny światowej zostały skonfiskowane na cele wojenne dzwony. Pod koniec wojny, podczas walk o Krapkowice, wystrzał artyleryjski zniszczył barokową kopułę wieży świątyni, która została zrekonstruowana i osadzona na wieży w dniu 13 września 1990 roku.

</doc>
<doc id="1547858" url="https://pl.wikipedia.org/wiki?curid=1547858" title="Maksymilian Stanisławski">
Maksymilian Stanisławski

Maksymilian Stanisławski (ur. 1807, zm. 24 sierpnia 1881 w Bochni) – jeden z dowódców, podoficerów – 11 pułku piechoty liniowej powstania listopadowego, współorganizator powstania krakowskiego, proboszcz w Iwoniczu, w Lubzinie, w gminie Ropczyce, kawaler Srebrnego Krzyża Virtuti Militari. – 14 Lipca 1831 roku.
Był szwagrem i przyjacielem burmistrza Bochni Józefa Turka, Naczelnika Gwardii Narodowej w 1848 r. Jako kleryk tarnowskiego seminarium brał udział w powstaniu listopadowym. Za bohaterskie czyny odznaczony został krzyżem Virtuti Militari. Po powstaniu, mimo przeszkód i kłopotów z powodu powstańczej działalności, uzyskał święcenia kapłańskie. W latach 40. XIX wieku uczestniczył w działaniach konspiracyjnych, mających doprowadzić do kolejnego powstania, czemu przeszkodziła tzw. rzeź galicyjska. Z powodu konspiracyjnej działalności był represjonowany przez Kościół. Gdy był proboszczem w Iwoniczu 1841–45, był prześladowany przez rząd austriacki i zmuszony do opuszczenia tych terenów. Przeniósł się na probostwo – w latach 1849–1870 był proboszczem w parafii pw. św. Mikołaja w miejscowości Lubzina. Zmarł 24 sierpnia 1881 roku. Jego tablica znajduje się w kościele w Iwoniczu, natomiast grobowiec na cmentarzu w Bochni.

</doc>
<doc id="1547859" url="https://pl.wikipedia.org/wiki?curid=1547859" title="Lal Bahadur Shastri">
Lal Bahadur Shastri

Lal Bahadur Shastri, (ur. 2 października 1904 w Mughalsarai, zm. 11 stycznia 1966 w Taszkencie) – indyjski polityk, członek Indyjskiego Kongresu Narodowego, jeden z najbliższych współpracowników Dżawaharlala Nehru.
Był premierem Indii od 9 czerwca 1964 do 11 stycznia 1966. Wcześniej należał do rządu premiera Nehru będąc m.in. ministrem kolei i ministrem spraw wewnętrznych. Jako premier doprowadził m.in. do zakończenia wojny indyjsko-pakistańskiej (zwanej II wojną o Kaszmir) podpisując 10 stycznia 1966 porozumienie w Taszkencie. Następnego dnia po tym wydarzeniu 11 stycznia zmarł nagle na zawał serca.
Życiorys.
Wczesne życie i kariera.
Urodził się w Mughalsarai. Jego ojciec, Sharada Srivastava Prasad, z zawodu był nauczycielem, a następnie urzędnikiem w Urzędzie Skarbowym w Allahabadzie. Ojciec Shastri zmarł, gdy ten miał zaledwie rok. Jego matka, Ramdulari Devi, wraz z dwiema siostrami Shastriego zabrała dzieci do domu swojego ojca gdzie zamieszkali. Jako że należał do kasty Kayastha, urodził się pod nazwiskiem Shrivastava, ukazującym jego kastowe pochodzenie, w późniejszym okresie odrzucił to nazwisko co stanowiło sprzeciw wobec tego systemu, główną zasadę ruchu Gandhiego. Shastri dołączył do towarzystwa Servants of the People Society w Muzaffarpur. Zajmował się pomocą dla osób z kasty niedotykalnych (dalit), którzy przez ruch skupiony wokół Gandhiego określani byli jako „Harijans”, czyli „dzieci boga”. W późniejszym okresie został prezesem towarzystwa. Do ruchu niepodległościowego przyłączył się w 1921 roku, za co został na krótko uwięziony przez Brytyjczyków. Shastri zdobył wykształcenie na college East Central Railway Inter w Mughalsarai i Varanasi. W 1926 roku gdy ukończył pierwszą klasę Kashi Vidyapeeth, otrzymał pseudonim "Shastri", czyli student. Tytuł Shastri był stopniem edukacji przyznawanym studentom jednak Lal Bahadur wykorzystał go jako późniejsze nazwisko. Na poglądy Shastriego wpłynęli działacze narodowowyzwoleńczy jak Bal Gangadhar Tilak i Mahatma Gandhi, w późniejszym czasie Shastri stał się zwolennikiem poglądów socjalistycznych reprezentowanych przez Dżawaharlala Nehru, lidera lewicowej frakcji Indyjskiego Kongresu Narodowego.
16 maja 1928 roku ożenił się z Lalitą Devi z Mirzapur, mieli razem sześcioro dzieci, w tym przyszłego polityka IKN Anila Shastriego. W 1930 roku wziął udział w marszu solnym Gandhiego za co został na dwa i pół roku uwięziony. Po opuszczeniu więzienia w 1937 roku pracował jako sekretarz Organizacyjnego Parlamentu Rady Zjednoczonych Prowincji Agra i Oudh. W 1940 roku ponownie trafił do więzienia, tym razem na rok, za udział w wolnościowym ruchu Satjagraha. Gdy 8 sierpnia 1942 roku, Mahatma Gandhi w Bombaju wezwał Brytyjczyków do opuszczenia Indii, Shastri dopiero co ponownie opuścił więzienie i wyjechał do Allahabadu. Przez tydzień w domu przebywał w domu Dżawaharalala Nehru, Swaraj Bhavan, skąd wydawał instrukcję współtowarzyszom z ruchu niepodległościowego. Kilka dni później został aresztowany ponownie i więziony do 1946 roku. Shastri łącznie w więzieniu spędził dziewięć lat życia. W czasie swoich pobytów w więzieniu, spędzał czas na czytaniu książek i zapoznawaniu się z twórczością zachodnich filozofów, rewolucjonistów i reformatorów społecznych.
Kariera polityczna.
Po uzyskaniu przez Indie niepodległości Shastri został powołany na sekretarza stanu w jego rodzinnym stanie, Uttar Pradesh. Wkrótce został stanowym ministrem ds. policji i transportu. Jako minister wdrażał w Indiach nowoczesne reformy, jako pierwszy zadecydował o przyjmowaniu kobiet na stanowisko konduktora a jako minister ds. policji zadecydował aby policja zamiast używania pałek lathi używała armatek wodnych. W 1951 roku, Shastri został sekretarzem generalnym Ogólnoindyjskiego Komitetu Kongresu, był odpowiedzialny za dobór kandydatów partii, reklamę i kampanię wyborczą IKN. Odegrał dużą rolę w sukcesach wyborczych partii w latach 1952, 1957 i 1962 roku. W wyborach w 1952 roku dostał się do Rajya Sabha, uzyskując 69% poparcia. Od 13 maja 1952 roku do 7 grudnia 1956 roku pełnił funkcje ministra kolei i transportu rządu centralnego. Dymisję ze stanowiska złożył we wrześniu 1956 roku po wypadkach kolejowych w Ariyalur i Mahbubnagar. Zobowiązał się do przyjęcia moralnej i konstytucyjnej odpowiedzialności za wypadek. Premier Nehru oświadczył, że przyjmuje dymisję, jednak Shastrhi nie był w żaden sposób odpowiedzialny za wypadek. Do rządu Shastri wrócił po wyborach w 1957 roku, najpierw jako minister transportu i komunikacji, a następnie jako minister handlu i przemysłu. W 1951 roku został ministrem spraw wewnętrznych. Jako minister spraw wewnętrznych powołał Komitet ds. Zapobiegania Korupcji pod przewodnictwem Kasturiranga Santhanama. Mimo tego że przez wiele lat był ministrem, pozostał biedny jako członek charytatywnej Servants of the People Society, oddał cały swój prywatny majątek biednym. Posiadał jedynie kupiony na raty stary samochód.
Jako premier.
Po śmierci Nehru 27 maja 1964 roku i sporze wokół tego kto ma zostać nowym premierem, Shastri, choć znany był z łagodnego usposobienia jako zwolennik polityki Nehru i socjalista, zwrócił się z apelem aby uniknąć sytuacji w której premierem zostanie konserwatywny i prawicowy Morarji Desai. 9 czerwca Shastri został mianowany na premiera przez prezydenta Kumarasami Kamaraja. Jako premier Shastri zachował w Radzie Ministrów większość członków rządu Nehru. Ministrem finansów został Tiruvellore Thattai Krishnamachari, ministrem obrony Yashwantrao Chavan, ministrem spraw wewnętrznych Swaran Singh a Indira Gandhi ministrem informacji i radiofonii. Shastri był świeckim przywódcą, podobnie jak Nehru nie łączył religii z polityką. Sam był wyznawcą hinduizmu, uważał on jednak że wynoszenie religii tej do miana religii państwowej doprowadziłoby Indie do sytuacji takiej jak Pakistan który był państwem wyznaniowym.
W 1965 roku doszło do protestów antyhindi w Madrasie, rząd starał się przez długi czas wprowadzić hindi jako jedyny język urzędowy Indii. W obliczu niepokojów w Madrasie, aby uspokoić sytuację Shastri wysłuchał rady Indiry Gandhi i zapewnił, że angielski dalej będzie używany jako język urzędowy jak długo stany mówiące w językach innych niż hindi będą tego chciały. Premier Shastri kontynuował socjalistyczną politykę gospodarczą zapoczątkowaną przez Nehru, choć twierdził, że Indie nie mogą mieć restrykcyjnego systemu gospodarczego. W polityce wewnętrznej starał się zwiększyć produkcję żywności i ograniczyć głód wśród ubogich. Premier wypromował "Białą Rewolucję" – kampanię mającą na celu zwiększenie produkcji i podaży mleka. Wspierając spółdzielnie mleczne w Anand w regionie Gudźarat, utworzył Narodową Radę Rozwoju Mleka. Jako premier wezwał ludzi do dobrowolnego zrezygnowania z jednego posiłku, tak aby mógł on być dystrybuowany do ubogiej ludności. W czasie wojny z Pakistanem w 1965 roku stworzył slogan Jai Jawan Jai Kisan (Niech żyje żołnierz, niech żyje rolnik), który miał podkreślać potrzebę zwiększenia produkcji żywności. W czasie kadencji promował politykę Zielonej Rewolucji, polegającej na zwiększaniu produkcji rolnej.
Pod jego rządami Indiom udało się odeprzeć pakistańską inwazję z 1965 roku, co do dziś jest powodem dumy narodowej dla wielu Hindusów. Lal Bahadur Shastri kontynuował politykę niezaangażowania Nehru, ale również budował bliższe stosunki z ZSRR. W następstwie wojny chińsko-indyjskiej z 1962 roku i powstaniu więzi wojskowych między Chińską Republikę Ludową i Pakistanem, rząd Indii zdecydował się rozszerzyć budżet obronny Indii. W 1964 roku Shastri podpisał porozumienie z premierem Sri Lanki Sirimavo Bandaranaike. Umowa ta znana jest jako pakt Sirimavo-Shastri lub pakt Bandaranaike-Shastri. Zgodnie z warunkami umowy, 600 tys. indyjskich Tamilów na Sri Lance miało otrzymać obywatelstwo Indii, a 375 tys. miało zostać obywatelami Sri Lanki. Umowa między Indiami a Sri Lanką obowiązywała do 31 października 1981 roku, Indie miały więcej niż 300 tys. repatriantów a Sri Lanka przyznała obywatelstwo ponad 185 tys. osobom, po 1964 roku zwiększając liczbę obywatelstw o 62 tys. obejmując programem również dzieciom repatriantów. Indie przyznały obywatelstwo 207 tys. Tamilów i 45 tys. ich dzieci.
Przyczyną inwazji Pakistanu na Indii były roszczenia Pakistanu do części indyjskiego Półwyspu Kaććh, inwazja rozpoczęła się w sierpniu 1965 roku. W ramach programu pokojowego zaproponowanego w czerwcu 1965 roku przez brytyjskiego premiera Harolda Wilsona, Pakistan otrzymał 10% terytorium, w miejsce wcześniejszych żądań do 50% terytorium. Agresywna polityka Pakistanu skoncentrowała się również na Kaszmirze. Kiedy w stanach Dżammu i Kaszmirze pojawił się uzbrojone siły pakistańskie, Shastri jasno przekazał rządowi Pakistanu że atak spotka się z odpowiedzią militarną. We wrześniu 1965 roku, doszło do najazdu pakistańskich bojowników i żołnierzy na terytorium Indii, rząd Pakistanu miał nadzieje że po inwazji w Kaszmirze dojdzie do buntu. Do buntu jednak nie doszło, a Indie wysłały na linię zawieszenia broni żołnierzy i zagroziły Pakistanowi wojną. Do walk indyjsko-pakistańskich doszło w stanie Pendżab, gdzie pewną przewagę uzyskali Pakistańczycy jednak wojska indyjskie zdobyły kluczową miejscowość Kaszmiru, Haji Pir a siły indyjskie zbliżyły się do pakistańskiego miasta Lahore, które znalazło się w zasięgu indyjskiej artylerii i moździerzy.
Podczas swojej kadencji Shastri odwiedził wiele państw, w tym ZSRR, Jugosławię, Wielką Brytanię, Kanadę i Birmę. Po zawieszeniu broni z Pakistanem w 1965 roku, Shastri i prezydent Pakistanu Muhammad Ayub Khan spotkali się na szczycie zorganizowanym przez radzieckiego premiera Aleksieja Kosygina w Taszkencie w Uzbeckiej Socjalistycznej Republice Radzieckiej. 10 stycznia 1966 roku, Shastri i Khan podpisali Deklaracją Taszkencką. Premier Shastri zmarł w Taszkencie, dzień po podpisaniu deklaracji, prawdopodobnie z powodu ataku serca, jednak wielu ludzi uważa, że na jego życie został zaplanowany spisek a sam premier został zamordowany. Premier został uznany za bohatera narodowego. Po jego śmierci tymczasowo rolę premiera przejął Gulzarilal Nanda, sprawował on tę funkcję do czasu gdy parlament i Partia Kongresowa wybrała Indirę Gandhi na następcę Shastri.
Upamiętnienie.
Był pierwszą osobą po śmiertelnie odznaczoną Orderem Bharata Ratna, na jego cześć w Delhi zbudowany został pomnik „Vijay Ghat”. Obecnie jego imieniem nazwanych zostało kilka instytucji edukacyjnych. W 2011 roku, w 45. rocznicę śmierci Shastri, rząd ogłosił, że zamierza wyremontować dom Shastri w Ramnagar i przekształcić go w muzeum biograficzne. Jego imieniem nazwa została ulica w Taszkencie, w Uzbekistanie. Jego imię nosi stadion w mieście Hyderabad i Lotnisko Międzynarodowe w mieście Varanasi.

</doc>
<doc id="1547863" url="https://pl.wikipedia.org/wiki?curid=1547863" title="Najlepiej razem">
Najlepiej razem

Najlepiej razem – kompilacja polskich utworów popowych z serii "NAJ", wydana w 1996 roku przez ZIC ZAC przy współpracy z Pomaton EMI oraz Izabelin Studio. Za mastering płyty odpowiadał Grzegorz Piwkowski, a główni redaktorzy albumu to: Julita Janicka oraz Michał Snitko. Projekt graficzny okładki płyty wykonał Marek Kościkiewicz. Dystrybucją zajęła się firma PolyGram Polska. Numer katalogowy płyty: ZIC 0050.

</doc>
<doc id="1547864" url="https://pl.wikipedia.org/wiki?curid=1547864" title="O czym szumią wierzby (film 1996)">
O czym szumią wierzby (film 1996)

O czym szumią wierzby (ang. "The Wind in the Willows", 1996) − brytyjski film familijny z elementami musicalu i fantasy w reżyserii Terry’ego Jonesa, jednego z członków grupy Monty Pythona. Adaptacja klasycznej powieści Kennetha Grahame’a pod tym samym tytułem zekranizowana z subtelnym brytyjskim humorem członków grupy Monty Pythona. W filmie występuje czterech członków owej grupy: John Cleese, Eric Idle, Terry Jones i Michael Palin.
Fabuła.
Kret był szczęśliwym właścicielem podziemnego domu. Niestety pewnego razu zły Borsuk kupił jego mieszkanie i bez skrupułów go wyrzucił. Wściekły Kret wraz ze Szczurem postanawia zawalczyć o dorobek swojego życia.
Obsada.
i inni
Wersja polska.
Opracowanie i udźwiękowienie wersji polskiej: na zlecenie ZigZapa – Master Film
Reżyseria, dialogi i teksty piosenek: Dariusz Dunowski
Dźwięk i montaż: Aneta Michalczyk-Falana
Kierownictwo muzyczne: Mirosław Janowski
Kierownictwo produkcji: Dariusz Falana
Wystąpili:
oraz

</doc>
<doc id="1547865" url="https://pl.wikipedia.org/wiki?curid=1547865" title="Brother oh Brother">
Brother oh Brother

„Brother oh Brother” – trzeci singiel szwedzkiego piosenkarza Månsa Zelmerlöwa z debiutanckiego albumu studyjnego "Stand by for…". Tekst i muzyka piosenki zostały napisane przez Fredrika Kempe i Henrika Wikströma. Utwór ten startował w Konkursie o Bursztynowego Słowika na Sopot Festival 2008. Piosenka znalazła się na 7 pozycji listy przebojów w Szwecji.

</doc>
<doc id="1547867" url="https://pl.wikipedia.org/wiki?curid=1547867" title="Gare de Carcassonne">
Gare de Carcassonne

Gare de Carcassonne – stacja kolejowa w Carcassonne, w regionie Oksytania (departament Aude), we Francji. Znajduje się na linii Bordeaux – Sète i Carcassonne – Rivesaltes (która tylko na odcinku Carcassonne – Quillan jest używana przez TER Languedoc-Roussillon).
Historia.
Stacja jest położona na północ od centrum w pobliżu brzegu Canal du Midi. Została zbudowana w 1857 przez Compagnie des Chemins de fer du Midi. Jej architektura jest klasycznym korpusem budynku, któremu towarzyszą dwa skrzydła, z zegarem z przodu.

</doc>
<doc id="1547868" url="https://pl.wikipedia.org/wiki?curid=1547868" title="David Ospina">
David Ospina

David Ospina Ramírez (ur. 31 sierpnia 1988 w Medellín) – kolumbijski piłkarz występujący na pozycji bramkarza w saudyjskim klubie Al-Nassr oraz w reprezentacji Kolumbii. Dwukrotny brązowy medalista Copa América (2016, 2021).
Kariera klubowa.
Karierę piłkarską rozpoczął w Atlético Nacional i w 2005 jako 17-latek zadebiutował w jego barwach w lidze kolumbijskiej. Rozegrał tylko dwa spotkania w lidze i został mistrzem Kolumbii, a od 2006 stał się podstawowym bramkarzem Atlético Nacional. Natomiast w 2007 swoją postawą przyczynił się do wywalczenia przez Atlético Nacional zarówno mistrzostwa fazy Apertura, jak i Clausura. Do lata 2008 rozegrał w tym klubie 95 ligowych spotkań.
Latem 2008 przeszedł za 2 miliony euro do francuskiego OGC Nice odrzucając tym samym ofertę argentyńskiego Boca Juniors. W klubie z Nicei został rezerwowym dla Lionela Letiziego. W Ligue 1 zadebiutował 18 października w wygranym 2:1 wyjazdowym meczu z AS Monaco.
27 lipca 2014 podpisał 4-letni kontrakt z Arsenalem.
W Arsenalu zadebiutował 23 września 2014 w meczu Capital One Cup przeciwko Southampton przegranym przez Kanonierów 1:2. Jego debiut w Premier League miał miejsce 11 stycznia 2015 roku w meczu ze Stoke City.
17 sierpnia 2018 Ospina został wypożyczony z Arsenalu przez SSC Napoli na sezon 2018/2019, po którym SSC Napoli wykupiło zawodnika.
Kariera reprezentacyjna.
Ospina występował najpierw w reprezentacji Kolumbii U-20, z którą wystąpił na Mistrzostwach Świata U-20 w Holandii, a następnie w kadrze U-21. 7 lutego 2007 zadebiutował w pierwszej reprezentacji w przegranym 1:3 towarzyskim spotkaniu z Urugwajem. Bronił na Mistrzostwach Świata 2014 w Brazylii.
Sukcesy.
Kolumbia.
Copa América

</doc>
<doc id="1547871" url="https://pl.wikipedia.org/wiki?curid=1547871" title="Dekanat kielecki">
Dekanat kielecki

Dekanat kielecki (właściwie Dekanat świętokrzyski) – dekanat diecezji krakowsko-częstochowskiej Kościoła Polskokatolickiego w RP, obejmujący swoim zasięgiem obszar województwa świętokrzyskiego i niewielki fragment województwa mazowieckiego. Siedziba dekanatu znajduje się w Ostrowcu Świętokrzyskim.

</doc>
<doc id="1547875" url="https://pl.wikipedia.org/wiki?curid=1547875" title="Sławkowski Potok">
Sławkowski Potok

Sławkowski Potok (słow. "Slavkovský potok", niem. "Annabach", "Annawasser", węg. "Anna-patak") – główny ciek wodny Doliny Sławkowskiej w słowackich Tatrach Wysokich. Źródła potoku znajdują się w środkowych partiach Doliny Sławkowskiej. Dopiero poniżej Magistrali Tatrzańskiej potok na stałe wypływa spod ziemi, wcześniej płynie pod jej powierzchnią i nie jest stały. Dalej kieruje się na południowy wschód, w stronę Tatrzańskich Zrębów. Następnie zmienia nieco kierunek na wschodni, przepływa nieopodal spiskiej wsi Wielki Sławków. W okolicach Maciejowic (obecnie dzielnica Popradu) wpada do rzeki Poprad, jako jej lewy dopływ.

</doc>
<doc id="1547886" url="https://pl.wikipedia.org/wiki?curid=1547886" title="Antoine Alphonse Chassepot">
Antoine Alphonse Chassepot

Antoine Alphonse Chassepot (ur. 4 marca 1833 w Mutzig, zm. 5 lutego 1905 w Gagny koło Paryża) – francuski wynalazca i konstruktor broni strzeleckiej.
Życiorys.
Jego rodzicami byli J.B. Chassepot, inspektor uzbrojenia w centralnym arsenale artylerii, kawaler Legii Honorowej i Hélène Bruder. Otrzymał wykształcenie klasyczne, ale był zainteresowany techniką i 4 marca 1851 podjął pracę w państwowej fabryce broni Manufacture d’armes de Châtellerault jako robotnik fizyczny, specjalista od zamków; pobierał także praktyczną naukę w nowoczesnych centrach produkcji broni, jakimi były Mutzig i Klingenthal. 17 listopada 1853 został przeniesiony do centralnego arsenału paryskiego do pracy nad nowymi modelami broni. 26 maja 1854 przyjęty do wojska, do 3. kompanii artylerii, został decyzją z 31 maja oddelegowany z jednostki do prac nad nowymi modelami broni.
W 1857 opracował swój pierwszy karabin odtylcowy, z zamkiem z gumową uszczelką. Przesunięty do Manufacture d’armes de Saint-Étienne (gdzie 2 marca 1858 został inspektorem drugiej rangi, a 5 grudnia 1861 – pierwszej), dostał zlecenie wyprodukowania 150 karabinków dla kawalerii. Próby nowej broni wypadły pomyślnie, ale władze wojskowe zwlekały z wprowadzeniem karabinka na szerszą skalę, rozważając jaki przyjąć nowy nabój.
Jego kolejny karabin (z 1859) wykorzystywał nabój centralnego zapłonu z łuską metalową i zapłonem systemu Lefaucheux, ale nie rozwijał tego projektu, bo łuski te były zbyt słabe strukturalnie, a ówczesny przemysł francuski nie był gotowy do produkcji właściwej liczby odpowiednio wytrzymałych naboi. W tym samym roku, 10 maja, Chassepot poślubił w Châtellerault Pauline-Augustine Chassepot, córkę swego krewnego, byłego głównego inspektora uzbrojenia, Pierre-Auguste’a Chassepot. 
Kolejnym (z 1862) był karabin iglicowy, który marszałek Mac-Mahon zaprezentował cesarzowi Napoleonowi III; próby strzeleckie przeprowadzono w szkole strzeleckiej w Vincennes ("l’Ecole normale de tir de Vincennes"), dokąd Chassepot został oddelegowany 19 marca 1862. Wykorzystując wyniki tych testów Chassepot w 1863 opracował czwarty wariant, który został zaakceptowany i na polecenie cesarza miano wyprodukować 1500 sztuk (następnie kontrakt zredukowano do 400). Przeciw przyjęciu nowej broni protestował marszałek Jacques Louis Randon, argumentując, że była niewypróbowana, a jej szybkostrzelność sprzyjałaby nadmiernemu zużyciu amunicji. 27 listopada Chassepot 1864 został mianowany naczelnym inspektorem produkcji uzbrojenia przy departamencie artylerii Sztabu Generalnego.
W kwietniu 1866 Manufacture d’armes de Châtellerault wyprodukowała karabiny Chassepot i 100 karabinów kpt. Plumerela. Po testach, w których obok tych dwóch wziął udział także karabin gen. Favé, komisja zarekomendowała przyjęcie karabinu Chassepot Mle 1866, a cesarz Napoleon 30 kwietnia nakazał wdrożenie karabinu do produkcji. Broń została opatentowana 27 sierpnia, trzy dni później oficjalnie przyjęta do uzbrojenia; tego samego dnia jego twórca został mianowany kawalerem Legii Honorowej (30 sierpnia 1866).
Manufacture d’Armes de Mutzig rozpoczęła produkcję karabinów w 1866 i ciągu trzech lat wypuściła ich 180 tysięcy. Pierwsze 10 tysięcy było gotowe w kwietniu 1867, a w listopadzie zostały one po raz pierwszy użyte przez oddziały francuskie przeciw garibaldczykom pod Mentaną, gdzie wysoko oceniono ich skuteczność. By zabezpieczyć się przed kopiowaniem przez konkurencję, państwo francuskie zaoferowało (oprócz orderu Legii) także odszkodowanie w wysokości 100 tys. franków za przejęcie patentu, ale ostatecznie się z tej oferty wycofało, nie chcąc także uznać praw patentowych Chassepota, w wyniku czego ten ostatni złożył rezygnację 6 stycznia 1867. W lutym otrzymał obietnicę odszkodowania w wysokości 30 tys., przy czym źródła są rozbieżne czy pieniądze otrzymał czy nie i dlatego podtrzymał swoją rezygnację. 25 lutego 1867 został bezpłatnie urlopowany. Według Echarda, Chassepot, będąc wciąż inspektorem uzbrojenia odsprzedał swoje patenty przedsiębiorstwu Cahen &amp; Lyon, którego został udziałowcem; wywołany tym konflikt z władzami wojskowymi poskutkował jego odejściem 1 marca 1867. Zasadniczą umowę z przedstawicielami Cahen, Lyon &amp; Ce na 15 lat, dotycząca produkcji i sprzedaży we Francji i za granicą karabinów iglicowych i starszych wersji swoich konstrukcji, Chassepot podpisał we wrześniu 1867. 
19 stycznia 1870 Chassepot otrzymał propozycję powrotu do armii, ale ponieważ nie zaoferowano mu ochrony jego praw do wynalazku, odmówił. Gen Lebœuf uznając że wynalazcy należy się nagroda, przedłożył wniosek o nadanie mu tytuł Oficera Legii Honorowej, który został mu przyznany 12 marca 1870. Tego samego dnia Chassepot ostatecznie wystąpił z armii.
Na emeryturze Chassepot mieszkał wpierw w Nicei, a następnie w Gagny, gdzie zmarł. Karabiny jego systemu wykazały swoją skuteczność podczas wojny francusko pruskiej przewyższając niemieckie iglicowe karabiny Dreysego dzięki większej wytrzymałości luf i uszczelnieniem zamka, co dawało zasięg 1600 m, o kilometr większy niż pruskiego odpowiednika.

</doc>
<doc id="1547890" url="https://pl.wikipedia.org/wiki?curid=1547890" title="Teoria rozwoju psychospołecznego">
Teoria rozwoju psychospołecznego

Teoria rozwoju psychospołecznego – koncepcja wywodzącą się z psychoanalizy, w której wiodącą rolę przyznaje się działaniom świadomym jednostki pod wpływem środowiska. Rozwój ujmowany jest jako proces ewolucyjny, w którym jednostka poprzez kryzysy psychospołeczne osiąga coraz to wyższy poziom integracji. Dokonuje się on poprzez rozwiązywanie trudności związanych ze zmianami na płaszczyznach na których się odbywa: biologicznej, psychicznej oraz społecznej. Rozwój jest więc wzajemnym dostosowywaniem się do siebie jednostki i środowiska.
Ego.
Motorem rozwoju jest występowanie u człowieka przeciwstawnych tendencji i dążeń. Polaryzacja ta występuje w dwóch wymiarach:
Rozwój następuje w kolejnych fazach. Jego przebieg zależy od doświadczeń wcześniej nabytych przez jednostkę. W każdej fazie pojawia się nowy układ przeszkód biologicznych, społecznych, psychicznych, wywołujących kryzys i zaostrzających walkę między dążeniami do progresji i regresji. Aby przejść do następnej fazy, wszystkie przeszkody muszą być pokonane. Rozwiązanie kryzysu psychospołecznego następuje wtedy, gdy przeszkody i naciski, które się w danym momencie pojawiły, zostają włączone do struktury ego jako elementy harmonijnej całości. Wówczas względna równowaga zostaje nie tyle odzyskana, co osiągnięta na wyższym poziomie złożoności.
Fazy rozwojowe według Eriksona.
Rozwój człowieka odbywa się według ośmiu faz różniących się między sobą jakościowo. Każda z nich stanowi dla niego zadanie rozwojowe, wymagające zmiany sposobu funkcjonowania. Zachodzi konieczność znalezienia optymalnego napięcia pomiędzy dwiema cechami, czego skutkiem jest wypracowanie nowej właściwości ego. Osiągnięcie sukcesu w pokonaniu kryzysu rozwojowego oznacza odnalezienie witalności koniecznej do jego rozwiązania:
Odnaleziona przez człowieka witalność nazwana została przez Eriksona cnotą podstawową. Jest ona siłą będącą wynikiem uzyskania „właściwych proporcji” pomiędzy przeciwstawnymi wartościami (poczuciami), np. podstawową ufnością i podstawową nieufnością. Błędem jest zakładanie, że sukcesem w ramach danej fazy rozwojowej jest wybór „pozytywnego odczucia” (np. podstawowej ufności) z zupełnym pominięciem jego „negatywnego” odpowiednika.
Etapy rozwojowe następują po sobie w taki sposób, że każdy z nich jest obecny w jakiejś formie w każdej fazie. Każdy z nich ma jednak własny czas dominacji w pewnym okresie życia, który reprezentuje jego kryzys. Po rozwiązaniu etap ten nie ulega „utraceniu”, ale jest obecny w fazie następnej przemieniając się w kolejną wersję poziomu wcześniejszego (ułatwiając rozwiązanie następnych kryzysów). Podobnie każdy moment krytyczny istnieje także w jakiejś formie jeszcze przed nadejściem jego kolejności.

</doc>
<doc id="1547891" url="https://pl.wikipedia.org/wiki?curid=1547891" title="Zlaté">
Zlaté

Zlaté (węg. "Aranypataka") – wieś (obec) na Słowacji w kraju preszowskim, powiecie Bardejów. Położona w historycznym kraju Szarysz. Pierwsza wzmianka o wsi pochodzi z 1355 roku.

</doc>
<doc id="1547897" url="https://pl.wikipedia.org/wiki?curid=1547897" title="Rap alternatywny">
Rap alternatywny



</doc>
<doc id="1547898" url="https://pl.wikipedia.org/wiki?curid=1547898" title="Axe (marka)">
Axe (marka)

Axe – marka męskich kosmetyków. Jej właścicielem jest angielsko-holenderska firma Unilever, która produkuje głównie artykuły żywnościowe, środki czystości i higieny osobistej. Ze względu na ochronę znaków towarowych w Australii, Nowej Zelandii, Indiach, Irlandii i w Wielkiej Brytanii nosi nazwę Lynx.
W skład linii kosmetyku wchodzą: dezodoranty, antyperspiranty, wody kolońskie, żele pod prysznic, szampony oraz żele do włosów.
Historia.
Marka Axe powstała we Francji w 1983 roku za sprawą koncernu Unilever. Projekt został zainspirowany przez inną markę firmy – Impulse, przeznaczoną dla kobiet. 2 lata po debiucie oraz sukcesie na rodzimym rynku postanowiono eksportować ją do innych państw. Ze względu na to, że nazwa była już zajęta m.in. w Wielkiej Brytanii, Indiach czy Irlandii kosmetyki firmy postanowiono sprzedawać pod nazwą Lynx.
Axe weszło na dobre na rynek europejski po odniesieniu sukcesu na rynku Ameryki Łacińskiej, natomiast w nowym tysiącleciu produkt stał się dostępny w Stanach Zjednoczonych oraz Kanadzie.
Aktualnie Axe jest dostępna na rynku ponad 60 państw, w tym także Polski. Wprowadzenie marki zostało poprzedzone dużą kampanią reklamową, która zachęcała do kupna kosmetyków Axe, gwarantując zainteresowanie kobiet.
Firma budzi wiele kontrowersji na świecie, m.in. ze względu na seksizm w swych reklamach.
Różnorodna linia produktów.
Sukces Axe na rynku europejskim wiąże się z wypuszczaniem nowego zapachu każdego roku. Reklama nowego zapachu miała przyciągać klientów do niego samego oraz przy okazji do pozostałych zapachów. Od 1983 do 1989 roku warianty Axe nosiły nazwę bezpośrednio opisującą zapach – Musk, Spice (ostry), Amber (bursztynowy), Marine (morski), Orient (orientalny).
Od 1990 do 1996 roku używano nazw geograficznych: Africa, Alaska, Nevada, Java, Inca. Od 1996 do 2002 roku nazwy wariantów były inspirowane nazwami perfum Calvin Klein (wówczas również marka Unilever): Dimension, Apollo, Dark Temptation, Gravity oraz Phoenix. Od 2003 roku warianty Axe opisywane i reklamowane są jako różne sposoby na uwiedzenie kobiet: Pulse, Touch, Unlimited, Click/Clix, Vice.

</doc>
<doc id="1547901" url="https://pl.wikipedia.org/wiki?curid=1547901" title="Parametr (statystyka)">
Parametr (statystyka)

Parametr - prawdziwa (rzeczywista) wartość opisująca cechę danej populacji. Jest to wartość stała, służąca do opisu struktury danej zbiorowości statystycznej.

</doc>
<doc id="1547902" url="https://pl.wikipedia.org/wiki?curid=1547902" title="Simon Newcomb">
Simon Newcomb

Simon Newcomb (ur. 12 marca 1835 w Wallace w Kanadzie, zm. 11 lipca 1909 w Waszyngtonie) – kanadyjski astronom i matematyk, autor efemeryd. Laureat Medalu Copleya.
Życiorys.
Był synem Johna Burtona Newcomba, który pracował jako nauczyciel w różnych częściach Kanady (m.in w Nowej Szkocji i na Wyspie Księcia Edwarda). Częste podróże spowodowały, że jedyną formą edukacji Simona Newcomba były lekcje udzielane przez ojca.
Jako 19-latek przyjechał do Stanów Zjednoczonych, gdzie samodzielnie kształcił się w wyższej matematyce i astronomii. W 1857 roku został zatrudniony w "Nautical Almanac Office" w Cambridge. Jego zadaniem było przygotowanie tablic astronomicznych, używanych do celów nawigacyjnych. Równocześnie studiował na Uniwersytecie Harvarda, gdzie w 1858 roku zdobył stopień BS.
W 1861 roku podjął pracę jako astronom i profesor matematyki w United States Naval Observatory w Waszyngtonie. W latach 1884–1893 pracował na Uniwersytecie Johnsa Hopkinsa. W 1881 roku jako pierwszy zaobserwował charakterystyczny rozkład prawdopodobieństwa, nazwany później rozkładem Benforda.
Seria prac Newcomba została opublikowana w "Astronomical Papers Prepared for the Use of the American Ephemeris and Nautical Almanac." Łącznie dzieło to obejmuje 36 prac, które zostały zamieszczone na ok. 4500 stronach, w pierwszych 9 tomach. Newcomb był samodzielnym autorem lub głównym autorem 25 spośród tych prac. Zamieścił w nich m.in. tabele dotyczące Słońca, Merkurego, Wenus, Marsa, Urana i Neptuna. Opisywane prace zawierają również tabele dotyczące Jowisza i Saturna, przygotowane przez amerykańskiego astronoma G.W. Hilla.
Najważniejszym osiągnięciem Newcomba było wprowadzenie jednolitego systemu stałych astronomicznych. Prace w tym zakresie prowadził wspólnie z A.M.W. Downingiem, dyrektorem brytyjskiej filii rocznika astronomicznego. Przyjęte przez nich rozwiązania przetrwały i nadal są rozwijane.
Upamiętnienie.
Jego imieniem nazwana została planetoida (855) Newcombia oraz krater Newcomb na Księżycu.

</doc>
<doc id="1547907" url="https://pl.wikipedia.org/wiki?curid=1547907" title="Bekir Radkiewicz">
Bekir Radkiewicz

Bekir Radkiewicz, spotykana też niewłaściwa forma nazwiska Rodkiewicz (ur. 14 lutego 1889 w Murawszczyźnie, zm. 23 stycznia 1987 w Gorzowie Wielkopolskim) – założyciel i długoletni imam muzułmańskiej gminy wyznaniowej, która w 1945 powstała w Gorzowie.
Życiorys.
Urodził się w Murawszczyźnie w powiecie oszmiańskim guberni wileńskiej. Przed II wojną światową był muezinem w Nowogródku. Do Gorzowa przyjechał latem 1945 roku wraz z około 100 rodzinami tatarskimi z Nowogródka. Cała gmina osiedliła się na górkach za cegielnią w dzielnicy Janice. Właśnie od ich obecności teren ten gorzowianie potocznie nazywali tatarskimi górkami.
Bekir Radkiewicz został w Gorzowie, mimo że w 1950 roku Tatarzy zaczęli wyjeżdżać do Warszawy i w białostockie. Przenosili się bliżej centrum tatarskiego, na ziemie zamieszkane przez nich od XVII wieku.
Zmarł w Gorzowie. Następnego dnia został pochowany na Muzułmańskim Cmentarzu Tatarskim w Warszawie.

</doc>
<doc id="1547909" url="https://pl.wikipedia.org/wiki?curid=1547909" title="Bounce (gatunek muzyczny)">
Bounce (gatunek muzyczny)



</doc>
<doc id="1547913" url="https://pl.wikipedia.org/wiki?curid=1547913" title="Pracownia na Rzecz Wszystkich Istot">
Pracownia na Rzecz Wszystkich Istot



</doc>
<doc id="1547914" url="https://pl.wikipedia.org/wiki?curid=1547914" title="Mistrzostwa Ameryki Północnej Strongman 2008">
Mistrzostwa Ameryki Północnej Strongman 2008

Mistrzostwa Ameryki Północnej Strongman 2008 – doroczne, indywidualne zawody północnoamerykańskich siłaczy.
Data: 30, 31 sierpnia, 1 września 2008 r.
Miejsce: Gatineau (prowincja Quebec) 
WYNIKI ZAWODÓW:

</doc>
<doc id="1547915" url="https://pl.wikipedia.org/wiki?curid=1547915" title="4C41.17">
4C41.17



</doc>
<doc id="1547918" url="https://pl.wikipedia.org/wiki?curid=1547918" title="Figuracja narracyjna">
Figuracja narracyjna

Figuracja narracyjna (fr. figuration narrative) – kierunek w sztuce francuskiej przełomu lat
60. i 70. XX wieku. Kierunek ten, pośród paru innych opierał się
na narastającym od końca lat 50. znużeniu dominacją abstrakcji. Uznawany jest za odmianę nowej figuracji.
Termin został zaproponowany przez krytyka i teoretyka sztuki Géralda Gassiot-Talabota w 1964, który zwrócił tym samym uwagę na narracyjny, zaangażowany charakter obrazów tej grupy, odróżniający ją od nowego realizmu, czy pop artu.
W tym samym roku odbyła się wystawa 34 artystów, uznana za akt założycielski kierunku – "Mythologies quotidiennes" (mitologie codzienne) w paryskim Musée d'Art Moderne.
Główni przedstawiciele figuracjii narracyjnej to Eduardo Arroyo, Erró, Oyvind Fahiström, Gérard Fromanger, Antonio Recalcati, Gilles Aillaud. Zaangażowanie polityczne, społeczne grupy rosło z czasem, łącząc się z wydarzeniami 1968 roku, działalność grupy wywarła wpływ na późniejszą formację Figuration Libre.

</doc>
<doc id="1547919" url="https://pl.wikipedia.org/wiki?curid=1547919" title="Gmina Livermore (Maine)">
Gmina Livermore (Maine)

Livermore (ang. "Livermore Town") - gmina w stanie Maine w hrabstwie Androscoggin. W 2000 roku liczyła 2106 mieszkańców.

</doc>
<doc id="1547924" url="https://pl.wikipedia.org/wiki?curid=1547924" title="Henry Glaß">
Henry Glaß

Henry Glaß (ur. 15 lutego 1953 w Rodewisch) – niemiecki skoczek narciarski, reprezentujący NRD, brązowy medalista olimpijski, srebrny medalista mistrzostw świata oraz brązowy medalista mistrzostw świata w lotach.
Kariera.
W 1976 zdobył brązowy medal na dużej skoczni podczas igrzysk olimpijskich w Innsbrucku. Wyprzedzili go jedynie dwaj Austriacy: Karl Schnabl i Toni Innauer. Rok później, na mistrzostwach świata w lotach w Vikersund zdobył brązowy medal, plasując się za Walterem Steinerem i Antonem Innauerem.
W 1978 zdobył srebrny medal na mistrzostwach świata w Lahti. Uległ tam tylko swemu rodakowi Matthiasowi Buse, na dużej skoczni zajął trzynaste miejsce, a w nieoficjalnym konkursie drużynowym wraz z kolegami z reprezentacji zwyciężył.
Stał także trzykrotnie na podium klasyfikacji generalnej Turnieju Czterech Skoczni. W 20. Turnieju Czterech Skoczni był drugi (13. miejsce w Oberstdorfie, 9. miejsce w Garmisch-Partenkirchen, 4. miejsce w Innsbrucku i 9. miejsce w Bischofshofen). Osiągnięcie to powtórzył w 28 edycji turnieju (20. miejsce w Oberstdorfie, 8. miejsce w Garmisch-Partenkirchen, 3. miejsce w Innsbrucku i 2. miejsce w Bischofshofen). W 25. Turnieju Czterech Skoczni zajął trzecie miejsce w klasyfikacji końcowej turnieju (5. miejsce w Oberstdorfie, 4. miejsce w Garmisch-Partenkirchen, 1. miejsce w Innsbrucku i 8. miejsce w Bischofshofen).
Najlepsze wyniki w Pucharze Świata osiągnął w sezonie 1979/1980, kiedy zajął 21. miejsce w klasyfikacji generalnej. W 1981 zakończył karierę.
Po zakończeniu kariery został trenerem. Był asystentem trenera reprezentacji Niemiec w 1990 do czasu, gdy ujawniono informację, że Glaß pracował dla Stasi. W związku z tym w 2006 został zawieszony przez Niemiecki Komitet Olimpijski i został trenerem juniorów w Klingenthal.
Jego ojciec – Gerhard Glaß reprezentował Niemcy na igrzyskach w Cortina d’Ampezzo. Inny niemiecki olimpijczyk, Harry Glaß nie był z nim spokrewniony.

</doc>
<doc id="1547930" url="https://pl.wikipedia.org/wiki?curid=1547930" title="Bergondo">
Bergondo

Bergondo – miasto w północno-zachodniej Hiszpanii, w prowincji A Coruña, we wspólnocie autonomicznej Galicja.

</doc>
<doc id="1547933" url="https://pl.wikipedia.org/wiki?curid=1547933" title="Jaskinia Gombasecká">
Jaskinia Gombasecká



</doc>
<doc id="1547938" url="https://pl.wikipedia.org/wiki?curid=1547938" title="Jagdstaffel 8">
Jagdstaffel 8

Jagdstaffel 8 – Königlich Preußische Jagdstaffel Nr. 8 – Jasta 8 jednostka lotnictwa niemieckiego Luftstreitkräfte z okresu I wojny światowej.
Informacje ogólne.
Jednostka została utworzona w Rumbeke we wrześniu 1916 roku, jako jedna z pierwszych 12 eskadra w pierwszym etapie reorganizacji lotnictwa. Organizację eskadry powierzono porucznikowi Gustawowi Stenzel. Jej początkowy personel stanowili piloci z wcześniej istniejących jednostek "FA 6", "FA 33", "FA 40" i "FA(A) 213". Została zmobilizowana w dniu 15 września 1916 roku. W całym okresie swojej działalności operowała na froncie zachodnim. Eskadra walczyła głównie na samolotach Fokker D.V.
"Jasta 8" w całym okresie wojny odniosła 95 zwycięstwa. Pierwsze zwycięstwo w dniu 1 października 1916 roku odniósł porucznik Alfred Ulmer. W okresie od sierpnia 1916 do listopada 1918 roku jej straty wynosiły 4 zabitych w walce, 8 rannych oraz 1 zabitych w wypadkach.
Łącznie przez jej personel przeszło 8 asów myśliwskich:

</doc>
<doc id="1547939" url="https://pl.wikipedia.org/wiki?curid=1547939" title="Parafia św. Sofii Mądrości Bożej w Białymstoku">
Parafia św. Sofii Mądrości Bożej w Białymstoku

Parafia św. Sofii Mądrości Bożej – parafia prawosławna w Białymstoku, w dekanacie Białystok, należącym do diecezji białostocko-gdańskiej.
Na terenie parafii funkcjonuje 1 cerkiew:
Historia.
Decyzją Jego Ekscelencji, Arcybiskupa Białostockiego i Gdańskiego Sawy w 1983 wyłączono wówczas z parafii katedralnej św. Mikołaja nowe parafie: Świętego Ducha na Antoniuku, Wszystkich Świętych na Jaroszówce, a później Hagia Sophia na Wygodzie (1 sierpnia 1995), Zmartwychwstania Pańskiego na Leśnej Dolinie oraz św. Jerzego na Nowym Mieście.
Doniosłym wydarzeniem dla parafii była wizyta w 1987 Jego Świątobliwości Patriarchy Ekumenicznego Dimitriosa I. W dniu 14 października 1998 Białystok po raz drugi w swej historii gościł Patriarchę Ekumenicznego (Konstantynopolitańskiego) Bartolomeusza I, który wraz z Jego Eminencją Metropolitą Sawą i innymi hierarchami przewodniczył uroczystemu nabożeństwu w katedrze św. Mikołaja oraz poświęcił cerkiew parafialną Mądrości Bożej.
Parafia obejmuje swoim zasięgiem północno-wschodnie tereny Białegostoku (Bagnówkę, Jaroszówkę, Pieczurki, Wyżyny i część Wygody), które wchodzą w skład osiedli administracyjnych: Jaroszówka i Wygoda.
Cerkiew parafialna.
Białostocka cerkiew Hagia Sophia (Mądrości Bożej) jest miniaturą w skali 1:3 świątyni znajdującej się w Konstantynopolu (dzisiejszy Stambuł). Bizantyjska świątynia w Konstantynopolu wzniesiona została w VI w. n.e z fundacji Justyniana I przez Izydora z Miletu i Antemiosa z Tralles. Autorem projektu białostockiej świątyni jest architekt Michał Bałasz. Kamień węgielny pod jej budowę poświęcił w listopadzie 1987 Patriarcha Ekumeniczny (Konstantynopolitański) Dimitrios I.

</doc>
<doc id="1547940" url="https://pl.wikipedia.org/wiki?curid=1547940" title="Rokytov">
Rokytov

Rokytov (węg. "Rokitó") – wieś (obec) na Słowacji w kraju preszowskim, powiecie Bardejów. Położona w historycznym kraju Szarysz. Pierwsza wzmianka pochodzi z 1414.
Rokytov położony jest przy drodze krajowej nr 77.

</doc>
<doc id="1547942" url="https://pl.wikipedia.org/wiki?curid=1547942" title="Cmentarz żydowski w Staszowie">
Cmentarz żydowski w Staszowie

Cmentarz żydowski w Staszowie "nowy" – kirkut mieści się przy ulicy Tadeusza Kościuszki. Został założony w 1819, kiedy komisarz sandomierski wydał polecenie przeniesienia cmentarza za miasto. Powierzchnia nekropoli wynosi 1,4 ha. Pierwsze pochówki na nowym cmentarzu miały miejsce w 1825 r. Obecnie znajdują się na nim odnalezione macewy, które naziści wykorzystywali jako płyty chodnikowe do utwardzania dziedzińców i dróg. W 1992 odsłonięto pomnik martyrologii staszowskich Żydów.
Cmentarz żydowski "stary" – położony był przy ul. Piłsudskiego (dawniej Bożniczej). Obecnie nie jest zachowany.

</doc>
<doc id="1547948" url="https://pl.wikipedia.org/wiki?curid=1547948" title="Pan Gawen i Zielony Rycerz">
Pan Gawen i Zielony Rycerz

Pan Gawen i Zielony Rycerz (ang. "Sir Gawain and the Green Knight") – tytuł średniowiecznego poematu przynależącego gatunkowo do angielskich romansów. Utwór datowany jest na XIV wiek, a znany jest z manuskryptu “Cotton Nero A.x” zawierającego oprócz tego poematu jeszcze trzy inne: "Perłę" ("Pearl"), "Czystość" ("Cleanness") i "Cierpliwość" ("Patience"). Autor jest nieznany, ale przyjmuje się tezę, że wszystkie cztery utwory znajdujące się w manuskrypcie zostały napisane przez tego samego artystę.
Utwór napisany jest archaiczną, angielską formą wiersza wywodzącą się ze starożytności, nazywaną dzisiaj poezją aliteracyjną, której odrodzenie przypadło na XIV wiek.
Utwór pozostaje w kręgu legendy arturiańskiej, opisuje niezwykłą przygodę siostrzeńca króla Artura, rycerza Gawena, który, zostawszy wystawionym na ciężką próbę, potrafił wyjść z niej zwycięsko.
Treść.
Utwór składa się z czterech części.
W pierwszej z nich autor zaskakuje czytelnika baśniowością opisywanego zdarzenia. Na dworze króla Artura podczas uczty z okazji Nowego Roku pojawił się niespodziewany gość – Zielony Rycerz. Cała jego postać była odziana w zieleń, nawet jego koń był tego koloru. Niesamowitość tej postaci wprawiła w zdumienie rycerzy, żaden z nich też nie ośmielił się odpowiedzieć na wyzwanie rzucone przez przybyłego. Zielony Rycerz, słysząc o potędze rycerstwa króla Artura, chciał na własne oczy przekonać się, czy rzeczywiście są oni aż tak waleczni. Zaproponował im grę w “ścinanie głów”, podczas której śmiałek miał odrąbać głowę Zielonemu Rycerzowi, a po roku nadstawić własną szyję, by ten mógł odwzajemnić cios. Król Artur podjął wyzwanie, ratując tym samym od hańby swój dwór. Jednak jeden z jego rycerzy – tytułowy Pan Gawen – postanowił zastąpić króla, gdyż nie godzi się, aby sam władca walczył, gdy otacza go wielu zacnych rycerzy. Gawen odciął głowę Zielonemu Rycerzowi, ale ten nie zginął, tylko podniósł głowę z ziemi i rozkazał odnaleźć siebie za rok przy Zielonej Kaplicy.
W drugiej części poematu Gawen rozpoczął poszukiwanie Zielonego Rycerza, albowiem czas szybko minął i zbliżał się Nowy Rok, a razem z nim termin spotkania. Podczas podróży stoczył wiele walk, których autor już nie opisuje, a także wykazał się wielką pobożnością. W okolicy Bożego Narodzenia Gawen natrafił na warowny zamek i został przyjęty tam w gościnę. Pan zamku, Bertilak de Hautdesert, okazał się wzorem dobrego gospodarza, Gawenowi niczego nie brakowało, otaczał go dostatek i radość. Po świętach Gawen postanowił wyruszyć w dalszą drogę, gdyż zostało mu mało czasu na odnalezienie Zielonej Kaplicy. Podczas rozmowy z gospodarzem okazało się, że kaplica znajduje się dwie mile od zamku i w poranek Nowego Roku Gawen może wyruszyć tam wraz z giermkiem, który wskaże mu drogę. Do tego czasu pan zamku miał jeździć na polowania, a Gawen zająć się odpoczynkiem i spędzaniem czasu w towarzystwie pięknej żony gospodarza. Obydwaj rycerze zawarli umowę zobowiązującą każdego z nich do zwrotu drugiemu tego, co zdobędzie podczas rozstania.
Część trzecia zawiera opis polowań gospodarza, a także sceny, podczas których Gawen był kuszony przez żonę gospodarza (wyjątkowo piękną kobietę), która usłyszawszy z jak wielkiego dworu przybył rycerz, spodziewała się po nim, że nie stroni od miłości dworskiej. Przez trzy kolejne poranki Gawen jednak nie uchybił cnocie, opierając się pani domu, a jedyną rzeczą, którą miał do oddania gospodarzowi, były pocałunki (w pierwszy wieczór jeden, w drugi dwa, w trzeci trzy). Gawen pilnował się również, żeby twardym słowem nie urazić gospodyni, gdyż byłoby to sprzeczne z dworskością, jaką każdy rycerz powinien się cechować. Podczas ostatniego poranka spędzonego w towarzystwie pięknej pani, Gawen przyjął od niej w darze zielony pas, który miał uchronić przed każdym uderzeniem. Rycerz, lękając się mimo wszystko śmiercionośnego ciosu topora, zatrzymał pas i nie oddał go wbrew umowie gospodarzowi.
W części czwartej Gawen udał się na spotkanie z Zielonym Rycerzem, który zgodnie z umową znajdował się obok Zielonej Kaplicy. Gdy rycerz zamachnął się toporem na odsłoniętą szyję Gawena, ten zadrżał, a Zielony Rycerz zobaczywszy to wstrzymał cios. Za drugim razem Gawen ani drgnął, postanawiając nie okazać już więcej strachu, ale znów nie otrzymał uderzenia, gdyż rycerz dopiero sprawdzał, czy rzeczywiście nie ulęknie się śmierci. Za trzecim razem cios padł, ale przeciął jedynie wierzchnią warstwę skóry, nie wyrządzając żadnej krzywdy. Tutaj też następuje wyjaśnienie czynów Zielonego Rycerza, który okazuje się być Bertilakiem, panem zamku, w którym gościł Gawen. Jego dwa pierwsze nieszkodliwe ciosy odpowiadały uczciwemu postępowaniu Gawena w stosunku do żony Bertilaka, a także dotrzymywaniu umowy odnośnie do zwrotu tego, co dostał w dwa pierwsze dni. Cios krzywdzący był za to, że nie oddał pasa, podarowanego przez gospodynię, licząc, że ten uratuje mu życie. Gawen więc tylko w jednym przypadku uchybił wierności, wtedy gdy chodziło o jego własne życie. Bertilak wyjawił, że chciał wystawić na próbę dwór króla Artura, a pomogła mu w tym wróżka Morgana, zamieniając go w Zielonego Rycerza. W końcu jednak dzięki prawemu postępowaniu Gawena rycerstwo króla Artura nie zostaje zhańbione. Gawen wrócił na dwór, mając jednak w sercu żal, że zachował w tajemnicy pas, łamiąc tym samym dane słowo. Po powrocie wszyscy zgodnie uznali, że w żaden sposób nie splamił on honoru rycerza, a pas stał się orderem przyznawanym członkom bractwa Okrągłego Stołu. Na tym kończy się historia Gawena i Zielonego Rycerza.
Problematyka moralna poematu.
Autor poprzez swój poemat przekazuje treści moralne, ideał rycerski dopasowuje tak, aby nabrał on cech chrześcijańskich, czyny rycerzy są piękne i warto je podziwiać, ponieważ płyną z łaski Boga. W utworze podkreślona jest również pobożność głównego bohatera. Rycerz próbuje dążyć do ideału, ale na drodze do niego musi zwalczać ograniczenia, jakie powstają w wyniku jego człowieczeństwa. Autor potępił również miłość cudzołożną, która stanowiła istotny element pierwotnej koncepcji miłości dworskiej. W poemacie chwali autor natomiast lojalność, towarzyskość, umiejętność konwersacji, gościnność. Główny bohater jako kwiat rycerstwa okazuje swoją wzgardę dla cudzołóstwa, a także dla wszelkiego grzechu, staje się tym samym wzorcem postępowania dla innych. Postać Gawena ukazana jest w rzeczywistości, w której pojawiają się elementy baśniowe i magiczne, jednak sama jego osoba wydaje się autentyczna i przemawia do czytelnika, szczególnie prawdziwość postaci podkreśla historia z pasem, który wziął, aby ocalić swoje życie. Główny bohater dokonuje również wyboru między wyznawanymi wartościami, aby pozostać lojalnym i prawym, porzuca dworskość. Woli zranić odmową żonę gospodarza, niż stracić honor, przyjmując jej propozycję. Gawen otoczony misterną siecią intrygi wyszedł z całej przygody mimo wszystko zwycięsko, tym samym przekazując myśl autora, że warto wyznawać chrześcijański etos dworski.
Tarcza Gawena.
Na tarczy Gawena opisanej w utworze znajduje się pentagram zawierający pięć punktów, które tworzą nieskończony węzeł. Pentagram ten symbolizuje prawość rycerza, który był bez wad pod względem pięciu zmysłów, pięcioma palcami dzielnie walczył, który wierzył w pięć Ran Chrystusa i praktykował pięć cnót – szczodrość i gościnność, a także czystość i rycerskość, a przede wszystkim pobożność. Pentagram w poemacie wiązany też jest z pięcioma Tajemnicami Radosnymi, a na wewnętrznej stronie tarczy widnieje wizerunek Królowej Niebios.
Polskie wydanie.
W 1997 roku utwór ukazał się w Polsce, pt., "Pan Gawen i Zielony Rycerz; Perła; Król Orfeo", przekładu dokonał Andrzej Wicher, opierając się na tłumaczeniu J.R.R. Tolkiena.

</doc>
<doc id="1547949" url="https://pl.wikipedia.org/wiki?curid=1547949" title="Ancylostomatoza">
Ancylostomatoza



</doc>
<doc id="1547950" url="https://pl.wikipedia.org/wiki?curid=1547950" title="Greatest Hits, Classic Remixes and Music Videos">
Greatest Hits, Classic Remixes and Music Videos

Greatest Hits 2009 – składanka szwedzkiego zespołu Ace Of Base wydana w 2008 roku zawierająca największe przeboje i teledyski oraz remix "Wheel of Fortune 2009".
Greatest Hits, Classic Remixes and Music Videos, jest albumem wydanym przez Szwedzki zespół Ace Of Base. Został wydany przez wytwórnię Playground Music 14 Listopada 2008, i jest ostatnim albumem zespołu wydanym w tej wytwórni zgodnie kontraktem na 5 oryginalnych albumów. 2CD+DVD zestaw ten zawiera 16 ich hitów, 13 klasycznych remixów oraz ich wszystkie 17 teledysków łącznie z Travel to Romantis. CD zawiera również 2 nowe wersje piosenek: Wheel of Fortune 2009 i Don't Turn Around 2009, podczas wydania płyt na świecie w serwisie iTunes dodano jeszcze wersję Lucky Love 2009.
Traklista.
GREATEST HITS CD
CLASSIC REMIXES CD
iTunes Traklista.
Greatest Hits
Classic Remixes (Bonus Track Edition)
Classic Remixes Extended
1"Cruel Summer - Cutfather &amp; Joe Mix is the album version of the song"

</doc>
<doc id="1547952" url="https://pl.wikipedia.org/wiki?curid=1547952" title="Figuration narrative">
Figuration narrative



</doc>
<doc id="1547956" url="https://pl.wikipedia.org/wiki?curid=1547956" title="Marble Towers">
Marble Towers

Marble Towers – wieżowiec w Johannesburgu, w Republice Południowej Afryki, o wysokości 152,1 m. Budynek został otwarty w 1973 i liczy 32 kondygnacje.

</doc>
<doc id="1547961" url="https://pl.wikipedia.org/wiki?curid=1547961" title="Swingfire">
Swingfire

Swingfire – brytyjski przeciwpancerny pocisk kierowany.
Pociski Swingfire stanowią główne uzbrojenie brytyjskich rakietowych niszczycieli czołgów FV438 Swingfire oraz FV102 Striker. Dodatkowo wykorzystywane są na pojazdach Land Rover oraz śmigłowcach Westland Lynx, a dawniej znajdowały się na wyposażeniu samochodów pancernych Ferret Mk 5.

</doc>
<doc id="1547962" url="https://pl.wikipedia.org/wiki?curid=1547962" title="Władimir Kapliczny">
Władimir Kapliczny



</doc>
<doc id="1547967" url="https://pl.wikipedia.org/wiki?curid=1547967" title="Market Tower">
Market Tower

Market Tower - wieżowiec w Indianapolis, w stanie Indiana, w Stanach Zjednoczonych, o wysokości 128 m. Budynek został otwarty w 1988 i posiada 32 kondygnacje.

</doc>
<doc id="1547970" url="https://pl.wikipedia.org/wiki?curid=1547970" title="Mokroluh">
Mokroluh

Mokroluh (węg. "Sárpatak", "Tapolysárpatak") – wieś (obec) na Słowacji w kraju preszowskim, powiecie Bardejów. Położona w historycznym kraju Szarysz.
Położenie.
Leży w dolinie Topli, na szerokiej terasie na lewym brzegu rzeki, ok. 5 km na północny zachód od Bardejowa. Przez wieś przebiega droga krajowa nr 77 z Bardejowa do Lubotina, od której za Tarnovem odbija droga do granicy polskiej na Przełęczy Tylickiej.
Historia.
Pierwsza wzmianka o miejscowości pochodzi być może już z 1277 r., kiedy miałaby być ona wymieniana jako "Mokurlang". W roku 1320 w dokumencie Karola Roberta Andegaweńskiego, którym król nadawał przywileje miejskie Bardejowowi, występuje nazwa "Saarpotok", choć nie wiadomo na pewno, czy dotyczyła ona już wsi, czy tylko podmokłego terenu, na którym ona później powstała (węg. "sár patak" = błotnisty potok).
Na pewno wieś funkcjonowała już w roku 1347, gdy toczył się spór między Bardejowem a Stefanem i Jerzym Bebekami, posiadaczami zamku Makowica. W wydanym w tym roku dokumencie król Ludwik I stwierdza, iż "villa Sarpatak vocata" należy do miasta. Ponownie wieś wymieniona została w dokumencie wystawionym w 1351 r. z nakazu królowej Elżbiety, mającym uregulować spory o ziemię między Bardejowem a okoliczną szlachtą, jednak w roku 1355 Mokroluh wraz z działającym w nim młynem dalej należał do feudalnego "państwa" Smilno - Makovica.
Na przełomie XIV i XV w. Mokroluh, podobnie jak wsie Dlhá Lúka, Bardejovská Nová Ves (obie w 1971 r. włączone do Bardejowa) i połowę wsi Zlaté bezprawnie dzierżył niejaki Jan Wolach. Dokumentem z 1403 r. król Zygmunt Luksemburski nakazał mu je zwrócić miastu ("Ipsis possesiones Sarpathak, Longa villa et nova Villa nuncupatas, item mediam possessionem seu villam Kunstyl dictam"...). Prawdopodobnie tak się jednak nie stało i dopiero w roku 1471, po bezpotomnej śmierci Jakuba Cudara z Olnodu, właściciela Makowicy, Mokroluh decyzją króla Macieja Korwina przeszedł pod władzę miasta.
W kolejnych latach wieś występowała jako "Mokro luch" (1773), "Mokroluky" (1920) i w końcu "Mokroluh" (1927).
W 1723 Mokroluh zniszczył pożar. W roku 1787 miała wieś 52 domy i 412 mieszkańców, a w roku 1828 miała 70 domów i 534 mieszkańców. Zajmowali sie oni rolnictwem, hodowlą bydła, wyrobem gontów oraz drewnianych naczyń i drewnianego sprzętu domowego. Od połowy XIX w. pojawiła się duża emigracja.

</doc>
<doc id="1547971" url="https://pl.wikipedia.org/wiki?curid=1547971" title="Nothosauria">
Nothosauria



</doc>
<doc id="1547974" url="https://pl.wikipedia.org/wiki?curid=1547974" title="Federico Andreotti">
Federico Andreotti

Federico Andreotti (ur. 6 marca 1847 we Florencji, zm. 1930 tamże) – włoski malarz akademicki.
Studiował w Akademii Sztuk Pięknych we Florencji pod kierunkiem Enrico Pollastriniego i Angiolo Tricca. Malował lekkie i pogodne sceny rodzajowe osadzone w XVII i XVIII w., portrety, rzadziej pejzaże, martwe natury i sceny historyczne. Jego prace odznaczają się bogatą kolorystyką i dbałością o szczegóły, zwykle przedstawiają młode, piękne kobiety podczas beztroskich zajęć. Artysta wystawiał m.in. w Royal Academy, a nabywcami jego dzieł byli najczęściej bogaci kolekcjonerzy amerykańscy.

</doc>
<doc id="1547976" url="https://pl.wikipedia.org/wiki?curid=1547976" title="Highmark Place">
Highmark Place

Highmark Place – wieżowiec w Pittsburghu, w stanie Pensylwania, w Stanach Zjednoczonych, o wysokości 188 m. Budynek został otwarty w 1988 i liczy 31 kondygnacji.

</doc>
<doc id="1547985" url="https://pl.wikipedia.org/wiki?curid=1547985" title="FFA">
FFA



</doc>
<doc id="1547988" url="https://pl.wikipedia.org/wiki?curid=1547988" title="Muzułmańska Gmina Wyznaniowa w Gorzowie Wielkopolskim">
Muzułmańska Gmina Wyznaniowa w Gorzowie Wielkopolskim

Muzułmańska Gmina Wyznaniowa w Gorzowie Wielkopolskim – muzułmańska jednostka organizacyjna z siedzibą w Gorzowie Wielkopolskim, wchodząca w skład Muzułmańskiego Związku Religijnego w RP.
Historia.
Przed II wojną światową gminy muzułmańskie były oficjalnymi parafiami Tatarów i podlegały Muzułmańskiemu Związkowi Religijnemu w Rzeczypospolitej Polskiej z siedzibą muftiego w Wilnie. Po II wojnie światowej około 400 członków największej przedwojennej Gminy Muzułmańskiej w Nowogródku, która według spisu z 1935 liczyła 717 wyznawców, przyjechało do Gorzowa Wielkopolskiego. Zamieszkali oni w dzielnicy Gorzowa – Janicach, w miejscu, które do dziś nosi nazwę ,Górki Tatarskie". 
Muzułmański Związek Religijny w PRL w listopadzie 1959 zwrócił się do Wydziału Wyznań Prezydium Wojewódzkiej Rady Narodowej w Zielonej Górze z prośbą o zgodę na powstanie Muzułmańskiej Gminy Wyznaniowej w Gorzowie Wielkopolskim i w tym samym roku 12 grudnia otrzymał zgodę. Jako siedzibę wskazano dom Sulejmana Lebiedzia (gmina nie posiadała własnego lokalu), a przewodniczącym został Mustafa Szehidewicz. Długoletnim przywódcą gminy był imam Bekir Rodkiewicz, który do Gorzowa Wielkopolskiego przyjechał latem 1945 wraz z około 100 rodzinami tatarskimi z Nowogródka. Modlitwy odbywały się w domu imama. Wierni przyjeżdżali na nie również z innych miast w okolicy: Witnicy, Trzcianki, Słubic, ponieważ gmina skupiła Tatarów z północno-zachodniej Polski, a dokładnie z województw: koszalińskiego, poznańskiego, szczecińskiego i zielonogórskiego. W 1965 gmina liczyła 218 osób. W 1969 Tatarzy, którzy mieszkali w Szczecinie, założyli własną gminę, którą po dwóch latach decyzją Najwyższego Kolegium Muzułmańskiego Związku Religijnego połączono z gminą w Gorzowie Wielkopolskim. Jej siedzibą do 1984 był Szczecin, potem przeniesiono ją do Gorzowa.
Od 1993 przewodniczącą gminy była Rozalia Aleksandrowicz i kierowała nią do 2007. Po jej śmierci w 2008 nie wybrano nowego przewodniczącego, a działalność gminy została zawieszona. W 2012 Muzułmańska Gmina Wyznaniowa w Gorzowie Wielkopolskim została rozwiązana.

</doc>
<doc id="1547989" url="https://pl.wikipedia.org/wiki?curid=1547989" title="Kadri Hazbiu">
Kadri Hazbiu

Kadri Hazbiu właśc. Kadri Hazbi Dautaj (ur. 15 lipca 1922 w Mavrovë k. Wlory, zm. 9 września 1983 w Linzë) – albański komunista i funkcjonariusz służb specjalnych w stopniu generała.
Życiorys.
Pochodził z zamożnej rodziny muzułmańskiej, był synem Hazbiu Cano Dautaja. W 1942 ukończył szkołę handlową we Wlorze. W tym samym roku wstąpił do Komunistycznej Partii Albanii i wkrótce potem powierzono mu dowództwo oddziału partyzanckiego, działającego w rejonie Plakë. Po utworzeniu V brygady Armii Narodowowyzwoleńczej otrzymał w niej stanowisko komisarza. W czasie wojny był dwukrotnie ranny.
W 1945 awansowany na pułkownika, pełnił funkcję wiceszefa służb specjalnych. W latach 1946–1947 kierował sekcją kontrwywiadu w Dyrektoriacie Bezpieczeństwa Państwa. Rok później wyjechał na studia do Akademii Wojskowej w Moskwie. Po powrocie do kraju został wiceministrem spraw wewnętrznych, odpowiedzialnym za tajne służby. W 1954 stanął na czele resortu spraw wewnętrznych – stanowisko to zajmował do roku 1980, w 1980 został ministrem obrony. Był odpowiedzialny za represje wobec duchowny po ogłoszeniu Albanii w 1967 państwem ateistycznym. W 1974 koordynował śledztwo przeciwko ministrowi Beqirowi Balluku i grupie oficerów podejrzewanych o działalność antypaństwową. W 1957 awansowany do stopnia generała-porucznika.
W latach 1952–1982 był członkiem Komitetu Centralnego Albańskiej Partii Pracy. W latach 1971–1982 członek Biura Politycznego APP. Od 1945 zasiadał w Zgromadzeniu Ludowym (alb. "Kuvendi Popullor").
W styczniu 1982 został objęty śledztwem jako szwagier i bliski współpracownik Mehmeta Shehu i aresztowany 15 października. Sądzony przed sądem wojskowym na terenie więzienia, w którym przebywał. Proces trwał 15 dni. Hazbiu wraz z grupą czterech działaczy partyjnych wysokiego szczebla został skazany na karę śmierci za próbę obalenia władzy ludowej i przygotowywanie zamachu na życie Envera Hodży. Głównym dowodem przeciwko niemu były zeznania Halita Bajramiego, jednego z członków grupy dywersyjnej, którą zorganizowano na emigracji i w 1983 przerzucono do kraju, ale na procesie zeznawało aż 250 świadków.
W nocy 9 września 1983, specjalny oddział Sigurimi przewiózł cztery osoby skazane na śmierć (Kadri Hazbiu, Feçor Shehu, Llambi Ziçishti i Llambi Peçini) z więzienia na przedmieścia Tirany, w rejon wsi Linzë, gdzie zostali rozstrzelani. Rodzina Hazbiu została internowana w Kurbneshu. Hazbiu był jedną z ostatnich ofiar czystek w kierownictwie partii, w okresie rządów Envera Hodży. Jego szczątki zostały odnalezione 4 listopada 1995 w rejonie wsi Selitë i pochowane przez członków rodziny na cmentarzu w Sharre k. Tirany.
Był żonaty (żona Hedije z d. Shehu), miał czworo dzieci.

</doc>
<doc id="1547990" url="https://pl.wikipedia.org/wiki?curid=1547990" title="José Tognola">
José Tognola

José Tognola - piłkarz urugwajski, napastnik.
Jako piłkarz klubu Reformers Montevideo był w kadrze reprezentacji Urugwaju podczas turnieju Copa América 1916 - pierwszych w dziejach mistrzostwach Ameryki Południowej oraz pierwszych w dziejach mistrzostwach kontynentalnych. Urugwaj zdobył tytuł pierwszego mistrza Ameryki Południowej, a Tognola zagrał w dwóch meczach - z Brazylią (zdobył bramkę) i Argentyną.
Był także w kadrze urugwajskiej podczas turnieju Copa América 1917, gdzie Urugwaj ponownie zdobył mistrzostwo kontynentu. Tognola, wciąż jako gracz klubu Reformers, nie zagrał w żadnym meczu.

</doc>
<doc id="1547999" url="https://pl.wikipedia.org/wiki?curid=1547999" title="Motril">
Motril

Motril – miasto w Hiszpanii, we wspólnocie autonomicznej Andaluzja, w prowincji Grenada, nad Morzem Śródziemnym. W 2018 liczyło 60 592 mieszkańców.

</doc>
<doc id="1548003" url="https://pl.wikipedia.org/wiki?curid=1548003" title="Valéry Mézague">
Valéry Mézague

Valéry Mézague (ur. 8 grudnia 1983 w Marsylii, zm. 15 listopada 2014 w Tulonie) – kameruński piłkarz grający na pozycji ofensywnego pomocnika. Posiadał także obywatelstwo francuskie.
Kariera klubowa.
Mézague urodził się w Marsylii w rodzinie pochodzącej z Kamerunu. Karierę piłkarską rozpoczął w Montpellier HSC i w 2001 roku zaczął występować w amatorskich rezerwach tego klubu. Latem tamtego roku został włączony do kadry pierwszego zespołu i 9 lutego 2002 zadebiutował w Ligue 1 w zremisowanym 0:0 wyjazdowym meczu z FC Metz. W sezonie 2002/2003 był podstawowym zawodnikiem Montpellier, jednak jesienią uległ wypadkowi samochodowemu, który wykluczył go z gry na większą część sezonu 2003/2004. Wiosną 2004 spadł z Montpellier do Ligue 2.
Jeszcze w październiku 2004 roku Mézague został wypożyczony na rok do angielskiego Portsmouth F.C., prowadzonego przez menedżera Harry’ego Redknappa. W Premiership po raz pierwszy wystąpił 30 października w wygranym 2:0 domowym meczu z Manchesterem United, gdy w 46. minucie zmienił Patrika Bergera. W całym sezonie był rezerwowym i zaliczył tylko 11 spotkań w rozgrywkach Premier League.
W 2005 roku Mézague wrócił do Francji, do Montpellier i grał tam przez pół roku. Na początku 2006 roku odszedł do FC Sochaux-Montbéliard. W jego barwach swój pierwszy mecz rozegrał 14 stycznia przeciwko Lille OSC (0:3). W 2007 roku wywalczył z Sochaux Puchar Francji, jednak nie wystąpił w wygranym po rzutach karnych finale z Olympique Marsylia. W sezonie 2007/2008 był wypożyczony do Le Havre AC, któremu pomógł w awansie z Ligue 2 do Ligue 1.
W 2009 roku przeszedł do drugoligowego LB Châteauroux, w którego barwach zadebiutował 13 lutego 2009 w przegranym przez jego zespół 0-1 pojedynku z RC Strasbourg. W tym samym roku ponownie zmienił klub i trafił do innego drugoligowca, Vannes OC.
Zmarł 15 listopada 2014 r. w wieku 30 lat.
Kariera reprezentacyjna.
W reprezentacji Kamerunu Mézague zadebiutował w 2003 roku. Wtedy też został powołany przez selekcjonera Winfrieda Schäfera do kadry na Puchar Konfederacji 2003, na którym Kamerun zajął 2. miejsce. W 2004 roku wystąpił w Pucharze Narodów Afryki 2004 docierając z „Nieposkromionymi Lwami” do ćwierćfinału.

</doc>
<doc id="1548004" url="https://pl.wikipedia.org/wiki?curid=1548004" title="Valery Mezague">
Valery Mezague



</doc>
<doc id="1548005" url="https://pl.wikipedia.org/wiki?curid=1548005" title="Vanessa Morgan">
Vanessa Morgan

Vanessa Morgan Mziray (ur. 23 marca 1992 w Ottawie) – kanadyjska aktorka, piosenkarka
Znana głównie z roli Amandy w serialu "Najnowsze wydanie" z telewizji the Family Channel (w polskiej wersji zdubbingowana przez Sonię Szafrańską). Nagrała do niej dwie piosenki: "Cinderella" i "Stand up". Także w oryginalnej wersji śpiewa czołówkową piosenkę. Vanessa Morgan jest również gospodarzem programu "Pinoy Fear Factor" wraz z Ryanem Agoncillo.

</doc>
<doc id="1548007" url="https://pl.wikipedia.org/wiki?curid=1548007" title="Guarapuava">
Guarapuava

Guarapuava – miasto w Brazylii, w stanie Parana. W 2021 liczyło 183 755 mieszkańców.
W mieście rozwinął się przemysł drzewno-papierniczy.

</doc>
<doc id="1548015" url="https://pl.wikipedia.org/wiki?curid=1548015" title="Afrokolektyw">
Afrokolektyw



</doc>
<doc id="1548017" url="https://pl.wikipedia.org/wiki?curid=1548017" title="Chiaki Kuriyama">
Chiaki Kuriyama

 - japońska modelka, gimnastyczka i aktorka.
Od najmłodszych lat znana była wśród japońskich modelek. Pierwsze kroki w filmie stawiała już w 1995 r., ale dopiero rola w filmie Battle Royale dała jej rozgłos i otworzyła drogę na Zachód, gdy Quentin Tarantino zaproponował angaż do swojego filmu Kill Bill. Kreacja morderczej licealistki Gogo Yubari przyniosła jej popularność w USA i ukształtowała wizerunek. Do dziś jest kojarzona z wojowniczą nastolatką w uczniowskim mundurku. Od dziecka trenuje gimnastykę sportową.

</doc>
<doc id="1548018" url="https://pl.wikipedia.org/wiki?curid=1548018" title="Santa Fe Springs">
Santa Fe Springs

Santa Fe Springs – miasto w stanie Kalifornia, w Stanach Zjednoczonych. W 2000 liczyło 17 438 mieszkańców.

</doc>
<doc id="1548020" url="https://pl.wikipedia.org/wiki?curid=1548020" title="Jahresbericht über die Leistungen und Fortschritte auf dem Gebiete der Neurologie und Psychiatrie">
Jahresbericht über die Leistungen und Fortschritte auf dem Gebiete der Neurologie und Psychiatrie

Jahresbericht über die Leistungen und Fortschritte auf dem Gebiete der Neurologie und Psychiatrie – niemieckie pismo naukowe o charakterze referatowym, poświęcone neurologii i psychiatrii, założone w 1897 roku.
Redagowane było przez Edwarda Flataua (do 1900, potem jako współpracownik), Louisa Jacobsohna oraz Emanuela Mendla, potem przez Oswalda Bumkego.

</doc>
<doc id="1548021" url="https://pl.wikipedia.org/wiki?curid=1548021" title="Jose Tognola">
Jose Tognola



</doc>
<doc id="1548027" url="https://pl.wikipedia.org/wiki?curid=1548027" title="Czerń eriochromowa T">
Czerń eriochromowa T

Czerń eriochromowa T – organiczny związek chemiczny używany jako wskaźnik w kompleksometrii, tworzący chelaty z jonami wielu metali. Czerń eriochromowa T jest często stosowana w miareczkowaniu EDTA w postaci mieszaniny z chlorkiem sodowym w stosunku 1:100.
W zależności od pH roztworu wskaźnik występuje w trzech barwnych postaciach:

</doc>
<doc id="1548029" url="https://pl.wikipedia.org/wiki?curid=1548029" title="Waran karzełkowaty">
Waran karzełkowaty



</doc>
<doc id="1548030" url="https://pl.wikipedia.org/wiki?curid=1548030" title="Alexandros Grigoropoulos">
Alexandros Grigoropoulos



</doc>
<doc id="1548032" url="https://pl.wikipedia.org/wiki?curid=1548032" title="Magdalena de Kino">
Magdalena de Kino

Magdalena de Kino – miasto w Meksyku, w północno-zachodniej części stanu Sonora, około 90 km do granicy z amerykańskim stanem Arizona. Miasto w 2010 roku liczyło 23 101 mieszkańców.
Miasto zostało założone w 1700 roku przez Jezuitów - Juana Bautista de Escalante i Eusebio Francisco Kino.

</doc>
<doc id="1548033" url="https://pl.wikipedia.org/wiki?curid=1548033" title="Jurij Hładyr">
Jurij Hładyr

Jurij Serhijowycz Hładyr (; ur. 8 lipca 1984 w Połtawie lub Sumach) – ukraiński siatkarz grający na pozycji środkowego. Posiada polskie obywatelstwo.
Sukcesy klubowe.
Mistrzostwo Ukrainy:
Puchar CEV:
Mistrzostwo Polski:
Puchar Polski:
Superpuchar Turcji:
Superpuchar Polski:

</doc>
<doc id="1548037" url="https://pl.wikipedia.org/wiki?curid=1548037" title="Cigales">
Cigales

Cigales – miasto w Hiszpanii, we wspólnocie autonomicznej Kastylia i León. W 2007 liczyło 3876 mieszkańców.

</doc>
<doc id="1548039" url="https://pl.wikipedia.org/wiki?curid=1548039" title="Notozaur">
Notozaur

Notozaur ("Nothosaurus") – rodzaj zauropteryga z rzędu notozaurów i rodziny Nothosauridae. Żył od wczesnego do późnego triasu na terenie współczesnej północnej Afryki, Azji (Chiny, Izrael, Rosja), Europy (Holandia, Niemcy, Polska, Szwajcaria, Włochy).
"Nothosaurus" osiągał długość około 3 metrów. Miał wydłużone ciało i długi, bocznie spłaszczony ogon ułatwiający pływanie. Płetwa znajdowała się w górnej części ogona. Miał długą, smukłą głowę ze szczękami zaopatrzonymi w wiele ostrych zębów. Nozdrza znajdowały się na czubku pyska. Notozaury miały stosunkowo krótkie kończyny z palcami spiętymi błoną pławną. Przednie kończyny były krótsze od tylnych. Jednym z najmniejszych znanych gatunków jest "Nothosaurus winkelhorsti", którego czaszka osiągała 46,5 mm długości.
Występowanie żyworodności u późniejszych plezjozaurów i prawdopodobna żyworodność wczesnych zauropterygów takich jak "Neusticosaurus", "Lariosaurus" czy "Keichousaurus" sugeruje, że i "Nothosaurus" był żyworodny. Notozaury przypuszczalnie były zdolne do dłuższego przebywania poza wodą, jednak spędzały w niej większość czasu. Prawdopodobnie polowały na ryby. Analizy histologiczne kości długich sugerują, że ogólny schemat wzrostu notozaura jest typowy dla gadów. U niektórych przedstawicieli tego rodzaju po sobie następowały fazy szybkiego i wolniejszego rozwoju, podczas gdy u innych tempo wzrostu było stałe. Tego typu różnice sugerują ich przynależność do różnych taksonów lub różnych płci.
Gatunki.
Najlepiej poznanym gatunkiem notozaura jest gatunek typowy – "Nothosaurus mirabilis". Niektóre gatunki notozaura są synonimizowane z innymi gatunkami (np. "Nothosaurus lelmensis" z "Nothosaurus mirabilis"), a taksonomiczny status innych, jak "Nothosaurus juvenilis" , bywa uznawany za problematyczny. Według Klein i Albersa jest to ważny gatunek, zajmujący bazalną pozycję wśród przedstawicieli rodzaju. Lin i współpracownicy (2017) przenieśli gatunek "N. juvenilis", a także "Nothosaurus youngi" i "Nothosaurus winkelhorsti" , z rodzaju "Nothosaurus" do rodzaju "Lariosaurus".

</doc>
<doc id="1548040" url="https://pl.wikipedia.org/wiki?curid=1548040" title="Nothosaurus">
Nothosaurus



</doc>
<doc id="1548043" url="https://pl.wikipedia.org/wiki?curid=1548043" title="Niandra La Des and Usually Just a T-Shirt">
Niandra La Des and Usually Just a T-Shirt



</doc>
<doc id="1548044" url="https://pl.wikipedia.org/wiki?curid=1548044" title="Niandra Lades">
Niandra Lades



</doc>
<doc id="1548045" url="https://pl.wikipedia.org/wiki?curid=1548045" title="Nowe Miasto (Wałbrzych)">
Nowe Miasto (Wałbrzych)

Nowe Miasto (z niem. "Waldenburg Neustadt") – duża dzielnica mieszkalna Wałbrzycha i jego jednostka pomocnicza, zajmująca grzbiet i wschód zbocza Parkowej Góry i północno-wschodniej Góry Powstańców oraz północne podnóże Niedźwiadków.
Położenie i charakterystyka dzielnicy.
Osią dzielnicy jest ul. Józefa Piłsudskiego (dawniej Karola Świerczewskiego), łącząca się z ul. 11 Listopada, dokładnie z placem Górnika, gdzie graniczy z dzielnicą Stary Zdrój. Na drugiem końcu osi łączy się z placem Juliana Tuwima (plac łączy ulicę Adama Mickiewicza i Aleję Wyzwolenia), poprzez który sąsiaduje z dzielnicą starym miastem. Malowniczo położone na wzniesieniach. Nowe Miasto otoczone jest ze wszystkich stron terenami zielonymi. Od północnego zachodu ciągnie się założony w 1907 r. Park im. Króla Jana III Sobieskiego o powierzchni 32,0 ha, w którym stoi schronisko „Harcówka”, z pozostałych stron znajdują się ogrody działkowe i lasy. W parku są głazy narzutowe będące śladem zasięgu lodowca skandynawskiego. U podnóża Niedźwiadków nad Nowym Miastem mieści się Mauzoleum. Dzielnica leży na wysokości około 430-480 m n.p.m. Podłoże tworzą permskie porfiry otoczone przez górnokarbońskie piaskowce, mułowce i iłowce z pokładami węgla kamiennego. Węgiel kamienny był eksploatowany pod Nowym Miastem w obrębie filara ochronnego.
Dzielnica ma głównie charakter mieszkalny, nie ma tu zakładów przemysłowych ani większych firm, dobrze rozwinięte jest natomiast zaplecze handlowo-usługowe i infrastruktura, działa m.in.
Według danych z Urzędu Miejskiego w Wałbrzychu na 16 kwietnia 2014 roku dzielnicę Nowe Miasto zamieszkuje 9662 osób.
Historia.
Nowe Miasto powstało po 1880 r. na terenach należących do Starego Zdroju, ale od początku rozwijało się jako reprezentacyjna wówczas dzielnica Wałbrzycha. Już w 1794 roku istniała tutaj Kopalnia Węgla Kamiennego „Herman”, którą zamknięto w około 1930 roku. W związku z dynamiczną ekspansją władze miejskie rozpoczęły plany budowy nowej dzielnicy. W ramach tego zamierzenia odkupiono w 1905 roku pod przyszłą dzielnicę teren tzw. dóbr rycerskich. Do sporządzenia planu urbanistycznego Nowego Miasta (niem. Neustadt) zaangażowano Josepha Stübbena, jednego z najbardziej uznanych w ówczesnych Niemczech planistów miejskich. Ożywiony ruch budowlany rozpoczął się ok. 1905 r., a po I wojnie światowej Nowe Miasto stało się dzielnicą w obrębie Wałbrzycha. Do jego rozwoju przyczyniało się bliskie sąsiedztwo centrum miasta, a równocześnie atrakcyjne położenie poza strefą przemysłową. Dlatego po 1925 r. wzniesiono tu największy w Wałbrzychu kompleks sportowy ze stadionem mieszczącym ok. 30 tys. widzów. Służył nie tylko do rozgrywania imprez sportowych, ale też jako miejsce masowych zgromadzeń i demonstracji. W Parku Sobieskiego zbudowano schronisko turystyczne znane wówczas z pięknego widoku.
Inną atrakcją dzielnicy stało się Mauzoleum, które było miejscem organizowanych w czasach hitlerowskich demonstracji patriotycznych. Mauzoleum było wybudowane na pamiątkę zabitych pionierów ruchu narodowo-socjalistycznego i Ślązaków poległych w czasie I wojny światowej.
W okresie II wojny światowej przy ul. Psie Pole koło szkoły (dzisiejszy komisariat policji dawniejszy Dom Opieki Społecznej z 1910 roku). istniał obóz jeniecki dla żołnierzy AR. W czasie II wojny światowej kopalnie „Herman” przebudowano na duży schron z dużą siecią podziemnych korytarzy podlegającemu departamentowi obrony cywilnej. Dzisiaj jest to drugi tajemniczy obiekt na terenie dzielnicy.
Po 1945 r. Nowe Miasto początkowo nadal pełniło rolę reprezentacyjnej dzielnicy mieszkalnej Wałbrzycha, ale już w latach 60. zaczęło tracić ten charakter, ponieważ z jednej strony eksploatacja węgla przez KWK „Thorez” powodowała szkody górnicze, z drugiej strony zaczęto realizować nowe dzielnice mieszkalne, przede wszystkim Piaskową Górę, które stały się „sypialniami” miasta. W pierwszych latach po wojnie dzielnica nosiła nieoficjalną, ale popularną nazwę „Paryż”, ponieważ osiedliło się tu sporo reemigrantów z Francji. Nowe Miasto zaczęło stopniowo podupadać, a proces ten nasilił się po upadku górnictwa. Daje się zauważyć wyraźna dekapitalizacja starszej zabudowy, całkowicie podupadł kompleks sportowy, chociaż są podejmowane próby jego reaktywowania. Na obrzeżach, szczególnie w południowej części rozwija się budownictwo jednorodzinne. W 1989 r. erygowano przy ul. Asnyka parafię Matki Bożej Nieustającej Pomocy i podjęto budowę świątyni, ponieważ wcześniej nie było tu żadnego kościoła.

</doc>
<doc id="1548048" url="https://pl.wikipedia.org/wiki?curid=1548048" title="Augustus Keppel">
Augustus Keppel

Augustus Keppel, 1. wicehrabia Keppel (ur. 25 kwietnia 1725, zm. 2 października 1786) – brytyjski arystokrata i polityk, admirał Royal Navy, weteran wojny siedmioletniej i wojny o niepodległość USA.
Życiorys.
Kariera w Royal Navy.
Był drugim synem Willema van Keppela, 2. hrabiego Albemarle, i Anne Lennox, córki 1. księcia Richmond. Do Royal Navy zaciągnął się w wieku 10 lat. Służbę rozpoczął na pokładzie HMS "Centurion" pod komendą admirała George’a Ansona. W 1740 wziął udział w jego wyprawie dookoła świata. O mało nie stracił życia podczas zdobywania Paity w 1741. W 1742 otrzymał stopień kapitana marynarki. Podczas wyprawy zaprzyjaźnił się z Johnem Campbellem oraz utracił większość zębów na skutek szkorbutu. Po powrocie do Wielkiej Brytanii w 1744 otrzymał rangę komandora porucznika, następnie komandora. W latach 1749–1751 posłował do deja Algieru, aby skłonić go do przeciwdziałania pirackim działaniom jego poddanych.
Po wybuchu wojny Francuzów i Indian został wysłany w 1755 do Ameryki Północnej, jednak po wybuchu wojny w Europie został w 1756 skierowany na wybrzeże Francji. W 1758 walczył z Francuzami u zachodnich wybrzeży Afryki. W 1759 dowodzony przezeń HMS "Torbay" jako pierwszy wszedł do bitwy w zatoce Quiberon. W marcu 1761 objął dowodzenie nad HMS "Valiant" i brał udział w zdobyciu Belle Isle. W 1762 brał udział w wyprawie na Kubę pod komendą wiceadmirała Pococka (w tej samej wyprawie wzięli udział dwaj bracia Keppela – William i George, który dowodził wojskami lądowymi). W październiku 1762 został kontradmirałem. Od lipca 1765 do listopada 1766 był członkiem Rady Admiralicji. 24 października 1770 otrzymał rangę wiceadmirała. Po wybuchu sporu z Hiszpanią o Falklandy został wysłany na południowy Atlantyk, jednak spór rozstrzygnięto nim doszło do walk.
W 1778 otrzymał dowództwo nad Eskadrą Zachodnią, która miała działać na wodach francuskich po wystąpieniu tego kraju po stronie zbuntowanych kolonii amerykańskich. Rychło popadł w konflikt z jednym ze swoich podwładnych, admirałem Hugh Palliserem. Konflikt pogłębił się pod nierozstrzygniętej bitwie pod Ushant, kiedy dowodzący strażą tylną Palliser nie przyłączył się do sił głównych. Obaj admirałowie rozpoczęli wówczas kampanię kalumnii, co doprowadziło ich obu przed sąd polowy, który jednak oddalił wszystkie zarzuty przeciwko nim. Mimo to w marcu 1779 Keppel złożył dowództwo.
Kariera polityczna.
Od 1755 zasiadał w ławach Izby Gmin jako reprezentant okręgu Chichester. W 1761 zmienił okręg wyborczy na Windsor, a od 1780 reprezentował Surrey. W 1782 otrzymał tytuły wicehrabiego Keppel i barona Elden, i zasiadł w Izbie Lordów.
Związany był z wigowskim stronnictwem „przyjaciół Króla” lorda Rockinghama. Należał do grona przeciwników rządu lorda Northa. Kiedy Rockingham zastąpił Northa na stanowisku premiera w 1782, Keppel został pierwszym lordem Admiralicji. Pozostał na tym stanowisku także po śmierci Rockinghama, kiedy premierem został lord Shelburne. Zrezygnował jednak w 1783, w proteście przeciwko postanowieniom pokoju wersalskiego.
Powrócił do gabinetu jeszcze w 1783, po utworzeniu koalicyjnego rządu księcia Portland. Ponownie został wówczas pierwszym lordem Admiralicji. Po upadku tego gabinetu w grudniu 1783 wycofał się z czynnego życia publicznego.
Zmarł w 1786. Nigdy się nie ożenił i nie pozostawił potomstwa. Wraz z jego śmiercią wygasły jego tytuły parowskie.

</doc>
<doc id="1548049" url="https://pl.wikipedia.org/wiki?curid=1548049" title="Wicehrabia Keppel">
Wicehrabia Keppel



</doc>
<doc id="1548050" url="https://pl.wikipedia.org/wiki?curid=1548050" title="Johan Pieter Recxstoot">
Johan Pieter Recxstoot

Johan Pieter Recxstoot (ur. 5 września 1701, zm. 31 stycznia 1756) – holenderski polityk.
Recxtoot był wielkim pensjonariuszem Prowincji Zelandii od 31 maja 1751 do 31 stycznia 1756, czyli do swej śmierci.
Blisko współpracował z nim prawnik i poborca podatkowy Abraham Haverkamp (zm. 1758), którego z kolei małżonką była znana pisarka Petronella Johanna de Timmerman (1723-1786).

</doc>
<doc id="1548052" url="https://pl.wikipedia.org/wiki?curid=1548052" title="Toyota Matrix">
Toyota Matrix

Toyota Matrix, zwana niekiedy Toyotą Corollą Matrix, jest małym rodzinnym samochodem (kompakt, samochód segmentu C) o nadwoziu typu hatchback, produkowanym przez koncern Toyota Motor Corporation (TMC) w Cambridge w Kanadzie z przeznaczeniem na rynek północnoamerykański.
Jest ona wersją Toyoty produkowaną w oparciu o wspólny projekt joint venture przez TMC i General Motors (GM) - wersją bliźniaczą ze strony GM jest Pontiac Vibe.
Sprzedawany od lutego 2002 roku model Matrixa przeszedł w 2005 roku niewielki lifting, zaś w 2007 roku został całkowicie przeprojektowany, naśladując nową, dziesiątą generację Toyoty Corolli.

</doc>
<doc id="1548056" url="https://pl.wikipedia.org/wiki?curid=1548056" title="Walter Blume (pilot)">
Walter Blume (pilot)

Walter Blume (ur. 10 stycznia 1896 w Jeleniej Górze, zm. 27 maja 1964 w Duisburgu) – profesor inżynier, as lotnictwa niemieckiego z 28 zwycięstwami w I wojnie światowej.
Informacje ogólne.
Urodzony na Dolnym Śląsku w Jeleniej Górze. Po wybuchu I wojny światowej służył w piechocie. W końcu 1914 roku został ranny. Po okresie rekonwalescencji został przeniesiony do lotnictwa. Od czerwca 1915 roku rozpoczął karierę lotniczą. Najpierw jako pilot dwumiejscowego samolotu obserwacyjnego, a wkrótce przeniesiony do Jagdstaffel 26 jako pilot samolotu myśliwskiego. W "Jasta 26" pierwsze zwycięstwo odniósł 10 maja 1917 roku. Po kilku miesiącach już jako as z 6 zwycięstwami został przeniesiony do Jagdstaffel 9. W eskadrze tej odniósł kolejne 22 zwycięstwa, a od 14 maja 1918 roku do końca wojny został jej dowódcą. Przez cały czas wojny walczył na froncie zachodnim. W dniu 2 października 1918 roku został odznaczony Pour le Mérite.
Po zakończeniu wojny pozostał w lotnictwie. Ukończył studia politechniczne o kierunku budowy samolotów i został zatrudniony w połowie lat dwudziestych w fabryce Arado Flugzeugwerke. Uczestniczył w pracach nad samolotami Arado Ar 95 oraz Arado Ar 96. W 1932 roku został mianowany naczelnym inżynierem Arado Flugzeugwerke i przez kolejne 10 lat był odpowiedzialny za prace nad samolotem bombowo-rozpoznawczym o napędzie odrzutowym Arado Ar 234.
Po kapitulacji III Rzeszy Walter Blume dostał się do niewoli radzieckiej. Przez kilka lat był więziony w Związku Radzieckim i pomagał Rosjanom w rozwoju ich samolotów odrzutowych. W połowie lat pięćdziesiątych powrócił do Republiki Federalnej Niemiec. Zmarł w Duisburgu 27 maja 1964 roku.

</doc>
<doc id="1548057" url="https://pl.wikipedia.org/wiki?curid=1548057" title="Kościół Narodzenia Najświętszej Maryi Panny w Myślenicach">
Kościół Narodzenia Najświętszej Maryi Panny w Myślenicach

Kościół Narodzenia Najświętszej Maryi Panny w Myślenicach – znajdująca się nieopodal Rynku przy ulicy Królowej Jadwigi gotycka jednonawowa świątynia wybudowana w 1465 roku. W latach 1642–1646 z fundacji rodziny Koniecpolskich dobudowano wczesnobarokową kaplicę dla otoczonego kultem obrazu Matki Bożej Myślenickiej. W jej fasadzie umieszczono pamiątkowe płyty 300-lecia kultu Matki Boskiej z 1933 oraz 350-lecia kultu z 1983 roku. W ołtarzu głównym pochodzącym z 1829 roku znajduje się obraz Narodzenia Najświętszej Marii Panny autorstwa Sebastiana Stolarskiego. Z poprzedniego rokokowego ołtarza pozostawiono w obecnym tabernakulum oraz figury św. Piotra i Pawła przeniesione obecnie do kaplicy Ukrzyżowanego Chrystusa. Kościół posiada wieżę zbudowaną w 1543 roku, górna część wieży jest neogotycka zbudowana w latach 1900–1901 według projektu Jana Sasa-Zubrzyckiego. Przed wejściem głównym wmurowano dwie zabytkowe płyty nagrobne mieszczan myślenickich Zofii Gorączko (zm. 1765) i Kazimierza Gorączko (zm. 1730). Kościół został wpisany do rejestru zabytków nieruchomych województwa małopolskiego 22 stycznia 1970 roku. Od 2011 roku rozpoczęto kompleksowy remont zabytkowego kościoła.
Obraz Matki Boskiej Myślenickiej.
Obraz został namalowany w 2 pol. XVI wieku farbami olejnymi na desce o wymiarach 51 na 68 cm przez nieznanego włoskiego malarza. Przedstawia wizerunek Matki Bożej z Dzieciątkiem w typie eleusy. Był własnością papieża Sykstusa V, który umierając w 1590 roku przekazał go swojej krewnej zakonnicy ksieni w jednym z klasztorów w Wenecji. W 1596 roku miał go od niej otrzymać dyplomata i kasztelan krakowski książę Jerzy Zbaraski. Z powodu zarazy jaka panowała w Krakowie postanowiono obraz wywieść w bezpieczniejsze miejsce i w ten sposób znalazł się on w rękach oficjalisty księcia Zbaraskiego Marcina Grabysza pochodzącego z Myślenic. W 1633 roku został on przez niego przekazany do tutejszego kościoła parafialnego i umieszczony pierwotnie w zakrystii, a później w specjalnie dla niego zbudowanej kaplicy. Z okazji 300-lecia kultu odwiedził kościół kardynał Adam Stefan Sapieha, rozpoczęto wówczas starania o koronację wizerunku Maryjnego koronami papieskimi. Ostatecznie zgodę otrzymano w 1967, a koronacji dokonał 24 sierpnia 1969 roku kardynał Karol Wojtyła w towarzystwie 20 biskupów między innymi: Jerzego Ablewicza, Franciszka Jopa oraz Antoniego Baraniaka. Kopia wizerunku Matki Boskiej Myślenickiej zdobi fasadę kamienicy pod nr 27 na myślenickim rynku, a jej wizerunek był również pierwowzorem wizerunku Matki Boskiej Kalwaryjskiej. Historycy sztuki spierają się zaś o autorstwo obrazu widząc w nim wpływy Botticellego lub samego Rafaela. Niemniej dokonane badania świadczą, że jest to dzieło z kręgu manierystów praskich powstałe później niż pierwotnie uważano albo w Czechach albo już w Polsce w Krakowie, wykazujące największe podobieństwo do obrazów Hansa von Aachen, nadwornego malarza Rudolfa II 

</doc>
<doc id="1548062" url="https://pl.wikipedia.org/wiki?curid=1548062" title="Ismail Zhabiaku">
Ismail Zhabiaku

Ismail Zhabiaku - (ur. 4 marca 1932 w Szkodrze - zm. 1995 w Tiranie) - albański reżyser i aktor i scenarzysta. 
Życiorys.
Ukończył studia na Instytutu Sztuk w Tiranie, na Wydziale Dramaturgii. Po studiach rozpoczął pracę w Studiu Filmowym Nowa Albania, jako asystent reżysera Kristaqa Dhamo w filmie Gjurma. Wystąpił także w kilku filmach jako aktor drugoplanowy, m.in. jako sekretarz partii w filmie Kapedani.
Wyreżyserował 6 filmów fabularnych i 10 dokumentalnych. W 1984 z powodów zdrowotnych przerwał pracę w kinematografii. Nie udało mu się ukończyć filmu "Fejesa e Blertes", który w ostatniej fazie realizacji przejął Besim Kurti. Zmarł po długiej chorobie.
Jego żoną była pianistka Teatru Opery i Baletu Nermin Zhabiaku (z d. Daja), zaś syn Kreshnik jest znanym w Albanii śpiewakiem operowym (baryton).

</doc>
<doc id="1548068" url="https://pl.wikipedia.org/wiki?curid=1548068" title="Petronella Johanna de Timmerman">
Petronella Johanna de Timmerman

Petronella Johanna de Timmerman (ur. 1723 lub 1724, zm. 1786) – holenderska pisarka i przyrodniczka.
Jej ojcem był Pieter de Timmerman (1698-1753), kupiec i dyrektor Commercie-Compagnie, a matką Susanna van Oordt (1697-1750). Petronella de Timmerman wyszła dwukrotnie za mąż; we wrześniu 1749 roku jej pierwszym mężem został prawnik Abraham Haverkamp (zm. 1758); a 3 sierpnia 1769 (Utrecht) poślubiła naukowca i nauczyciela astronomii i filozofii Johanna Friedricha Hennerta (1733-1813). Oba małżeństwa były bezdzietne.
Wzorując się na pracy Leonharda Eulera: "Lettres à une princesse d’Allemagne sur divers sujets de physique et de philosophie" (1770), Petronella de Timmerman pisała prace o fizyce i filozofii, które miały być czytane przez kobiety.
Pisała także prace z historii i wiersze.

</doc>
<doc id="1548074" url="https://pl.wikipedia.org/wiki?curid=1548074" title="Dom Grecki w Myślenicach">
Dom Grecki w Myślenicach

Dom Grecki w Myślenicach – dawny zajazd miejski znajdujący się w Myślenicach w województwie małopolskim.
Obiekt został wpisany do rejestru zabytków rejestru zabytków nieruchomych województwa małopolskiego.
Historia.
Dom został wybudowany pod koniec XVII wieku przy średniowiecznym trakcie do Krakowa, pierwotnie jako budynek parterowy. Pełnił rolę zajazdu, w którym zatrzymywali się kupcy ormiańscy, których miejscowa ludność nazywała Grekami. Do 1969 roku właścicielami była rodzina Gorączków. W latach 1972–1975 przeprowadzono remont z funduszy Wojewódzkiego Konserwatora Zabytków. Od 1979 roku w budynku funkcjonowało Muzeum Regionalne. 
Od 2003 roku, dom jest własnością prywatną.
Architektura.
Barokowo-klasycystyczny dom parterowy nakryty dachem mansardowym z facjatą, przebudowany w 1818 roku przez Stefana Popowicza. Sień nakryta jest sklepieniem żaglastym na gurtach. Pierwsza sala po prawej stronie nakryta jest stropem belkowanym, druga sklepieniem krzyżowym. Pod koniec XIX wieku w trzeciej sali urzędował burmistrz Andrzej Marek. Znajduje się w niej piec kaflowy z około 1885 roku, ozdobiony herbami i ornamentami roślinnymi, przeniesiony z dworu w Krzyszkowicach. Kafle pochodzą z Manufaktury majoliki w Nieborowie. Na parterze znajduje się pomieszczenie dawnej wędzarni .

</doc>
<doc id="1548076" url="https://pl.wikipedia.org/wiki?curid=1548076" title="BIZ">
BIZ

Zobacz też:

</doc>
<doc id="1548077" url="https://pl.wikipedia.org/wiki?curid=1548077" title="Program Translatica">
Program Translatica



</doc>
<doc id="1548079" url="https://pl.wikipedia.org/wiki?curid=1548079" title="Waran pustynny">
Waran pustynny



</doc>
<doc id="1548089" url="https://pl.wikipedia.org/wiki?curid=1548089" title="Carel de Vos van Steenwijk">
Carel de Vos van Steenwijk

Carel baron de Vos van Steenwijk van den Hogenhof (ur. 11 marca 1759 w Vollenhove, zm. 2 stycznia 1830 w Zwolle) – holenderski pisarz i podróżnik.
Van Steenwijk znany jest przede wszystkim ze swych dzienników z podróży po Ameryce, którą odbył w latach 1783-1784.
Jego brat Godert Willem de Vos van Steenwijk (1747-1830) został w 1814 roku przyjęty w poczet rycerstwa ("ridderschap") holenderskiego. Carela przyjęto w 1816 roku. W 1830 Carel otrzymał tytuł barona van Steenwijk.

</doc>
<doc id="1548090" url="https://pl.wikipedia.org/wiki?curid=1548090" title="Scandinavian Nights (Live in Denmark)">
Scandinavian Nights (Live in Denmark)

Scandinavian Nights (Live in Denmark) – zapis koncertu zespołu Deep Purple zarejestrowany przez duńską telewizję 1 marca 1972 w Kopenhadze. Na okładce filmu znajduje się błędna informacja o miejscu, w którym odbył się koncert ("Tivoli Koncertsal"), w rzeczywistości film nakręcono w KB Hallen.
Czarno-biały film z tego koncertu wydano w Europie na kasecie VHS dopiero w roku 1990.
W Japonii koncert ten zatytułowany "Machine Head Live 1972" wydano w roku 1987 na kasecie VHS, w 1992 na 12-calowym dysku optycznym, a w roku 1999 na DVD.
Wszystkie utwory wydano ponownie w Europie na płycie DVD w roku 2005 zatytułowanej "Live in Concert 72/73". Czas trwania utworów na tych dwóch wydaniach (VHS i DVD) różni się nieznacznie.
Lista utworów.
Wszystkie utwory, z wyjątkiem opisanych skomponowali Ritchie Blackmore, Ian Gillan, Roger Glover, Jon Lord i Ian Paice.

</doc>
<doc id="1548091" url="https://pl.wikipedia.org/wiki?curid=1548091" title="Opel Diplomat">
Opel Diplomat

Opel Diplomat – duży samochód osobowy produkowany przez należącą do koncernu General Motors niemiecką firmę Opel w latach 1964–1977.
Geneza.
Najbardziej luksusowymi samochodami produkowanymi początkowo przez Opla były modele Admiral i Kapitän, wprowadzone odpowiednio w 1937 i 1938 roku.
W roku 1964 do tej dwójki dołączył nowy Opel Diplomat. Powstała w ten sposób nowa rodzina pojazdów „KAD” (Kapitän, Admiral, Diplomat).
Diplomat A.
W lutym roku 1964 Opel wprowadził nową rodzinę sztandarowych modeli by zastąpić Opla Kapitäna P-LV 1959/1963. Początkowo samochody KAD (Opel Kapitän, Admiral p Diplomat; czasem nazywane „The Big Three” Opla) dostępne były z rzędowymi jednostkami sześciocylindrowymi o pojemności 2,6 l lub 2,8 l (100 lub 125 PS) oraz pochodzącymi od Chevroleta amerykańskimi silnikami 283-V8 4,6 l (190 PS) do których montowano dwubiegowe automatyczne skrzynie biegów Powerglide. Ten ostatni został wyparty przez motor 327-V8 (5,4 l – 230 PS) w październiku roku 1966. Jako topowy model Opla, Diplomat dostępny był tylko z silnikiem V8.
W latach 1965–1967 dostępny był także wariant Diplomat Coupé (tylko z silnikiem V8 327). Powstało 347 egzemplarzy tej serii. Coupé oparte było na nadwoziu zbudowanym przez Karmanna, cena samochodu wynosiła wówczas 25 000 marek niemieckich (za tę samą kwotę można było kupić siedem Volkswagenów Beetle).
We wrześniu 1967 roku rodzina modeli KAD przeszła modernizację. W tym samym czasie wprowadzono wersję HL ("Hochleistung" – "jęz. niem." – wysokie osiągi) silnika R6 2,8 l (140 PS/138 hp) dla modeli Kapitän i Admiral.
Samochody znalazły stosunkowo mało zwolenników na rynku europejskim. Od lutego 1964 do listopada 1968 Opel wyprodukował łącznie 89 277 egzemplarzy samochodów z rodziny KAD (24249 Kapitänów, 55 876 Admiralów i 9152 Diplomatów). Dla porównania, ich poprzednik, Kapitän P-LV, sprzedał się w liczbie 145 618 egzemplarzy przez taki sam okres.
Diplomat B.
W marcu roku 1969 Opel wprowadził nową wersję rodziny modeli KAD. Samochody otrzymały nowe nadwozia oraz nowsze podwozia z tylną osią De Dion. W stosunku do poprzedniej generacji odznaczały się one mniejszymi wymiarami zewnętrznymi. Modele Kapitän i Admiral dostępne były dostępne z silnikiem gaźnikowym R6 2,8 l, Diplomat mógł być wyposażony w ten sam silnik z wtryskiem paliwa (Diplomat E) lub w Chevroletowski motor 327-V8 (Diplomat V8), do którego montowano 3-biegową skrzynię Turbo-Hydramatic. Nadwozie nawiązywało stylistyką do samochodów amerykańskich.
Diplomat V-8 miał konkurować z nowymi Mercedesami 350 i 450 SE. Od maja 1973 roku Opel oferował Diplomata V8 z dłuższym rozstawem osi aby nie odstawać od Mercedesa.
W październiku 1971 lista standardowego wyposażenia Diplomata zawierała między innymi: halogenowe lampy przednie, antenę radiową wmontowaną w szybę przednią oraz sterowane elektronicznie lusterka wsteczne. Od stycznia 1972 zaprzestano montażu czterobiegowej skrzyni manualnej w Diplomacie E. We wrześniu tego samego roku zmodernizowano grill przedni.
Opel produkował modele do roku 1977, odniósł przy tym mały sukces rynkowy. Od marca 1969 do końcówki roku 1977 powstało 61 559 modeli rodziny KAD (4 976 Kapitänów, 33 000 Admirali 23 500 Diplomatów). Zostały one zastąpione w roku 1978 nowym Oplem Senatorem, charakteryzował się on mniejszymi wymiarami nadwozia oraz bardziej europejską stylistyką.
Diplomat V8 stanowił bazę pod budowę samochodu Bitter CD.

</doc>
<doc id="1548093" url="https://pl.wikipedia.org/wiki?curid=1548093" title="Robert Henley (2. hrabia Northington)">
Robert Henley (2. hrabia Northington)

Robert Henley, 2. hrabia Northington KT (ur. 3 stycznia 1747, zm. 5 lipca 1786) – brytyjski arystokrata i polityk.
Był najstarszym synem Roberta Henleya, 1. hrabiego Northington. Tytuł parowski i miejsce w Izbie Lordów. odziedziczył po śmierci ojca w 1772 r. Wcześniej, od 1768 r., reprezentował w Izbie Gmin okręg wyborczy Hampshire. W 1773 r. otrzymał Order Ostu.
W 1783 r. otrzymał stanowisko Lorda Namiestnika Irlandii w koalicyjnym rządzie Portlanda. Popierał krajowy przemysł i działał na rzecz rozwoju gospodarczego Irlandii, czym zyskał sobie sympatię mieszkańców. Na stanowisku wicekróla pozostał jeszcze po upadku gabinetu Portlanda w grudniu 1783 r. i zrezygnował w lutym 1784 r.
Lord Northington zmarł w 1786 r. Nigdy się nie ożenił i nie doczekał się potomstwa. Wraz z jego śmiercią wygasł tytuł parowski.

</doc>
<doc id="1548096" url="https://pl.wikipedia.org/wiki?curid=1548096" title="Baron Henley">
Baron Henley

Baronowie Henley 1. kreacji (parostwo Wielkiej Brytanii)
Baronowie Henley 2. kreacji (parostwo Irlandii)
Najstarszy syn 8. barona Henley: John Michael Oliver Eden

</doc>
<doc id="1548109" url="https://pl.wikipedia.org/wiki?curid=1548109" title="Bitwa pod Chrysopolis">
Bitwa pod Chrysopolis



</doc>
<doc id="1548111" url="https://pl.wikipedia.org/wiki?curid=1548111" title="Okręg wyborczy Hampshire">
Okręg wyborczy Hampshire

Okręg wyborczy Hampshire powstał w 1295 r. i wysyłał do angielskiej, a następnie brytyjskiej, Izby Gmin dwóch deputowanych. Okręg obejmował hrabstwo Hampshire i wyspę Wight. Został zlikwidowany w 1832 r.

</doc>
<doc id="1548118" url="https://pl.wikipedia.org/wiki?curid=1548118" title="Heinz Blume">
Heinz Blume

Heinz Blume (ur. 1913, zm. ?) – zbrodniarz hitlerowski, SS-Oberscharführer, członek załogi niemieckiego obozu koncentracyjnego Buchenwald.
Członek Niemieckiego Frontu Pracy. Od października 1944 do kwietnia 1945 pełnił służbę w "Meuselwitz", podobozie Buchenwaldu. Blume kierował wydziałem zajmującym się eksploatacją niewolniczej pracy więźniów. Znęcał się nad więźniami, wykonując między innymi karę chłosty.
Po zakończeniu wojny Heinz Blume został osądzony przez amerykański Trybunał Wojskowy w Dachau w dniach 22–24 października 1947. Skazany został na karę śmierci przez powieszenie. W wyniku rewizji wyrok zmniejszono do 3 lat pozbawienia wolności.

</doc>
<doc id="1548133" url="https://pl.wikipedia.org/wiki?curid=1548133" title="Heinrich Buuck">
Heinrich Buuck

Heinrich Buuck (ur. 1913, zm. ?) - zbrodniarz hitlerowski, esesman, członek załogi niemieckiego obozu koncentracyjnego Buchenwald.
Z zawodu farmer. Pełnił służbę jako strażnik w "Sonnenbergu", podobozie Buchenwaldu, od września 1944 do kwietnia 1945. Brał udział w ewakuacji obozu na przełomie kwietnia i maja 1945. Zamordował wówczas kilku więźniów.
Po zakończeniu wojny Buuck został osądzony przez amerykański Trybunał Wojskowy w Dachau w dniach 13–14 października 1947. Skazany został na karę śmierci przez powieszenie. W wyniku rewizji wyrok zamieniono na dożywotnie pozbawienie wolności. Zwolniony został z więzienia w 1954 roku.

</doc>
<doc id="1548136" url="https://pl.wikipedia.org/wiki?curid=1548136" title="André Léo">
André Léo

André Léo, właśc. Victoire Léodile Béra (ur. 18 sierpnia 1824 w Lusignan, zm. 20 maja 1900 w Paryżu) – francuska feministka, działaczka polityczna, pisarka i dziennikarka.
Życiorys.
O wczesnym życiu André Léo niewiele wiadomo. Jej ojciec pracował w lokalnym sądownictwie, następnie był notariuszem w Champagne-Saint-Hilaire. Przyszła feministka miała siedmioro rodzeństwa. Otrzymała staranne wykształcenie i dość wcześnie zaczęła interesować się radykalnymi ideami. Nie jest jasne, jaką rolę odegrała w wydarzeniach 1848 roku, jednak musiała być wówczas związana z republikanami, gdyż w 1851, po zamachu stanu w 1851 była zmuszona uciekać do Szwajcarii. W Lozannie wyszła za mąż za utopijnego socjalistę Pierre'a Champseixa, redaktora gazety "Le Peuple" ("Lud") wydawanej w Limoges). Dwa lata później urodziła synów André i Léo, których imiona stworzyły pseudonim, jakim odtąd posługiwała się. Rodzina wróciła do Francji dopiero po amnestii z 1860 i osiadła na stałe w stolicy.
O swoich książkach André Léo zyskała już wtedy pierwsze pozytywne recenzje, w których była porównywana m.in. do George Sand. W 1863, po śmierci męża, utrzymywała się już całkowicie z własnej pracy pisarskiej i coraz aktywniej włączała się w działalność półlegalnych stowarzyszeń socjalistycznych i feministycznych. Była członkinią I Międzynarodówki, której hasła emancypacji robotników uważała za ważne uzupełnienie swojego światopoglądu feministycznego. Należała do zespołu redaktorów pisma "Egalité" związanego z tą organizacją, w którym przedstawiała swoje poglądy o mnogości dróg wiodących do socjalizmu oraz o związkach walki robotników z walką kobiet. Podobnie jak Flora Tristan, której twórczość niejednokrotnie była inspiracją dla André Léo, szczególnie zwracała uwagę na sytuację robotnic. Wielokrotnie polemizowała w tym zakresie z silnymi we francuskiej sekcji Międzynarodówki proudhonistami, którzy byli nieprzychylnie nastawieni do politycznej aktywności kobiet.
Wzięła udział w powstaniu, które ostatecznie obaliło II Cesarstwo Francuskie, a następnie była działaczką Komuny Paryskiej. W krwawym tygodniu walczyła na barykadach w Batignolles. Udało jej się opuścić stolicę przez ostatecznym zdławieniem Komuny przez wersalczyków i uciec do Bazylei. Pozostawała czynną publicystką, krytykowała poczynania rządu III Republiki Francuskiej, krwawe represje wobec komunardów, następnie skupiła się na kwestiach organizacji partii socjalistycznej oraz wewnętrznych dyskusjach ideowych wśród francuskich socjalistów. W 1873 wyszła po raz drugi za mąż, za komunarda Benoît Malona.
Twórczość.
André Léo pisała głównie powieści społecznie zaangażowane, w których poruszała problematykę niesprawiedliwości względem kobiet, ich niskiej pozycji społecznej i panujących stereotypów zachowań. Wiele miejsca poświęcała problemowi posagu, staropanieństwa, małżeństwa dla pieniędzy oraz rozwodu. Utwory te wynikały z mniej lub bardziej starannych studiów nad sytuacją kobiet w różnych regionach Francji, a w późniejszym okresie działalności także za granicą. André Léo utrwalała również w swoich dziełach obraz wsi francuskiej przed industrializacją, kontrastowała znikające zwyczaje ludowe z przyniesionymi przez rozwój przemysłu wzorcami. Dokonywała przy tym daleko idącej idealizacji środowiska wiejskiego.

</doc>
<doc id="1548141" url="https://pl.wikipedia.org/wiki?curid=1548141" title="Jhankaar Beats">
Jhankaar Beats

Jhankaar Beats to bollywoodzka komedia z 2003 roku wyreżyserowana przez debiutanta Sujoy Ghosha, autora "". W rolach głównych Sanjay Suri, Rahul Bose, Juhi Chawla, Shayan Munshi, Rinke Khanna i Riya Sen. Film jest pochwałą przyjaźni, pasji muzycznej i miłości, która polega na poświęceniu się, wychodzeniu naprzeciw uczuciom i potrzebom ukochanej osoby. W centrum filmu relacja wspierających się braci i relacje dwóch małżeństw: cieszących się ze zbliżających się narodzin dziecka - Deepa i Shanti i zagrożonych rozstaniem Rishi i Nikki.
Fabuła.
Deep (Sanjay Suri) i Rishi (Rahul Bose) to dwaj bracia i dwie bratnie dusze. W dzień razem pracują w firmie reklamowej. Wieczorem marząc o sławie grają razem tworząc zespół „Jhankaar Beats”. Dzielą się ze sobą kłopotami w małżeństwie. Niedużymi - Deepa szczęśliwego w małżeństwie z brzemienną właśnie Shakti (Juhi Chawla). I poważnymi - Rishi, nieszczęśliwego z powodu grożącego mu rozwodu. Pewnego dnia poznają Neela (Shayan Munshi), który nie śmie wyznać swej miłości Preety (Rinke Khanna). Zaczyna on dzielić ich pasję do muzyki. Teraz w trójkę współtworzą zespół muzyczny pomagając sobie wzajemnie rozumieć swoje ukochane.
Muzyka i piosenki.
Muzykę do filmu stworzył duet Vishal-Shekhar, autorzy muzyki do takich filmów jak "Om Shanti Om", "Cash", "I See You", "Szalona przyjaźń", "Taxi Number 9211", "Zinda", "Mistrz blefu", "Ek Ajnabee", "My Brother… Nikhil", "", "Dus", "Tashan" i "Shabd".

</doc>
<doc id="1548142" url="https://pl.wikipedia.org/wiki?curid=1548142" title="Cerkiew Zmartwychwstania Pańskiego w Białymstoku">
Cerkiew Zmartwychwstania Pańskiego w Białymstoku

Cerkiew Zmartwychwstania Pańskiego – prawosławna cerkiew parafialna w Białymstoku. Należy do dekanatu Białystok diecezji białostocko-gdańskiej Polskiego Autokefalicznego Kościoła Prawosławnego.
Położenie.
Cerkiew znajduje się na osiedlu Leśna Dolina, przy ulicy Władysława Sikorskiego 9.
Historia.
Budowa cerkwi.
W dniu 7 maja 1989 abp Sawa dokonał poświęcenia placu pod budowę cerkwi tymczasowej. Dnia 22 kwietnia 1990 nastąpiło położenie kamienia węgielnego pod budowę świątyni pw. Zmartwychwstania Pańskiego, która jest kontynuacją cerkwi o tym samym wezwaniu tj. rozebranego w 1938 soboru Zmartwychwstania Pańskiego.
Prace budowlane rozpoczęto w listopadzie 1991, natomiast prace nad projektem trwały do 1994.
W dniu 9 czerwca 1998 metropolita warszawski i całej Polski Sawa, dokonał poświęcenia krzyża umieszczonego na głównej kopule. 18 kwietnia 1999 biskup białostocki i gdański Jakub poświęcił 4 krzyże na boczne kopuły cerkwi. 1 października 1999 zostało ustanowione drugie święto parafialne ku czci Matki Bożej Wsiecarycy (Wszechkrólowej). Przy tej okazji metropolita w asyście biskupa Jakuba i duchowieństwa dokonał poświęcenia krzyża na dzwonnicę oraz dzwonów.
Rys architektoniczny.
Choć ideą wzniesienia świątyni było bezpośrednie odniesienie się do przedwojennego soboru Zmartwychwstania Pańskiego jako jego kontynuacji, to pod względem architektonicznym cerkiew ta w żaden sposób nie nawiązuje do swej poprzedniczki.
Projekt świątyni wykonali architekci Jan Kabac i Jerzy Uścinowicz oraz Władysław Ryżyński. Świątynia nawiązuje do tradycji staroruskiej i nowogrodzkiej, przy wykorzystaniu formy sakralnego budownictwa Podlasia. W rozwiązaniu przestrzennym wnętrza cerkwi zastosowano plan centralny, który ma być wyobrażeniem wzajemnie przenikającego się krzyża greckiego.
Wizyty zwierzchników Cerkwi lokalnych.
21 sierpnia 2016 cerkiew odwiedziła delegacja Prawosławnego Patriarchatu Antiocheńskiego z patriarchą Janem X na czele, natomiast w sierpniu 2018 r. – delegacja Kościoła Prawosławnego w Ameryce z metropolitą Tichonem na czele.

</doc>
<doc id="1548147" url="https://pl.wikipedia.org/wiki?curid=1548147" title="Alfred Kubin">
Alfred Kubin

Alfred Leopold Isidor Kubin (ur. 10 kwietnia 1877 w Litomierzycach, zm. 20 sierpnia 1959 w Zwickledt) – austriacki rysownik, grafik, litograf, malarz, a także pisarz, nazywany „austriackim Goyą”.
Początkowo (w latach 1892–1896) zajmował się fotografią u Aloisa Beera (którego zajmowały zwłaszcza pejzaże). W 1896 próbował popełnić samobójstwo nad grobem swojej matki. W 1898 uczył się prywatnie malować pod kierunkiem Ludwiga Schmida-Reutte. Od 1899 studiował na Akademii Sztuk Pięknych w Monachium. W 1902 pierwszy raz wystawił swoje prace w Berlinie. Przebywał w Paryżu, we Włoszech, w Szwajcarii, a także na Bałkanach. Od 1911 związany z monachijską grupą Der Blaue Reiter, do której należeli m.in. Paul Klee czy Wassily Kandinsky.
Stworzył własny indywidualny styl oscylujący między symbolizmem a ekspresjonizmem. Jest uważany za jednego z prekursorów surrealizmu. Charakteryzowała go delikatna, cienka nerwowa kreska, nastrój grozy, tajemniczości, potwory i mary. Czerpał z fascynacji dziełami Francisca Goi, Pietera Bruegla (starszego), Jamesa Ensora, Edvarda Muncha, oraz Odilon Redona.
Autor ilustrowanej przez siebie powieści "Po tamtej stronie" z 1909 (wydanie polskie z 1968), która spotkała się z uznaniem ze strony Hermanna Hessego. Ilustrował także książki Fiodora Dostojewskiego, Nikołaja Gogola, Gérarda de Nerval, Franza Kafki, czy Edgara Allana Poe. W 1918 wraz z członkami Der Blaue Reiter ilustrował Biblię.

</doc>
<doc id="1548152" url="https://pl.wikipedia.org/wiki?curid=1548152" title="Omišalj">
Omišalj

Omišalj (wł. "Castelmuschio") – miasto w Chorwacji, w żupanii primorsko-gorskiej, siedziba gminy Omišalj. Leży na wyspie Krk. W 2011 roku liczyło 1868 mieszkańców.
Został złożony w III w. n.e. przez starożytnych Rzymian jako "Fulfinium". W latach 1480–1797 wraz z całą wyspą należał do Republiki Weneckiej, następnie wchodził w skład imperium Habsburgów. Miasto położone jest na wysokim, 80-metrowym klifie ponad wodami Adriatyku. W Omišalju zachowała się wczesnochrześcijańska bazylika datowana na V w. W pobliżu miasta usytuowany jest terminal naftowy oraz międzynarodowy port lotniczy Rijeki.

</doc>
<doc id="1548153" url="https://pl.wikipedia.org/wiki?curid=1548153" title="Orazio Giaccio">
Orazio Giaccio

Orazio Giaccio (ur. ok. 1590 w Aversa, zm. w lub po 1660 prawd. w Neapolu) – włoski kompozytor i śpiewak (bas) okresu baroku.
Pomiędzy 1614 a 1632 był z przerwami śpiewakiem w neapolitańskiej Basilica della Santissima Annunziata Maggiore. W 1620 wstąpił do klasztoru Celestynów przy San Pietro a Majella w Neapolu.
We wczesnych latach twórczości pisał utwory świeckie (pieśni i arie), po swoich święceniach zakonnych zajął się komponowaniem muzyki religijnej. Stylistycznie jego twórczość zalicza się do szkoły neapolitańskiej.

</doc>
<doc id="1548155" url="https://pl.wikipedia.org/wiki?curid=1548155" title="Race of Champions 2008">
Race of Champions 2008

Race of Champions 2008 – 21. edycja rozgrywanego co roku wyścigu Race of Champions (Wyścig Mistrzów), w którym biorą udział kierowcy wyścigowi i rajdowi z całego świata. Została rozegrana 14 grudnia 2008 roku na specjalnie do tego celu przygotowanym stadionie Wembley w Londynie.
W rywalizacji wzięło udział szesnastu kierowców z dziewięciu państw. Oprócz tradycyjnych reprezentacji z pięciu państw (Niemcy, Francja, USA, dwa zespoły z Wielkiej Brytanii – Team Autosport i Team F1 Racing oraz debiutująca w tej imprezie Irlandia) do wyścigu przystąpiły ponadto dwa zespoły: Skandynawia (Tom Kristensen z Danii oraz Mattias Ekström ze Szwecji) oraz ROC Allstar (Jaime Alguersuari z Hiszpanii oraz Troy Bayliss z Australii).
Zawodnicy ścigali się takimi samochodami, jak Ford Focus RS WRC '07, Fiat Abarth Grande Punto S2000, Aston Martin V8 Vantage N24, ROC Buggy, Solution F Touring (zbudowany na bazie Opla Astry) oraz debiutujące w 2008 roku KTM X-Bow i RX Racing RX150 buggy.
Tytuł Mistrza Mistrzów po raz trzeci w karierze zdobył rajdowy mistrz świata, Sébastien Loeb, pokonując w finale odchodzącego z Formuły 1 Davida Coultharda. Puchar Narodów po raz drugi z rzędu wywalczyła reprezentacja Niemiec w składzie Michael Schumacher i Sebastian Vettel.
Rywalizacja kierowców.
Rywalizacja odbywa się w systemie pucharowym (przegrany odpada). Zwycięzca pojedynku finałowego otrzymuje tytuł Mistrza Mistrzów ("Champion of Champions"). Pary kierowców do 1/8 finału zostały rozpisane 13 grudnia 2008 r.
Puchar Narodów.
Rywalizacja o Puchar Narodów ("Nations Cup") odbywa się na podobnych zasadach jak rywalizacja indywidualna kierowców. Zwycięzcą pojedynku zostaje zespół, którego reprezentanci dwukrotnie pokonają zawodników przeciwnego zespołu. W przypadku remisu po dwóch wyścigach rozgrywany zostaje dodatkowy, trzeci wyścig, którego zwycięzca zdobywa dla swojego zespołu awans do kolejnej rundy rywalizacji.

</doc>
<doc id="1548158" url="https://pl.wikipedia.org/wiki?curid=1548158" title="Sura Otwierająca">
Sura Otwierająca



</doc>
<doc id="1548160" url="https://pl.wikipedia.org/wiki?curid=1548160" title="Merosaurus">
Merosaurus



</doc>
<doc id="1548161" url="https://pl.wikipedia.org/wiki?curid=1548161" title="Cerkiew Zmartwychwstania Pańskiego w Siemiatyczach">
Cerkiew Zmartwychwstania Pańskiego w Siemiatyczach

Cerkiew pod wezwaniem Zmartwychwstania Pańskiego – prawosławna cerkiew parafialna w Siemiatyczach. Należy do dekanatu Siemiatycze diecezji warszawsko-bielskiej Polskiego Autokefalicznego Kościoła Prawosławnego.
Cerkiew mieści się przy ulicy Władysława Sikorskiego.
Świątynia została zbudowana w latach 1999–2009. Konsekrowana 18 sierpnia 2010 przez patriarchę Konstantynopola Bartłomieja I oraz metropolitę Warszawy i całej Polski Sawę.
Cerkiew została zaprojektowana przez architekta Janusza Kenskę z Warszawy. Jest to budowla murowana, z żółtej cegły klinkierowej, wzniesiona na planie krzyża greckiego. Posiada pięć kopuł. Wewnątrz znajduje się współczesny ikonostas.
Proboszcz parafii zrezygnował z wcześniejszego projektu świątyni, autorstwa profesora Aleksandra Grygorowicza. Koncepcja zakładała odważną, współczesną formę. Zrealizowana cerkiew budzi kontrowersje wśród architektów ze względu na błędy w zastosowanym układzie krzyżowo-kopułowym.
Od 2004 w cerkwi odbywa się coroczny Przegląd Pieśni Religijnej i Paraliturgicznej.
W 2021 r. świątynia otrzymała ikonę św. Paisjusza Hagioryty.

</doc>
<doc id="1548167" url="https://pl.wikipedia.org/wiki?curid=1548167" title="Wiesław Błach">
Wiesław Błach

Wiesław Piotr Błach (ur. 25 marca 1962 w Opolu) – trener, judoka, medalista mistrzostw świata, mistrz Europy (1987), olimpijczyk z Seulu (1988) i Barcelony (1992). Doktor nauk kultury fizycznej. 14 grudnia 2008 roku na Kongresie Polskiego Związku Judo wybrany Prezesem Związku.
Ojciec judoki Łukasza Błacha. Brat judoki Tomasza Błacha.
Odznaczony Srebrnym (1996) i Złotym (2021) Krzyżem Zasługi.
Posiada stopień 7 dan.

</doc>
<doc id="1548172" url="https://pl.wikipedia.org/wiki?curid=1548172" title="Grypia">
Grypia



</doc>
<doc id="1548182" url="https://pl.wikipedia.org/wiki?curid=1548182" title="Kultura Nagyrév">
Kultura Nagyrév

Kultura Nagyrév – kultura archeologiczna wczesnej epoki brązu na Wielkiej Nizinie Węgierskiej. Bierze swoją nazwę od eponimicznego stanowiska we wsi Nagyrév, leżącej w powiecie Kunszentmárton na Węgrzech.
Geneza.
Według niektórych badaczy kultura Nagyrév, wiąże się z pojawieniem się nowej fali wpływów z południa. Jednak takie wytłumaczenie zdaje być się zbytnim uproszczeniem, wobec tego inni archeolodzy podkreślają, że podłożem dla powstania tej kultury, musiała być grupa Makó-Kosihy-Čaka, co daje zauważyć się w licznych analogiach w inwentarzu tych jednostek taksonomicznych. Odrębnym problemem jest najwcześniejsza grupa występująca w horyzoncie wczesnonagyrevskim, czyli grupa Csepel. W jej przypadku mamy do czynienia z pojawieniem się ludności kultury pucharów dzwonowatych na terytorium zajmowanym przez ludność grupy Makó-Kosihy-Čaka.
Chronologia i obszar występowania.
Dająca początek horyzontowi wczesnonagyrevskiemu grupa Csepel, istniała w okresie 2300–2200/2150 lat p.n.e. (lata kalibrowane). Około 2200 roku p.n.e. można powiedzieć o wykształcaniu się kultury Nagyrév na obszarze Wielkiej Niziny Węgierskiej. Istniała ona przez okres A1 wczesnej epoki brązu według chronologii Paula Reineckego, a zaniknęła w początkach okresu A2. Czyli według dat kalibrowanych istniała ona w latach około 2200–1900 p.n.e. Swoim zasięgiem obejmowała obszar środkowego dorzecza Cisy i pas terenu między Cisą a Dunajem. W przypadku grupy Csepel mamy do czynienia z pasem od kolana Dunaju do wyspy Czepel.
Osadnictwo i budownictwo.
Niestety osadnictwo i budownictwo kultury Nagyrév jest słabo poznane. We wczesnej fazie tej kultury osady lokowane były w większości nisko na terasach rzek lub potoków i to zarówno na Wielkiej Nizinie Węgierskiej, jak też na pagórkowatym obszarze Transdanubii. W fazach pełnego rozwoju ludność zamieszkiwała osiedla wznoszone na tellach (Nagyrév, Tószeg, Male Kosihy). Z osad znamy zabudowania w postaci półziemianek, trudno jednak o jakieś uogólnienia dotyczące charakteru obiektów mieszkalnych i gospodarczych.
Obrządek pogrzebowy.
Obrządek pogrzebowy panujący w tej kulturze był ciałopalny. Dominują groby z warstwą ciałopalną, mniej zaś jest pochówków popielnicowych. Jamy grobowe w tym pierwszym przypadku są dość duże, mają najczęściej prostokątny zarys. Wyposażenie składa się ze sporej liczby naczyń, niekiedy aż 10 sztuk. W południowo-wschodniej części zasięgu kultury Nagyrév, zwłaszcza w rejonie ujścia Maruszy do Cisy, mamy do czynienia z pojawieniem się obrządku szkieletowego. Zjawisko te interpretuje się jako wpływ grupy Pitvaros na omawianą kulturę. Mamy tam również do czynienia z grobem birytualnym, gdzie obok resztek ciałopalenia znaleziono niespalony szkielet dziecka spoczywający w pitosie.
Inwentarz.
Inwentarz kultury Nagyrév znany jest głównie z wyrobów ceramicznych. W większości przypadków są to naczynia podobne do tych, które znamy z grupy Csepel. Charakterystyczne są dzbany z dość wysoką, zwężającą się szyjką i z charakterystycznie „odsadzonym” brzuścem, o zaokrąglonym załomie. Niekiedy na ich dolnej części (od nasady szyjki) występują grupy długich, dochodzących aż do dna żeberek. Nad Cisą licznie występują dzbany z dwustożkowym, posiadającym ostry załom brzuścem, podkreślonym często przez listwę. Występują tutaj także typowe dzbany o esowatym profilu, o powierzchni zewnętrznej chropowaconej za pomocą obmazywania miotełką, co w pewnym stopniu przypomina tak zwany ornament tekstylny. Mała jest natomiast rozpiętość form wśród mis, a z większych naczyń charakterystyczne są amfory znacznie odbiegające techniką od okazów grupy Csepel. Zazwyczaj mają one wyraźnie zaznaczone trzy człony: szyjkę oraz górną i dolną, wyraźnie chropowaconą część brzuśca.
Z wyrobów nieceramicznych znamy niewielką liczbę przedmiotów, z których na szczególną uwagę zasługuje spiralka z drutu brązowego i zausznica ze złotego drutu w postaci małego kółka „o powrotnym zwoju”. Ogólnie rzecz biorąc brązy są w tej kulturze jeszcze bardzo rzadkie.
Zanik i wpływ na powstanie innych kultur.
Kultura Nagyrév miała bardzo duży wpływ na powstanie i rozwój innych kultur wczesnej epoki brązu. Jej wpływy widoczne są m.in. w kulturze unietyckiej.

</doc>
<doc id="1548185" url="https://pl.wikipedia.org/wiki?curid=1548185" title="Kultura Nagyrev">
Kultura Nagyrev



</doc>
<doc id="1548188" url="https://pl.wikipedia.org/wiki?curid=1548188" title="Dzień Świętej Łucji">
Dzień Świętej Łucji

Dzień Świętej Łucji – święto światła obchodzone 13 grudnia w Szwecji na pamiątkę jego patronki św. Łucji z Syrakuz. Tego dnia odbywają się pochody dzieci w białych strojach, z przewodzącą orszakowi dziewczynką przybraną w wianek z płonącymi świecami.
Historia.
Kult św. Łucji wywodzi się z jej rodzinnych Włoch. Do Szwecji przybył z Niemiec. Święta Łucja, która nie chcąc porzucić swojej wiary, pozbawiła się oczu, stała się patronką dnia uchodzącego za najkrótszy dzień w roku. 13 grudnia wyznaczał też początek adwentu, w związku z którym jeszcze przed nastaniem świtu zasiadano po raz ostatni przed świętami Bożego Narodzenia za suto zastawionym stołem. „Świętą Łucją” w rodzinie zostawała najstarsza córka, ubrana na biało, w wianku z zapalonymi świecami, budziła rodziców, śpiewając tradycyjną włoską piosenkę „Santa Lucia”, podając kawę, czerwone grzane wino (glögg) i pszenne, specjalne na tę okazję przygotowywane, ciastka z rodzynkami i szafranem zwane "lussekatter".
Tradycja w Polsce.
W dzień świętej Łucji zwyczajowo rozpoczynano przygotowania do świąt. Według wierzeń ludowych, nieprzestrzeganie tego terminu mogłoby wywołać niezgodę w rodzinie. Tradycje te szczególnie silne były u górali podhalańskich. Uważali oni, że od Łucji na wschodzie przestaje ubywać dnia (a tylko na zachodzie skraca się on jeszcze do 21 grudnia), zatem dzień świętej Łucji był porą graniczną, sprzyjającą czarom i mocom nieczystym. Dlatego okadzano tego dnia dom i obejście, pieczono placki z zielem, które podawano zwierzętom, aby czarownice i guślarze podczas długiej nocy nie mogli wyrządzać szkód. Z tradycją egzorcyzmów tej nocy wiąże się utwór Opowieść zimowa zespołu Armia.
Z 13 grudnia związany był też zwyczaj przepowiadania pogody na cały następny rok. Każdy z dwunastu dni, jakie pozostały do świąt, przynosił pogodę dla kolejnych miesięcy nadchodzącego roku.
W roku liturgicznym Kościoła katolickiego dzień św. Łucji ma rangę wspomnienia obowiązkowego. Kolekta na ten dzień zawiera frazę: „Wszechmogący Boże, ożyw w nas gorliwość za wstawiennictwem świętej Łucji, dziewicy i męczennicy, abyśmy za jej przykładem postępowali na ziemi jak dzieci światłości, a w niebie oglądali jej chwałę”.
Tradycja w Syrakuzach.
Dzień św. Łucji również uroczyście obchodzony jest w Syrakuzach we Włoszech, którego święta jest patronką, w którym urodziła się i została ścięta mieczem w wieku 23 lat.

</doc>
<doc id="1548197" url="https://pl.wikipedia.org/wiki?curid=1548197" title="Hi hat">
Hi hat



</doc>
<doc id="1548206" url="https://pl.wikipedia.org/wiki?curid=1548206" title="Kolonia Serocka">
Kolonia Serocka

Kolonia Serocka – wieś w Polsce położona w województwie kujawsko-pomorskim, w powiecie aleksandrowskim, w gminie Zakrzewo.
W latach 1975–1998 miejscowość administracyjnie należała do województwa włocławskiego.

</doc>
<doc id="1548207" url="https://pl.wikipedia.org/wiki?curid=1548207" title="Waran leśny">
Waran leśny



</doc>
<doc id="1548208" url="https://pl.wikipedia.org/wiki?curid=1548208" title="Sędzinek">
Sędzinek

Sędzinek – wieś w Polsce położona w województwie kujawsko-pomorskim, w powiecie aleksandrowskim, w gminie Zakrzewo. 
Wieś położona przy drodze wojewódzkiej nr 266 w sąsiedztwie wsi Kuczkowo, Zarębowo, od zachodu graniczy z Sędzinem.
W latach 1975–1998 miejscowość administracyjnie należała do województwa włocławskiego.

</doc>
<doc id="1548209" url="https://pl.wikipedia.org/wiki?curid=1548209" title="Wiktor Gancczarenko">
Wiktor Gancczarenko

Wiktor Gancczarenko (ur. 1922, zm. ?) – rosyjski esesman, członek załogi niemieckiego obozu koncentracyjnego Buchenwald i zbrodniarz wojenny.
Życiorys.
W 1941 rozpoczął służbę w Armii Czerwonej, po dwóch miesiącach został wysłany na front podczas operacji Barbarossa. Dostał się do niemieckiej niewoli i był przetrzymywany w obozie jenieckim do kwietnia 1943. Następnie Hantscharenko został przydzielony do batalionu robotniczego w Estonii. W maju 1944 oddelegowano go do służby w obozie buchenwaldzkim, gdzie po krótkim przeszkoleniu pełnił służbę wartowniczą do kwietnia 1945. 8 kwietnia 1945 dołączył do kolumny ewakuacyjnej z Buchenwaldu do obozu we Flossenbürgu. Zastrzelił wówczas 12 więźniów niezdolnych do dalszego marszu.
Po zakończeniu wojny Hantscharenko został osądzony przez amerykański Trybunał Wojskowy w Dachau w dniach 14–16 października 1947. Skazany został na dożywotnie pozbawienie wolności. Z więzienia zwolniono go w październiku 1954.

</doc>
<doc id="1548213" url="https://pl.wikipedia.org/wiki?curid=1548213" title="Niszczyciele rakietowe typu Murasame">
Niszczyciele rakietowe typu Murasame

Niszczyciele rakietowe typu Murasame – japońskie niszczyciele rakietowe, które zaczęły wchodzić do służby w Japońskich Morskich Siłach Samoobrony w 1996. Okręty klasyfikowane są także jako duże fregaty rakietowe. Zbudowano 9 jednostek tego typu.
Historia.
Równolegle z pracami nad niszczycielami rakietowymi typu "Kongō" Japońskie Morskie Siły Samoobrony zgłosiły zapotrzebowanie na mniejsze, charakteryzujące się podobnymi właściwościami bojowymi jednostki eskortowe. Okręty miały zastąpić w służbie niszczyciele rakietowe typu "Hatsuyuki" i "Asagiri".
Środki na budowę pierwszej jednostki typu zostały autoryzowane w budżecie obronnym na rok 1991. Położenie stępki pod budowę pierwszego okrętu, którym był "Murasame" (DD-101) miało miejsce 18 sierpnia 1993 w tokijskiej stoczni Ishikawajima-Harima Heavy Industries. Wodowanie nastąpiło 24 sierpnia 1994, wejście do służby 12 marca 1996. Początkowo planowano budowę 14 okrętów tego typu. Po zbudowaniu dziewięciu okrętów w projekcie dokonano zmian, które zaowocowały powstaniem kolejnych pięciu jednostek określanych jako typ "Takanami".
Opis.
Projekt jednostek opracowano w oparciu o rozwiązania sprawdzone przy budowie niszczycieli typu "Asagiri". Okręty wyposażone są w napęd typu COGAG ("Combined Gas And Gas") co oznacza, iż dla prędkości maksymalnej wykorzystywane są wszystkie zainstalowane turbiny, a dla ekonomicznej tylko połowa z nich.
Przy projektowaniu okrętów typu "Murasame" szczególną uwagę zwrócono na zapewnienie im właściwości stealth. Cel ten osiągnięto głównie dzięki odpowiedniemu pochyleniu burt i ścian nadbudówek. Aby osiągnąć maksymalne rozproszenie fal radarowych burty zostały wychylone na zewnątrz, ściany nadbudówek do wewnątrz. Powierzchnie zewnętrzne zostały pokryte substancją pochłaniającą fale emitowane przez radary. Aby maksymalnie wyciszyć urządzenia okrętów wszystkie mechanizmy zostały osadzone na elastycznych podkładach.
Na okrętach zastosowano płynną linię pokładu, który jest podniesiony na dziobie i obniżony na rufie. Kadłub z wysokowytrzymałej stali podzielono na 11 wodoszczelnych przedziałów.

</doc>
<doc id="1548218" url="https://pl.wikipedia.org/wiki?curid=1548218" title="Waran piaskowy">
Waran piaskowy



</doc>
<doc id="1548219" url="https://pl.wikipedia.org/wiki?curid=1548219" title="Varanus gouldii">
Varanus gouldii



</doc>
<doc id="1548223" url="https://pl.wikipedia.org/wiki?curid=1548223" title="Józef Kowalski (weteran)">
Józef Kowalski (weteran)

Józef Kowalski (ur. 2 lutego 1900 w Wicyniu, zm. 7 grudnia 2013 w Tursku) – polski kapitan, najdłużej żyjący weteran wojny polsko-bolszewickiej, superstulatek.
Życiorys.
Urodził się 2 lutego 1900 we wsi Wicyń (obecnie Smerekiwka, Ukraina) jako syn Wawrzyńca (1872–1932) i Heleny (1881–1936) Kowalskich. Krótko był strzelcem w armii Austro-Węgierskiej (wrzesień-listopad 1918). Od lutego 1919 żołnierz wojska polskiego. W 1920, w trakcie wojny polsko-bolszewickiej, walczył w 22 Pułku Ułanów Podkarpackich. Brał udział w Bitwie pod Komarowem niedaleko Zamościa, gdzie 31 sierpnia 1920 polska kawaleria rozbiła trzon sił Konarmii Budionnego. Konfrontacja ta była największym starciem konnicy w wojnie polsko-bolszewickiej i ostatnią wielką bitwą kawaleryjską w historii Europy.
W latach 20. XX wieku ukończył szkołę oficerską. Jako porucznik rezerwy odszedł do cywila w 1926. W okresie 20-lecia międzywojennego prowadził gospodarstwo rolne. II wojnę światową spędził w niemieckim obozie pracy, skąd udało mu się uciec ze współwięźniem. Po zakończeniu wojny osiedlił się w Przemysławiu pod Krzeszycami. Tam pochował swoich najbliższych. Do 1993 prowadził gospodarstwo rolne. Gdy stan jego zdrowia się pogorszył, przekazał ziemię Skarbowi Państwa i 9 grudnia 1994 zamieszkał w Domu Pomocy Społecznej w Tursku. W dniu swoich 110. urodzin został uhonorowany Krzyżem Oficerskim Orderu Odrodzenia Polski.
Decyzją ministra obrony narodowej Tomasza Siemoniaka z 15 lutego 2012 Józef Kowalski został awansowany do stopnia kapitana Wojska Polskiego.
16 sierpnia 2012, dzień po 92. rocznicy „Cudu nad Wisłą”, nadano mu tytuł honorowego obywatela Wołomina. Józef Kowalski był także honorowym obywatelem Radzymina.
4 kwietnia 2013, Józefa Kowalskiego odwiedziła delegacja z Radzymina, podczas której otrzymał od gości okolicznościowy list oraz certyfikat nadający mu członkostwo w "Stowarzyszeniu Miłośników Miasta Radzymin i Bitwy Warszawskiej 1920 roku", a sam przekazał prezesowi, Pawłowi Kozakiewiczowi symboliczne prawo do kultywowania pamięci o wydarzeniach z 1920 roku, w ramach czego przekazał na jego ręce ułańską szablę. 9 czerwca 2013 w Radzyminie odbył się I Piknik Kawaleryjski im. kpt. Józefa Kowalskiego.
Zmarł 7 grudnia 2013, w wieku 113 lat. 11 grudnia 2013 pochowany został na cmentarzu w Krzeszycach.

</doc>
<doc id="1548227" url="https://pl.wikipedia.org/wiki?curid=1548227" title="Wojciech Soiński">
Wojciech Soiński

Wojciech Ludwik Soiński (ur. 24 września 1948 w Szczecinie) – polski prawnik, sędzia i radca prawny, działacz opozycji w okresie PRL, były wicewojewoda szczeciński.
Życiorys.
W 1970 ukończył studia na Wydziale Prawa Uniwersytetu im. Adama Mickiewicza, a trzy lata później aplikację sądową. Orzekał jako asesor i następnie sędzia w szczecińskim Sądzie Rejonowym.
W 1980 został członkiem „Solidarności”. Przewodniczył regionalnemu komitetowi założycielskiemu związku w sekcji pracowników wymiaru sprawiedliwości. Zasiadał następnie w centralnych władzach NSZZ „S” Pracowników Wymiaru Sprawiedliwości. Był delegatem na I Krajowy Zjada Delegatów „Solidarności” w Gdańsku.
W lutym 1982 z przyczyn politycznych usunięty ze stanowiska sędziego. Od maja do grudnia tego samego roku pozostawał internowany. Po zwolnieniu do 1990 pracował jako radca prawny, głównie w rolniczych spółdzielniach produkcyjnych. Działał także w podziemiu, m.in. publikując w czasopismach drugiego obiegu.
Od 1990 do 1995 pełnił funkcję wicewojewody szczecińskiego, następnie przez cztery lata kierował szczecińskim biurem Rządowego Centrum Studiów Strategicznych. Od 1999 ponownie wykonuje zawód radcy prawnego w ramach własnej kancelarii.
Wyróżniony odznaką „Zasłużony Działacz Kultury” (2000). W 2009 odznaczony przez prezydenta Lecha Kaczyńskiego Krzyżem Komandorskim Orderu Odrodzenia Polski. W 2015 otrzymał Krzyż Wolności i Solidarności.

</doc>
<doc id="1548229" url="https://pl.wikipedia.org/wiki?curid=1548229" title="Varanus bengalensis">
Varanus bengalensis



</doc>
<doc id="1548237" url="https://pl.wikipedia.org/wiki?curid=1548237" title="0 dynastia">
0 dynastia



</doc>
<doc id="1548240" url="https://pl.wikipedia.org/wiki?curid=1548240" title="Michael Dibdin">
Michael Dibdin

Michael Dibdin (ur. 21 marca 1947 w Wolverhampton, zm. 30 marca 2007 w Seattle) – angielski autor kryminałów.
Życiorys.
Syn fizyka, wychowany w Irlandii Północnej. Ukończył anglistykę na Uniwersytecie Sussex. Studiował potem jeszcze uzupełniająco w Edmonton w Kanadzie. Po opublikowaniu pierwszej powieści, pastiszu przygód Sherlocka Holmesa, w 1978 roku, mieszkał przez 4 lata we Włoszech, ucząc na uniwersytecie w Perugii. Trzykrotnie żonaty, po raz ostatni z amerykańską pisarką K. K. Beek z Seattle.
Twórczość.
Najbardziej znane są jego powieści kryminalne z cyklu o detektywie Aureliu Zenie, których akcja toczy się we Włoszech, penetrując zakamarki rzeczywistości tego społeczeństwa. Pierwsze książki miały lżejszy nastrój, późniejsze mroczniejszy.
Zen to postać niezbyt bohaterska, przez co powieści są nasycone ironią i czarnym humorem. Dibdin pisał także inne utwory detektywistyczne, z akcją w Ameryce i Anglii.
W Polsce wydano w latach 1998–2002 "Martwą lagunę", "Kabal" i "Cosi fan tutti".

</doc>
<doc id="1548242" url="https://pl.wikipedia.org/wiki?curid=1548242" title="Adolf Humeniuk">
Adolf Humeniuk

Adolf Humeniuk (ur. 24 czerwca 1918 r. w Kołomyi, zm. 25 sierpnia 1963) – generał brygady Wojska Polskiego.
Życiorys.
Syn Michała, podoficera zawodowego WP i Zofii z Lipińskich. W latach 1927-1931 ukończył 4 klasy szkoły podstawowej w Kołomyi, a następnie kontynuował naukę w Państwowym Gimnazjum Humanistycznym we Lwowie, gdzie w 1937 zdał maturę.
W listopadzie 1940 został wcielony do Armii Czerwonej. Służył w stopniu szeregowego, a następnie starszego szeregowego - zwiadowcy w 136 Pułku Artylerii Ciężkiej w Tbilisi. Po napaści Niemiec na ZSRR przeniesiony do 13 samodzielnej kolumny pracy przy 326 Zakaukaskim Wojskowym Zarządzie Budownictwa, gdzie był zatrudniony jako ślusarz. Następnie brał udział w walkach na terenie Kaukazu. 
Od 2 września 1943 został powołany do służby w Polskich Siłach Zbrojnych w ZSRR. Został skierowany do Oficerskiej Szkoły Broni Pancernej i po ukończeniu nauki 1 stycznia 1944 został promowany do stopnia chorążego w korpusie oficerów wojsk pancernych. Został przydzielony do 2 pułku czołgów 1 Brygady Pancernej 1 Armii WP na stanowisku dowódcy czołgu. Brał udział w walkach na szlaku bojowym przez Lublin, Dęblin i Warkę. Od kwietnia 1945 jako dowódca plutonu czołgów 2 Brygady Pancernej 1 Korpusu Pancernego brał udział w walkach na szlaku bojowym: Myślibórz, Nysa, Budziszyn, Drezno i Mielnik.
Po wojnie był dowódcą kompanii w 2 pułku czołgów 2 Brygady Pancernej. W marcu 1946 został zastępcą dowódcy 1 Batalionu Rozpoznawczego do spraw liniowych, a od maja 1946 był szefem sztabu 1 Warszawskiego Samodzielnego Batalionu Rozpoznawczego 1 Dywizji Piechoty im. Tadeusza Kościuszki. W kwietniu 1947 został zastępcą szefa sztabu 2 pułku czołgów ds. taktyczno-wyszkoleniowych, a w sierpniu 1947 został szefem sztabu pułku. W latach 1947-1948 przebywał na kursie doskonalenia oficerów broni pancernej szczebla szefów sztabu i dowódców pułku przy Oficerskiej Szkole Broni Pancernej. Po ukończeniu kursu w lipcu 1948 powrócił na stanowisko szefa sztabu pułku, a od października 1949 był pomocnikiem dowódcy 6 pułku czołgów ciężkich we Wrocławiu do spraw wyszkolenia. Od lipca 1951 do października 1953 był dowódcą 6 pułku czołgów ciężkich.
W latach 1953-1954 był słuchaczem Kursu Doskonalenia Dowódców w Akademii Sztabu Generalnego WP. Od 3 listopada 1954 do 19 listopada 1956 dowódca 11 Dywizji Zmechanizowanej w Żaganiu.
Od listopada 1956 do grudnia 1958 był słuchaczem Wojskowej Akademii Sztabu Generalnego Sił Zbrojnych ZSRR im. K. J. Woroszyłowa w Moskwie. Po powrocie do kraju w grudniu 1958 został dowódcą 20 Dywizji Pancernej w Szczecinku. 6 października 1962 na mocy uchwały Rady Państa PRL otrzymał nominację na stopień generała brygady. Nominację wręczył mu 12 października 1962 w Belwederze przewodniczący Rady Państwa PRL Aleksander Zawadzki.
Zginął śmiercią tragiczną wraz z synem Michałem w dniu 25 sierpnia 1963 w wypadku drogowym koło Piły (samochód prowadzony przez generała wjechał pod pociąg). Pochowany 28 sierpnia 1963 na Cmentarzu Wojskowym (Rakowickim) w Krakowie (kwatera 5 woj.-płd.-16). 
Życie prywatne.
Mieszkał w Szczecinku. Od 1948 żonaty z Krystyną z domu Sokół (1922-1996). Małżeństwo miało syna Michała (1955-1963) i córkę Ludmiłę Marię.

</doc>
<doc id="1548246" url="https://pl.wikipedia.org/wiki?curid=1548246" title="Parafia Świętych Apostołów Piotra i Pawła w Lidzbarku Warmińskim">
Parafia Świętych Apostołów Piotra i Pawła w Lidzbarku Warmińskim

Parafia Świętych Apostołów Piotra i Pawła – parafia prawosławna w Lidzbarku Warmińskim, w dekanacie Olsztyn diecezji białostocko-gdańskiej.
Na terenie parafii funkcjonuje 1 cerkiew:
Historia.
Pierwsi wyznawcy prawosławia pojawili się Lidzbarku Warmińskim w 1947 r., wskutek przesiedleń w ramach akcji „Wisła”. Duszpasterzem wspólnoty – początkowo podlegającej parafii w Ornecie – został przybyły z przesiedleńcami ks. Aleksy Nesterowicz (wkrótce uwięziony i zesłany do obozu w Jaworznie, gdzie przebywał do grudnia 1948 r.). W 1950 r., po 3-letnich staraniach, pozyskano drewniany kościół poewangelicki z XIX w., który zaadaptowano na cerkiew. W tym samym roku arcybiskup białostocki i bielski Tymoteusz erygował samodzielną parafię w Lidzbarku Warmińskim (do 1958 r. obsługiwaną przez proboszcza z Ornety).
Parafia początkowo liczyła kilkuset wyznawców, jednak wskutek późniejszych powrotów na ojcowiznę liczba wiernych znacznie się zmniejszyła. W 1987 r. w życiu liturgicznym uczestniczyło mniej niż 10 osób, natomiast w końcu 2020 r. – 14.

</doc>
<doc id="1548251" url="https://pl.wikipedia.org/wiki?curid=1548251" title="Wydział Rolniczo-Ekonomiczny Uniwersytetu Rolniczego w Krakowie">
Wydział Rolniczo-Ekonomiczny Uniwersytetu Rolniczego w Krakowie

Wydział Rolniczo-Ekonomiczny Uniwersytetu Rolniczego im. Hugona Kołłątaja w Krakowie – największy i najstarszy wydział tej uczelni. Jego początki sięgają 1890 roku, kiedy na Wydziale Filozoficznym Uniwersytetu Jagiellońskiego utworzono 3-letnie Studium Rolnicze, przekształcone w 1923 r. w samodzielny "Wydział Rolniczy" UJ. Wydział ten stał się podstawą powołania w 1953 r. Wyższej Szkoły Rolniczej, od 1972 r. Akademii Rolniczej. Do 1958 roku nosił nazwę Wydział Rolny, przekształconą na Rolniczy. Odegrał on dużą rolę, nie tylko w kształceniu studentów, ale również kadry naukowej, która przyczyniła się do rozwoju Uczelni i powstania w jej strukturach nowych wydziałów. W 2001 r. nazwę Wydziału Rolniczego zmieniono na "Rolniczo-Ekonomiczny".
Jednostki organizacyjne.
Na Wydziale funkcjonują następujące jednostki organizacyjne:
Uprawnienia do nadawania stopni.
Wydział posiada uprawnienia do nadawania stopnia doktora i doktora habilitowanego oraz tytułu profesora.

</doc>
<doc id="1548259" url="https://pl.wikipedia.org/wiki?curid=1548259" title="Dynastia 0">
Dynastia 0

Dynastia 0 (ok. 3200 p.n.e – ok. 3000 p.n.e.) – określenie stosowane wobec władców Górnego Egiptu, którzy prawdopodobnie zjednoczyli Egipt przed I dynastią. Głównym źródłem dostarczającym informacji o dynastii 0 są wykopaliska w nekropolii Umm al-Kaab w Abydos. Liczba i kolejność władców należących do dynastii 0 są ciągle sprawami dyskusyjnymi. Wysuwano hipotezy, iż imiona części władców mogą być równie dobrze określeniami władców I dynastii, tytułami urzędników lub nazwami majątków.
Zdaniem części badaczy ostatnim władcą dynastii 0 był Narmer.

</doc>
<doc id="1548261" url="https://pl.wikipedia.org/wiki?curid=1548261" title="Erwin Gohrbandt">
Erwin Gohrbandt

Erwin Gohrbandt (ur. w 1890, zm. w 1965) – niemiecki generał brygady, profesor medycyny, chirurg.
W czasie wojny pracował jako profesor w randze generała brygady w Akademii Medycznej Luftwaffe. Brał udział w opracowaniu eksperymentów na ludziach prowadzonych na więźniach obozu koncentracyjnego Dachau, badających problemy śmiertelności i chorób w wyniku wychłodzenia. Po wojnie został wybrany do Rady Doradczej Niemieckiego Towarzystwa do Walki ze Stwardnieniem Rozsianym oraz mianowany dyrektorem szpitala Moabit, wybrany zastępcą przewodniczącego DRK. Był także członkiem Niemieckiego Komitetu Olimpijskiego.

</doc>
<doc id="1548265" url="https://pl.wikipedia.org/wiki?curid=1548265" title="Hans Harmsen">
Hans Harmsen

Hans Harmsen (ur. w 1899, zm. w 1989) – niemiecki profesor medycyny 
Już w latach 20. XX w. głosił konieczność zabijania nie tylko chorych umysłowo, ale także niepełnosprawnych fizycznie (m.in. niewidzących lub niesłyszących), uważając że te choroby są przekazywane potomstwu, osłabiając społeczeństwo, w dodatku utrzymywanie i leczenie tych chorych generuje zbyt duże koszty finansowe. Po wojnie został wybrany do Rady Doradczej Niemieckiego Towarzystwa do Walki ze Stwardnieniem Rozsianym, a także mianowany dyrektorem monachijskiego Instytutu Higieny, ordynatorem uniwersyteckiego wydziału higieny, przewodniczącym Towarzystwa im. Barlacha oraz Niemieckiego Towarzystwa Małżeństwa i Rodziny "Pro Familia".

</doc>
<doc id="1548266" url="https://pl.wikipedia.org/wiki?curid=1548266" title="Friedrich Mauz">
Friedrich Mauz

Friedrich Robert Mauz (ur. 1 maja 1900 w Esslingen, zm. 7 lipca 1979 w Münster) – niemiecki lekarz psychiatra i neurolog, zbrodniarz nazistowski.
W czasie wojny zajmował się selekcją osób niepełnosprawnych umysłowo, wybierając wśród chorych osoby do zabicia w ramach niemieckiego programu eutanazji Akcja T4. Po wojnie został wybrany do Rady Doradczej Niemieckiego Towarzystwa do Walki ze Stwardnieniem Rozsianym.

</doc>
<doc id="1548268" url="https://pl.wikipedia.org/wiki?curid=1548268" title="Parafia Opieki Matki Bożej w Olsztynie">
Parafia Opieki Matki Bożej w Olsztynie

Parafia Opieki Matki Bożej – parafia prawosławna w Olsztynie, w dekanacie Olsztyn diecezji białostocko-gdańskiej.
Na terenie parafii funkcjonuje 1 cerkiew:
Historia.
Olsztyńska wspólnota prawosławna powstała w 1946 r. i początkowo liczyła kilkuset wiernych; byli to m.in. repatrianci z Wileńszczyzny. Pierwsze prawosławne nabożeństwo w Olsztynie odprawiono 25 grudnia 1946 w poewangelickiej, zbudowanej w stylu neogotyckim kaplicy przy Alei Wojska Polskiego. Obiekt ten po adaptacji do potrzeb liturgii prawosławnej (umieszczenie ikonostasu, usunięcie organów) służy po dziś dzień wspólnocie jako cerkiew Opieki Matki Bożej. W 1947 r. do wspólnoty dołączyli dawni mieszkańcy Lubelszczyzny, których przesiedlono w ramach akcji „Wisła”; w tym samym roku erygowano parafię.
W drugiej połowie lat 50. liczba wiernych uległa zmniejszeniu w związku z rozpoczęciem powrotów na ojcowiznę. W 1969 r. do parafii należało 414 osób.
Początkowo wokół cerkwi znajdował się poewangelicki cmentarz, przejęty przez parafię prawosławną w momencie jej powstania. Cmentarz zlikwidowano w 1972, a w jego miejscu urządzono park miejski (obecnie w Olsztynie nie ma oddzielnych cmentarzy wyznań nierzymskokatolickich, pochówki odbywają się na Cmentarzu Komunalnym).
W 2001 przebudowano elewację świątyni – usunięto pinakle, a w ich miejscu umieszczono kopułki z krzyżami.

</doc>
<doc id="1548271" url="https://pl.wikipedia.org/wiki?curid=1548271" title="Werner Villinger">
Werner Villinger

Werner Villinger (ur. 1887 w Besigheim, zm. 8 sierpnia 1961 w Innsbrucku) – niemiecki lekarz psychiatra, profesor Uniwersytetu w Marburgu, zbrodniarz nazistowski.
1 maja 1937 wstąpił do NSDAP. W czasie wojny w randze SS-Standartenführera zajmował się selekcją osób niepełnosprawnych umysłowo, wybierając wśród chorych osoby do zabicia w ramach niemieckiego programu eutanazji Akcja T4. Oprócz tego, kierując w czasie wojny kliniką dla nerwowo chorych, wydał zezwolenie na eksperymenty na pacjentach, polegające na zarażaniu ich żółtaczką. Eksperymenty te prowadzili: dr Hans Voegt oraz dr Fritz Kuhlmann. Po wojnie został wybrany do Rady Doradczej Niemieckiego Towarzystwa do Walki ze Stwardnieniem Rozsianym.
W 1961 roku miał zostać postawiony przed sądem w związku z jego wojenną przeszłością.
Na wieść o tym popełnił samobójstwo, rzucając się w przepaść ze szczytu nieopodal Innsbrucka.

</doc>
<doc id="1548275" url="https://pl.wikipedia.org/wiki?curid=1548275" title="Willibald Scholz">
Willibald Scholz

Wilibald Oscar Scholz (ur. 15 grudnia 1889 w Greiz, zm. 7 sierpnia 1971 w Monachium) – niemiecki lekarz neurolog, neuropatolog i psychiatra.
Syn kupca Rudolfa Scholza i jego żony Marie Therese z domu Zschäck. Studiował medycynę w Tybindze, Jenie i Monachium, dyplom lekarski otrzymał na Uniwersytecie w Jenie w 1914 roku. Najpierw pracował jako asystent w klinice dla nerwowo i umysłowo chorych w Tybindze, potem został ordynatorem kliniki w Lipsku. W 1925 roku habilitował się z psychiatrii i neurologii na uczelni w Tybindze. W 1930 roku został profesorem nadzwyczajnym w Lipsku, w 1932 roku w Monachium. Po śmierci Walthera Spielmeyera dyrektor Instytutu Patologii Mózgu w Instytucie Genealogii i Demografii im. Cesarza Wilhelma w Monachium.
W czasie wojny zajmował się badaniami mózgów dziecięcych pozyskanych w wyniku mordowania dzieci w ramach eutanazji (zob. akcja T4).
Po wojnie został wybrany do Rady Doradczej Niemieckiego Towarzystwa do Walki ze Stwardnieniem Rozsianym.

</doc>
<doc id="1548276" url="https://pl.wikipedia.org/wiki?curid=1548276" title="Waran olbrzymi">
Waran olbrzymi



</doc>
<doc id="1548278" url="https://pl.wikipedia.org/wiki?curid=1548278" title="Pink Lady">
Pink Lady

Pink Lady (ピンク・レディー Pinku Redī) – japoński dziewczęcy duet muzyczny, popularny w latach 70. do wczesnych lat 80. W skład grupy wchodzą Mitsuyo Nemoto („Mie”) oraz Keiko Masuda („Kei”). W USA dały się poznać w 1980 w NBC-TV poprzez program Pink Lady and Jeff. Koncert oficjalnie kończący ich karierę odbył się 26 i 27 marca 2005 roku.

</doc>
<doc id="1548279" url="https://pl.wikipedia.org/wiki?curid=1548279" title="The Authority">
The Authority

The Authority – komiks wydawnictwa Wildstorm, będącego częścią DC Comics, oraz nazwa grupy superbohaterów, będących jego głównymi bohaterami. W Polsce prawa do wydawania komiksu ma wydawnictwo Manzoku
Ogólna charakterystyka.
Authority to grupa stworzona w 1999 roku przez scenarzystę Warrena Ellisa i rysownika Bryan'a Hitcha. W jej skład wchodziły postacie, które Ellis wprowadził w czasie pisania komiksu Stormwatch i nawiązujące do kultowych bohaterów wydawnictwa DC Comics, jak Batman i Superman. Od początku swojego istnienia Authority charakteryzowali się brakiem standardowych dla superbohaterów granic moralnych i zabijali większość swoich przeciwników. Fakt stosowania w pierwszej kolejności metod, które dla klasycznych superbohaterów byłyby nie do przyjęcia oraz ciche podśmiewanie się ze schematów komiksu superbohaterskiego przyniosły serii popularność. Gdy po 12 numerach komiks przejęli scenarzysta Mark Millar i rysownik Frank Quilety, kontynuowali oni ten kierunek prowadzenia komiksu, wprowadzając też różne wątki polityczne. Późniejsi scenarzyści i rysownicy również kontynuowali ten styl pracy nad komiksami o Authority.
Skład drużyny.
Jenny Sparks – Nazywana „Spirit of the XX Century” (Duchem XX Wieku) jest jednym z Century Babies - urodziła się 1 stycznia 1900 roku i zmarła 31 grudnia 1999 roku. Składała się w całości z energii elektrycznej, kontrolowała ją i przestała się starzeć od chwili osiągnięcia dorosłości.
Jack Hawskmoor – Tak zwany „król miast”, przybyli z 70 wieku ludzie zmodyfikowali go tak, aby mógł połączyć się z każdym miastem, w jakim się znajdzie.
Midnighter – Nazywany „Nocnym Zwiastunem Wojny”, Midnighter to sztucznie zmodyfikowany człowiek z niesamowitymi zdolnościami walki wręcz, oraz mocą pozwalającą przewidzieć wszystkie możliwe warianty danej walki i wybrać ten, który zapewnia mu najłatwiejsze zwycięstwo. Jest gejem i mężem Apolla. Niektórzy uważają, że jest parodią Batmana, choć Warren Ellis, twórca tej postaci opisuje go jako „Shadow w wersji Johna Woo”
Apollo – nazywany „bogiem Słońca”, jest zmodyfikowanym człowiekiem, którego moce zasila energia słoneczna. Potrafi latać, jest niesamowicie silny i wytrzymały, może strzelać laserami z oczu. Jest gejem i mężem Midnightera. Parodia Supermana.
Swift – Shen Li-Min, biseksualna Tybetanka o skrzydłach i nogach zakończonych pazurami
Engineer – Angela Spica, kobieta połączona z potężną nanotechnologią.
Doctor – Tytuł ten noszą kolejni wybrańcy, którzy mają pełnić funkcję „lekarza plemienia ludzkości” i „tego, który przebywa w towarzystwie bogów”. Doctor posiada potężne zdolności magiczne i możliwość komunikacji z duchami swoich poprzedników. W szeregach Authority znalazło się dwóch Doctorów - Jeroen Thornedike, duński narkoman, którego po śmierci, z przedawkowania zatrutej heroiny, zastąpił Habib Ben Hassan, były palestyński terrorysta.
Jenny Quantum – Następczyni Jenny Sparx, nazywana „Spirit of the XXI Century”. Przeszła przyśpieszony proces dorastania i przejęła stanowisko liderki Authority. Jej adoptowanymi rodzicami są Apollo i Midnighter. Podobnie jak Jenny Sparx, przestała się starzeć od chwili osiągnięcia dorosłości, potrafiła kontrolować energię kwantową i posiadała zdolności teleportacyjne.
Rose Tatoo – Dawniej „Duch Morderstw” - wcielenie personifikacji idei zabójstwa, przez drugiego Doctora przemieniona w Ducha Życia.
Carrier – Krążownik, ogromny, mający rozmiary porównywalne z pasmami górskimi statek do podróży międzywymiarowych, porzucony przez właścicieli w rzeczywistości Wildstormu, odnaleziony przez członków Authority i używany jako baza operacyjna. Wykazuje pewne ślady własnej osobowości.
Rozdziały.
Ellis/Hitch Era.
the Circle
Historia zawarta w pierwszych czterech numerach serii. Po zakończeniu komiksu Stormwatch, większość członków tej, dotychczas utrzymującej wszelkie nadludzkie zagrożenia w szachu, organizacji zginęła. Jeden z dawnych wrogów Stormwatch Kaizen Gamora postanawia wyryć swój podpis na Ziemi - sztucznie wyhodowani przez niego nadludzie atakują Moskwę, Londyn i Los Angeles, których położenie geograficzne odpowiada położeniu trzech kamieni szlachetnych na pierścieniu Gamory. W czasie walk w Londynie wkraczają Authority, aby później przeszkodzić w ataku na Los Angeles. Wysłany tymczasem na wyspę Gamory Midnighter niszczy fabrykę nadludzi, doprowadzając do śmierci tysięcy mieszkańców wyspy, w tym samego Gamory. W Polsce wydane jako „the Authority, tom 1: Krąg”.
the Sfinghships
Kolejne cztery numery opowiadają o inwazji a Ziemię z alternatywnego świata - Sliding Albion (Sunącego Albionu), w którym w XVI wieku doszło do wymieszania się kultury Europejskiej i kosmicznej. Od 1920 Ziemia i Albion utrzymywały stosunki dyplomatyczne w sekrecie przed społeczeństwem, aż do 1953 gdy mieszkańcy Albionu oficjalnie zginęli, zabici bronią biologiczną. W obliczu inwazji, Authority udaje się do świata Albionu i dokonuje masakry wszystkich rządzących nim dyktatorów. W czasie tej historii pierwszy raz w historii na kartach komiksu doszło do gejowskiego pocałunku, który później został ocenzurowany w kolejnych wydaniach. W Polsce wydane jako „the Authority, tom 2: Statki Albionu”.
Planetary/Authority: Rulling the World
One-shot autorstwa Warrena Ellisa i Phila Jimeneza, w którym występują bohaterowie dwóch serii Ellisa - Authority i Planetary. Jest to crossover, ale nietypowy, ponieważ obie drużyny nie walczą między sobą, ani nawet się nie spotykają - Authority walczą z zagrożeniami z innego wymiaru, podczas gdy Planetary prowadzą śledztwo aby odkryć, kto za nimi stoi. Wedle słów Autora komiks ten dzieje się przed 9 numerem serii Authority. W Polsce prawdopodobnie zostanie wydane w zapowiadanym wydaniu zbiorczym „Planetary: Crossing Worlds"
the Outer Dark
Ostatnie cztery numery autorstwa Elissa i Hitcha, opowiadają o powrocie do Układu Słonecznego Boga - ogromnego kosmity, który przed wiekami go stworzył, a który teraz dąży do eksterminacji wszelkiego życia na Ziemi. Dzięki interwencji Authority kosmita zostaje zabity, ale Jenny Sparx umiera, ponieważ do bitwy dochodzi dokładnie 31 grudnia 1999 - po jej śmierci na Ziemi rodzi się Jenny Quantum, duch XXI wieku. W Polsce wydane jako „the Authority, tom 3: Zaćmienie."
Kev Saga.
Authority: Kev
Trzyeczęściowa miniseria autorstwa Gartha Ennisa i Glena Fabry. Opowiada o Kevinie „Kevie” Hawkinsie - pechowym zabójcy, który zostaje uzbrojony w zdolny zabić każdego superczłowieka pistolet i wysłany przez Brytyjskki rząd z misją zabicia Authority. Dokonawszy tego, Kev odkrywa, że to nie rząd, a chcący przejąć Ziemię kosmici go wynajęli. Udaje mu się nakłonić Carrier do podróży w czasie i wskrzeszenia Authority, po czym wspólnie ratują świat. Pod koniec komiksu Kev zostaje pobity przez Apolla i Midnightera za żartowanie sobie z gejów.
Authority: More Kev
Czteroczęściowa miniseria duetu Ennis/Fabry. Ziemia zostaje zaatakowana przez obcych, którzy żądają wydania kosmity podszywającego się pod brytyjskiego polityka. Niestety, kilka lat temu Kev niechcący doprowadził do jego śmierci i teraz wspólnie z Apollo i Midnighterem musi znaleźć sposób, aby przywrócić go do życia.
Authority: The Magnificent Kevin
Trzecie, tym razem pięcioczęściowa, miniseria Ennisa. W momencie, gdy całe Authority, oprócz Midnightera, zostaje pokonane przez nieznanego przeciwnika, chcąc odkryć jego pochodzenie Kev dowiaduje się, że Brytyjski rząd w tajemnicy próbuje stworzyć własnych superludzi a atak był próbą pozyskania materiału genetycznego od Authority. W efekcie końcowym Kev morduje swoich przełożonych, przełożonych, zamieszanych w całą tę sprawę.
Authority: Kev, More Kev i the Magnivicent Kevin tworzą tak zwaną Kev Saga, uzupełnioną później o miniserię „A Man Called Kev”, w której nie pojawia się jednak żaden członek Authority. Wszystkie miniserie podchodziły humorystycznie zarówno do Authority, jak i do samych wydarzeń w nich się rozgrywających.
Millar/Quilety Era.
the Nativity
Pierwsza historia nowego duetu twórców - Marka Millara i Franka Quilety. Pod dowództwem Hawksmoora Authority zaczynają działać na arenie międzynarodowej, poprzez likwidowanie dyktatorów i zbrodniarzy wojennych. W tym samym czasie Doctor odkrywa, że Jenny Sparx odrodziła się jako Jenny Quantum, ale gdy Authority próbują ja odnaleźć, dochodzi do starcia z grupą nadludzi, którzy porywają dziecko. Ich twórca, doktor Jacob Krigstein, chce wychować ją w duchu swoich idei, co wpłynie na kształt całego stulecia i stworzy wymarzoną przez niego utopię, ale działania Authority zmuszają go do wysłania armii stworzonych przed siebie nad ludzi (bardzo podobnych do popularnych grup superbohaterów, jak Avengers, X-Men, czy Fantastic Four) w celu zlikwidowania rządów najpotężniejszych państw świata. Po wymordowaniu przeciwników, Authority przekonują Krigsteina do oddania dziecka w zamian za pomoc we wprowadzeniu jego pomysłów na naprawienie świata w życie. W Polsce wydane jako „the Authority, tom 4: Narodziny"
Earth Inferno
Były Doctor używa pozostałych mu mocy by nakłonić Ziemię do zmiany jej biegunów magnetycznych. W zamian za godzinę pełnego dostępu do mocy Doctora renegat obiecuje ocalić ludzkość, ale zyskawszy ją niemal zabija Authority, nim nadmiar mocy doprowadza go do szaleństwa i ginie. W Polsce zapowiedziane jest wydanie tej historii w tomie „Authority: Piekło Na Ziemi i Inne Opowiadania"
Authority Annual
Annual, będący częścią crossoveru „Devil's Night” i opisujący walkę Authority z hordami zombie. W Polsce zapowiedziane wydanie w tomie „Authority: Piekło Na Ziemi i Inne Opowiadania"
All Tomorow's Parties
Napisany gościnnie przez Doselle Young 21 numer Authority, stanowiący prolog do miniserii Monarchy, w którym dawny lider Stormwatch, Jackson King, odkrywa zagrożenie dla świata ze strony Chimery - sojuszu złych wersji Authority z całego multiwersum
Brave New World i Transfer of Power
Gdy akcje Authority zaczynają przeszkadzać interesom państw G7, ich rządy decydują się zlikwidować ich i zastąpić grupą superbohaterów kontrolowaną przez nich. Stworzony przez nich potwór o tysiącu supermocy, Seth zabija wszystkich członków Authority, oprócz Midnightera, który ucieka z Jenny Quantum, oraz większość uchodźców, którym Authority pozwoliło schronić się na pokładzie Carriera.
W interludium o tytule „Transfer of Power”, przejąwszy Carrier, grupa będąca podróbkami oryginalnych członków Authority na usługach krajów G7, wyrzuca zwłoki do innego wymiaru. Okazuje się jednak, że wymiar ten pozwala wciąż żywym spośród ofiar na zmianę rzeczywistości, a ci z zemsty sprowadzają kraje G7 do poziomu państw Trzeciego Świata, oraz próbują przemienić nowych członków Authority w oryginalnych, ale homofobia następcy Midnightera uniemożliwia im to i doprowadza do ich śmierci.
W dalszej części „Brave New World” członkowie Authority żyją, ale zostali poddani praniu mózgu przez G7 i zmuszeni do życia jako normalni ludzie. Dzięki działaniom Midnightera zostają jednak uwolnieni i zabijają swoich następców, oraz Setha. Seria kończy się ślubem Apolla i Midnightera, którzy adoptują Jenny Quantum.
Zarówno runy Ellisa, jak i Millara zostały poddane ostrzej cenzurze po zamachach z 11 września - usunięto z nich na przykład scenę pocałunku Apolla i Midnightera, oraz zmieniono wygląd prezydenta USA, aby nie przypominał George’a Busha.
Human On the Inside.
Miniseria, będąca pomostem między vol. 1 a vol.2, autorstwa Johna Ridley'a i Beva Oliviera, w której Authority, tymczasowo dowodzone przez Jacksona Kinga, musi zmierzyć się z grupą manipulatorów, próbujących wykorzystać przeciwko nim ich własne, ludzkie słabości.
Vol 2.
Po zakończeniu „Brave New World” seria Authority została zamknięta i wznowiona, jako Authority vol.2.Twórcami zostali Robbie Morisson i Dwayne Turner. Seria została zamknięta po 15 numerach (Od numeru #0 do numeru #14 licząc).
High Stakes
Ziemia zostaje zaatakowana przez najeźdźców z Viceworld - planety-kasyna, którego szefowie przypuścili atak tylko po to, aby ich klienci mogli stawiać zakłady, czy Authority odeprze inwazję, czy też nie.
Reality Incorporated
Kolejna inwazja na Ziemię zostaje przypuszczona przez Reality Inc. - multiwymiarową korporację, która zniszczyła cywilizacje na 36 alternatywnych Ziemiach, aby móc wydobywać ich surowce i sprzedawać je w całym multiversum.
Behemot
Engineer opowiada małej Jenny Quantum o tym jak grupa musiała powstrzymać potwora, który okazał się być dziewięciolatkiem, bitym przez ojca. Doctor był zmuszony przybrać formę mężczyzny i przestraszyć chłopca, w wyniku czego ten zapadł w śpiączkę.
Godhead
Authority walczą z człowiekiem zarażającym ludzi religijnym uwielbieniem dla jego osoby. Po pokonaniu go Doctor decyduje się założyć „Curch of Shaman” - alternatywę dla wszystkich zniechęconych tradycyjnymi formami religii.
Coup d'Etat
Miniseria, będąca częścią crossoveru Coup d'Etat. Gdy rząd Stanów Zjednoczonych kładzie ręce na urządzeniu pozwalającym podróżować przez Bleed - przestrzeń między alternatywnymi wymiarami - wywołuje katastrofę w alternatywnym świecie i wojnę z zamieszkującą go rasą. Rozwścieczeni działaniami rządu Authority przejmują nad nim kontrolę, by nie dopuścić do kolejnych katastrof.
Fractured World
Barriera między Ziemią a Bleed zaczyna się rozpadać z nieznanych przyczyn, za którymi, jak się okazuje, stoi Jenny Fractal - bliźniaczka Jenny Quantum, wychowana w nienawiści do wszelkiego życia przez Chiński rząd. W momencie gdy zabija ona swoją siostrę, Midnighter udaje się w przeszłość i zabija Jenny Fractal jako niemowlę, instynktownie rozpoznając, która z bliźniaczek to jego córka.
Street Life
Jednonumerowa historia, opowiadająca o przeszłości Jacka Hawskmoora i jego zemście na mordercy dawnej ukochanej.
Authority: Revolution.
Dwunastoczęściowa maxi-seria pisana przez Eda Brubakera w której przeciwko rządom Authority nad Ameryką występuje grupa „Sons of Liberty”, wzorowana na znanych bohaterach lat czterdziestych, pięćdziesiątych i sześćdziesiątych. Gdy walka z nimi kończy się nuklearną eksplozją, która zmiata z powierzchni Ziemi część Waszyngtonu i Biały Dom, zawstydzeni członkowie grupy zrzekają się władzy nad krajem, rozwiązują grupę i Curch of Shaman. Okazję wykorzystuje manipulator, który wywołał te wydarzenia - Henry Bendix, posiadający własny Carrier i zniewoloną rasę obcych - aby samemu przejąć władzę nad Stanami Zjednoczonymi. W ciągu następnych trzech lat zaczął przejmować coraz większą władzę nad światem, w międzyczasie z pomocą Rose Tatoo zabijając Doctora i więżąc jego następcę. Ośmioletniej Jenny Quantom, postarzonej do wieku 14 lat z pomocą duchów poprzednich Spirit of the Century, udaje się odkryć jego plan i ponownie zebrać Authority do walki z Bendixem, który zostaje pokonany. Zniszczony Carrier Authority zastępują Carrierem Bendixa, a przemieniona z Ducha Morderstw w Ducha Życia Rose Tatoo przyłącza się do grupy.

</doc>
<doc id="1548282" url="https://pl.wikipedia.org/wiki?curid=1548282" title="Skorpion II">
Skorpion II

Skorpion II, popularnie król Skorpion, w rzeczywistości prawdopodobnie Serket – władca starożytnego Egiptu z dynastii 0.
Informacje o nim pochodzące z nekropoli Umm al-Kaab są szczątkowe, zachowała się jednak maczuga z Hierakonpolis, na której przedstawiony jest w koronie Górnego Egiptu. Ubrany jest w tunikę i fartuszek. Do pasa ma przymocowany ogon byka. Władca kopie motyką kanał. Równocześnie inna osoba napełnia kosz ziemią. Inni ludzie pracują nad wodą. Obok jest widoczna donica z palmą. Imię króla zapisano piktogramem przedstawiającym skorpiona. Władca wyróżnia się ponadnaturalnym wzrostem. Wokół są widoczne sceny składania hołdu i sztandary, na których są widoczne emblematy przyszłych egipskich okręgów. Do sztandarów są przymocowane czajki (rechyt), które w późniejszych źródłach są opisywane jako mieszkańcy Dolnego Egiptu.
Panowanie Skorpiona II umiejscawia się najczęściej przed Iry-Horem, choć wedle innej koncepcji panował po Ka i bezpośrednio przed Narmerem.
Przypuszcza się, że miejscem jego pochówku był grób nr 1 w Hierakonpolis, jednak nie da się tego ustalić z powodu ograbienia grobowca.

</doc>
<doc id="1548286" url="https://pl.wikipedia.org/wiki?curid=1548286" title="Muzyka klubowa">
Muzyka klubowa



</doc>
<doc id="1548287" url="https://pl.wikipedia.org/wiki?curid=1548287" title="Niszczyciele typu Murasame">
Niszczyciele typu Murasame



</doc>
<doc id="1548288" url="https://pl.wikipedia.org/wiki?curid=1548288" title="Paweł Nowok">
Paweł Nowok

Paweł Herman Nowok (ur. 2 stycznia 1942 w Rudzie) – polski polityk, związkowiec, poseł na Sejm III kadencji.
Życiorys.
Ukończył w 1965 Technikum Mechaniczno-Hutnicze dla Pracujących w Katowicach. Od 1959 do 1973 pracował w Hucie 1 Maja w Gliwicach, a następnie do czasu przejścia na emeryturę w 2000 był zatrudniony w Kopalni Węgla Kamiennego Halemba w Rudzie Śląskiej.
W 1980 przystąpił do „Solidarności”, był członkiem komitetu założycielskiego i komisji zakładowej związku. Po wprowadzeniu stanu wojennego zajmował się dystrybucją pism niezależnych (m.in. „Tygodnika Mazowsze”).
W latach 90. zasiadał w regionalnych władzach NSZZ „S”, przewodniczył KZ NSZZ „S” w KWK Halemba. Od 1997 sprawował mandat posła III kadencji wybranego z listy Akcji Wyborczej Solidarność. Działał w Ruchu Społecznym AWS. W 2001 bez powodzenia ubiegał się o reelekcję, a w 2003 wycofał się z działalności politycznej.
W 2010 kandydował do rady miejskiej w Rudzie Śląskiej z ramienia Ruchu Autonomii Śląska.
Odznaczenia.
Odznaczony Krzyżem Wolności i Solidarności (2017), Krzyżem Kawalerskim Orderu Odrodzenia Polski (2017) oraz Medalem Stulecia Odzyskanej Niepodległości (2019).

</doc>
<doc id="1548294" url="https://pl.wikipedia.org/wiki?curid=1548294" title="ESO 148-2">
ESO 148-2

ESO 148-2 (również PGC 70861) – połączona para galaktyk znajdująca się w gwiazdozbiorze Tukana w odległości około 600 milionów lat świetlnych od Ziemi. Obiekt ten przypomina sowę w locie. Składa się z dwóch rdzeni galaktycznych widocznych w centrum obrazu oraz dwóch ogromnych ramion rozciągniętych w przeciwnych kierunkach.

</doc>
<doc id="1548296" url="https://pl.wikipedia.org/wiki?curid=1548296" title="Spaced">
Spaced

Spaced – studyjny album grupy Soft Machine nagrany około maja 1969 i wydany w październiku 1996.
Historia i charakter albumu.
Ten nietypowy album Soft Machine zawiera wybór z półtoragodzinnej oprawy muzycznej do spektaklu multimedialnego pt. "Spaced", stworzonego i wyreżyserowanego przez awangardowego reżysera teatralnego Petera Dockleya. Spektakl ten wykonywany był m.in. przez tancerzy baletowych i gimnastyków (byłych żołnierzy). Ubrani byli w gumowe kostiumy z ramionami ośmiornicy. Scenografię tworzyły rusztowania. Wystawienie tego awangardowego wówczas widowiska odbyło się w klubie "Roundhouse", który następnie po przebudowie stał się znany jako "UFO".
Muzyka miała być ponura i zdezorganizowana.
Grupa nagrywała ją na terenie byłych doków w magazynie, który służył jej jako miejsce prób. W weekendy dochodził Brian Hopper i dogrywał partie saksofonowe. Następnie taśmy były opracowywane w mieszkaniu inżyniera dźwiękowca Boba Woolforda, który ciął, montował i sklejał taśmy, posługując się m.in. pierwszym brytyjskim magnetofonem – ferrografem. Taśmy te nie były przygotowywane z myślą o wydaniu ich na płycie analogowej (LP) czy też nośniku cyfrowym (CD).
Spektakl był wykonywany przez tydzień, ale nie odniósł sukcesu.
Program BBC poświęcony sztuce wyemitował zmontowane fragmenty spektaklu, jednak muzyka Soft Machine była zbyt awangardowa, więc telewizja posłużyła się nagraniami grupy Pink Floyd.
Muzycy.
oraz

</doc>
<doc id="1548298" url="https://pl.wikipedia.org/wiki?curid=1548298" title="Parafia Narodzenia św. Jana Chrzciciela w Orłowie">
Parafia Narodzenia św. Jana Chrzciciela w Orłowie

Parafia Narodzenia św. Jana Chrzciciela – parafia prawosławna w Orłowie, w dekanacie Olsztyn diecezji białostocko-gdańskiej.
Na terenie parafii funkcjonuje 1 cerkiew:
Historia.
Pierwszymi wyznawcami prawosławia w Orłowie byli Ukraińcy przesiedleni w ramach akcji „Wisła” (1947). Wskutek początkowego sprzeciwu miejscowych katolików samodzielną parafię utworzono dopiero w 1965; w tym samym roku ewangelicy przekazali wspólnocie XIX-wieczny kościół, który następnie został wyremontowany i zaadaptowany na cerkiew.

</doc>
<doc id="1548304" url="https://pl.wikipedia.org/wiki?curid=1548304" title="Parafia św. Jerzego w Orzyszu">
Parafia św. Jerzego w Orzyszu

Parafia św. Jerzego – parafia prawosławna w Orzyszu, w dekanacie Olsztyn diecezji białostocko-gdańskiej.
Na terenie parafii funkcjonuje 1 cerkiew:
Historia.
Pierwsi wyznawcy prawosławia pojawili się w Orzyszu w 1947 r. Byli to dawni mieszkańcy południowego Podlasia, przesiedleni w ramach akcji „Wisła”. Parafia została erygowana w 1951 r. Początkowo nabożeństwa odprawiano w prywatnym mieszkaniu, później pozyskano pomieszczenie, w którym urządzono stałą kaplicę. Po rozpoczęciu powrotów na ojcowiznę liczba parafian znacznie się zmniejszyła. W 1971 r., kiedy stan techniczny ówczesnej kaplicy uniemożliwiał dalsze jej użytkowanie, wspólnocie przekazano część dawnej kaplicy ewangelicko-augsburskiej, gdzie urządzono cerkiew. W 1981 r. parafia zaczęła użytkować całą kaplicę, jednak znajdujące się w tym samym budynku mieszkanie pozostało w rękach prywatnych. Do 2015 r. nabożeństwa w cerkwi odbywały się raz w miesiącu.
Od 2017 r. corocznie (w dniu 25 grudnia) w cerkwi celebrowana jest bożonarodzeniowa Święta Liturgia w języku rumuńskim dla żołnierzy rumuńskich stacjonujących w ramach grupy operacyjnej w Orzyszu.
W 2017 r. parafia wykupiła cały budynek, który następnie gruntownie wyremontowano. Po zakończeniu prac, obiekt został 14 września 2019 r. poświęcony przez arcybiskupa białostockiego i gdańskiego Jakuba.
W 2018 r. parafia liczyła kilkanaście osób. Nabożeństwa odprawiane są dwa razy w miesiącu.

</doc>
<doc id="1548305" url="https://pl.wikipedia.org/wiki?curid=1548305" title="Maria Przeździecka">
Maria Przeździecka

Maria Przeździecka (ur. 8 października 1919 w Paszymszach, powiat Szawle, zm. 9 lipca 1965 w Kielcach) – historyczka sztuki, badaczka sztuki ludowej, adiunkt w Instytucie Sztuki Polskiej Akademii Nauk w Krakowie.
Była córką Józefa, inżyniera mechanika, i Marii, nauczycielki. Od 1920 ojciec przebywał w Polsce bez kontaktu z rodziną, która pozostała na Litwie kowieńskiej; matka zmuszona była do dodatkowej pracy na utrzymanie dwójki dzieci i dorabiała jako krawcowa. Maria Przeździecka uczęszczała do litewskiej szkoły powszechnej, potem przez dwa lata była uczennicą niemieckiej szkoły zakonnej, wreszcie uczyła się w polskim Gimnazjum im. Adama Mickiewicza w Kownie, gdzie w 1939 zdała maturę. Podjęła następnie studia w Kłajpedzkiej Akademii Handlowej w Szawlach. W latach okupacji pracowała zarobkowo, a w 1944 podjęła próbę ucieczki z Litwy; aresztowana przez Niemców, wywieziona została do obozu pracy w Bawarii. Represje, nie tylko niemieckie, i wydarzenia wojenne dotknęły także jej najbliższych – pod koniec wojny zaginął brat, potem matka i babka zostały zesłane do Kazachstanu.
W 1946 przyjechała do Polski, gdzie m.in. udało się jej poznać ojca (niebawem zmarłego, w 1947). W 1949 uzyskała dyplom magistra na Akademii Handlowej w Krakowie, by wkrótce rozpocząć studia z historii sztuki na Uniwersytecie Jagiellońskim; w 1955 przedstawiła pracę magisterską "Pierwiastki ludowe w malarstwie polskim pierwszej połowy XIX wieku". Studia łączyła z pracą zawodową, była tłumaczką i ekonomistą (m.in. w Cepelii), a od 1952 pracowała w Pracowni Badania Sztuki Ludowej Instytutu Sztuki PAN w Krakowie pod kierunkiem Romana Reinfussa. Z Instytutem była związana do końca życia, uczestnicząc w szeregu badań terenowych i podejmując badania indywidualne. 
Zainteresowania naukowe Marii Przeździeckiej obejmowały głównie rzeźbę i malarstwo ludowe, a także rękodzieło artystyczne (haft, ceramika). Na początku lat 60. podjęła pod kierunkiem słoweńskiego profesora Uniwersytetu Jagiellońskiego Vojeslava Molègo temat małopolskiego malarstwa ikonowego XIX wieku, czego efektem stała się rozprawa doktorska obroniona na tymże uniwersytecie w 1964; pracę tę, o pionierskim charakterze, opublikowano już po śmierci autorki w opracowaniu Ewy Dwornik-Gutowskiej ("O małopolskim malarstwie ikonowym XIX wieku. Studia nad epilogiem sztuki cerkiewnej w diecezji przemyskiej i na terenach sąsiednich", Ossolineum, Wrocław 1973). Maria Przeździecka zamierzała kontynuować temat ikon w pracy habilitacyjnej, czego nie zdołała zrealizować ze względu na stan zdrowia i śmierć.
Ogłosiła przeszło 50 artykułów i recenzji, z czego większość na łamach „Polskiej Sztuki Ludowej”. W licznych opracowaniach przedstawiała sylwetki twórców ludowych, głównie rzeźbiarzy. W maszynopisie pozostawiła m.in. pracę na temat aspektów plastycznych w ludowych obrzędach rodzinnych i corocznych.
Zdrowie jej uległo wczesnemu pogorszeniu w efekcie pracy przymusowej w Niemczech; od 1961 nie była w stanie uczestniczyć w terenowych pracach badawczych, a doktorat przygotowywała mimo nawrotów choroby nowotworowej. Zmarła 9 lipca 1965 w Kielcach, tam też została pochowana.

</doc>
<doc id="1548308" url="https://pl.wikipedia.org/wiki?curid=1548308" title="Bernardo Storace">
Bernardo Storace

Bernardo Storace (fl. w połowie XVII w.) – włoski kompozytor i organista okresu baroku.
Skąpe wiadomości o jego życiu pochodzą z wydanego w 1664 roku w Wenecji zbioru utworów muzycznych na instrumenty klawiszowe pt. "Selva di varie compositioni d'intavolatura per cimbalo et organo". Wiadomo, że w tymże (1664) roku został drugim kapelmistrzem ("vicemaestro di capella") kapeli senackiej miasta Mesyny. Miejsce urodzin i śmierci kompozytora pozostaje niepewne. 
Twórczość Bernarda Storace zdradza wpływy szkoły neapolitańskiej, ale też szkoły rzymskiej i reprezentuje nurt muzyczny pośredni pomiędzy Girolamo Frescobaldim i Bernardo Pasquinim. Jego jedyny zachowany zbiór utworów ("Selva di varie compositioni...") zawiera m.in. wariacje na tematy popularnych w swej epoce tańców.

</doc>
<doc id="1548312" url="https://pl.wikipedia.org/wiki?curid=1548312" title="3-PGA">
3-PGA



</doc>
<doc id="1548313" url="https://pl.wikipedia.org/wiki?curid=1548313" title="Bogi Løkin">
Bogi Løkin

Bogi Løkin (ur. 22 października 1988 na Wyspach Owczych) - piłkarz farerski, występujący na pozycji pomocnika w klubie NSÍ Runavík z miejscowości o tej samej nazwie. Gracz ten jest synem Abrahama Løkina, urodzonego jako Abraham Hansen, byłego zawodnika, rozgrywającego mecze w barwach archipelagu Wysp Owczych.
Kariera piłkarska.
Od początku swej piłkarskiej kariery, w 2005 roku, Bogi Løkin rozgrywał mecze w klubie NSÍ Runavík, na pozycji ofensywnego pomocnika. Swój pierwszy mecz w pierwszej lidze zawodnik ten rozegrał 29 maja 2005 w jedenastej kolejce sezonu 2005, wchodząc w 80. minucie na boisko, za Einara Hansena. Od pierwszych minut meczu zaczął się pojawiać od 16. kolejki pierwszej ligi, by w 18. zniknąć na kilka spotkań i pojawić się ponownie w 22. znów na ławce rezerwowych. W sumie zawodnik ten rozegrał w swym pierwszym sezonie 10 meczów ligowych, nie zdobył żadnej bramki, a jego zespół skończył na czwartym miejscu w lidze.
Po pierwszym sezonie, Løkin stał się głównym zawodnikiem swej drużyny. W przeciągu całego sezonu 2006 Formuladeildin opuścił tylko jedno spotkanie, występując w pozostałych 26. Swą pierwszą bramkę, zarówno dla NSÍ Runavík, jak i w ogóle w karierze ligowej, zdobył w drugiej kolejce, 9 kwietnia 2006, w wygranym 5-2 meczu wyjazdowym przeciwko VB/Sumba. Zawodnik ten zakończył sezon 2006 z 26 spotkaniami ligowymi na koncie i czterema strzelonymi bramkami, a także z dwoma meczami pucharowymi. NSÍ Runavík odpadł bowiem w ćwierćfinale rozgrywek, ulegając 0-1 zespołowi Skála ÍF.
Kolejny sezon (2007) zaczął się absencją Bogiego Løkina na kilku pierwszych meczach. Dopiero później ten zawodnik grał bardziej regularnie. Zagrał w sumie 24 z 27 meczów ligowych, zdobywając kolejne cztery bramki. Jego zespół zajął pierwsze miejsce w tabeli, co było także zasługą tego zawodnika. Rozgrywki pucharowe po raz kolejny nie potoczyły się po myśli graczy NSÍ Runavík, przegrali w drugiej rundzie ze stołecznym HB Tórshavn 1:2.
W sezonie 2008, trwającym od 29 marca do 25 października, Bogi Løkin grał we wszystkich dwudziestu siedmiu spotkaniach ligowych, a także jednym pucharowym (jego zespół odpadł w pierwszej rundzie, ulegając EB/Streymur 0:1). Løkin wystąpił także w dwóch spotkaniach w ramach eliminacji do Ligi Mistrzów UEFA 2008/2009. Farerski klub zmierzył się z gruzińskim Dinamo Tbilisi, ulegając w pierwszym meczu na wyjeździe 3:0, a niewielkie zwycięstwo na własnym stadionie 1:0 oznaczało dla Farerczyków koniec walki o miejsce w Lidze Mistrzów.
Kariera reprezentacyjna.
Bogi Løkin po raz pierwszy został wcielony w skład reprezentacji Wysp Owczych w roku 2008. Na boisku pojawił się w 54. minucie meczu towarzyskim przeciwko Portugalii, który jego drużyna przegrała 5-0. Następnym etapem były rozgrywki pierwszej serii meczów eliminacyjnych do Mistrzostw Świata 2010. Były to cztery spotkania, kolejno z Serbią, Rumunią, Austrią oraz Litwą. Løkin wystąpił w każdym z nich. W porównaniu do poprzednich lat jego drużyna pokazała się w tych meczach z lepszej strony, przegrywając trzy mecze niskimi wynikami (najwyższy 0:2 z Serbią). Jeden remis padł w spotkaniu z Austrią, kiedy Bogi Løkin, w 46 minucie pokonał bramkarza gości, zdobywając swoją pierwsza bramkę w karierze reprezentacyjnej.

</doc>
<doc id="1548316" url="https://pl.wikipedia.org/wiki?curid=1548316" title="Parafia Świętych Apostołów Piotra i Pawła w Węgorzewie">
Parafia Świętych Apostołów Piotra i Pawła w Węgorzewie

Parafia Świętych Apostołów Piotra i Pawła – parafia prawosławna w Węgorzewie, w dekanacie Olsztyn diecezji białostocko-gdańskiej.
Na terenie parafii funkcjonuje 1 cerkiew:
Historia.
Parafia została erygowana w 1950 r. na potrzeby Ukraińców wyznania prawosławnego przesiedlonych z okolic Włodawy, Hrubieszowa i Rzeszowa w rejon Węgorzewa w czasie akcji „Wisła”. Wśród pierwszych wyznawców prawosławia w tym rejonie byli też migranci z Białostocczyzny oraz repatrianci (kilka rodzin z Dokszyc). Pierwszym proboszczem został ks. Damian Towściuk, były więzień obozu w Jaworznie. Cerkiew parafialną urządzono w dawnej kaplicy baptystycznej z początku XX w.
Po 1956 r. liczba parafian uległa zmniejszeniu w związku z powrotami na ojcowiznę, a także emigracją do USA.
W latach 70. XX w. oraz w 2009 r. przeprowadzono remont świątyni.
Nabożeństwa parafialne celebrowane są w języku cerkiewnosłowiańskim z wymową ukraińską, natomiast kazania są głoszone wyłącznie w języku ukraińskim.

</doc>
<doc id="1548317" url="https://pl.wikipedia.org/wiki?curid=1548317" title="Zespół Szkół Komunikacji im. Hipolita Cegielskiego w Poznaniu">
Zespół Szkół Komunikacji im. Hipolita Cegielskiego w Poznaniu

Zespół Szkół Komunikacji im. Hipolita Cegielskiego w Poznaniu – zespół szkół ponadpodstawowych w Poznaniu, w ramach którego działają: Technikum Komunikacji (dawne Technikum Kolejowe) oraz XXXII Liceum Ogólnokształcące. Zespół szkół powstał w roku 2000 na bazie technikum funkcjonującego w różnej formie od 1946 roku. Budynek szkoły znajduje się w centrum Poznania na rogu ulic Fredry i Mielżyńskiego. Od roku 1989 nosi imię Hipolita Cegielskiego. Główny profil nauczania to informatyka i elektronika, po części powiązane z kolejnictwem i transportem.
Charakterystyka szkoły.
Przez lata szkoła była wiodącą w regionie placówką oświatową kształcącą pracowników kolejnictwa. Opiekę sprawowało Ministerstwo Komunikacji, później także Dyrekcja PKP. Po 2000 roku ze względu na spadek popularności zawodu kolejarza szkoła musiała zreformować profil nauczania, nie rezygnując całkowicie z kształcenia w branży transportowej.
Technikum Komunikacji należy do najlepszych szkół średnich w kraju. W rankingu Perspektyw z roku 2012 Technikum Komunikacji uplasowało się na pozycji 3. w skali kraju z wynikiem 92,02 punktów.
Technikum Komunikacji w ogólnopolskim rankingu techników 2013 Perspektywy zajęło 5. miejsce w kraju, oraz 1. miejsce w województwie wielkopolskim. W Podrankingu Maturalnym Techników 2013 szkoła uplasowała się na 3. pozycji. W rankingu z roku 2012 TK zajęła 3. miejsce w skali kraju oraz 1. w Wielkopolsce.
W roku 2014 Technikum Komunikacji utrzymało swoją pozycję 5. w kraju w ogólnopolskim rankingu techników 2014 Perspektywy. W Podrankingu Maturalnym Techników 2014, TK zajęło 3. miejsce, natomiast w rankingu egzaminów zawodowych awansowało z 48. na 17. pozycję. W zestawieniu zawodowym dla technika elektronika wyniki egzaminu sprawdzającego kwalifikacje uplasowały Technikum Komunikacji na 8. miejscu w kraju. Szkoła obroniła swoją pozycję pierwszego technikum w województwie wielkopolskim.
Zespół szkół mieści się w sześciopiętrowej kamienicy (na wszystkich sześciu piętrach odbywają się zajęcia). Na parterze znajduje się świetlica oraz bufet, część administracyjna głównie na pierwszym piętrze. W piwnicy mieszczą się szatnie, Piwnica Artystyczna oraz siedziba Poznańskiego Klubu Modelarzy Kolejowych. W gmachu na Fredry jest siedem pracowni komputerowych. Szkoła posiada dużą salę gimnastyczną oraz internat „Pod Semaforem” przy ulicy Czajczej 14.
Szkoła posiada łącze internetowe o przepustowości 100 Mb/s (połączenie bezpośrednie z siecią POZMAN).
Dyrektorem, niezmiennie od października 1989 roku, jest mgr inż. Ryszard Pyssa, absolwent Technikum Kolejowego.

</doc>
<doc id="1548318" url="https://pl.wikipedia.org/wiki?curid=1548318" title="Zasada memoriału">
Zasada memoriału



</doc>
<doc id="1548320" url="https://pl.wikipedia.org/wiki?curid=1548320" title="Sex on Fire">
Sex on Fire

Sex on Fire – pierwszy singel z czwartego studyjnego albumu grupy Kings of Leon "Only by the Night". Został wydany we wrześniu 2008.
Lista utworów.
7" płyta winylowa:
CD:

</doc>
<doc id="1548326" url="https://pl.wikipedia.org/wiki?curid=1548326" title="Serhij Serebrennikow">
Serhij Serebrennikow

Serhij Ołeksandrowycz Serebrennikow, ukr. Сергій Олександрович Серебренніков, ros. Сергей Александрович Серебренников, "Siergiej Aleksandrowicz Sieriebriennikow" (ur. 1 września 1976 w Ułan Ude, Rosyjska FSRR) – ukraiński piłkarz pochodzenia rosyjskiego, grający na pozycji centralnego pomocnika, reprezentant Ukrainy, trener piłkarski. Do 1999 posiadał obywatelstwo rosyjskie.
Kariera piłkarska.
Kariera klubowa.
Jako 16 latek przyjechał z syberyjskiego miasta Ułan Ude do Moskwy, gdzie wstąpił do szkoły sportowej. Podczas 5 lat nauki występował w klubach Szynnik Jarosław, Wympieł Rybińsk i Dinamo Wołogda. Na niego, Artema Jaszkina i Siergieja Kormilcewa zwrócili uwagę skauci Dynama Kijów. Tak trójka młodych rosyjskich piłkarzy w 1999 otrzymała ukraińskie obywatelstwo i przyjechała do Kijowa. W Dynamo nikt z nich nie zrobił wielkiej kariery. Serebrennikow zdobył Mistrzostwo Ukrainy w sezonach 1998/99, 1999/00 i 2000/01 oraz krajowy puchar w sezonach 1998/99 i 1999/00. W 2002 podpisał kontrakt z belgijskim Club Brugge. Z klubem zdobył Mistrzostwo Belgii w sezonach 2002-03 i 2004-05 oraz Puchar Belgii w 2004. Otrzymywał często kontuzje przez co mało grał na boisku. W 2005 został wypożyczony najpierw do Sporting Charleroi, a w 2006 do Cercle Brugge. W 2007 podpisał nowy 4 letni kontrakt z klubem Cercle Brugge. Od lata 2011 do grudnia 2013 występował w KSV Roeselare, a w styczniu 2014 postanowił zakończyć karierę piłkarską.
Kariera reprezentacyjna.
W latach 2001–2006 wystąpił w 12 meczach ukraińskiej reprezentacji, strzelając 1 gola.
Kariera trenerska.
Latem 2011 został piłkarzem KSV Roeselare, w którym powierzono jemu również funkcje głównego trenera. 22 maja 2014 opuścił Roeselare.

</doc>
<doc id="1548335" url="https://pl.wikipedia.org/wiki?curid=1548335" title="Zasada istotności">
Zasada istotności

Zasada istotności – zasada, według której wszystkie zdarzenia wpływające znacząco na działalność i sytuację finansową jednostki powinny być wykazane w sprawozdaniu finansowym. Jeśli natomiast ich waga jest nieznaczna, można je księgować w sposób uproszczony i pomijać w sprawozdaniu, o ile nie zniekształca to obrazu sytuacji majątkowo-finansowej danego podmiotu gospodarczego. Zasada istotności została uregulowana w art. 4 ust.4 Ustawy o rachunkowości:
"Jednostka może w ramach przyjętych zasad (polityki) rachunkowości stosować uproszczenia, jeżeli nie wywiera to istotnie ujemnego wpływu na realizacje obowiązku określonego w ust. 1."

</doc>
<doc id="1548336" url="https://pl.wikipedia.org/wiki?curid=1548336" title="Randy Jackson (ur. 1961)">
Randy Jackson (ur. 1961)

Randy Jackson, właśc. Steven Randall Jackson (ur. 29 października 1961 w Gary) – amerykański piosenkarz i muzyk. Należał do rodzinnego zespołu The Jacksons, oficjalnie od 1975 roku. Nazywano go „Little Randy” - w rodzeństwie młodsza od niego jest tylko siostra Janet. Jego starszym bratem był Michael Jackson. Randy Jackson jest współautorem singla „Shake Your Body” z albumu "Destiny". Jego ważne partie wokalne można usłyszeć w takich piosenkach jak „Can You Feel It” z płyty "Triumph", „One More Chance” i „The Hurt” z albumu "Victory" oraz „Nothin'” z longplaya "2300 Jackson Street". Wraz z własnym zespołem wydał płytę "Randy and the Gypsys" (1989). W 1980 został poważnie ranny w wypadku samochodowym. Jest rozwiedziony. W sumie ma czworo dzieci.
W czerwcu 2010 był hospitalizowany z powodu lekkiego zawału serca.

</doc>
<doc id="1548344" url="https://pl.wikipedia.org/wiki?curid=1548344" title="Stanisław Śliwiński (prawnik)">
Stanisław Śliwiński (prawnik)

Stanisław Śliwiński (ur. 25 września 1887 we Lwowie, zm. 25 sierpnia 1959 w Warszawie) – polski prawnik, profesor postępowania karnego.
Życiorys.
Urodził się w rodzinie Antoniego i Rozalii z Jakimków. Ukończył szkołę powszechną i gimnazjum we Lwowie, a następnie Uniwersytet Lwowski (w 1909). Na tej samej uczelni obronił doktorat w 1910 roku. Następnie odbył aplikację sądową i został sędzią w Kałuszu (w II Rzeczypospolitej w województwie stanisławowskim). Następnie był sędzią w Dąbrowie Górniczej, Częstochowie, a w latach 1923–1939 był sędzią Sądu Najwyższego.
Na początku lat 20. był konsultantem prawnym Ministerstwa Sprawiedliwości. Od 1925 roku był członkiem Komisji Kodyfikacyjnej. Był jednym z autorów projektu kodeksu postępowania karnego z 1928, a także kodeksu karnego z 1932.
Od 1922 wykładał na Wydziale Prawa Uniwersytetu Warszawskiego. Od 10 marca 1939 był na nim profesorem zwyczajnym prawa karnego i postępowania karnego, obejmując katedrę prawa karnego po Wacławie Makowskim. W czasie okupacji wykładał na tajnym Wydziale Prawa UW. Przygotował wówczas skrypt "Prawo karne". Po powstaniu warszawskim wysiedlony wykładał na Uniwersytecie Jagiellońskim, a po wyzwoleniu powrócił na Uniwersytet Warszawski jako kierownik Katedry Prawa i Postępowania Karnego (od 1950 Katedry Postępowania Karnego). W latach akademickich 1946–1947 i 1950–1951 był dziekanem Wydziału Prawa.
W latach 1956–1959 był kierownikiem Zakładu Prawa Karnego Instytutu Nauk Prawnych Polskiej Akademii Nauk, a w latach 1957–1958 dyrektorem Instytutu.
Od 1947 był członkiem korespondentem, a od 1950 członkiem rzeczywistym Towarzystwa Naukowego Warszawskiego. W 1952 został członkiem korespondentem PAN, a w 1958 członkiem rzeczywistym.
Uczniami profesora Śliwińskiego byli m.in. profesorowie Stefan Kalinowski, Alfred Kaftal i Andrzej Murzynowski. Pochowany w Warszawie na cmentarzu Powązkowskim (kwatera 238-6-16).

</doc>
<doc id="1548347" url="https://pl.wikipedia.org/wiki?curid=1548347" title="Mowa zależna">
Mowa zależna



</doc>
<doc id="1548350" url="https://pl.wikipedia.org/wiki?curid=1548350" title="Cencio de Gregorio">
Cencio de Gregorio

Cencio de Gregorio (zm. 1157) – włoski kardynał.
Życiorys.
Urodził się w Rzymie i za pontyfikatu Eugeniusza III był niższym urzędnikiem w kurii papieskiej. Ten sam papież w marcu 1151 mianował go kardynałem diakonem S. Maria in Aquiro. W lutym 1152 został promowany do rangi prezbitera S. Lorenza in Lucina, a w kwietniu 1154 roku wybrano go na biskupa diecezji suburbikarnej Porto e Santa Rufina. Uczestniczył w papieskiej elekcji 1153 i papieskiej elekcji 1154. Na przełomie 1154/55 był jednym z legatów Adriana IV negocjujących z cesarzem Fryderykiem I odnowienie traktatu sojuszniczego z Konstancji z 1153. Sygnował bulle papieskie między 30 marca 1151 a 13 czerwca 1157; wkrótce po tej ostatniej dacie zmarł.

</doc>
<doc id="1548355" url="https://pl.wikipedia.org/wiki?curid=1548355" title="Lap-cheong">
Lap-cheong

Lap cheong () – mocno wysuszone kiełbaski, najczęściej wieprzowe, o wysokiej zawartości tłuszczu, zwykle wędzone, doprawione cukrem i różnymi przyprawami. Składnik wielu dań w południowych Chinach.

</doc>
<doc id="1548357" url="https://pl.wikipedia.org/wiki?curid=1548357" title="Nowe Państwo">
Nowe Państwo



</doc>
<doc id="1548360" url="https://pl.wikipedia.org/wiki?curid=1548360" title="Bedri Spahiu">
Bedri Spahiu

Bedri Spahiu (ur. 13 lipca 1906 w Gjirokastrze, zm. 11 stycznia 1998 w Tiranie) – albański komunista, oficer i więzień polityczny.
Życiorys.
Pochodził z ubogiej rodziny wyznania bektaszyckiego, był synem Sinana Spahiu. W dzieciństwie ojciec wyemigrował do Turcji wraz z synem, w Stambule Bedri ukończył szkołę prowadzoną przez Włochów. W 1923 ukończył szkołę średnią w Szkodrze. W 1927 powrócił do Tirany, gdzie podjął naukę w szkole artylerii. Z uwagi na prowadzoną w szkole działalność wywrotową został z niej wyrzucony i uwięziony. Karę odbywał do 1935. Po uwolnieniu podjął pracę w handlu. Po agresji włoskiej na Albanię w 1939 wstąpił do Albańskiej Partii Faszystowskiej, w której działał do 1940. Po utworzeniu Komunistycznej Partii Albanii w listopadzie 1941 wszedł w skład Tymczasowego Komitetu Centralnego, kierującego działalnością partii. W imieniu partii zajął się organizowaniem ruchu oporu w rejonie Gjirokastry. W 1944 walczył w rejonie Gjirokastry z oddziałami niemieckiej 1 Dywizji Górskiej SS, wyróżniając się odwagą.
Po 1944 szybko awansował w strukturach władzy. Początkowo objął tekę ministra odbudowy, ale już w 1946 otrzymał awans na stopień generała-majora i objął stanowisko Prokuratora Generalnego, odpowiadając za organizowanie procesów pokazowych do sądzenia opozycji, a od 1948 także spraw sądowych dotyczących działaczy partyjnych wysokiego szczebla m.in. Koçiego Xoxe.
W 1952 objął stanowisko ministra edukacji i wicepremiera. Od 1945 deputowany do Zgromadzenia Ludowego (alb. "Kuvendi Popullor") w 1948 znalazł się w jego prezydium.
Od 1948 był członkiem Komitetu Centralnego Albańskiej Partii Pracy. Po wygłoszeniu krytyki Envera Hodży na plenum KC w czerwcu 1955 został uznany za rewizjonistę. Dwa tygodnie później został zatrzymany, a następnie usunięty z partii i internowany wraz z rodziną w Elbasanie. Aresztowany 1 czerwca 1957. 18 kwietnia 1958 został skazany na 25 lat więzienia i konfiskatę majątku. Karę odbywał początkowo w Kaninie koło Wlory, a od stycznia 1958 w Tiranie. Uwolniony z więzienia w październiku 1974, wkrótce potem został ponownie internowany w Selenicy, gdzie pozostawał do 10 maja 1990.
6 czerwca 1991 na łamach pisma „Republika” Spahiu opublikował tekst, w którym przeprosił za swoje działania w czasie, kiedy pełnił urząd prokuratora i przyznał, że wstydzi się tego, co robił w przeszłości.
Był żonaty (żona Nedo), miał troje dzieci (dwóch synów i córkę).

</doc>
<doc id="1548364" url="https://pl.wikipedia.org/wiki?curid=1548364" title="Łomo">
Łomo

Łomo (ОАО «ЛОМО́») – Leningradzkie zjednoczenie optyczno-mechaniczne im. W. I. Lenina, rosyjska kompania, zajmująca się produkcją instrumentów optyczno-mechanicznych i optyczno-elektronicznych w ZSRR i Rosji. Jedno z najstarszych i największych sowieckich optyczno- mechanicznych przedsiębiorstw, trzykrotnie odznaczone nagrodą Lenina. W czasach sowieckich w ŁOMO i powiązanych z nim przedsiębiorstwach pracowało ponad 100 tys. ludzi. Dziś w pełni sprywatyzowane, działalnością produkcyjną praktycznie się nie zajmuje. Przetrwała produkcja w minimalnym wymiarze pojedynczych instrumentów optycznych i osprzętu.
Historia.
Przedsiębiorstwo rozpoczęło swoją działalność w 1924 roku jako «Towarzystwo Zakładów Optyczno-Mechanicznych» (ros. ТОМП /TOMP/), w której skład wchodziło kilka niewielkich zakładów i manufaktur.
29 grudnia 1929 roku decyzją Rady Pracy i Obrony ZSRR, TOMP został zreorganizowany i w jego skład weszły Izumskie i Leningradzkie zakłady obróbki szkła optycznego, a także Nowosybirski Zakład Mechaniki Precyzyjnej. To nowe zjednoczenie Otrzymało nazwę «Ogólnozwiązkowe Towarzystwo Zakładów Optyczno-Mechanicznych» (ros. ВТОМП /WTOMP/). W 1930 roku WTOMP znów zmienił nazwę na «Ogólnozwiązkowe Zjednoczenie Przemysłu Optyczno-Mechanicznego» (ros. ВООМП /WOOMP/). W tym właśnie 1930 roku przedsiębiorstwo zostało znów przemianowane na «Państwowy Zakład Optyczno-Mechaniczny» (ros. ГОМЗ /GOMZ/).
Od 1962 roku — funkcjonowało jako «Leningradzkie Zjednoczenie Optyczno-Mechaniczne» (ros. ЛОМО /ŁOMO/). Od momentu powstania ŁOMO w jego skład weszły:
W latach 1962-1965 zakład nazywał się ŁOOMP «ЛООМП» (Leningradzkie Zjednoczenie Przedsiębiorstw Optyczno-Mechanicznych).
W 1993 roku ŁOMO zostało sprywatyzowane i zyskało nazwę ŁOMO S.A. (ОАО «ЛОМО»), właścicielami którego stało się ponad 16 tys. akcjonariuszy. Obecnie w spółce ŁOMO pracuje 3,5 tys. pracowników.

</doc>
<doc id="1548372" url="https://pl.wikipedia.org/wiki?curid=1548372" title="Mehbooba">
Mehbooba

Mehbooba – bollywoodzki dramat miłosny z 2008 roku z wątkiem trójkąta miłosnego przedstawianego przez Ajay Devgana, Sanjay Dutta i Manishę Koirala. Film został wyreżyserowany i wyprodukowany według własnego scenariusza przez Afzal Khana, który od debiutu w 1997 roku milczał przez 11 lat. Zakończenie tego filmu zajęło mu 8 lat. Tematem filmu jest dramat miłości, krzywdy i zazdrości rozgrywany między trzema osobami. Jednym z jego bohaterów jest ktoś, kto bawi się miłością innych szukając tylko przyjemności z ich ciał. Do czasu, gdy sam pokocha i zapragnie być kochany. Drugi z bohaterów marzy o miłości, tęskni za nią i znajduje jej ucieleśnienie w bohaterce. Jej samej raz zranionej w miłości trudno przyjąć kolejną miłość, odpowiedzieć na nią wbrew urazom z przeszłości.
Opis fabuły.
Malarz Karan Dharival (Ajay Devgan) "ściga" w Budapeszcie kobietę, której obraz od dawna pojawiał się w jego snach, którą od dawna odtwarza w swoich portretach. Zakochany nie może zrozumieć, dlaczego Varsha (Manisha Koirala) tak bardzo wzbrania się przed jego miłością. Z jej opowieści dowiaduje się, że Varsha odrzuca go czując się niegodna jego uczuć. Opowiada mu, że uciekła do Europy z Nowego Jorku od przeszłości, którą uznaje za swoją hańbę. Zaręczyła się w Ameryce z playboyem Sharavanem (Sanjay Dutt), który uważał, że kobieta jest po to, aby sycić jego zmysły. Naiwna Varsha dała się zwieść odgrywanym przez niego pozorom miłości. Czując się kochana i związana obietnicą małżeństwa oddała mu się. I została porzucona. Nieszczęście Varshy czyni ją Karanowi jeszcze bliższą. Liczy, że może uleczyć swoją miłością jej zranione serce. Wzruszona okazanym jej uczuciem Varsha zgadza się zostać jego żoną. Uszczęśliwiony Karan wyjeżdża do Radżastanu, aby tam z rodziną przygotować zaręczyny w pałacu maharadżów. Wśród niecierpliwie czekającej na przyjazd Varshy rodziny znajduje się ukochany starszy brat Karana - Shravan.
Muzyka i piosenki.
Twórcą trochę staromodnej muzyki jest weteran kompozycji filmowych Ismail Darbar. 

</doc>
<doc id="1548373" url="https://pl.wikipedia.org/wiki?curid=1548373" title="Flammulina filiformis">
Flammulina filiformis

Flammulina filiformis, popularnie znane jako – gatunek grzybów z rodziny obrzękowcowatych ("Physalacriaceae"). Ich drobne białe owocniki o długich nóżkach i delikatnym aromacie są uzyskane w wyniku specjalnej hodowli. Do niedawna uważano, że enoki dzieliły gatunek z europejskimi grzybami "Flammulina velutipes", ale sekwencjonowanie DNA wykazało, że są to dwa różne gatunki. 
Taksonomia.
Gatunek "Flammulina filiformis" został pierwotnie opisany w Chinach w 2015 roku jako odmiana "F. velutipes", w oparciu o analizę sekwencji ITS. Dalsze badania molekularne analizujące różne sekwencje wykazały, że "F. filiformis" i "F. velutipes" należy uznać za odrębne gatunki. 
Zastosowania.
Grzyby enoki są uprawiane w Chinach od ok 800 n.e. i popularne w kuchniach Azji Wschodniej. Nie wymagają długotrwałego gotowania i mogą być stosowane m.in. do zup i smażenia. Są częstym składnikiem potrawy o nazwie nabe-mono. Sprzedaje się je w sklepach z orientalną żywnością.

</doc>
<doc id="1548374" url="https://pl.wikipedia.org/wiki?curid=1548374" title="Bogi Lokin">
Bogi Lokin



</doc>
<doc id="1548375" url="https://pl.wikipedia.org/wiki?curid=1548375" title="Bogi Loekin">
Bogi Loekin



</doc>
<doc id="1548378" url="https://pl.wikipedia.org/wiki?curid=1548378" title="Juliusz (biskup Palestriny)">
Juliusz (biskup Palestriny)

Juliusz (zm. w październiku 1164) – kardynał.
Życiorys.
O jego życiu przed promocją kardynalską, która miała miejsce prawdopodobnie w maju 1144 za pontyfikatu Lucjusza II, nie wiadomo nic. Między 28 maja 1144 a 3 października 1158 sygnował bulle papieskie jako kardynał prezbiter San Marcello, a między 1 stycznia 1159 a 30 września 1161 jako biskup Palestriny. W 1156 wraz z dwoma innymi kardynałami wynegocjował traktat benewencki, kończący konflikt papiestwa z królem Sycylii Wilhelmem I i zapoczątkowujący sojusz Stolicy Apostolskiej z tym władcą. W trakcie podwójnej elekcji w 1159 poparł wybór papieża Aleksandra III i w następnych latach służył mu najpierw jako legat na Węgrzech (1160–61), a potem jako wikariusz w Rzymie (1161–64). Na Węgrzech uzyskał uznanie ze strony tamtejszego Kościoła i monarchii dla Aleksandra III. Zmarł w Rzymie.

</doc>
<doc id="1548385" url="https://pl.wikipedia.org/wiki?curid=1548385" title="Marschacht">
Marschacht

Marschacht – miejscowość i gmina położona w centralnej części gminy zbiorowej (niem. "Samtgemeinde") Elbmarsch w niemieckim kraju związkowym Dolna Saksonia, w powiecie Harburg. Siedziba administracji gminy zbiorowej Elbmarsch.
Położenie geograficzne.
Marschacht leży ok. 30 km na południowy wschód od Hamburga i ok. 10 km na północny wschód od Winsen (Luhe), nad Łabą. Gmina leży pomiędzy gminami Tespe od wschodu i Drage od zachodu. Dokładnie po drugiej północnej stronie Łaby leży miasto Geesthacht, które należy już do powiatu Herzogtum Lauenburg w kraju związkowym Szlezwik-Holsztyn.
Dzielnice gminy.
W skład gminy Marschacht wchodzą następujące dzielnice: Eichholz, Marschacht, Niedermarschacht, Obermarschacht, Oldershausen i Rönne.

</doc>
<doc id="1548386" url="https://pl.wikipedia.org/wiki?curid=1548386" title="Arteria thoracica interna">
Arteria thoracica interna



</doc>
<doc id="1548389" url="https://pl.wikipedia.org/wiki?curid=1548389" title="Tętnica sutkowa wewnętrzna">
Tętnica sutkowa wewnętrzna



</doc>
<doc id="1548391" url="https://pl.wikipedia.org/wiki?curid=1548391" title="Ofelia (obraz Johna Everetta Millais’a)">
Ofelia (obraz Johna Everetta Millais’a)

Ofelia – obraz olejny autorstwa Johna Everetta Millais’a powstały w latach 1851–1852 i przechowywany w Tate Britain. Jest jednym z najsłynniejszych dzieł stworzonych w kręgu grupy prerafaelitów.
Autor zainspirował się "Hamletem" Szekspira. Obraz przedstawia tragiczną śmierć Ofelii dotkniętej obłędem i tonącej w strumieniu. Sceny tej nie ma w rzeczywistości w dramacie, odnoszą się do niej w rozmowie Królowa Gertruda i brat Ofelii, Laertes, w czwartym akcie. Królowa opowiada o tym, że Ofelia wpadła do strumienia zrywając kwiaty i tonęła powoli śpiewając przez cały czas.
Artysta malował elementy pejzażu w plenerze, postać Ofelii dopracowywał natomiast w swoim atelier. Modelką była Elizabeth Siddal, przyszła żona przyjaciela Millais’a – Dante Gabriela Rossettiego. Pozowała ubrana w haftowaną srebrną nicią suknię i zanurzona w wannie pełnej wody. Odbiło się to niekorzystnie na jej zdrowiu i wywołało furię ojca młodej dziewczyny, który zażądał od malarza zapłacenia rachunków za leki.
Część roślin przedstawionych na obrazie wspomniana jest w tekście literackim i uważa się, że mają one znaczenie symboliczne, np. wierzba płacząca pochylona nad Ofelią symbolizuje niespełnioną miłość, pokrzywa – cierpienie, stokrotka oznacza niewinność, fiołek natomiast wierność, czystość lub śmierć w młodym wieku. Millais namalował także kwiaty nie pojawiające się w dramacie, takie jak niezapominajka, bratek, miłek, mak i narcyz. Niektórzy dostrzegają w gąszczu roślinności ukryte przedstawienie czaszki. Można odczytywać ten fragment obrazu jako plamy światła i cienia na liściach, choć czaszka może oznaczać śmierć i niejako zapowiadać to, co zdarzy się za chwilę.

</doc>
<doc id="1548392" url="https://pl.wikipedia.org/wiki?curid=1548392" title="Arteria mammaria interna">
Arteria mammaria interna



</doc>
<doc id="1548396" url="https://pl.wikipedia.org/wiki?curid=1548396" title="Star Academy 1 (Francja)">
Star Academy 1 (Francja)

Star Academy 1 – pierwszy sezon francuskiego show telewizyjnego "Star Academy", produkowanego przez Endemol. Program nadawany był we francuskiej stacji telewizyjnej TF1. Trwał od 20 października 2001 roku do 12 stycznia 2002 roku. Celem programu było wykreowanie nowej gwiazdy. Szesnaścioro uczestników zamknięto na trzy miesiące w Akademii – pałacyku pod Paryżem, gdzie pod okiem nauczycieli m.in. śpiewu, tańca, ekspresji scenicznej, kształcili się na przyszłe gwiazdy. Co tydzień jedno z nich, w nadawanych na żywo koncertach, odpadało z programu. Prezenterem, podobnie jak w kolejnych edycjach, był Nikos Aliagas. Dyrektorką Akademii została Alexia Laroche-Joubert, zaś tak zwanym "parrain", czyli gwiazdą wspierającą uczniów akademii w ich staraniach o zostanie gwiazdą, został Florent Pagny. Zwyciężczynią tej edycji została 19-letnia wówczas Jenifer Bartoli.
Przebieg sezonu- nominacje i eliminacje.
Poniższa lista przedstawia nominacje w poszczególnych tygodniach. Uczestnik uratowany przez widzów zaznaczony jest "kursywą". Uczestnik uratowany przez pozostałych uczestników nie posiada osobnego zaznaczenia. Uczestnik wyeliminowany zaznaczony jest przekreśleniem.
W specjalnym tournée, które miało być nagrodą dla najlepszych uczestników wzięli udział: Jenifer, Mario, Jean-Pascal, Patrice, Olivia, Jessica, Carine, Djalil, François i Grégory.

</doc>
<doc id="1548398" url="https://pl.wikipedia.org/wiki?curid=1548398" title="Anjeza Shahini">
Anjeza Shahini

Anjeza Shahini (ur. 4 maja 1987 w Tiranie) – albańska wokalistka.
Zwyciężczyni pierwszej edycji programu "Ethes e se premtes mbrema" (2003). Zdobywczyni pierwszej nagrody na "Festivali i Këngës" (2004) i dwukrotnie drugiej nagrody na kolejnych edycjach festiwalu (2010, 2013). Reprezentantka Albanii z utworem „The Image of You” w 49. Konkursie Piosenki Eurowizji (2004), w którym zajęła 7. miejsce zdobywając 106 punktów. Zdobywczyni nagrody specjalnej na Festiwalu Pieśni Magicznej ("Kënga Magjike 2007"). Uczestniczka konkursu Top Fest 2011.

</doc>
<doc id="1548401" url="https://pl.wikipedia.org/wiki?curid=1548401" title="Akademia Handlowa w Krakowie">
Akademia Handlowa w Krakowie



</doc>
<doc id="1548403" url="https://pl.wikipedia.org/wiki?curid=1548403" title="Witold Chomicz">
Witold Chomicz

Witold Chomicz (ur. 1 listopada 1910 w Kijowie, zm. 15 marca 1984 w Krakowie) – polski malarz i grafik.
Życiorys.
Od 1934 wykładowca w Państwowym Instytucie Sztuk Plastycznych, a od 1950 profesor w Akademii Sztuk Pięknych w Krakowie. Kształcił się w Krakowie, Warszawie i Pradze. Interesowała go przede wszystkim grafika użytkowa, głównie książkowa. Wykształcił wielu wybitnych iluminatorów. Malował również obrazy olejne, tworzył drzeworyty, plakaty i projekty witraży. Inspirował się sztuką ludową i krakowskim folklorem. Był członkiem jury konkursu szopek krakowskich.

</doc>
<doc id="1548411" url="https://pl.wikipedia.org/wiki?curid=1548411" title="Hotseat">
Hotseat



</doc>
<doc id="1548420" url="https://pl.wikipedia.org/wiki?curid=1548420" title="Rekamiera">
Rekamiera

Rekamiera lub recamiera - szezlong z dwoma wysokimi oparciami wzdłuż krótszych boków, charakterystyczny dla meblarstwa okresu empire'u.
Nazwa pochodzi od nazwiska przedstawionej na portrecie J.L. Davida pani J.F. Récamier, spoczywającej na takim właśnie meblu.

</doc>
<doc id="1548422" url="https://pl.wikipedia.org/wiki?curid=1548422" title="Parafia św. Jana Teologa w Dąbrowie Białostockiej">
Parafia św. Jana Teologa w Dąbrowie Białostockiej

Parafia św. Jana Teologa – parafia prawosławna w Dąbrowie Białostockiej, w dekanacie Sokółka diecezji białostocko-gdańskiej.
Na terenie parafii funkcjonuje 1 cerkiew:
Historia.
Prawosławni mieszkańcy Dąbrowy Białostockiej należeli początkowo do parafii w Jacznie. Jesienią 1983 r. rozpoczęto w mieście budowę cerkwi, według projektu Jerzego Kuźmienki. Niespełna 2 lata później (22 sierpnia 1985 r.) arcybiskup białostocki i gdański Sawa erygował w Dąbrowie Białostockiej samodzielną parafię. 1 września 1985 r. w podziemiach budowanej cerkwi służono pierwszą Boską Liturgię. W 1989 r. założono cmentarz parafialny, poświęcony 21 maja przez arcybiskupa Sawę oraz metropolitę nowosybirskiego i barnaułskiego Gedeona. W 1990 r. rozpoczęto budowę plebanii, którą oddano do użytku i wyświęcono w 1993 r. 1 października 1995 r. arcybiskup Sawa dokonał konsekracji cerkwi parafialnej.
Liczba wiernych i zasięg terytorialny.
W 2017 r. parafia liczyła 750 osób zamieszkujących miejscowości: Dąbrowa Białostocka, Kropiwno, Szuszalewo, Jałowo, Stock, Różanystok, Mościcha, Grodziszczany, Ostrowie, Sadek, Bierwicha, Siekierka, Słomianka i Lipsk.

</doc>
<doc id="1548423" url="https://pl.wikipedia.org/wiki?curid=1548423" title="Maria Skowrońska">
Maria Skowrońska

Maria Skowrońska (ur. 1948 w Olsztynie, zm. 16 listopada 2022) – polska malarka, profesor ASP w Gdańsku. 
Życiorys.
W latach 1966–1972 studiowała w gdańskiej PWSSP (ASP) na Wydziale Malarstwa. Dyplom w pracowni prof. Stanisława Borysowskiego w 1972 r. Pracowała na stanowisku profesora nadzwyczajnego (tytuł profesora uzyskała w 1998 r.), prowadziła Pracownię Podstaw Rysunku i Malarstwa na Wydziale Malarstwa i Grafiki.
Wystawy indywidualne (do 2001 r.):
Nagrody i wyróżnienia (do 1993 r.):

</doc>
<doc id="1548433" url="https://pl.wikipedia.org/wiki?curid=1548433" title="Poudreuse">
Poudreuse

Poudreuse lub pudreza – odmiana toaletki, która pojawiła się w XVII w. i była w użyciu przez cały wiek XVIII. 
Mebel ten występował najczęściej w formie prostokątnego stolika z rozkładanym na boki blatem i odkładanym lustrem w środkowej części oraz z licznymi szufladkami i przegródkami. Służył do przechowywania przyborów do pudrowania twarzy oraz powszechnie używanych w tym okresie białych peruk. 

</doc>
<doc id="1548436" url="https://pl.wikipedia.org/wiki?curid=1548436" title="Visací zámek">
Visací zámek

Visací zámek – zespół punk-rockowy istniejący na czeskiej scenie nieprzerwanie od 1982 r. Uważany za najstarszą czeską punkową legendę. Od chwili powstania grupa gra w niezmienionym składzie. Na wysoką popularność zespołu w Czechach i na Słowacji składa się wiele czynników. Jednym z nich są nietuzinkowe teksty Jana Hauberta, który w 2005 roku z powodzeniem zadebiutował na czeskiej scenie literackiej pisząc zarówno poezję („Wiersze” ("Básně") – 2005), jak i prozę („Orka głęboka” ("Hluboká orba") – 2007). Uwagę zwraca także niecodzienna choreografia koncertów, szczególnie jubileuszowych. 
O zespole krąży wiele legend, jak choćby jedna z nich, odnosząca się do początków jego istnienia. Mianowicie członkowie nieistniejącej jeszcze wtedy grupy mieli rozpowiadać wieść o rzekomo najlepszej punkowej grupie w Pradze i całych Czechach o nazwie Visací zámek. Ostatecznie ta fama stała się już tak znana, że nie pozostało im nic innego, niż założyć zespół.
Innym, nie tak starym mitem była informacja o wpisaniu zespołu na listę zabytków UNESCO (rzekomo razem z U2) dzięki istnieniu 25 lat w tym samym składzie.
Zespół często koncertuje, głównie w Czechach i na Słowacji.

</doc>
<doc id="1548437" url="https://pl.wikipedia.org/wiki?curid=1548437" title="Akcje uprzywilejowane">
Akcje uprzywilejowane



</doc>
<doc id="1548440" url="https://pl.wikipedia.org/wiki?curid=1548440" title="Droga liter">
Droga liter

Droga liter (tyt. oryg. Udha e shkronjave) – albański film fabularny z roku 1978 w reżyserii Vladimira Priftiego, na motywach opowiadania Dhimitra Shuteriqiego - "Buka dhe thika" (Chleb i nóż).
Opis fabuły.
Nauczyciel i działacz narodowy, Dhaskal Todri wraz z towarzyszącym mu Tunxhim wraca do Albanii niosąc czcionki, które posłużą do wydrukowania pierwszych elementarzy w języku albańskim. W jednym z zajazdów (hanów) spotyka nieznanego mu księdza, który chce mu towarzyszyć w dalszej drodze. Ksiądz, wysłany przez arcybiskupa zabija nauczyciela, aby nie dopuścić do realizacji jego misji. Tunxhi w rewanżu zabija księdza i postanawia sam dostarczyć czcionki do miejsca przeznaczenia.

</doc>
<doc id="1548441" url="https://pl.wikipedia.org/wiki?curid=1548441" title="Éric Mouloungui">
Éric Mouloungui

Éric Mouloungui (ur. 1 kwietnia 1984 w Port-Gentil) – gaboński piłkarz występujący na pozycji pomocnika lub napastnika, reprezentant Gabonu w latach 2005–2013.
Kariera klubowa.
Mouloungui rozpoczął karierę piłkarską w AS Mangasport. W 2000 roku zadebiutował w pierwszej lidze gabońskiej i grał w niej przez dwa lata. Wtedy też wyjechał do Francji i został graczem w RC Strasbourg, skąd został natychmiast wypożyczony do piątoligowego ASPV Strasbourg. W Ligue 1 zadebiutował 29 stycznia w przegranym 1:2 wyjazdowym meczu z CS Sedan. Walczył o miejsce w ataku Strasbourga m.in. z Mamadou Niangiem i Danielem Ljuboją. Pierwszego gola w lidze francuskiej zdobył w sierpniu 2003 roku w spotkaniu z AJ Auxerre (2:3). Jednakże potem, od 2004 do końca 2005 roku, nie potrafił wywalczyć miejsca w składzie Racingu i występował jedynie w rezerwach tej drużyny. W 2006 roku został wypożyczony do drugoligowego FC Gueugnon, ale po pół roku wrócił do Strasbourga i był jego najlepszym strzelcem w sezonie 2006/07, przyczyniając się do awansu do Ligue 1. W sezonie 2007/08 zdobył 3 bramki, a Strasbourg spadł do Ligue 2. Łącznie dla tego klubu rozegrał 84 mecze i strzelił 17 goli.
Latem 2008 roku Mouloungui przeszedł za dwa miliony euro do OGC Nice. W nim po raz pierwszy wystąpił 16 sierpnia tegoż roku w spotkaniu z AS Nancy, wygranym przez „Les Aiglons” 2:1. W 2013 roku trafił na wypożyczenie do Śląska Wrocław z arabskiego Al-Wahda Abu Zabi. 30 maja 2013 strzelił swoją pierwszą bramkę przeciwko Lechowi Poznań ustalając wynik meczu (1:1). W 2014 roku grał w chińskim Shenyang Zhongze, a w 2015 roku przeszedł do CF Mounana. W latach 2016–2019 występował we francuskich klubach AS Béziers i Villefranche Saint-Jean Beaulieu FC, po czym zakończył karierę zawodniczą.
Kariera reprezentacyjna.
W latach 2005–2013 rozegrał 36 spotkań w reprezentacji Gabonu, w których zdobył 6 bramek.

</doc>
<doc id="1548442" url="https://pl.wikipedia.org/wiki?curid=1548442" title="Eric Mouloungui">
Eric Mouloungui



</doc>
<doc id="1548446" url="https://pl.wikipedia.org/wiki?curid=1548446" title="Tętnica osierdziowo-przeponowa">
Tętnica osierdziowo-przeponowa

Tętnica osierdziowo-przeponowa (łac. "arteria pericardiacophrenica") - najczęściej gałąź tętnicy piersiowej wewnętrznej, rzadziej (10%) odchodzi od gałęzi grasiczych tej tętnicy, wyjątkowo - bezpośrednio od tętnicy podobojczykowej (&lt; 1%). Biegnie ku dołowi wraz z nerwem przeponowym, do przodu od korzenia płuca, na powierzchni bocznej osierdzia, do przepony. Na przeponie zespala się z pozostałymi tętnicami odżywiającymi ten mięsień. Na przebiegu oddaje gałęzie do grasicy, węzłów chłonnych, osierdzia, opłucnej śródpiersiowej oraz oskrzeli.

</doc>
<doc id="1548447" url="https://pl.wikipedia.org/wiki?curid=1548447" title="Arteria pericardiacophrenica">
Arteria pericardiacophrenica



</doc>
<doc id="1548448" url="https://pl.wikipedia.org/wiki?curid=1548448" title="Pudreza">
Pudreza



</doc>
<doc id="1548453" url="https://pl.wikipedia.org/wiki?curid=1548453" title="Károly Kaán">
Károly Kaán

Károly Kaán (ur. 12 lipca 1867 w Nagykanizsy na Węgrzech, zm. 28 stycznia 1940 r. w Budapeszcie) – węgierski leśnik, długoletni funkcjonariusz węgierskiej administracji leśnej, rzecznik racjonalnego wykorzystania i ochrony lasów, pionier ochrony przyrody, działacz turystyczny.
Po ukończeniu bańskoszczawnickiej Akademii Górniczej i Leśnej w 1889 r. wstąpił do służby w zarządzie węgierskich Lasów Państwowych w Bańskiej Bystrzycy. W 1890 r. zdał państwowy egzamin leśny, w 1892 r. został aspirantem leśnym, a w 1895 r. – leśniczym. W 1898 r. podczas długiej studyjnej podróży odwiedził uniwersytet w Karlsruhe, zapoznał się z gospodarką w lasach Badenii, Schwarzwaldu, Bawarii, Wirtembergii i Szwajcarii, a także Galicji i Bukowiny. Po powrocie 29 kwietnia 1899 r. zawarł w Bańskiej Bystrzycy związek małżeński z Margitą Raabovą, pochodzącą z rodziny o tradycjach leśniczych z okolic Zwolenia. Tu również urodziły się trzy ich córki. W roku 1899 rozpoczął stałą współpracę z węgierskim czasopismem o tematyce leśniczej ("Erdészeti lapok"), w którym do 1939 r. ukazało się ok. 90 jego artykułów.
W 1901 r. został mianowany na stopień nadleśniczego. W gospodarstwie leśnym kładł nacisk na stałą pielęgnację lasu oraz na zalesianie nieużytków. Dbał o rozwój i utrzymanie dróg leśnych. Walczył o równoprawne traktowanie inżynierów leśników z inżynierami innych profesji. Był także inicjatorem założenia w 1895 r. pierwszych rezerwatów przyrody na terenie dzisiejszej Słowacji, którymi były rezerwaty "Slovenská Ľupča – Ponická Huta" (dziś rezerwat przyrody Ponická dúbrava) oraz "Slovenská Ľupča – Polesie Šalková" (dziś rezerwat przyrody Príboj), a w 1913 r. istniejących do dziś rezerwatów Dobročský prales i Badínsky prales. 
W 1908 r. został przeniesiony do Budapesztu, gdzie uzyskał stanowisko radcy leśnego (1909) a następnie głównego radcy leśnego (1912). W roku 1914 został powołany na komisarza pełnomocnego do spraw ochrony przyrody, a następnie pełnił odpowiedzialne funkcje w ministerstwie rolnictwa i leśnictwa, awansując aż do stanowiska sekretarza stanu. W Budapeszcie w 1909 r. wyszła jego praca pt. "Természeti emlékek fenntartása" ("Zachowanie zabytków przyrody"), w której opisał wiele najcenniejszych pamiątek przyrodniczych ówczesnych Węgier. W 1912 r. wydał tu biografię wybitnego leśnika, prekursora ochrony lasów w rejonie bańskobystrzyckim - Jozefa Dekreta-Matejovie ("Decrett József élete és erdögazdasági tevékenysége, 1774-1841"). Był również inicjatorem wzniesienia pierwszego pomnika J. Dekreta-Matejoviego w 1913 r. w Dolnym Jelencu (dziś w granicach Starých Hôr).
Od 1925 r. był na emeryturze, nie przerywając jednak działalności zmierzającej do ustanowienia na Węgrzech prawnych zasad ochrony przyrody. W 1931 r. również w Budapeszcie wydał obszerne studium pt. "Természetvédelem és a természeti emlékek" ("Ochrona przyrody i przyrodnicze pamiątki"), będące pierwszą całościową koncepcją ochrony przyrody na Węgrzech. Dzięki jego wieloletnim staraniom w 1935 r. została przyjęta ustawa pt. "Az erdöröl és a természetvédelemröl" ("O lesie i ochronie przyrody"). Na mocy tej ustawy w 1938 r. powstała węgierska Państwowa Rada Ochrony Przyrody, której pierwszym przewodniczącym został mianowany K. Kaán.
Karol Kaán był również zapalonym turystą i zaangażowanym działaczem turystycznym. W 1889 r. był jednym z członków założycieli powołanej w Bańskiej Bystrzycy sekcji Węgierskiego Towarzystwa Karpackiego, a następnie przez wiele lat sekretarzem jej zarządu.
Po śmierci pochowany został w Budapeszcie.
Nazwiskiem Karola Kaána została nazwana wieża widokowa, wzniesiona w latach 80. XX w. w zachodniej części Budapesztu, na szczycie wzgórza Nagy-Hárs (454 m n.p.m.) w grupie Wzgórz Budzińskich (zrekonstruowana w roku 2016).

</doc>
<doc id="1548454" url="https://pl.wikipedia.org/wiki?curid=1548454" title="Tętnica mięśniowo-przeponowa">
Tętnica mięśniowo-przeponowa

Tętnica mięśniowo-przeponowa (łac. "arteria musculophrenica") – boczna gałąź końcowa tętnicy piersiowej wewnętrznej. Od miejsca rozgałęzienia biegnie do tyłu od chrząstek siódmego – dziesiątego (czasami również jedenastego) żebra, w kierunku bocznym i ku tyłowi, bezpośrednio na przyczepach części żebrowej przepony. Na przebiegu oddaje gałęzie międzyżebrowe przednie (łac. "rami intercostales anteriores") do siódmego – dziesiątego (ew. jedenastego) międzyżebrza, o przebiegu analogicznym do identycznie nazywanych gałęzi tętnicy piersiowej wewnętrznej. Ostatecznie rozgałęzia się w przeponie i mięśniach bocznych brzucha.

</doc>
<doc id="1548455" url="https://pl.wikipedia.org/wiki?curid=1548455" title="Krzysztof Gliszczyński">
Krzysztof Gliszczyński

Krzysztof Gliszczyński (ur. 16 stycznia 1962 w Miastku) – polski malarz, rysownik, pedagog, profesor Akademii Sztuk Pięknych w Gdańsku.
Życiorys.
Studiował w gdańskiej PWSSP (ASP) w latach 1982–1987. Dyplom uzyskał w pracowni prof. Kazimierza Ostrowskiego w 1987 r. Na gdańskiej uczelni pracuje od 1987 r., prowadzi Pracownię Malarstwa na Wydziale Malarstwa. W latach 1995–2002 z grupą przyjaciół: Janem Buczkowskim, Dominiką Krechowicz, Maciejem Sieńkowskim i Krzysztofem Wróblewskim był współzałożycielem i współprowadzącym Galerię „Koło” w Gdańsku. W kadencji 2012–2016 prorektor ds. rozwoju i współpracy macierzystej uczelni.

</doc>
<doc id="1548456" url="https://pl.wikipedia.org/wiki?curid=1548456" title="Arteria musculophrenica">
Arteria musculophrenica



</doc>
<doc id="1548458" url="https://pl.wikipedia.org/wiki?curid=1548458" title="Liri Lushi">
Liri Lushi

Liri Lushi (ur. 1954 w Tiranie) - albańska aktorka i piosenkarka.
Życiorys.
W 1976 ukończyła studia na wydziale aktorskim Instytutu Sztuk w Tiranie. Po studiach rozpoczęła pracę w Teatrze im. Aleksandra Moisiu w Durrësie, z tą sceną była związana do początku lat 90.
Na dużym ekranie zadebiutowała w roku 1976. Zagrała w dziewięciu filmach fabularnych, w czterech były to role główne.
Jako piosenkarka występowała na IX Festiwalu Piosenki Albańskiej.
W 2000 r. wyemigrowała wraz z rodziną do Zurychu. Powróciła do kraju w 2004, obejmując kierownictwo artystyczne Studia Teatralno-Filmowego im. Aleksandra Moisiu.

</doc>
<doc id="1548461" url="https://pl.wikipedia.org/wiki?curid=1548461" title="Aprilia Pegaso 125">
Aprilia Pegaso 125

Aprilia Pegaso 125 – włoski motocykl. Produkowany od 1988 do 1999 roku, po 1993 roku Aprilia wprowadziła face lifting zmieniono między innymi przednią owiewkę z dwoma okrągłymi kloszami na jeden o kształcie prostokąta z zaokrągleniami po bokach, dodano nowe malowania i w niektórych modelach dodano katalizator spalin w końcówce wydechu.

</doc>
<doc id="1548464" url="https://pl.wikipedia.org/wiki?curid=1548464" title="Gmina zbiorowa Elbmarsch">
Gmina zbiorowa Elbmarsch

Gmina zbiorowa Elbmarsch (niem. "Samtgemeinde Elbmarsch") – gmina zbiorowa położona nad Łabą w niemieckim kraju związkowym Dolna Saksonia, w powiecie Harburg. Siedziba władz gminy zbiorowej znajduje się w miejscowości Marschacht.
Położenie geograficzne.
Gmina zbiorowa Elbmarsch jest położona na północnym wschodzie powiatu Harburg będąc jednocześnie gminą graniczną Dolnej Saksonii. Po drugiej północnej stronie Łaby jest powiat Herzogtum Lauenburg należący do kraju związkowego Szlezwik-Holsztyn i Hamburg (dzielnica Bergedorf). Od wschodu i od południa Elbmarsch graniczy z powiatem Lüneburg i od południowego zachodu z miastem Winsen (Luhe). Większość miejscowości począwszy od Drage na zachodzie a skończywszy na dzielnicy gminy Tespe – Avendorf na wschodzie, ciągną się bez wyraźnych granic przy jednej ulicy wzdłuż południowego brzegu Łaby. Elbmarsch jest terenem bagnistym z płaskimi połaciami łąk poprzecinanymi wieloma rowami melioracyjnymi. Przez gminę Elbmarsch płynie również rzeka Ilmenau w swoim ostatnim odcinku przed ujściem do Łaby na terenie miasta Winsen (Luhe). Zwraca uwagę rozpowszechniona hodowla koni.
Podział administracyjny.
Gminy należące do gminy zbiorowej Elbmarsch:

</doc>
<doc id="1548466" url="https://pl.wikipedia.org/wiki?curid=1548466" title="Tętnica nabrzuszna górna">
Tętnica nabrzuszna górna

Tętnica nabrzuszna górna (łac. "arteria epigastrica superior") − przyśrodkowa gałąź końcowa tętnicy piersiowej wewnętrznej, biegnąca w jej przedłużeniu ku dołowi. Unaczynia mięsień prosty brzucha, inne pobliskie mięśnie przednie brzucha oraz skórę przedniej ściany brzucha ponad nimi, ponadto drobne gałęzie kierują się do przepony.
Przebieg.
Bocznie od wyrostka mieczykowatego biegnie przez trójkąt mostkowo-żebrowy i opuszcza klatkę piersiową. Na tylnej powierzchni mięśnia prostego brzucha wnika w jego tkankę. Zstępując ku dołowi, umownie na poziomie pępka, zespala się z tętnicą nabrzuszną dolną - gałęzią tętnicy biodrowej zewnętrznej.

</doc>
<doc id="1548467" url="https://pl.wikipedia.org/wiki?curid=1548467" title="Arteria epigastrica superior">
Arteria epigastrica superior



</doc>
<doc id="1548469" url="https://pl.wikipedia.org/wiki?curid=1548469" title="Grecki tłumacz">
Grecki tłumacz

Grecki tłumacz (ang. "The Greek Interpreter") – opowiadanie o Sherlocku Holmesie autorstwa A.C. Doyle’a.
Po raz pierwszy opowiadanie pojawiło się w czasopiśmie The Strand Magazine we wrześniu 1893 roku. Ilustrował Sidney Paget. Część zbioru "Wspomnienia Sherlocka Holmesa" wydanego w roku następnym.
Inny tytuł polskiego przekładu to "Tłumacz grecki".
Fabuła.
Sherlock Holmes wybiera się z wizytą do swojego brata, Mycrofta. Towarzyszy mu Doktor Watson bardzo chcący poznać brata swego przyjaciela. W Klubie Diogenesa okazuje się, że znajomy Mycrofta ma do rozwiązania zagadkę dla słynnego detektywa. Otóż poprzedniego dnia zamieszkały w Londynie grecki tłumacz nazwiskiem Melas został porwany przez niejakiego Harolda Latimera oraz Wilsona Kempa i wywieziony do domu położonego w nieustalonym miejscu, gdzie miał pośredniczyć w ważnej rozmowie porywaczy z pewnym Grekiem, jak się okazało przetrzymywanym tam wbrew swej woli. Pan Melas zorientował się, że porywacze w ogóle nie znają greckiego i w trakcie rozmowy z Grekiem (zakneblowanym i dającym odpowiedzi na piśmie) wymawiał z początku zbędne słowa, aż w końcu zaczął toczyć rozmowę o okolicznościach porwania. Mężczyzna zwał się Paul Kratides i wyjechał z rodzinnego kraju w poszukiwaniu swej siostry Zofii, także przebywającej w tym domu. Porywacze chcieli zmusić Kratidesa do zrzeczenia się opieki nad siostrą (Latimer chciał ją poślubić by przejąć jej majątek), w tym celu morzyli go głodem. Gdy wypuszczono pana Melasa, ten natychmiast powiadomił policję i dał ogłoszenie do gazety, że poszukuje mężczyznę zwanego Paul Kratides. Wkrótce tłumacz został ponownie porwany, ale Holmes i Watson ruszyli w pogoń za porywaczami. Dom odnaleziono dzięki odpowiedzi na ogłoszenie prasowe. Kratides i Melas zostali zamknięci w pokoju i zaczadzeni. Gdy pomoc dotarła, Kratides już zmarł, ale Melasowi udało się przeżyć. Detektywowi nie udało się odnaleźć zabójców, lecz wkrótce okazało się, iż zostali zamordowani. Gazety podawały, iż zabili się nawzajem w bójce jadąc pociągiem, lecz Sherlock podejrzewał, iż to Zofia pomściła śmierć swojego brata.
Ekranizacje.
W serialu "Przygody Sherlocka Holmesa i doktora Watsona" (w roli Sherlocka Holmesa Wasilij Liwanow) część motywów opowiadania (Mycroft Holmes i Klub Diogenesa) pojawia się w 3 odcinku „Król szantażu” opartym na opowiadaniu „Karol August Milverton”. W ekranizacji „Greckiego tłumacza” z 1985 (w roli Sherlocka Holmesa Jeremy Brett) zmienione zostało zakończenie – detektywi chwytają przestępców w pociągu, przy czym Latimer popełnia samobójstwo, wyskakując przez okno.

</doc>
<doc id="1548470" url="https://pl.wikipedia.org/wiki?curid=1548470" title="E-PR">
E-PR

e-PR to działania public relations, które skupiają się na narzędziach dostępnych w Internecie, w tym w mediach społecznościowych. Celem tych działań jest kształtowanie wizerunku oraz budowanie relacji. W przeszłości wykorzystywano również do opisania tych aktywności sformułowanie Internet Public Relations (Internet PR). Jest to funkcja zarządzania umożliwiająca komunikację pomiędzy danym podmiotem a jego otoczeniem zewnętrznym i wewnętrznym, o charakterze ciągłym i planowym, poprzez narzędzia sieci internet. Obecnie branża posługuje się coraz częściej sformułowaniem digital PR. 
Charakterystyka.
e-PR to działania w przestrzeni wirtualnej. W pierwszej dekadzie XXI wieku działania te określane były jako Internet Public Relations, aktualnie funkcjonują jako: Digital Public Relations. „Niezależnie od przyjętej definicji nowych mediów, analizując działania public relations warto przywołać słowa «PR jest o ludziach, nie o narzędziach», aby więc zobaczyć możliwości wykorzystania przestrzeni online w działaniach PR, należy obserwować ją przez pryzmat jednostek i społeczności funkcjonującej w jej obszarze. Słowa komunikować się «z», nie «do» zmieniają perspektywę realizowanych strategii, a oczywistym staje się komunikowanie z otoczeniem oparte na dialogu. Dialog zaś może być początkiem budowania lojalności i wiarygodności organizacji, tworzeniem przestrzeni dla zaufania, konsekwentną praca nad wizerunkiem, zbudowanym na stabilnej podstawie. 
Obserwując działania organizacji w przestrzeni nowych mediów na szczególna uwagę zasługują media społecznościowe”. Ale patrząc dalej, działania public relations osadzone w przestrzeni internetu, umożliwiającej użytkownikom uzupełnienie dotychczas przyjmowanej roli odbiorcy treści, o rolę kreatora treści. Wydaje się, że do tej pory PR nie miał tyle możliwości, aby poprzez konwergencję różnych instrumentów i odpowiedni dobrana strategię stworzyć synergię z odbiorcami wzajemnych relacji. Z drugiej strony w historii nie było narzędzi umożliwiających tak szybką wymianę informacji użytkowników z całego świata w sposób nieograniczony, w ten sposób tworzeniem zagrożeń mogących naruszyć wizerunek organizacji, przedsiębiorstwa lub osoby. Społeczności internetowe pojawiły się w zasadzie wraz z rozpoczęciem wykorzystywania internetu. 
Public relations opiera się na budowaniu pożądanego wizerunku firmy lub osoby i efektywnej komunikacji z otoczeniem z uwzględnieniem sprężenia zwrotnego. Podział ze względu na aktywną lub bierną działalność w wirtualnej rzeczywistości, może być kreowaniem wizerunku i prezentowaniem podmiotu w dobrym świetle lub nawiązaniem bezpośredniego kontaktu z publicznościami. Komunikacja bezpośrednia będąca elementem bezpośredniego kontaktu jest aktywną formą prezentowania treści i jest nastawiona na reakcję i wzbudzenie zainteresowania. Celem w tym przypadku nie jest tylko informacja o przedsiębiorstwie, instytucji lub osobie, a pełnienie roli administracyjno-moderatorskiej oceniającej treści, przy jednoczesnym uczestnictwie w działaniach, lecz na wyższym poziomie. Celem jest także zapobieganie nadużyciom wynikającym z wolności słowa w Internecie, reakcji na możliwe ataki zewnętrzne oraz gaszeniem pożarów często wywołanych przez błędną strategie. Bierna postawa pozwala na większą kontrolę prowadzonych działań z zakresu public relations. Polega ona min. na prezentowaniu treści w interesujących obszarach ze względu na grupę docelową, artykułów informujących o mocnych stronach i wszelkiego rodzaju audio-wizualnych komponentów zwracających uwagę widza. 
Narzędzia.
Do narzędzi e-PR (inaczej też nazywanego net PR) można zaliczyć:
Cele ePR.
e-PR (digital public relations) jest przeniesieniem działań z zakresu relacji z otoczeniem do wirtualnej rzeczywistości. Zastosowanie nowych technologii oddziaływania na klienta oraz nauka polegająca na wykorzystaniu istniejących możliwości i wykorzystaniu ich w sposób efektywny. Niezmienne pozostają ogólne funkcje i cele z zakresu tradycyjnego public relations, wykorzystując definicje oparte na doświadczeniu prowadzenia tych działań. Różnice występują w obszarze ich stosowania: metod rozpoznania potrzeb odbiorcy-internauty za pomocą nowych technologii; określenia strategii i polityki działania na rynku internetowym; wyboru narzędzi, dzięki którym oddziaływania na odbiorcę jest celowane - personalizowane; metod kontroli skuteczności i efektywności działań. Tym samym digital public relations to pojęcie bardzo szerokie, wynikające z klasycznej formy i przeniesieniu jej na nowy obszar działań i narzędzi - wirtualnej rzeczywistości i na wszystkich płaszczyznach działań internetowych.
Funkcje e-PR to: informacyjna, pobudzająca, edukacyjna i rozrywkowa. Informacja jest ważnym elementem public relations i wartością dodaną w formie wiedzy o marce, firmie, instytucji lub osobie. Jednym z podstawowych warunków gwarantujących skuteczność informacji jest komunikacja odpowiednio dopasowana do grupy docelowej. Miejscem działań jest Internet i narzędzia digitalowe, uwzględniające sposób publikowanych treści. W porównaniu z innymi obszarami public relations, te prowadzone w internecie cechuje niebywała zmienność. Przyczyną tak dużej dynamiki są sami odbiorcy, mogący wymieniać otrzymane informacje i komentować ich treść. Największym zagrożeniem są sytuacje kryzysowe, bowiem użytkownicy mają możliwość natychmiastowego reagowania na zamieszczane treści. Jest to widoczne szczególnie wśród najmłodszych pokoleń Z oraz Alfa korzystających z mobilnych technologii. Rekordowo szybkie pozyskanie szerokiej publiczności jest trudne, a utrwalenie ich zaangażowania przez wiele lat to już prawdziwa trudność. Szczególnie ważny aspekt stanowi budowanie publiczności oraz dostarczanie internautom aktualnej informacji o działaniach przez narzędzia tradycyjne, i internetowe. Funkcja edukacyjna i rozrywkowa pojawia się przede wszystkim w mediach społecznościowych w formie: blogów; grup zrzeszonych pod daną marką; informacji na portalach społecznościowych. Materiały edukacyjne pojawiają się na stronach firmowych, profilach związanych z firmą, instytucją lub osobą.
Głównym celem działania e-PR jest rozpoznawanie potrzeb interesującej nas grupy docelowej internautów na zasadzie zbierania informacji, personalizacji działań opartych o analizowanie danych i sprężenia zwrotnego w nawiązaniu relacji, często za pomocą nowych technologii: automatyzacja marketingu, ang. marketing automation. Dodatkowymi celami są: 
Budowa wizerunku.
Budowanie profilu marki w internecie to nie tylko inwestycja w najlepsze i najdroższe narzędzia w najpopularniejszych portalach lub współpraca z influencerami i blogerami. Jeżeli zabraknie pomysłu na prowadzenie relacji z internautami i wizji do zbudowania interesującego przekazu, efekt nie będzie zadowalający. Opracowanie głównego motywu, idei z uwzględnieniem szerokiego dostępu do danych o internautach, którzy stają się źródłem prowadzonych działań. Stąd szczególny nacisk na potrzeby grupy docelowej i przyciągnięcie uwagi na standardowe i mniej standardowe treści, uwzględniając nowe technologie;
Budowa społeczności.
Gromadzenie szerokiej publiczności - wykorzystanie potrzeby przynależności lub tworzenie społeczności na rzecz danej firmy, instytucji lub osoby – popularyzatorzy danej marki stają się jej ambasadorami. Lead, czyli jednostka-użytkownik dobrowolnie przekazujący dane kontaktowe jako wyraz zainteresowania marką. Prowadzenie działań digital public relations gwarantuje wysoką elastyczność, lecz zasady komunikacji to ważny aspekt kontroli nad użytkownikami. Monitorowanie i śledzenie naszej publiczności oraz zaawansowane narzędzia digitalowe umożliwiają takie działania. Jednak w świecie wirtualnym, szybkich informacji, konkurencji na rynku światowym, trudno jest nakłonić odbiorcę do lojalności;
Zwiększenie rozpoznawalności marki.
Potrzeba komunikacji z internautami oraz pozyskiwanie sprężenia zwrotnego, ang. feedback. Trzeci cel to kwestia możliwości pomiaru wpływu działań komunikacyjnych w danym serwisie i wzmocnienie wizerunku marki w umyśle odbiorców. Należy brać tu pod uwagę szereg mierników – od danych statystycznych i analitycznych udostępnianych przez poszczególne platformy, przez efektywność działań public relations, czy dodatkowe zewnętrzne badania wizerunkowe, przeprowadzone przez analizę danych przy pomocy programów analitycznych;
Zwiększenie efektywności zarządzania kryzysowego.
Zwiększanie efektów działań w poprawie satysfakcji odbiorców, szczególnie w sytuacjach kryzysowych. Jeżeli marka przeniesie założenia public relations na płaszczyznę internetu, zbuduje społeczność dialogu i otwartości, nie można zapomnieć o tym, że przede wszystkim ma to służyć celom biznesowym marki, a niekoniecznie być samodzielnym działaniem marketingowym. Pamiętając, że online oznacza konsekwentnie publikowane treści, atrakcyjne i angażujące publiczność. Specyfika komunikacji wirtualnej to zasięg internetu, który powoduje ciągłą aktywność użytkowników w różnych strefach czasowych. Rozmowę, zabawa czy inne formy aktywności przy jednoczesnej konieczności szybkiej reakcji na sytuacje kryzysowe 24-godziny na dobę to konsekwencja bycia online. Strategia działań komunikacyjnych w internecie powinna być spójna z przyjętymi założeniami komunikacji w innych obszarach (działań marketingowych i reklamowych offline i online) i dążyć do wzajemnego wsparcia dzięki synergii komunikacyjnej.
E-PR jako część zintegrowanej komunikacji w Internecie.
public relations w związku z wciąż rozwijającymi się narzędziami komunikacji w Internecie i możliwością oddziaływania za ich pomocą na publiczność wymaga stosowania koncepcji zintegrowanej komunikacji marketingowej. Synergia powinna odbywać się na poziomie tradycyjnych narzędzi jak wizja, misja, główne założenia public relations oraz promotion mix i marketingu mix. Wzrosło również wykorzystanie działań marketingowych w mediach społecznościowych, które są częścią Web 2.0 na zasadzie interakcji, czyli feedbacku przez użytkowników wirtualnej rzeczywistości. Digital public relations to jeden element z rozwiązań internetowych z zakresu komunikacji z odbiorcą. Skuteczna relacja z marką powinna odbywać się na wielu płaszczyznach w tym coraz częściej wirtualnych dzięki powszechnej dostępności i informatyzacji społeczeństwa. To spójne pod względem treści informacje, celowane w spersonalizowaną grupę docelową. Zatem zintegrowana komunikacja internetowa może być definiowana jako przekaz do użytkowników Internetu, będąc częścią narzędzi ZKM. Wybranie odpowiednich kanałów komunikacji w oparciu o personę lub ogólną grupę docelową to spersonalizowane social media. Tworząc zintegrowaną komunikacje internetową należy pamiętać, że w zależności od wybranych form komunikacja będzie bardziej lub mniej skuteczna. „Jest to ewolucyjne podejście do przestrzeni internetowej i obecnych w niej uczestników - tworzenie takich środowisk internetowych, w których następowałoby nie tylko skupianie użytkowników Internetu, ale także budowanie społeczności wirtualnych opartych na wiedzy oraz modyfikowanie i rozwijanie serwisów zgodnie z preferencjami internautów (personalizacja treści). Cechami charakteryzującymi Web 2.0 są: interaktywność, funkcjonalność (rozwiązania przyjazne użytkownikom), możliwości multimedialne i interakcyjne, duże zainteresowanie i popularność stron WWW oraz współtworzenie treści przez internautów. Inne cechy to: możliwość nawiązywania kontaktów, łamanie istniejących zasad, partycypacja informacji, kreatywność oraz szybkość realizacji pomysłów. Wobec powyższego, działania s-marketingu muszą być dopasowane do specyfiki działań social mediów, gdzie największe znaczenie mają informacja i interakcja”. 

</doc>
<doc id="1548474" url="https://pl.wikipedia.org/wiki?curid=1548474" title="Muzeum Puszkina">
Muzeum Puszkina



</doc>
<doc id="1548475" url="https://pl.wikipedia.org/wiki?curid=1548475" title="Film absolutny">
Film absolutny

Film absolutny - eksperymentalny kierunek niemieckiego kina awangardowego z okresu ekspresjonizmu. Stosował łączenie rytmu kadrów z ich plastyką, opartą zarówno na abstrakcji jak i malarstwie przedstawiającym.
Prekursorem tego gatunku jest Walter Ruttmann, którego film pt. "Opus 1", miał premierę w Berlinie w 1921 r. Inni twórcy to Hans Richter ("Rhythmus 21" z 1923/24 r.), Viking Eggeling oraz Oskar Fischinger ("Stromlinien" z 1922 r.). W 1925 w Berlinie odbył się przegląd "Film absolutny". Przedstawiono tam prace awangardy francuskiej i niemieckiej.

</doc>
<doc id="1548478" url="https://pl.wikipedia.org/wiki?curid=1548478" title="Ostatnia odzywka">
Ostatnia odzywka

Ostatnia odzywka (tytuł oryg. "Last Call") – powieść fantasy amerykańskiego pisarza Tima Powersa z 1992 roku.
W roku 1993 powieść otrzymała nagrodę World Fantasy za najlepszą powieść oraz Nagrodę Locusa za najlepszą powieść fantasy.
Fabuła.
Jest to opowieść o ludziach, którzy grają zawodowo w pokera, a także tarota, uzależniając się od kart i wykorzystując ich magiczne właściwości. W powieści życie codzienne, kasyna w Las Vegas, świat gangów i tarot przeplatają się, tworząc fascynującą powieść. Głównymi bohaterami powieści są Scott Crane z towarzyszami Ozzym Cranem i Arkym Mavranosem, którzy walczą o najwyższe stawki w świecie kart, grając w "Wniebowzięcie" na jeziorze, w grze, w której można zyskać i stracić wszystko.

</doc>
<doc id="1548485" url="https://pl.wikipedia.org/wiki?curid=1548485" title="Magnus Huss">
Magnus Huss

Magnus Huss (ur. 22 października 1807 na plebanii w Medelpad, zm. 22 kwietnia 1890 w Sztokholmie) – szwedzki lekarz, autor dzieła "Alcoholismus chronicus" (wyd. 1852), w którym po raz pierwszy w historii sformułował koncepcję alkoholizmu jako choroby.
Tytuł lekarza uzyskał w 1835 r. i objął stanowisko chirurga w Seraphim-Lazarett, a następnie ordynatora. Od 1840 był profesorem nadzwyczajnym, a od 1846 zwczajnym w Instytucie Karolinska oraz członkiem Duńskiej Akademii Nauk.

</doc>
<doc id="1548496" url="https://pl.wikipedia.org/wiki?curid=1548496" title="Wiktor Pasułko">
Wiktor Pasułko



</doc>
<doc id="1548498" url="https://pl.wikipedia.org/wiki?curid=1548498" title="Frank Harper">
Frank Harper

Frank Harper (ur. 12 grudnia 1962 w Londynie) – brytyjski aktor, reżyser i producent filmowy. 
Życiorys.
Urodził się w południowo-wschodnim Londynie w rodzinnym domu w Downham jako syn Davida Harpera (ur. 29 września 1938, zm. 24 stycznia 2013), angielskiego piłkarza, który w latach 1957-1965 grał w Millwall F.C. jako pomocnik w Football League. 
Początkowo interesował się aktorstwem i pojawił się w sztuce opartej na kibicach piłki nożnej w Albany Theatre w Deptford, gdy był jeszcze w szkole. Opuścił szkołę w wieku 16 lat i przez dziesięć lat pracował na rynku Smithfield w City of London. Wystąpił jako biały nacjonalista w "South West 9", a także jako rabuś w banku w komedii Harry’ego Enfielda "Kevin &amp; Perry Go Large" (2000) u boku Rhysa Ifansa i Jamesa Fleeta. Można go było też dostrzec w teledysku formacji The Streets „Fit but You Know It” (2004).
Zasłynął dzięki roli Billy'ego Brighta - ostrego i twardego faceta, który był fanem Chelsea F.C. w filmie "Football Factory" (2004) należał do bojówki tej drużyny. Raz trafił do Fulham F.C., a następnie do Football League First Division grając o Puchar Anglii w piłce nożnej.
W biograficznym dramacie kryminalnym "Zawód gangster" ("Rise of the Footsoldier", 2007) wystąpił jako prawdziwy złoczyńca Jack Whomes.

</doc>
<doc id="1548504" url="https://pl.wikipedia.org/wiki?curid=1548504" title="Abbott Handerson Thayer">
Abbott Handerson Thayer

Abbott Handerson Thayer (ur. 12 sierpnia 1849 w Bostonie, zm. 29 maja 1921 w Monadnock w New Hampshire) – amerykański malarz, przyrodnik i pedagog. Prekursor badań nad zjawiskiem kamuflażu w przyrodzie i praktycznym wykorzystaniem maskowania w celach wojskowych.
Życiorys.
Studiował w Brooklyn Art School i National Academy of Design, w 1875 ożenił się z Kate Bloede i wyjechał kontynuować naukę do Paryża. Trzy lata uczęszczał na zajęcia w École des Beaux-Arts; jego nauczycielami byli Henri Lehmann i Jean-Léon Gérôme. Po powrocie do Ameryki otworzył własną pracownię w Nowym Jorku. W 1879 został członkiem Society of American Artists. Od 1889 należał do National Academy of Design, był również członkiem korespondentem Akademii San Luca w Rzymie.
Po śmierci dwojga dzieci i żony na początku lat 90. XIX w. artysta przeżył załamanie nerwowe. Po kilku latach ożenił się ponownie z Emmą Beach i osiadł na stałe na wsi w stanie New Hampshire. Prowadził dość ekscentryczny tryb życia, sam nauczał trójkę swoich dzieci z pierwszego małżeństwa. Prowadził liczną korespondencję m.in. z Theodore Rooseveltem, Henrym Jamesem i Markiem Twainem. Sąsiadem i najbliższym przyjacielem Thayera był malarz George de Forest Brush.
Zmarł na skutek udaru w 1921.
Twórczość.
Dorobek artystyczny Thayera jest bardzo zróżnicowany i niejednorodny. W młodości malował głównie pejzaże i zwierzęta, był wielbicielem i orędownikiem ochrony przyrody, szczególnie ptaków. Po powrocie ze studiów w Paryżu zajmował się przede wszystkim portretami, należał w tym czasie do czołówki artystycznej Nowego Jorku. Po tragediach rodzinnych, jakimi były: śmierć dzieci, choroba psychiczna i śmierć żony, w jego twórczości pojawiły się pierwiastki transcendentalne i idealistyczne. Malował wyidealizowane, uskrzydlone postacie aniołów, sceny pełne symbolizmu, alegorie ludzkiej egzystencji. Modelami były najczęściej jego dzieci, syn Gerald i córki Mary i Gladys.
Liczne prace artysty są eksponowane m.in. we Freer Gallery of Art (Smithsonian Institution), Metropolitan Museum of Art, National Academy of Design, National Museum of American Art w Waszyngtonie i Art Institute of Chicago.
Prace nad kamuflażem.
Od ok. 1892 Thayer interesował się zjawiskiem kamuflażu w przyrodzie. W czasie wojny amerykańsko-hiszpańskiej proponował wykorzystanie barw ochronnych na amerykańskich statkach i okrętach. W 1902 wspólnie z przyjacielem i współpracownikiem George'em Brushem opatentował metodę maskowania okrętów za pomocą odpowiedniego malowania. W 1909 z synem Geraldem Andersonem wydał książkę poświęconą zjawisku kamuflażu w przyrodzie: "Concealing Coloration in the Animal Kingdom". Praca miała wpływ na szerokie zastosowanie kamuflażu wojskowego w czasie I wojny światowej, a Thayer zyskał miano "ojca kamuflażu".

</doc>
<doc id="1548509" url="https://pl.wikipedia.org/wiki?curid=1548509" title="Gukowo">
Gukowo

Gukowo () – miasto górnicze w obwodzie rostowskim, zlokalizowane 123 km od Rostowa, na granicy z Ukrainą. Gukowo, leżące na wysokości ok. 250 m n.p.m., jest najwyżej położonym miastem w obwodzie rostowskim.
O mieście.
Miasto Gukowo zostało założone na Stepach Prowalskich w 1878 jako stacja kolejowa. Do szybkiego rozwoju osady przyczyniły się, znajdujące się w pobliżu, duże zasoby wysokiej jakości węgla i antracytu. Eksploatacja węgla rozpoczęła się jeszcze przed 1917 r.
Podstawą gospodarczego rozwoju miasta jest nadal przemysł węglowy - w okolicy funkcjonuje obecnie 6 kopalń węgla - z największą z nich - "Gukowo", produkującą ponad połowę wszystkiego węgla wydobywanego w obwodzie rostowskim. 
W mieście istnieje także przemysł lekki i spożywczy, fabryki: mebli i nawozów sztucznych. W Gukowie działają wyższa uczelnia zawodowa - Instytut Ekonomii i Prawa oraz kilka szkół średnich.
Obecnie w mieście realizowany jest program "Strategicznej Logistycznej Inicjatywy", mający na celu wykorzystanie bardzo korzystnego położenia geograficznego miasta, leżącego o odległości zaledwie kilku kilometrów od granicy z Ukrainą.
W Gukowie działa graniczne przejście drogowe (MAPP) "Gukowo". Znajduje się tu stacja kolejowa "Gukowo", przez którą przejeżdżają pociągi pasażerskie i towarowe, kursujące na linii wschód - zachód.
Niedaleko Gukowa znajduje się gospodarstwo o niezwykłej nazwie: "Mars".
Merem Gukowa do 1997 r., był Wiktor Szubin.

</doc>
<doc id="1548511" url="https://pl.wikipedia.org/wiki?curid=1548511" title="Wola Michowa (gmina)">
Wola Michowa (gmina)

Wola Michowa – dawna gmina wiejska istniejąca w latach 1934–1954 w woj. lwowskim i rzeszowskim (dzisiejsze woj. podkarpackie). Za II RP siedzibą gminy była Wola Michowa, a po wojnie Lesko (odrębna gmina miejska, a także siedziba gmin Lesko, Hoczew i Wołkowyja). Następnie gmina administrowana była przez gminę Łukowe z siedzibą w Tarnawie Górnej.
Gmina zbiorowa Wola Michowa została utworzona 1 sierpnia 1934 roku w powiecie leskim w woj. lwowskim z dotychczasowych jednostkowych gmin wiejskich: Balnica, Łupków, Maniów, Smolnik ad Baligród, Solinka, Szczerbanówka, Wola Michowa i Zubeńsko. Po wojnie gmina znalazła się w powiecie leskim w nowo utworzonym woj. rzeszowskim. Według stanu z dnia 1 lipca 1952 roku gmina składała się z 8 gromad (Balnica, Łupków, Maniów, Smolnik ad Baligród, Solinka, Szczerbanówka, Wola Michowa i Zubeńsko).
Gmina została zniesiona 29 września 1954 roku wraz z reformą wprowadzającą gromady w miejsce gmin, a miejscowości ją tworzące (oprócz Solinki) włączone zostały do gromady Komańcza w pow. sanockim. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1548512" url="https://pl.wikipedia.org/wiki?curid=1548512" title="Konstantinowsk">
Konstantinowsk

Konstantinowsk (ros. "Константиновск") – miasto w Rosji, administracyjne centrum Konstantinowskoego regionu w obwodzie rostowskim. Wcześniej - strona Konstantinowskaja. Ludności 18,7 tys. (2005).
Miasta jest położona na prawym brzegu rzeki Don, na 169 km od Rostowa. 
Mieszkańcy.
W 2008 roku w mieście żyło 18 473 mieszkańców.
Demografia.
Mieszkańcy podani w tysiącach mieszkańców

</doc>
<doc id="1548513" url="https://pl.wikipedia.org/wiki?curid=1548513" title="Łukowe (gmina)">
Łukowe (gmina)

Łukowe (także "Łukowa") – dawna gmina wiejska istniejąca w latach 1934–1954 w woj. lwowskim i rzeszowskim (dzisiejsze woj. podkarpackie). Siedzibą władz gminy było Łukowe.
Gmina zbiorowa Łukowe została utworzona 1 sierpnia 1934 w powiecie leskim w woj. lwowskim z dotychczasowych jednostkowych gmin wiejskich: Choceń, Czaszyn, Kalnica ad Lesko, Kamionki, Łukowe, Olchowa, Poraż, Serednie Wielkie, Sukowate, Tarnawa Dolna i Tarnawa Górna.
Po wojnie gmina znalazła się w powiecie leskim w nowo utworzonym woj. rzeszowskim. Według stanu z dnia 1 lipca 1952 roku gmina składała się z 11 gromad: Choceń, Czaszyn, Kalnica ad Lesko, Kamionki, Łukowe, Olchowa, Poraż, Serednie Wielkie, Sukowate, Tarnawa Dolna i Tarnawa Górna; ponadto z gminy Łukowe administrowana była wówczas niesamodzielna gmina Wola Michowa.
Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1548514" url="https://pl.wikipedia.org/wiki?curid=1548514" title="Hoczew (gmina)">
Hoczew (gmina)

Hoczew – dawna gmina wiejska istniejąca w latach 1934–1954 w woj. lwowskim i rzeszowskim (dzisiejsze woj. podkarpackie). Za II RP siedzibą gminy była Hoczew, a po wojnie Lesko (odrębna gmina miejska, a także siedziba gmin Lesko, Wołkowyja i Wola Michowa).
Gmina zbiorowa Hoczew została utworzona 1 sierpnia 1934 roku w powiecie leskim w woj. lwowskim z dotychczasowych jednostkowych gmin wiejskich: Bachlowa, Bereska, Dziurdziów, Hoczew, Nowosiółki, Średnia Wieś, Weremień, Zahoczewie, Żerdenka, Żernica Niżna i Żernica Wyżna. Po wojnie gmina znalazła się w powiecie leskim w nowo utworzonym woj. rzeszowskim. Według stanu z dnia 1 lipca 1952 roku gmina składała się z 11 gromad: Bachlowa, Bereska, Dziurdziów, Hoczew, Nowosiółki, Średnia Wieś, Weremień, Zahoczewie, Żerdenka, Żernica Niżna i Żernica Wyżna. 
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1548517" url="https://pl.wikipedia.org/wiki?curid=1548517" title="Szczawne (gmina)">
Szczawne (gmina)

Szczawne – dawna gmina wiejska istniejąca w latach 1934–1954 w woj. lwowskim/rzeszowskim (dzisiejsze woj. podkarpackie). Siedzibą władz gminy było Szczawne.
Gmina zbiorowa Szczawne została utworzona 1 sierpnia 1934 roku w powiecie sanockim w woj. lwowskim z dotychczasowych jednostkowych gmin wiejskich: Kamienne, Karlików, Kulaszne, Mokre, Morochów, Płonna, Przybyszów, Rzepedź, Szczawne, Wysoczany i Zawadka Morochowska. 
13 stycznia 1939 honorowe obywatelstwo gminy Szczawne otrzymali Prezydent RP Ignacy Mościcki, Edward Śmigły-Rydz, premier Felicjan Sławoj Składkowski i wicepremier Eugeniusz Kwiatkowski.
Po wojnie gmina znalazła się w powiecie sanockim w nowo utworzonym woj. rzeszowskim. Według stanu z dnia 1 lipca 1952 roku gmina składała się z 11 gromad: Kamienne, Karlików, Kulaszne, Mokre, Morochów, Płonna, Przybyszów, Rzepedź, Szczawne, Wysoczany i Zawadka Morochowska. 
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1548521" url="https://pl.wikipedia.org/wiki?curid=1548521" title="Mrzygłód (gmina w województwie rzeszowskim)">
Mrzygłód (gmina w województwie rzeszowskim)

Mrzygłód – dawna gmina wiejska istniejąca w latach 1934–1954 w woj. lwowskim i rzeszowskim (dzisiejsze woj. podkarpackie). Siedzibą władz gminy był Mrzygłód.
Gmina zbiorowa Mrzygłód została utworzona 1 sierpnia 1934 roku w powiecie sanockim w woj. lwowskim z dotychczasowych jednostkowych gmin wiejskich: Dębna, Dobra Szlachecka, Dobra Rustykalna, Hłomcza, Hołuczków, Liszna, Łodzina, Międzybrodzie, Mrzygłód, Rakowa, Siemuszowa, Tyrawa Solna, Tyrawa Wołoska i Wola Krecowska. 
Pod koniec lat 30. wójtem gminy był Michał Fedyczyński.
Po wojnie gmina znalazła się w powiecie sanockim w nowo utworzonym woj. rzeszowskim. Według stanu z dnia 1 lipca 1952 roku gmina składała się z 13 gromad: Dębna, Dobra, Hłomcza, Hołuczków, Liszna, Łodzina, Międzybrodzie, Mrzygłód, Rakowa, Siemuszowa, Tyrawa Solna, Tyrawa Wołoska i Wola Krecowska. 
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1548524" url="https://pl.wikipedia.org/wiki?curid=1548524" title="Kuńkowce (gmina)">
Kuńkowce (gmina)

Kuńkowce – dawna gmina wiejska istniejąca w latach 1934–1954 w woj. lwowskim i rzeszowskim (dzisiejsze woj. podkarpackie). Siedzibą gminy były Kuńkowce.
Gmina zbiorowa Kuńkowce została utworzona 1 sierpnia 1934 roku w powiecie przemyskim w woj. lwowskim z dotychczasowych jednostkowych gmin wiejskich: Bełwin, Korytniki, Kuńkowce, Łętownia, Ostrów, Ujkowice i Wapowce. Po wojnie gmina znalazła się w powiecie przemyskim w nowo utworzonym woj. rzeszowskim. Według stanu z dnia 1 lipca 1952 roku gmina składała się z 7 gromad: Bełwin, Korytniki, Krasice, Kuńkowce, Łętownia, Ostrów i Wapowce. 
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin a jej dawny obszar wszedł w skład gmin Przemyśl i Krasiczyn.

</doc>
<doc id="1548525" url="https://pl.wikipedia.org/wiki?curid=1548525" title="Spacery świdnickie">
Spacery świdnickie

Świdnickie spacery – zjawisko polegające na masowym wychodzeniu z domów w porze nadawania Dziennika Telewizyjnego w czasie stanu wojennego.
Spacery były ewenementem na skalę kraju, formą happeningu organizowanego przez społeczność Świdnika w porze nadawania Dziennika Telewizyjnego, który zaczynał się o godz. 19.30. Chciano w takiej formie zaprotestować przeciw kłamstwom propagandy władz, nierzetelności mediów. Środowisko związane z opozycją, artyści, ale i zwyczajni odbiorcy bojkotowali reżimowe media. Wolną sceną stały się wówczas kościoły oraz mieszkania prywatne, w których organizowano spektakle teatralne, koncerty, wystawy. Na pomysł spacerów wpadła grupa emerytów z przewodniczącym Koła emerytów NSZZ Solidarność, Janem Kaźmierczakiem. 
4 lutego 1982 roku niewielka grupa wyszła na spacer w porze emisji telewizyjnego dziennika. Nazajutrz, 5 lutego 1982 roku, odbył się masowy spacer. Po kilku dniach akcja rozwinęła się, gromadząc parotysięczne tłumy. Spacery organizowane były oddolnie przez społeczność Świdnika, a brały w nich udział całe rodziny. Odbywały się wzdłuż ul. Sławińskiego (dziś Niepodległości), przy której znajdował się komisariat milicji. Pozostający w domach świdniczanie, mieszkańcy bloków przy tej ulicy ustawiali w oknach włączone telewizory przodem do okna. 
Spacerującym asystowały milicyjne radiowozy i tzw. „świetlice” - duże samochody milicyjne, służące do przewozu aresztowanych. Uczestników spacerów legitymowano, a już 7 lutego, milicja przy pomocy funkcjonariuszy SB dokonała zatrzymań, na 48 godzin, kilku osób. W związku ze spacerami aresztowani zostali m.in. Ryszard Krzyżanek, Marek Matejczuk, Bronisław Sołek, Leszek Świderski, Jerzy Szpot, Elżbieta Wilhelm, Stanisław Wocior i Tadeusz Zima.
Restrykcjami ze strony władz było m.in. wygaszanie ulicznych latarni, odcinanie dostaw prądu i wody. 
Władze, aby zmusić lokalną społeczność do oglądania Dziennika Telewizyjnego, którego emisja rozpoczynała się na antenie pierwszego programu telewizji o godz. 19.30, przesunęły, obowiązującą w całym kraju godzinę milicyjną. 11 lutego 1982 lubelski Wojewódzki Komitet Obrony czasowo wprowadził w Świdniku godzinę milicyjną od godz. 19, zawieszając zaplanowane wydarzenia sportowe i kulturalne, wyłączając telefony i wprowadzając zakaz ruchu pojazdów. Świdniczanie postanowili wychodzić na ulice w trakcie nadawania wcześniejszych wiadomości o godz. 17.
Wobec zaostrzających się restrykcji, na prośbę władz podziemnej „Solidarności” w Świdniku, ojciec duchowny świdniczan, ksiądz proboszcz Jan Hryniewicz podczas Mszy świętych w niedzielę, 14 lutego, zaapelował o przerwanie akcji. 
Tego typu spacery były ewenementem na skalę kraju. Kilka tygodni później, świdnicki pomysł zastosowany został w Lublinie, potem w Puławach, a następnie w wielu innych polskich miastach. Dla członków podziemnej solidarności były one okazją do spotkań i bezpiecznej wymiany informacji w spacerującym tłumie.
Za swą postawę, społeczność Świdnika otrzymała w 1982 roku jedną z prestiżowych symbolicznych nagród nielegalnej Komisji Krajowej NSZZ "Solidarność".
Świdnickie spacery w sztuce.
Świdnickie spacery zostały upamiętnione w piosence. Świdniczanin, artysta Jan Kondrak poświęcił spacerom swoją piosenkę „Pożegnanie z Marią – świdnickie spacery”. Utwór ten, opisujący aresztowanie podczas spacerów, nadawany był na antenie radia Wolna Europa. Po latach został wydany na płycie CD przez Miejski Ośrodek Kultury w Świdniku.

</doc>
<doc id="1548527" url="https://pl.wikipedia.org/wiki?curid=1548527" title="Świdnickie spacery">
Świdnickie spacery



</doc>
<doc id="1548528" url="https://pl.wikipedia.org/wiki?curid=1548528" title="Orzechowce (gmina)">
Orzechowce (gmina)

Orzechowce – dawna gmina wiejska istniejąca w latach 1934–1954 w woj. lwowskim i rzeszowskim (dzisiejsze woj. podkarpackie). Siedzibą władz gminy były Orzechowce.
Gmina zbiorowa Orzechowce została utworzona 1 sierpnia 1934 roku w powiecie przemyskim w woj. lwowskim z dotychczasowych jednostkowych gmin wiejskich: Batycze, Drohojów, Duńkowiczki, Hnatkowice, Kosienice, Maćkowice, Małkowice, Orły, Orzechowce, Trójczyce i Wacławice. Po wojnie gmina znalazła się w powiecie przemyskim w nowo utworzonym woj. rzeszowskim. Według stanu z dnia 1 lipca 1952 roku gmina składała się z 12 gromad: Batycze, Drohojów, Duńkowiczki, Hnatkowice, Kosienice, Maćkowice, Malkowice, Orły, Orzechowce, Trojczyce, Ujkowice i Wacławice. 
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin a jej dawny obszar wszedł w skład gmin Żurawica i Orły.

</doc>
<doc id="1548530" url="https://pl.wikipedia.org/wiki?curid=1548530" title="Visaci zamek">
Visaci zamek



</doc>
<doc id="1548533" url="https://pl.wikipedia.org/wiki?curid=1548533" title="Hermanowice (gmina)">
Hermanowice (gmina)

Hermanowice – dawna gmina wiejska istniejąca w latach 1934–1939 w woj. lwowskim (dzisiejsze woj. podkarpackie/obwód lwowski). Siedzibą władz gminy były Hermanowice.
Gmina zbiorowa Hermanowice została utworzona 1 sierpnia 1934 roku w powiecie przemyskim w woj. lwowskim z dotychczasowych jednostkowych gmin wiejskich: Aksmanice, Darowi(wi)ce, Fredropol, Grochowce, Hermanowice, Kłokowice, Kniażyce, Koniusza, Koniuszki, Kormanice, Kupiatycze, Łuczyce, Malhowice, Młodowice, Nehrybka, Pikulice, Podmojsce, Sielec, Sierakośce, Sólca, Stanisławczyk, Witoszyńce i Zabłotce. W 1939 roku gminę zniesiono
Po wojnie gminy Hermanowice nie odtworzono, mimo że prawie cały jej obszar (oprócz zachodniego i południowo-zachodniego pasma, m.in. z wsią Podmojsce) znalazł się w granicach Polski, wchodząc w skład dwóch gmin nieistniejących przed wojną – Przemyśl i Fredropol. 
Podczas okupacji hitlerowskiej w 1942 roku gminę Hermanowice zniesiono. Z północnej połowy gminy Hermanowice oraz z części gmin Prałkowce i Popowice hitlerowcy utworzyli gminę Przemyśl, natomiast południową połowę gminy Hermanowice włączono do gminy Niżankowice. Z tej właśnie połowy – po odpadnięciu Niżankowic do ZSRR – utworzono po wojnie (w 1944 roku) gminę Fredropol.
W porównaniu ze stanem sprzed wojny, prawie cały obszar gminy Hermanowice pozostał w granicach Polski, oprócz zachodniego i południowo-zachodniego pasma z m.in. wsiami Podmojsce i Zabłotce, które weszło w struktury ZSRR.
Nie mylić z gminą Hermanowicze.

</doc>
<doc id="1548534" url="https://pl.wikipedia.org/wiki?curid=1548534" title="The Pre-Raphaelite Brotherhood">
The Pre-Raphaelite Brotherhood



</doc>
<doc id="1548535" url="https://pl.wikipedia.org/wiki?curid=1548535" title="Olszany (gmina)">
Olszany (gmina)

Olszany – dawna gmina wiejska istniejąca w latach 1934–1944 w woj. lwowskim (dzisiejsze woj. podkarpackie/obwód lwowski). Siedzibą władz gminy były Olszany.
Gmina zbiorowa Olszany została utworzona 1 sierpnia 1934 roku w powiecie przemyskim w woj. lwowskim z dotychczasowych jednostkowych gmin wiejskich: Brylińce, Chołowice, Cisowa, Krasice, Krzeczkowa, Mielnów, Olszany i Rokszyce.
Jednostka funkcjonowała jeszcze pod okupacją hitlerowską 1941–44, lecz po wojnie gminy Olszany nie odtworzono, mimo że jej całość znalazła się w granicach Polski, a jej dawny obszar wszedł w skład utworzonej w 1944 roku gminy Krasiczyn.

</doc>
<doc id="1548537" url="https://pl.wikipedia.org/wiki?curid=1548537" title="Prałkowce (gmina)">
Prałkowce (gmina)

Prałkowce – dawna gmina wiejska istniejąca w latach 1934–1939 w woj. lwowskim (dzisiejsze woj. podkarpackie/obwód lwowski). Siedzibą władz gminy były Prałkowce.
Gmina zbiorowa Prałkowce została utworzona 1 sierpnia 1934 roku w powiecie przemyskim w woj. lwowskim z dotychczasowych jednostkowych gmin wiejskich: Krasiczyn, Kruhel Wielki, Kruhel Mały, Prałkowce, Śliwnica ad Krasiczyn, Tarnawce i Zalesie. W 1939 roku gminę zniesiono.
Po wojnie gminy Prałkowce nie odtworzono, mimo że jej całość znalazła się w granicach Polski, a jej dawny obszar wszedł w skład utworzonych podczas wojny gmin: Krasiczyn (część zachodnia) i Przemyśl (część wschodnia) .

</doc>
<doc id="1548539" url="https://pl.wikipedia.org/wiki?curid=1548539" title="Miżyniec (gmina)">
Miżyniec (gmina)

Miżyniec – dawna gmina wiejska istniejąca w latach 1934–1944 w woj. lwowskim (dzisiejszy obwód lwowski). Siedzibą władz gminy był Miżyniec (obecnie wieś na Ukrainie).
Gmina zbiorowa Miżyniec została utworzona 1 sierpnia 1934 roku w powiecie przemyskim w woj. lwowskim z dotychczasowych jednostkowych gmin wiejskich: Boratycze, Borszowice, Bybło, Drozdowice, Gdeszyce, Hruszatyce, Miżyniec, Paćkowice, Sanoczany, Stroniowice, Wielunice i Zrotowice.
Jednostka funkcjonowała jeszcze pod okupacją hitlerowską 1941–44, lecz po wojnie obszar gminy znalazł się w ZSRR.

</doc>
<doc id="1548540" url="https://pl.wikipedia.org/wiki?curid=1548540" title="Jacob Verheije">
Jacob Verheije

Jacob Verheije (ur. 7 sierpnia 1640 w Zierikzee, zm. 16 sierpnia 1718 roku w Middelburgu) – polityk holenderski, wielki pensjonariusz Zelandii w latach 1687-1718. 
Jego ojcem był Cornelis Verheije, a matką Quirina Hollenboom. Jego żoną została Johanna de Jonge van Ellemeet, a szwagrem Cornelis de Jonge van Ellemeet generalny poborca podatków Republiki Zjednoczonych Prowincji ("Ontvanger Generaal van de Unie").
Był sekretarzem i pensjonariuszem miasta Zierikzee. W 1683 został sekretarzem prowincji Zelandia. Od 10 października 1687 roku wielki pensjonariusz Zelandii. Po tym jak Wilhelm III Orański zmarł (1702), a kraj pogrążył się w politycznym nieładzie, Verheije chciał złożyć dymisję. Stany Zelandii zabroniły mu tego wówczas, pozostał więc na stanowisku. 
Próbował godzić oranżystów i "patriotów" mediując między nimi. W 1718 stary i zmęczony ustąpił. Nowym wielkim pensjonariuszem Zelandii został jego zięć Caspar van Citters.

</doc>
<doc id="1548541" url="https://pl.wikipedia.org/wiki?curid=1548541" title="Brando (ujednoznacznienie)">
Brando (ujednoznacznienie)



</doc>
<doc id="1548542" url="https://pl.wikipedia.org/wiki?curid=1548542" title="Popowice (gmina)">
Popowice (gmina)

Popowice – dawna gmina wiejska istniejąca w latach 1934–1944 w woj. lwowskim (dzisiejsze woj. podkarpackie/obwód lwowski). Siedzibą władz gminy były Popowice (obecnie wieś na Ukrainie).
Gmina zbiorowa Popowice została utworzona 1 sierpnia 1934 roku w powiecie przemyskim w woj. lwowskim z dotychczasowych jednostkowych gmin wiejskich: Byków, Chodnowice, Chraplice, Cyków, Hureczko, Hurko, Jaksmanice, Krówniki, Nowosiółki, Pleszowice, Popowice, Przekopana, Rożubowice, Siedliska i Tyszkowice.
Jednostka funkcjonowała jeszcze pod okupacją hitlerowską 1941–44. Po wojnie ponad połowa obszaru gminy Popowice (wraz z jej siedzibą) znalazła się w ZSRR, przez co jednostka została zniesiona a przypadłe Polsce tereny weszły w skład utworzonej w 1942 roku gminy Przemyśl (i po 1948 gminy Medyka).

</doc>
<doc id="1548543" url="https://pl.wikipedia.org/wiki?curid=1548543" title="Niżankowice (gmina)">
Niżankowice (gmina)

Niżankowice – dawna gmina wiejska istniejąca w latach 1934–1944 w woj. lwowskim (dzisiejsze woj. podkarpackie/obwód lwowski). Siedzibą władz gminy były Niżankowice (obecnie wieś na Ukrainie).
Wiejska gmina Niżankowice została utworzona 1 sierpnia 1934 roku w powiecie przemyskim w woj. lwowskim z dotychczasowej miejskiej gminy Niżankowice (odebranie praw miejskich).
Jednostka – zwiększona o południową połowę zniesionej w 1939 roku gminy Hermanowice i część gminy Miżyniec – funkcjonowała jeszcze pod okupacją hitlerowską 1941–44. Po wojnie wschodnia część gminy znalazła się w ZSRR, a z zachodniej, przypadłej Polsce, części utworzono w 1944 roku nową gminę Fredropol.

</doc>
<doc id="1548544" url="https://pl.wikipedia.org/wiki?curid=1548544" title="Caspar van Citters">
Caspar van Citters

Caspar van Citters (ur. 22 stycznia 1674 w Middelburgu, zm. 28 września 1734 tamże) – polityk holenderski, wielki pensjonariusz Zelandii od 28 listopada 1718 roku, zm. 28 września 1734. 
Jego teściem był Jacob Verheije (1640-1718). Dzięki temu, że Caspar i jego brat Willem I van Citters byli wżenieni w rodziny związane z oboma wojującymi stronnictwami: oranżystami i "patriotami", rodzina van Citters stała się jedną z najważniejszych w Zelandii i całej Republice. 
W latach (1705-1711) był pensjonariuszem Middelburga. Od 1711 sekretarz prowincji Zelandia. Napisał ostateczną wersję słynnego: "Contract van Harmonie" z 1715 roku. Zarządzenie to osłabiło walki między stronnictwami. 

</doc>
<doc id="1548545" url="https://pl.wikipedia.org/wiki?curid=1548545" title="Przysietnica (gmina)">
Przysietnica (gmina)

Przysietnica – dawna gmina wiejska istniejąca w latach 1934–1954 w woj. lwowskim i rzeszowskim (dzisiejsze woj. podkarpackie). Siedzibą władz gminy była Przysietnica.
Historia.
Gmina zbiorowa Przysietnica została utworzona 1 sierpnia 1934 roku w powiecie brzozowskim w woj. lwowskim z dotychczasowych jednostkowych gmin wiejskich: Izdebki, Przysietnica i Stara Wieś.
Na początku 1939 tytułami honorowego obywatelstwa gminy zostali wyróżnieni: Ignacy Mościcki, Edward Śmigły-Rydz, Felicjan Sławoj Składkowski, Eugeniusz Kwiatkowski.
Po wojnie gmina znalazła się w powiecie brzozowskim w nowo utworzonym woj. rzeszowskim. Według stanu z dnia 1 lipca 1952 roku gmina składała się z 3 gromad: Izdebki, Przysietnica i Stara Wieś.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin, a jej dawny obszar wszedł w skład gmin Brzozów i Nozdrzec.

</doc>
<doc id="1548546" url="https://pl.wikipedia.org/wiki?curid=1548546" title="Dignus Keetlaer">
Dignus Keetlaer

Dignus François Keetlaer (ur. 1674, zm. 23 marca 1750) – polityk holenderski.
Wielki pensjonariusz Zelandii od 2 listopada 1734 do 23 marca 1750.

</doc>
<doc id="1548547" url="https://pl.wikipedia.org/wiki?curid=1548547" title="Radawa (gmina)">
Radawa (gmina)

Radawa – dawna gmina wiejska istniejąca w latach 1934–1954 w woj. lwowskim i rzeszowskim (dzisiejsze woj. podkarpackie). Siedzibą władz gminy była Radawa.
Gmina zbiorowa Radawa została utworzona 1 sierpnia 1934 roku w powiecie jarosławskim w woj. lwowskim z dotychczasowych jednostkowych gmin wiejskich: Cetula, Czerwona Wola, Mołodycz, Radawa, Surmaczówka i Zaradawa. Po wojnie gmina znalazła się w powiecie jarosławskim w nowo utworzonym woj. rzeszowskim. Według stanu z dnia 1 lipca 1952 roku gmina składała się z 5 gromad: Cetula, Mołodycz, Radawa, Surmaczówka i Zaradawa i nie była wówczas gminą samodzielną (była administrowana przez gminę Wiązownica). 
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1548548" url="https://pl.wikipedia.org/wiki?curid=1548548" title="Munina (gmina)">
Munina (gmina)

Munina – dawna gmina wiejska istniejąca w latach 1934–1954 w woj. lwowskim i rzeszowskim (dzisiejsze woj. podkarpackie). Nazwa gminy pochodzi od jej głównej wsi – Muniny, jednakże siedziba władz gminy znajdowała się w Jarosławiu.
Gmina zbiorowa Munina została utworzona 1 sierpnia 1934 roku w powiecie jarosławskim w woj. lwowskim z dotychczasowych jednostkowych gmin wiejskich: Kidałowice, Koniaczów, Morawsko, Munina, Sobiecin, Surochów, Tuczempy, Wietlin i Wysocko. Po wojnie gmina znalazła się w powiecie jarosławskim w nowo utworzonym woj. rzeszowskim. Według stanu z dnia 1 lipca 1952 roku gmina składała się z 9 gromad: Kidałowice, Koniaczów, Morawsko, Munina, Sobiecin, Surochów, Tuczempy, Wietlin i Wysocko. 
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1548549" url="https://pl.wikipedia.org/wiki?curid=1548549" title="Kolbuszowa Górna (gmina)">
Kolbuszowa Górna (gmina)

Kolbuszowa Górna – dawna gmina wiejska istniejąca w latach 1934–1954 w woj. lwowskim i rzeszowskim (dzisiejsze woj. podkarpackie). Siedzibą władz gminy była Kolbuszowa Górna.
Gmina zbiorowa Kolbuszowa Górna została utworzona 1 sierpnia 1934 roku w powiecie kolbuszowskim w woj. lwowskim z dotychczasowych jednostkowych gmin wiejskich: Domatków, Kłapówka, Kolbuszowa Górna, Kupno, Poręby Kupieńskie, Przedbórz, Werynia i Widełka. Po wojnie gmina znalazła się w powiecie kolbuszowskim w nowo utworzonym woj. rzeszowskim. 1 stycznia 1949 z Kolbuszowa Górna wyłączono gromadę Huta Przedborska, włączając ją do nowo utworzonej gminy Niwiska.
Według stanu z dnia 1 lipca 1952 roku gmina składała się z 11 gromad: Bukowiec, Domatków, Kłapówka, Kolbuszowa Dolna, Kolbuszowa Górna, Kupno, Nowa Wieś, Poręby Kupieńskie, Przedbórz, Werynia i Widełka. Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1548550" url="https://pl.wikipedia.org/wiki?curid=1548550" title="Jacob du Bon">
Jacob du Bon

Jacob du Bon (ur. 1695, zm. 1760) – holenderski polityk. Wielki Pensjonariusz Zelandii od 3 stycznia 1757 do 1 czerwca 1760.

</doc>
<doc id="1548551" url="https://pl.wikipedia.org/wiki?curid=1548551" title="Nadole (gmina)">
Nadole (gmina)

Nadole – dawna gmina wiejska istniejąca w latach 1934–1954 w woj. lwowskim i rzeszowskim (dzisiejsze woj. podkarpackie). Przed wojną siedzibą władz gminy było Nadole, a po wojnie miasto Dukla (odrębna gmina miejska).
Gmina zbiorowa Nadole została utworzona 1 sierpnia 1934 roku w powiecie krośnieńskim w woj. lwowskim z dotychczasowych jednostkowych gmin wiejskich: Cergowa, Draganowa, Głojsce, Hyrowa, Iwla, Jasionka, Nadole, Równe, Teodorówka, Trzciana i Zboiska. Po wojnie gmina znalazła się w powiecie krośnieńskim w nowo utworzonym woj. rzeszowskim. Według stanu z dnia 1 lipca 1952 roku gmina składała się z 12 gromad: Cergowa, Draganowa, Głojsce, Hyrowa, Iwla, Jasionka, Nadole, Równe, Teodorówka, Trzciana i Zboiska. 
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1548553" url="https://pl.wikipedia.org/wiki?curid=1548553" title="Polany (gmina w województwie rzeszowskim)">
Polany (gmina w województwie rzeszowskim)

Polany – dawna gmina wiejska istniejąca w latach 1934–1954 w woj. lwowskim i rzeszowskim (dzisiejsze woj. podkarpackie). Siedzibą władz gminy były Polany.
Gmina zbiorowa Polany została utworzona 1 sierpnia 1934 roku w powiecie krośnieńskim w woj. lwowskim z dotychczasowych jednostkowych gmin wiejskich: Ciechania, Huta Polańska, Myscowa, Olchowiec i Polany. Podczas wojny w Landkreis Jaslo. Po wojnie gmina znalazła się w powiecie krośnieńskim w nowo utworzonym woj. rzeszowskim. Według stanu z dnia 1 lipca 1952 roku gmina składała się z 5 gromad: Ciechania, Huta Polańska, Myscowa, Olchowiec i Polany. 
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1548554" url="https://pl.wikipedia.org/wiki?curid=1548554" title="Tylawa (gmina)">
Tylawa (gmina)

Tylawa – dawna gmina wiejska istniejąca w latach 1934–1954 w woj. lwowskim i rzeszowskim (dzisiejsze woj. podkarpackie). Siedzibą władz gminy była Tylawa.
Gmina zbiorowa Tylawa została utworzona 1 sierpnia 1934 roku w powiecie krośnieńskim w woj. lwowskim z dotychczasowych jednostkowych gmin wiejskich: Barwinek, Mszana, Ropianka, Smereczne, Tylawa, Wilsznia i Zyndranowa. Po wojnie gmina znalazła się w powiecie krośnieńskim w nowo utworzonym woj. rzeszowskim. Według stanu z dnia 1 lipca 1952 roku gmina składała się z 7 gromad: Barwinek, Mszana, Ropianka, Smereczne, Tylawa, Wilsznia i Zyndranowa. 
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1548555" url="https://pl.wikipedia.org/wiki?curid=1548555" title="Lipsko (gmina w województwie rzeszowskim)">
Lipsko (gmina w województwie rzeszowskim)

Lipsko – dawna gmina wiejska istniejąca w latach 1934–1954 w woj. lwowskim i rzeszowskim (dzisiejsze woj. podkarpackie). Siedzibą władz gminy było Lipsko.
Gmina zbiorowa Lipsko została utworzona 1 sierpnia 1934 roku w powiecie lubaczowskim w woj. lwowskim z dotychczasowych jednostkowych gmin wiejskich: Brusno Stare, Chlewiska, Huta Stara, Kadłubiska, Lipsko, Łówcza, Łukawica, Narol Wieś i Wola Wielka. Po wojnie gmina znalazła się w powiecie lubaczowskim w nowo utworzonym woj. rzeszowskim. Według stanu z dnia 1 lipca 1952 roku gmina składała się z 8 gromad: Chlewiska, Huta Stara, Kadłubiska, Lipsko, Łówcza, Łukawica, Narol Wieś i Wola Wielka. 
Pod okupacją niemiecką włączona do powiatu zamojskiego w dystrykcie lubelskim Generalnego Gubernatorstwa.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1548556" url="https://pl.wikipedia.org/wiki?curid=1548556" title="Wilhelm I van Citters">
Wilhelm I van Citters



</doc>
<doc id="1548557" url="https://pl.wikipedia.org/wiki?curid=1548557" title="Lisie Jamy (gmina)">
Lisie Jamy (gmina)

Lisie Jamy – dawna gmina wiejska istniejąca w latach 1934–1954 w woj. lwowskim i rzeszowskim (dzisiejsze woj. podkarpackie). Przed wojną siedzibą władz gminy były Lisie Jamy, a po wojnie miasto Lubaczów (odrębna gmina miejska).
Gmina zbiorowa Lisie Jamy została utworzona 1 sierpnia 1934 roku w powiecie lubaczowskim w woj. lwowskim z dotychczasowych jednostkowych gmin wiejskich: Basznia Dolna, Basznia Górna, Borowa Góra, Budomierz, Burgau (obecnie "Karolówka"), Hruszów, Krowica Hołodowska, Krowica Lasowa, Krowica Sama, Lisie Jamy, Młodów, Reichau (obecnie "Podlesie"), Sieniawka i Załuże.
Pod okupacją niemiecką w Polsce przejściowo zniesiona; obszar gminy Lisie Jamy należał do gmin Krowica i Lubaczów.
Po wojnie gmina znalazła się w powiecie lubaczowskim w nowo utworzonym woj. rzeszowskim (oprócz niewielkiej wschodniej części, która weszła w skład ZSRR). Według stanu z dnia 1 lipca 1952 roku gmina składała się z 14 gromad: Basznia Dolna, Basznia Górna, Borowa Góra, Budomierz, Karolówka, Krowica Hołodowska, Krowica Lasowa, Krowica Sama, Lisie Jamy, Młodów, Podlesie, Sieniawka, Tymce i Załuże. 
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1548558" url="https://pl.wikipedia.org/wiki?curid=1548558" title="Willem I van Citters">
Willem I van Citters

Willem I van Citters (ur. 7 października 1685 w Westminsterze, zm. 28 listopada 1758 w Middelburgu) - polityk holenderski. 
Był synem dyplomaty Aernout'a van Cittersa, który pełnił funkcję ambasadora Holandii w Londynie gdy Wilhelm III Orański został angielskim królem (1689), młodszym bratem Caspara van Cittersa. Jego synem był Willem II van Citters.
Od 1747 roku Willem I van Citters był reprezentantem prowincji Zelandia na obradach Stanów Generalnych. Normalnie Zelandia i Holandia zablokowałyby wybór stadhoudera, ale w 1747 van Citters uznał, że silna władza przydałaby się, i tak wybrany został Wilhelm IV Orański.

</doc>
<doc id="1548559" url="https://pl.wikipedia.org/wiki?curid=1548559" title="Płazów (gmina)">
Płazów (gmina)

Płazów – dawna gmina wiejska istniejąca w latach 1934–1954 w woj. lwowskim i rzeszowskim (dzisiejsze woj. podkarpackie). Siedzibą władz gminy był Płazów.
Gmina zbiorowa Płazów została utworzona 1 sierpnia 1934 roku w powiecie lubaczowskim w woj. lwowskim z dotychczasowych jednostkowych gmin wiejskich: Freifeld, Gorajec, Huta Różaniecka, Płazów, Ruda Różaniecka i Żuków.
Pod okupacją niemiecką włączona do powiatu zamojskiego w dystrykcie lubelskim Generalnego Gubernatorstwa.
Po wojnie gmina znalazła się w powiecie lubaczowskim, w nowo utworzonym woj. rzeszowskim. Według stanu z dnia 1 lipca 1952 roku gmina składała się z 10 gromad: Gorajec, Huta Różaniecka, Huta Szumy, Kowalówka, Płazów, Ruda Różaniecka i Żuków. Gmina została zniesiona 29 września 1954 roku wraz z reformą wprowadzającą gromady w miejsce gmin.
Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1548560" url="https://pl.wikipedia.org/wiki?curid=1548560" title="Willem II van Citters">
Willem II van Citters

Willem II van Citters (ur. 25 maja 1723 w Middelburgu, zm. 17 sierpnia 1802) – polityk holenderski. Sekretarz stadhoudera, komisarz Kompanii Wschodnioindyjskiej VOC. Wielki pensjonariusz Zelandii od 15 grudnia 1760 do 26 maja 1766 roku. 
Jego ojcem był Willem I van Citters. Willem II van Citters i Wilhelm IV Orański byli ze sobą skłóceni, więc żeby nie pogarszać sytuacji Willem II van Citters zrezygnował w 1767 roku z przewodniczenia szlachcie prowincji Zelandia.
Gdy w 1787 Niderlandy pogrążyły się w chaosie i wschodnia część znajdowała się pod kontrolą oranżystów, a zachodnia "patriotów", Willem II van Citters i Willem Aernout van Citters (1741–1811), wnuk Willema I van Cittersa i bratanek Willema II van Cittersa przekonali (z pomocą brytyjskich pieniędzy), by reszta przedstawicieli prowincji Zelandia poparła Wilhelma V Orańskiego.

</doc>
<doc id="1548564" url="https://pl.wikipedia.org/wiki?curid=1548564" title="Aernout van Citters">
Aernout van Citters

Aernout van Citters (ur. 10 grudnia 1633, zm. 12 października 1696) – holenderski dyplomata.
Pełnił funkcję holenderskiego ambasadora w Londynie, gdy na angielskiego króla wybierany był holenderski stadhouder Wilhelm III Orański. Jego synem był Willem I van Citters.

</doc>
<doc id="1548565" url="https://pl.wikipedia.org/wiki?curid=1548565" title="Adriaan Steengracht">
Adriaan Steengracht

Adriaan Nicolaaszoon Steengracht, pan van Grijpskerke en Poppendamme (ur. ok. 1733, zm. 1770) – holenderski polityk.
Od 26 maja 1766 do 6 maja 1770 Wielki Pensjonariusz Zelandii.

</doc>
<doc id="1548566" url="https://pl.wikipedia.org/wiki?curid=1548566" title="Jelna (gmina)">
Jelna (gmina)

Jelna (od 1939 "Ruda Łańcucka") – dawna gmina wiejska istniejąca w latach 1934–1939 w woj. lwowskim (dzisiejsze woj. podkarpackie). Siedzibą władz gminy była Jelna.
Gmina zbiorowa Jelna została utworzona 1 sierpnia 1934 roku w powiecie łańcuckim w woj. lwowskim z dotychczasowych jednostkowych gmin wiejskich: Hucisko, Jelna, Łukowa, Ruda, Sarzyna, Wola Zarczycka i Wólka Niedźwiecka.
Gminę zniesiono 1 października 1939 roku, a z jej obszaru utworzono gminę Ruda Łańcucka, jednakże w związku z wybuchem wojny rozporządzenie nie weszło w życie. Natomiast hitlerowcy utworzyli z niej gminę Wola Zarczycka z siedzibą w dużo większej Woli Zarczyckiej (w skład gminy weszła też wschodnia część gminy Kamień (powiat jarosławski).

</doc>
<doc id="1548567" url="https://pl.wikipedia.org/wiki?curid=1548567" title="Johan Marinus Chalmers">
Johan Marinus Chalmers

Johan Marinus Johnszoon Chalmers (ur. 28 sierpnia 1720, zm. 5 lutego 1796) – holenderski polityk.
Od 13 sierpnia 1770 do 12 maja 1785 Wielki Pensjonariusz Zelandii.

</doc>
<doc id="1548569" url="https://pl.wikipedia.org/wiki?curid=1548569" title="Vincent van Eijck">
Vincent van Eijck

Vincent van Eijck (ur. 1708, zm. 2 lipca 1788 w Goudzie) – burmistrz holenderskiego miasta Gouda.
Vincent van Eijck był synem burmistrza Goudy Huijberta van Eijck i Cathariny Boudens. Studiował prawo na Uniwersytecie w Lejdzie. Doktoryzował się tam w roku 1729. W roku 1733 poślubił Catharinę Hoffkens z Utrechtu.
W latach 1755–1788 burmistrz Goudy.

</doc>
<doc id="1548570" url="https://pl.wikipedia.org/wiki?curid=1548570" title="Ulanów II (gmina)">
Ulanów II (gmina)

Ulanów II (lub "Ulanów Druga"; od 1973 "Ulanów") – dawna gmina wiejska istniejąca w latach 1934–1954 w woj. lwowskim i rzeszowskim (dzisiejsze woj. podkarpackie). Siedzibą władz gminy był Ulanów, który nie wchodził w jej skład, tworząc odrębną wiejską gminę Ulanów I.
Gmina zbiorowa Ulanów II została utworzona 1 sierpnia 1934 roku w powiecie niżańskim w woj. lwowskim z dotychczasowych jednostkowych gmin wiejskich: Bieliniec, Bieliny, Bukowina, Dąbrowica, Dąbrówka, Glinianka, Huta Deręgowska, Wólka Bielińska i Wólka Tanewska. Nazwa "Ulanów II" została użyta aby gminę móc odróżnić od sąsiedniej wiejskiej gminy Ulanów I, również z siedzibą w Ulanowie.
Po wojnie gmina znalazła się w powiecie niżańskim w nowo utworzonym woj. rzeszowskim. Według stanu z dnia 1 lipca 1952 roku gmina składała się z 9 gromad: Bieliniec, Bieliny, Bukowina, Dąbrowica, Dąbrówka, Glinianka, Huta Deręgowska, Wólka Bielińska i Wólka Tanewska. Gmina została zniesiona 29 września 1954 roku wraz z reformą wprowadzającą gromady w miejsce gmin a następnie przywrócona w tymże powiecie i województwie wraz z reaktywowaniem gmin z dniem 1 stycznia 1973 roku jako wiejska "gmina Ulanów" (do 1992 bez Ulanowa, stanowiącego od 1958 roku gminę miejską).

</doc>
<doc id="1548571" url="https://pl.wikipedia.org/wiki?curid=1548571" title="Ulanów I (gmina)">
Ulanów I (gmina)

Ulanów I (lub "Ulanów Pierwsza"; od 1958 miasto "Ulanów") – dawna gmina wiejska istniejąca w latach 1934–1954 w woj. lwowskim i rzeszowskim (dzisiejsze woj. podkarpackie). Siedzibą władz gminy był Ulanów.
Wiejska gmina Ulanów I została utworzona 1 sierpnia 1934 roku w powiecie niżańskim w woj. lwowskim z dotychczasowej miejskiej gminy Ulanów (odebranie praw miejskich). Nazwa "Ulanów I" została użyta aby gminę móc odróżnić od sąsiedniej wiejskiej gminy Ulanów II, również z siedzibą w Ulanowie.
Po wojnie gmina znalazła się w powiecie niżańskim w nowo utworzonym woj. rzeszowskim. Według stanu z dnia 1 lipca 1952 roku gmina nie była podzielona na gromady. Gmina została zniesiona 29 września 1954 roku wraz z reformą wprowadzającą gromady w miejsce gmin i została przekształcona w gromadę. 1 stycznia 1958 Ulanów odzyskał prawa miejskie.

</doc>
<doc id="1548574" url="https://pl.wikipedia.org/wiki?curid=1548574" title="Ochotniczy Pułk Serbów, Chorwatów i Słoweńców im. Majora Blagoticia">
Ochotniczy Pułk Serbów, Chorwatów i Słoweńców im. Majora Blagoticia

Ochotniczy Pułk Serbów, Chorwatów i Słoweńców im. Majora Blagoticia (ros. Добровольческий полк сербов, хорватов и словенцев им. майора Благотича) – ochotniczy oddział wojskowy złożony z Serbów, Chorwatów i Słoweńców podczas wojny domowej w Rosji.
Podczas I wojny światowej w Odessie został sformowany Serbski Korpus Ochotniczy, składający się z b. jugosłowiańskich jeńców wojennych. Na początku 1918 r. poprzez Archangielsk i Murmańsk alianci przewieźli go na front pod Salonikami. W Samarze 3 marca 1918 r. został utworzony serbski konsulat. W Rosji pozostała część jugosłowiańskich żołnierzy, którzy chcieli walczyć po stronie bolszewików lub białych albo po prostu zdezerterowali. W Odessie powstał rewolucyjny 2 jugosłowiański batalion uderzeniowy pod dowództwem mjra Matii Blagoticia, przeniesiony na front pod Carycyn. W maju 1918 r. został on przemianowany na Serbski Batalion Rewolucyjny. Pod koniec czerwca tego roku walczył pod Jarosławiem, w lipcu pod Kazaniem. 6 sierpnia podczas ataku na miasto oddziałów białych i Korpusu Czechosłowackiego Serbowie przeszli na ich stronę, umożliwiając zdobycie Kazania. W czasie walk zginął mjr M. Blagotić. Batalion pod dowództwem por. Proticia został następnie przeniesiony do Samary, a na początku września do Czelabińska. W połowie września w Czelabińsku serbski konsul utworzył Zgrupowanie Jugosłowiańskich Grup i Organizacji, a następnie Tymczasowy Jugosłowiański Komitet Ludowy w Rosji, uznany przez władze admirała Aleksandra Kołczaka. Pod koniec września został nim podporządkowany Batalion im. Majora Blagoticia. Wkrótce wszedł on wraz z Czelabińskim Batalionem Serbskim i innymi pięcioma oddziałami z Samary w skład Ochotniczego Pułku Serbów, Chorwatów i Słoweńców im. Majora Blagoticia. Na jego czele stanął kpt. M. Marinković. Wkrótce utworzono też dywizjon konny. 15 października pułk został włączony w skład III Uralskiego Korpusu Armijnego Armii Zachodniej. Jugosłowianie dostali rozkaz ochrony Czelabińska. Bolszewicy prowadzili wśród nich silną propagandę komunistyczną, wydając specjalne proklamacje, ale jej skutki były niewielkie. Po wyjeździe oddziałów Korpusu Czechosłowackiego na Daleki Wschód na przełomie 1918/1919 r., pułk otrzymał zadanie ochrony linii kolejowej biegnącej od Czelabińska do linii frontu. 21 stycznia 1919 r. wszystkie jugosłowiańskie jednostki wojskowe przeszły pod zwierzchność dowodzącego sojuszniczymi siłami zbrojnymi na Syberii. Pod koniec stycznia tego roku pułk liczył ok. 5 tys. żołnierzy. Wiosną Jugosłowianie trafili do Ufy. Dowodził nimi wówczas kpt. V. Pavlović. Po utracie Ufy w czerwcu, powrócili do Czelabińska. W lipcu ubezpieczali ewakuację z miasta wojsk białych, po czym przygotowali się do jego obrony. W tym celu z pułku został wydzielony 300-osobowy oddział z 4 karabinami maszynowymi oraz 60-osobowy szwadron konny. W ciężkich walkach z atakującymi wojskami bolszewickimi poległo ok. 50 żołnierzy, reszta wycofała się, dołączając do pułku. Pozostałe oddziały pułku toczyły w tym czasie walki na froncie, tracąc ponad 200 ludzi. W listopadzie Jugosłowianie walczyli pod Omskiem, gdzie zginął kpt. V. Pavlović. W dniach 4-6 stycznia 1920 r. poddali się w Krasnojarsku w liczbie ok. 2 tys. ludzi wojskom bolszewickim, po czym zostali włączeni w skład 1 Jenisejskiej Brygady Wojennoroboczej w Krasnojarsku. Resztki pułku natomiast zostały wzięte do niewoli 10 stycznia w stanicy Klukwiennaja. Do Czyty udało się przedostać części Serbskiego Dywizjonu Konnego. Jugosłowianie pozostawali na Syberii do 1921 r., po czym zostali zwolnieni z niewoli i powrócili do ojczyzny.
Linki zewnętrzne.
Historia Ochotniczego Pułku Serbów, Chorwatów i Słoweńców im. Majora Blagoticia (jęz. rosyjski)

</doc>
<doc id="1548575" url="https://pl.wikipedia.org/wiki?curid=1548575" title="John Oliver">
John Oliver

John William Oliver (ur. 23 kwietnia 1977 w Birmingham) – brytyjski komik i aktor. Jest prowadzącym program "Last Week Tonight with John Oliver" nadawanym w stacji HBO od 27 kwietnia 2014. Wcześniej był jednym z korespondentów i scenarzystów amerykańskiego programu satyrycznego "The Daily Show", który opuścił pod koniec 2013. Okazjonalnie występował w serialu komediowym "Community", gdzie grał rolę profesora Iana Duncana.

</doc>
<doc id="1548576" url="https://pl.wikipedia.org/wiki?curid=1548576" title="Zimówka aksamitnotrzonowa">
Zimówka aksamitnotrzonowa



</doc>
<doc id="1548579" url="https://pl.wikipedia.org/wiki?curid=1548579" title="Bryce Moon">
Bryce Moon

Bryce Daren Moon (ur. 6 kwietnia 1986 w Pietermaritzburgu) – południowoafrykański piłkarz występujący na pozycji prawego obrońcy. Obecnie gra w Golden Arrows, do którego jest wypożyczony z Panathinaikosu.
Kariera klubowa.
Bryce Moon zawodową karierę rozpoczynał w 2004 roku w klubie z Irlandii Północnej – Coleraine. W sezonie 2004/2005 rozegrał 32 mecze i strzelił 5 bramek w Irish Premier League, a jego zespół zajął w ligowej tabeli 6. lokatę. Latem Moon odszedł do południowoafrykańskiego Ajaksu Kapsztad, gdzie od razu wywalczył sobie miejsce w podstawowej jedenastce. Stworzył linię obrony wspólnie z Brettem Evansem, Georgiem Mofokengiem oraz Cyrillem Mubialą. W sezonie 2007/2008 piłkarz sięgnął po tytuł wicemistrza kraju.
Po zakończeniu rozgrywek Moon podpisał kontrakt z greckim Panathinaikosem. W Alpha Ethniki zadebiutował 31 sierpnia 2008 roku w przegranym 1:2 meczu z AEK-iem Ateny. 16 września po raz pierwszy wystąpił natomiast w rozgrywkach Ligi Mistrzów, a Panathinaikos przegrał na własnym stadionie z Interem Mediolan 0:2. Przez cały sezon 2008/2009 południowoafrykański gracz zanotował tylko 6 występów w lidze, w tym 4 w podstawowym składzie. Na sezon 2009/2010 Moon został wypożyczony do PAOK–u Saloniki, jednak tam również został rezerwowym. Rozegrał w Grecji sześćligowych spotkań, po czym wypożyczono go do Golden Arrows.
Kariera reprezentacyjna.
W reprezentacji Republiki Południowej Afryki Moon zadebiutował 20 listopada 2007 roku. Pierwszą bramkę w zespole narodowym strzelił 16 stycznia 2008 roku w wygranym 2:1 towarzyskim meczu przeciwko Botswanie. W tym samym roku Carlos Alberto Parreira powołał go do 23–osobowej kadry na Puchar Narodów Afryki 2008. Reprezentacja RPA zajęła ostatnie miejsce w swojej grupie i odpadła z turnieju. Sam Moon był podstawowym graczem drużyny i zagrał we wszystkich 3 spotkaniach w pełnym wymiarze czasowym. Następnie południowoafrykański piłkarz razem z ekipą „Bafana Bafana” jako gospodarz automatycznie awansował do Mistrzostw Świata 2010. W 2009 roku Moon wystąpił tylko w 1 spotkaniu drużyny narodowej.

</doc>
<doc id="1548583" url="https://pl.wikipedia.org/wiki?curid=1548583" title="V471 Tauri">
V471 Tauri

V471 Tauri – podwójna nieregularna gwiazda zmienna położona w gwiazdozbiorze Byka, odległa o około 150 lat świetlnych od Ziemi, otoczona mgławicą planetarną.
Układ składa się z gorącego białego karła o masie 0,84 mas Słońca i gwiazdy ciągu głównego typu widmowego K o masie 0,94 mas Słońca, która jest o około 18% większa niż podobne gwiazdy o jej masie, co wiąże się z jej bardzo wysoką aktywnością.
Pewną zagadkę stanowi biały karzeł w układzie V471 Tauri – jest to najcięższa gwiazda tego typu w Hiadach, ale równocześnie najgorętsza (o temperaturze powierzchni 34 500 K) i najmłodsza. Według jednej z teorii układ ten był w przeszłości układem potrójnym, w którym oprócz obecnie nadal istniejącej gwiazdy ciągu głównego znajdowały się jeszcze dwie podobne gwiazdy w ciasnym układzie podwójnym. Gwiazdy stanowiące ten układ były na tyle blisko, że ostatecznie doszło do ich połączenia, w miarę swojej ewolucji gwiazda ta przekształciła się w czerwonego olbrzyma i ostatecznie po odrzuceniu zewnętrznej powłoki w obserwowanego obecnie białego karła.

</doc>
<doc id="1548584" url="https://pl.wikipedia.org/wiki?curid=1548584" title="America Olivo">
America Olivo

America Olivo (ur. 5 stycznia 1978 w Los Angeles w Kalifornii) – amerykańska aktorka i wokalistka związana z zespołem Soluna.
Życiorys.
Córka Miss Kanady z 1959 roku, Daniki D’Hondt, siostra producentek filmowych Corinne Olive i Denise Olivo oraz aktora Jasona Brooksa. Szkołę średnią ukończyła jako szesnastolatka. Wychowywała się w Hidden Hills w Kalifornii. Uczęszczała do California Institute of the Arts, lecz jest absolwentką The Juilliard School w Nowym Jorku.

</doc>
<doc id="1548589" url="https://pl.wikipedia.org/wiki?curid=1548589" title="LMC-N66">
LMC-N66

LMC-N66 – mgławica położona w Wielkim Obłoku Magellana.
Obiekt jest tradycyjnie klasyfikowany jako mgławica planetarna choć niektórzy naukowcy uważają, że dokładna natura tego obiektu nie jest jeszcze oczywista. Według niektórych opracowań, wewnątrz mgławicy znajduje się przechodząca gwałtowne zmiany gwiazda Wolfa-Rayeta, według innych w centrum mgławicy położona jest gwiazda podwójna składająca się z białego karła i innej, starej gwiazdy.

</doc>
<doc id="1548590" url="https://pl.wikipedia.org/wiki?curid=1548590" title="Głos Kanadyjski">
Głos Kanadyjski

Głos Kanadyjski – pierwsze historycznie pismo polskojęzyczne w Kanadzie. Tygodnik o profilu narodowo-katolickim (z dewizą "Wiara, Ojczyzna i Nauka"), wydawany w okresie od czerwca 1904 do 1905 w Winnipegu w prowincji Alberta przez polskich misjonarzy oblatów, którzy przeobrazili tamtejszą Parafię Świętego Ducha w centrum polskości. Kościół wybudował w 1899 Wojciech Kulawy, pierwszy misjonarz obsługujący polskich wiernych w zachodniej Kanadzie. On też założył tygodnik, który okazał się efemerydą.
Mimo iż Głos Kanadyjski otrzymywał subsydia od Partii Konserwatywnej, współpracującej z katolickim klerem, było to zbyt wielkie przedsięwzięcie finansowe i personalne, dlatego na pewien czas zatrzymano druk gazety, która od 1908 wznowiła działalność jako Gazeta Katolicka w Kanadzie, a jeszcze później działała pod nazwą Gazeta Polska w Kanadzie.

</doc>
<doc id="1548593" url="https://pl.wikipedia.org/wiki?curid=1548593" title="Związkowiec">
Związkowiec

Związkowiec – polski tygodnik wydawany w Kanadzie od 1932, oficjalny organ Związku Polaków w Kanadzie. W latach 1964-1977 jego redaktorem naczelnym był Benedykt Heydenkorn. Od lipca 2004 pod nowym tytułem "Czas-Związkowiec", po połączeniu z wydawanym w Winnipegu tygodnikiem "Czas".

</doc>
<doc id="1548601" url="https://pl.wikipedia.org/wiki?curid=1548601" title="Fotograficzny filtr ocieplający">
Fotograficzny filtr ocieplający

Fotograficzny filtr ocieplający – seria filtrów 81 równoważących temperaturę barwową światła, używanych do korygowania jego barwy (czyli likwidacji zaniebieszczeń na filmach), która wydaje się zimna, na przykład w ciemny, pochmurny dzień.
Filtry ocieplające mają kolor bursztynowy i różnią siłę oddziaływania:
Umiejętność dostosowania danego filtra do danych okoliczności przychodzi z czasem, można jednak nakreślić kilka ogólnych zasad:

</doc>
<doc id="1548602" url="https://pl.wikipedia.org/wiki?curid=1548602" title="Dobrek Bistro">
Dobrek Bistro

Dobrek Bistro – zespół muzyczny grający mieszankę jazzu, bluesa i muzyki poważnej, jak sami o sobie mówią muzycy: 
"U nas salsa brzmi po cygańsku, tango po wiedeńsku, jazz po żydowsku, a musette ma posmak rosyjski...", co nie określa wyłącznie gatunku i rodzaju muzyki którą grają, ale również to, że grupa jest wielonarodowościowa. Założona przez Krzysztofa Dobrka (akordeon) i Alioshę Biza (skrzypce), w Austrii, swój debiut miała podczas Międzynarodowego Festiwalu Akordeonowego 2000. Oprócz wyżej wymienionych członków w skład grupy weszli Alexander Lackner (kontrabas) i Luis Ribeiro (perkusja). Jak dotąd zespół wydał cztery albumy, ostatni zatytułowany po prostu "Dobrek Bistro", swoją premierę miał w 2007 roku.

</doc>
<doc id="1548606" url="https://pl.wikipedia.org/wiki?curid=1548606" title="Litoboř">
Litoboř

Litoboř – czeska wieś w powiecie Náchod, wzdłuż Hlubokiego potoku, przy drodze między wsią Hořičky i miastem Červený Kostelec.
Demografia.
"Źródło: Czeski Urząd Statystyczny"
Historia.
Zamek Litoboř został zbudowany na początku XIV w. na miejscu zw. Turyň (czasem też Na Turyni). Pierwsza pisemna wzmianka o miejscowości pochodzi z 1369 r. W latach 1369-1372, jej właściciel Ješek z Litoboře, pozyskał także zamek Chvaleč. W 1372 r. jest wzmiankowany Lítek Hanuš ze Chlumu, który w latach 1405-1414 był współpatronem kościoła w Hořičkach.
Jego następcami byli np. Wacław ze Chlumu wraz z małżonką Katarzyną, Jerzy ze Chlumu i z Litoboře oraz Krzysztof ze Švamberka.
W czasach wojen husyckich w okolicy wsi toczyły się walki, które skończyły zdobyciem zamku Červená Hora przez husytów (8 czerwca 1427 r.). Najazdy książąt śląskich trwały do końca lat 30. XV w.
Od Krzysztofa z Vamberka kupił wsie Litoboř, Chlístov i Hořičky Petr Adršpach z Dubé i odtąd wieś należała do dóbr Rýzmburk. Z tego powodu w krótkim czasie zamek został opuszczony.
Przed 1582 r. kataster wsi został podzielony między dobra Adršpach i Rýzmburk. W 1586 r. sprzedała Magdalena Úlibská z Nestajova drugą część wsi Jerzemu z Dobřenic, który był właścicielem zamku oraz wsi Třebešov i po jego śmierci stała się częścią dóbr nachodzkich.
Posiadaczką części pierwszej, która należała do dóbr Adšpach, była Elżbieta Bohdanecká z Nestajova (jeszcze w 1595 r.). W 1600 r. został jej następcą Petr Straka z Nedabylic i w posiadaniu jego potomków ta druga połowa wsi pozostała do końca XVII w., kiedy zakupiły ją dobra nachodzkie.
Od 1848 r. Litoboř była samodzielną gminą z własnym samorządem. Z biegiem czasu zostały do niej dołączone wsie Křižanov i Mečov.
Po zamachu komunistycznym w 1948 r. nastąpił okres kolektywizacji rolnictwa, ale Litoboř miała długą tradycję rolniczą i nie chciała dobrowolnie rozwijać socjalistycznego rolnictwa. Sprawa utworzenia lokalnego Zjednoczonego Rolniczego Stowarzyszenia Spółdzielczego (JZD) nie wzbudziła u miejscowej ludności dużego zainteresowania. W związku z tym, latem 1951 r. Służba Bezpieczeństwa (StB) wykorzystała istnienie domniemanego dywersanta jako pretekst do interwencji przeciw chłopom (akcja "Teror Náchod"). Po krótkiej walce i rozstrzelaniu dywersanta 28 grudnia 1951 r. nastąpiły aresztowania, sądy oraz inne prześladowania. Za pomocą fałszerstw zainscenizowano dwa wielkie procesy sądowe. Wydano cztery wyroki śmierci (trzy wykonane), jedną karę dożywotniego pozbawienia wolności i trzynaście kar od 4 do 20 lat. Karą było także to, iż w 1960 r. sama gmina straciła niezależność i została częścią gminy Hořičky. Samodzielną wsią jest dopiero od r. 1990.

</doc>
<doc id="1548613" url="https://pl.wikipedia.org/wiki?curid=1548613" title="Okres rotacji">
Okres rotacji



</doc>
<doc id="1548619" url="https://pl.wikipedia.org/wiki?curid=1548619" title="Linn Kristin Riegelhuth">
Linn Kristin Riegelhuth



</doc>
<doc id="1548620" url="https://pl.wikipedia.org/wiki?curid=1548620" title="Wskaźnik zysk na akcję">
Wskaźnik zysk na akcję

Wskaźnik zysk na akcje (ang. "earnings per share", EPS) – wskaźnik rynkowy określający udział zysku przypadającego na jedną akcję.
Jest to jeden z bardziej popularnych wskaźników w analizie fundamentalnej, który jest liczony poprzez podzielenie zysku netto danego okresu przez liczbę wyemitowanych akcji.
W praktyce inwestycyjnej przyjmuje się najczęściej dwie formuły jego obliczania:
Wskaźnik ten informuje, ile zysku netto przypada na jedną akcję. Im wyższa jego wartość, tym lepsza wycena spółki. Stanowi on ważną informację dla akcjonariuszy, ponieważ informuje, ile zysku wypracował kapitał zainwestowany przez nich w przedsiębiorstwo.

</doc>
<doc id="1548622" url="https://pl.wikipedia.org/wiki?curid=1548622" title="Woda swoista">
Woda swoista

Woda swoista (zwana też "wodą specyficzną") – woda lecznicza zawierająca co najmniej jeden składnik farmakologicznie czynny. Czynnik taki (lub czynniki) nie może występować w ilościach niższych niż współczynniki farmakodynamiczne tych składników.

</doc>
<doc id="1548623" url="https://pl.wikipedia.org/wiki?curid=1548623" title="Olga Kern">
Olga Kern

Olga Kern, ros. Ольга Керн (ur. 23 kwietnia 1975) – rosyjska pianistka wykonująca muzykę poważną.
Życiorys.
Pochodzi z rodziny spokrewnionej z kompozytorami Piotrem Czajkowskim i Siergiejem Rachmaninowem. Naukę gry na fortepianie rozpoczęła w wieku 5 lat pod kierunkiem Jewgienija Timiakina w moskiewskiej szkole muzycznej. W późniejszym okresie jej nauczycielami byli również Siergiej Dorieński oraz Borys Pietruszański. Ukończyła studia III stopnia w konserwatorium w Moskwie (ros. Московская Государственная Консерватория им. П.И.Чайковского), była stypendystką Prezydenta Rosji. 
Pierwszy międzynarodowy konkurs wygrała mając 11 lat. W swoim dorobku posiada kilkanaście pierwszych nagród zdobytych w międzynarodowej rywalizacji, w tym zwycięstwa w Międzynarodowym Konkursie Pianistycznym im. Siergieja Rachmaninowa (1992) oraz w Międzynarodowym Konkursie Pianistycznym im. Van Cliburna (2001, wspólnie ze Stanisławem Judeniczem).
Występowała w takich salach jak Carnegie Hall (Nowy Jork), Metropolitan Museum of Art (Nowy Jork), Spivey Hall (Atlanta), Symphony Hall (Osaka), La Scala (Mediolan), Salle Cortot (Paryż) oraz w Teatrze Wielkim w Moskwie, współpracowała m.in. z orkiestrami filharmonii w Moskwie, Warszawie, Belgradzie, Sankt Petersburgu i Turynie.

</doc>
<doc id="1548624" url="https://pl.wikipedia.org/wiki?curid=1548624" title="Bet Horon">
Bet Horon



</doc>
<doc id="1548625" url="https://pl.wikipedia.org/wiki?curid=1548625" title="Siedem przystanków na drodze do raju">
Siedem przystanków na drodze do raju

Siedem przystanków na drodze do raju – film fabularny produkcji polskiej z 2003 roku, którego reżyserem i autorem scenariusza jest Ryszard Maciej Nyczka. Film miał premierę na 28. Festiwalu Polskich Filmów Fabularnych w Gdyni. W tym samym roku zdobył też nagrodę Srebrny Zamek na MFF „Off Cinema” w Poznaniu, przyznaną jego twórcy za „oryginalny scenariusz i osobisty ton”.
Okres zdjęciowy: czerwiec 2003.
Opis fabuły.
Film przedstawia historię dwóch bardzo bliskich przyjaciółek, lesbijek: Małgosi i Marioli. Pewnego dnia Małgosia dowiaduje się, że jest śmiertelnie chora. Razem z przyjaciółką wyrusza do sanktuarium słynącego z cudów. Podczas drogi spotykają obrazy przedstawiające siedem grzechów głównych oraz szereg postaci z Nowego i Starego Testamentu. W miarę rozwijania się fabuły widz dowiaduje się, że cała podróż nie jest realna, a odbywa się tylko w wyobraźni, przestrzeni wewnętrznej bohaterek.

</doc>
<doc id="1548632" url="https://pl.wikipedia.org/wiki?curid=1548632" title="Wskaźniki rynku kapitałowego">
Wskaźniki rynku kapitałowego

Wskaźniki rynku kapitałowego – wskaźniki finansowe, które mają na celu pokazanie relacji między wartościami ze sprawozdań finansowych (np. zysk, przychody ze sprzedaży) a wartościami uzyskiwanymi na rynku kapitałowym (np. cena akcji). Wskaźniki te są więc oparte na danych pochodzących nie tylko ze sprawozdań finansowych, jak ma to miejsce w pozostałych rodzajach wskaźników finansowych, ale również z rynku kapitałowego. Ułatwiają one ocenę inwestorom podejmowanie decyzji inwestycyjnych.
Do wskaźników rynku kapitałowego zalicza się m.in.:

</doc>
<doc id="1548633" url="https://pl.wikipedia.org/wiki?curid=1548633" title="Współczynniki farmakodynamiczne">
Współczynniki farmakodynamiczne

Współczynniki farmakodynamiczne – minimalne stężenie składników stałych lub gazowych lub minimalna temperatura. Wskaźniki te mogą stanowić podstawę do uznania wody za wodę mineralną, leczniczą, lub swoistą.

</doc>
<doc id="1548649" url="https://pl.wikipedia.org/wiki?curid=1548649" title="Moncef Zerka">
Moncef Zerka



</doc>
<doc id="1548653" url="https://pl.wikipedia.org/wiki?curid=1548653" title="Olga Goldberg-Mulkiewicz">
Olga Goldberg-Mulkiewicz

Olga Goldberg-Mulkiewicz (ur. 1933 w Gorlicach) – polsko-izraelska etnolog i etnograf, badaczka tradycyjnej kultury i twórczości ludowej Żydów polskich.
Życiorys.
Urodziła się w Gorlicach. W 1955 ukończyła studia etnologiczne na Uniwersytecie Jagiellońskim, gdzie uzyskała tytuł magistra. Od tego czasu do 1961 pracowała jako asystent i następnie starszy asystent w Instytucie Sztuki Polskiej Akademii Nauk. W latach 1961-1967 była wykładowcą na Uniwersytecie Łódzkim, gdzie w 1967 uzyskała stopień doktora nauk humanistycznych w zakresie etnologii. W tym samym roku wyemigrowała do Izraela.
Od 1969 pracuje na Uniwersytecie Hebrajskim w Jerozolimie, gdzie od 1984 jest starszym wykładowcą. Tam w 1987 uzyskała tytuł profesora nadzwyczajnego. W latach 1975-1980 pracowała jako konsultant naukowy w Muzeum Izraela. W latach 1980-1981 była pracownikiem naukowym Uniwersytetu w Kolonii. Od 1983 jest członkiem rady naukowej Research Institute of Babylonian Jewry, a od 1990 członkiem zarządu Society of Jewish Art w Jerozolimie i członkiem redakcji "Jerusalem Studies of Jewish Folklore".

</doc>
<doc id="1548656" url="https://pl.wikipedia.org/wiki?curid=1548656" title="Wody stagnujące">
Wody stagnujące

Wody stagnujące (zwane też wodami martwymi) – pojęciem tym określa się wody pozostające w bezruchu i niewykazujące wymiernej dynamiki, odnosi się głównie do wód podziemnych (pogrzebanych i kopalnych) oraz innych występujących w strefie stagnacji hydrogeochemicznej. Zazwyczaj wody takie są zupełnie pozbawione tlenu lub występuje on w niewielkiej ilości, zaś na ich chemizm znaczący wpływ ma ośrodek skalny.
Nazwa używana jest również w stosunku do wszelkich wód powierzchniowych – jezior, mórz i innych zbiorników. W tym przypadku dochodzi inny problem – wody stojące w znacznie większym stopniu niż wody bieżące mogą być siedliskiem niebezpiecznych dla zdrowia i życia pasożytów i bakterii. Wody takie są też najczęściej wylęgarnią moskitów.

</doc>
<doc id="1548660" url="https://pl.wikipedia.org/wiki?curid=1548660" title="Jezioro Wolsztyńskie">
Jezioro Wolsztyńskie

Jezioro Wolsztyńskie (niem. "Wollsteiner See") – jezioro w woj. wielkopolskim, w powiecie wolsztyńskim, w gminie Wolsztyn, leżące na terenie Pojezierza Poznańskiego.
Jest to jezioro przepływowe leżące w północnej części Wolsztyna. Przez Jezioro przepływa rzeka Dojca (dopływ Obry). Na jeziorze istnieje Wyspa Tumidaj o powierzchni około 1,3 ha. Przy jeziorze znajdują się obszary chronione pod względem przyrodniczym: Bagno Chorzemińskie, Rozlewiska Dojcy. Nad brzegiem zlokalizowano Skansen Budownictwa Ludowego Zachodniej Wielkopolski.
Dane morfometryczne.
Powierzchnia zwierciadła wody według różnych źródeł wynosi od 116,0 ha do 124,2 ha.
Zwierciadło wody położone jest na wysokości 59,2 m n.p.m. lub 59,4 m n.p.m. Średnia głębokość jeziora wynosi 2,0 m, natomiast głębokość maksymalna 4,2 m. Powierzchnia zlewni całkowitej 193,5 km².
W oparciu o badania przeprowadzone w 2003 roku wody jeziora zaliczono do III klasy czystości i III kategorii podatności na degradację.

</doc>
<doc id="1548662" url="https://pl.wikipedia.org/wiki?curid=1548662" title="Jezioro Berzyńskie">
Jezioro Berzyńskie

Jezioro Berzyńskie – jezioro w woj. wielkopolskim, w pow. wolsztyńskim, w gminie Wolsztyn, leżące na terenie Pojezierza Poznańskiego.
Morfologia.
Leży w południowo-zachodniej części miasta Wolsztyn. Przez jezioro przepływa rzeka Dojca.
Powierzchnia zwierciadła wody według różnych źródeł wynosi od 316,5 ha do 330,8 ha.
Zwierciadło wody położone jest na wysokości 57,8 m n.p.m. lub 58,6 m n.p.m. Średnia głębokość jeziora wynosi 2,4 m, natomiast głębokość maksymalna 4,5 m.
Powierzchnia zlewni całkowitej jeziora wynosi 210,9 km².
Czystość wód.
W oparciu o badania przeprowadzone w 2003 roku wody jeziora zaliczono do wód pozaklasowych i poza kategorią podatności na degradację. W 1998 roku wody jeziora zaliczono do III klasy czystości.
Przyroda.
Nad jeziorem gniazdują następujące gatunki ptaków: bąk zwyczajny, bączek zwyczajny, gęś gęgawa, perkoz dwuczuby, łyska, perkozek, kokoszka, wodnik zwyczajny, kropiatka, kaczka krzyżówka, zielonka, głowienka zwyczajna, błotniak stawowy, dzięcioł duży, dzięciołek, remiz, rudzik, słowik rdzawy, sikora modra, sikora bogatka, wąsatka, trzciniak, łozówka, kukułka, zimorodek, raniuszek, łabędź niemy i trzcinniczek zwyczajny. Z ryb w jeziorze żyją: okoń, płoć, wzdręga, ukleja, lin, karp, sandacz, szczupak, węgorz, krąp, leszcz, sum i piskorz. Na połów niektórych ryb obowiązują limity, a w ogóle nie wolno łowić różanki pospolitej, piskorza, kozy pospolitej i śliza.

</doc>
<doc id="1548664" url="https://pl.wikipedia.org/wiki?curid=1548664" title="Międzynarodowy Komitet Miar i Wag">
Międzynarodowy Komitet Miar i Wag

Międzynarodowy Komitet Miar (CIPM, fr. "Comité International des Poids et Mesures") – powołana przez Generalną Konferencję Miar (GKM) grupa metrologów zarekomendowanych przez sygnatariuszy Konwencji Metrycznej.
CIPM składa się z osiemnastu członków. Jednym z nich jest zawsze przedstawiciel Francji, która jest depozytariuszem Konwencji Metrycznej. Członkowie Komitetu są autorytetami w dziedzinie metrologii w swoich krajach i reprezentują wszystkie regiony geograficzne.
Komitet zbierający się przynajmniej raz na dwa lata nadzoruje działalność Międzynarodowego Biura Miar i Wag, powołuje Komitety Doradcze, a także przygotowuje projekty uchwał Generalnej Konferencji Miar.
Gwarancję wzajemnego uznawania przez państwa wyników pomiarów i wzorcowań stanowi "Porozumienie o wzajemnym uznawaniu państwowych wzorców jednostek miar oraz świadectw wzorcowania i świadectw pomiarów wydawanych przez krajowe instytucje metrologiczne", tzw. MRA (ang. "Mutual Recognition of national measurement standards and of calibration and measurement certificates issued by national metrology institutes") opracowane przez CIMP.
Porozumienie podpisane zostało w Paryżu 14 października 1999 roku.

</doc>
<doc id="1548667" url="https://pl.wikipedia.org/wiki?curid=1548667" title="Republika Zagłębiowska">
Republika Zagłębiowska

Mianem Republiki Zagłębiowskiej określa się wydarzenia rewolucyjne z 1905 r. w Sosnowcu i przyległych miejscowościach, w czasie których na okres 10 dni władza przejęta została przez Komitet Obywatelski utworzony przez PPS i SDKPiL. Na wieść o manifeście cara Mikołaja II z 30 października 1905 r., zapowiadającym likwidację samodzierżawia i ustanowienie w Rosji monarchii konstytucyjnej, już 31 października 1905 r. w Sosnowcu stanęły wszystkie fabryki i kopalnie. Pochód, składający się z kilku tysięcy robotników, ruszył w kierunku Będzina z zamiarem uwolnienia z tamtejszego więzienia więźniów politycznych. Jednak pod Środulą na pochód uderzyli kozacy, którzy szablami i nahajkami zakończonymi ołowianymi kulkami rozpędzili demonstrację. Mimo tego wieczorem w teatrze w Sosnowcu odbył się wiec, na którym podarto manifest carski i ogłoszono strajk powszechny. W tym samym czasie działacze PPS z Sosnowca opanowali drukarnię Jarmułowicza i rozpoczęli odbijanie ulotek i nielegalnego dotychczas "Górnika". 1 listopada przywódcy strajku powszechnego zwrócili się do naczelnika powiatu będzińskiego Mirbacha z żądaniem oficjalnego przekazania władzy. Władza nie została co prawda oficjalnie przekazana, jednak naczelnik Mirbach zgodził się na usunięcie posterunków policyjnych i powstrzymanie kozaków od napadów na demonstrantów. W ten sposób władza na terenie miast i osiedli Zagłębia Dąbrowskiego "de facto" przeszła w ręce rewolucjonistów. Wybrano Komitet Obywatelski, w skład którego weszli przedstawiciele PPS i SDKPiL. Sosnowiec podzielono na obwody i wyznaczono tzw. obwodowych, którzy przy pomocy powołanej milicji robotniczej mieli czuwać nad porządkiem i ładem w mieście. Rozpoczęto też proces wyłaniania instytucji samorządowych i powoływania sądów obywatelskich. Utworzenie zalążków polskich organów samorządowych i administracyjnych oraz ich działalność nazwano wówczas "Republiką Zagłębiowską". Po 10 dniach jej działalności władze carskie zaczęły powoli opanowywać sytuację. 13 listopada 1905 r. rozpoczęły się pierwsze aresztowania. Na ulice wyszło wojsko i patrole policyjne. Masowe wywózki na Syberię skutecznie ostudziły niepodległościowe i społeczne marzenia społeczeństwa Zagłębia Dąbrowskiego.

</doc>
<doc id="1548670" url="https://pl.wikipedia.org/wiki?curid=1548670" title="Feliks Karśnicki">
Feliks Karśnicki

Feliks Fundament-Karśnicki h. Jastrzębiec (ur. 13 stycznia 1894 w Majkowie, zm. 9 marca 1961 we Wrocławiu) – ziemianin z ziemi kaliskiej, polityk II Rzeczypospolitej, poseł na Sejm IV i V kadencji, piłsudczyk, działacz społeczny.
Życiorys.
Urodził się majątku rodzinnym w Majkowie. Blisko spokrewniony i spowinowacony ze znaną wielkopolską rodziną Oppeln-Bronikowskich, był synem Piotra Kwiryna Fundament-Karśnickiego h. Jastrzębiec (ok. 1862–1918) i Kundegundy z Rychłowskich h. Nałęcz (1867–1937). Miał trzy starsze siostry: Jadwigę po mężu Ponikiewska (1892–1957), Marię po mężu Oppeln-Bronikowska (1895–1965) i Władysławę po mężu Psarska (ur. 1900).
Początkowo nauki pobierał w domu, a od 1904 w Męskim Gimnazjum Klasycznym w Kaliszu. Po wydaleniu za udział w strajku szkolnym, w 1906 został przyjęty do prywatnej Szkoły Handlowej, w której w 1912 zdał maturę. Przez dwa lata odbywał praktyki rolnicze w majątkach ziemskich w Poznańskiem. 9 stycznia 1918 przejął od ojca majątek Majków.
Po odzyskaniu przez Polskę niepodległości wstąpił w listopadzie 1918 do Wojska Polskiego (5. szwadronu 2. Pułku Ułanów Grochowskich) i brał udział w walkach z Czechami o Śląsk Cieszyński i Ukraińcami, potem w szeregach 203. Ochotniczego Pułku Ułanów walczył w czasie wojny polsko-bolszewickiej pod Ciechanowem, Smardzewem, Hrubieszowem, Równem, Zwiahlem i Żelechowem. 23 listopada 1920 został zdemobilizowany. W latach 1921–1926 był komendantem Ochotniczej Straży Pożarnej w Kaliszu. Od 1927 działał jako prezes Związku Oficerów Rezerwy w Kaliszu i później od 1928 jako przewodniczący lokalnego oddziału Federacji Polskich Związków Obrońców Ojczyzny oraz Związku Ziemian, a także Komendant Przysposobienia Wojskowego Konnego w tym mieście. 1 lipca 1927 za zasługi z wojny polsko-bolszewickiej został mianowany podporucznikiem rezerwy, stopień porucznika rezerwy otrzymał po roku 1934. Wraz z gen. Sławojem Składkowskim był z ramienia BBWR i później OZN posłem powiatów kaliskiego i tureckiego w Sejmie IV i V kadencji.
Generał Składkowski wspomina w swej książce, że "kolega Karśnicki" wstąpił w sierpniu 1939 ponownie do WP. Dostał się do niewoli, był jeńcem Oflagu II C Woldenberg.
Po wojnie zamieszkał we Wrocławiu, gdzie założył firmę samochodową zajmującą się wywożeniem gruzu. Po likwidacji firmy przeniósł się na wieś, pracując jako kierownik w PGR-ze w okolicach dolnośląskiej Ślęży.
Zmarł 9 marca 1961 we Wrocławiu i został pochowany w rodzinnym grobowcu na Cmentarzu Miejskim w Kaliszu (sektor 16-A-11).
Był mężem Jadwigi z Radońskich h. Jasieńczyk (1900–1944), z którą miał syna Andrzeja (1921–1987) i córkę Ewę (1925–1997).
Upamiętnienie.
Feliks Karśnicki jest patronem jednej z ulic na Osiedlu Majków w Kaliszu.

</doc>
<doc id="1548674" url="https://pl.wikipedia.org/wiki?curid=1548674" title="Nukleomorf">
Nukleomorf

Nukleomorf – organellum komórkowe przypominające jądro komórkowe występujące w chloroplastach niektórych glonów. Nukleomorf odkryto u dwóch grup fotosyntetyzujących protistów – "Chlorarachniophyta" i "Cryptophyta". Zawierają jedne z najmniejszych eukariotycznych genomów (minimalnie 380 kpz, u niesklasyfikowanego gatunku chlorachniofita określanego jako CCMP621, u innych gatunków ok. 500-600 kpz, trzy liniowe chromosomy) z bardzo krótkimi intronami. Nukleomorf wraz z organellami przypominającymi rybosomy znajduje się w przestrzeni peryplastydowej między dwiema błonami otaczającymi właściwą część chloroplastu a kolejnymi dwiema błonami oddzielającymi ją od cytoplazmy komórki. Uważa się, że jest to świadectwo wtórnej endosymbiozy, która dała początek kilku liniom ewolucyjnym protistów roślinopodobnych. Dwie najbardziej wewnętrzne błony są według tej hipotezy homologiczne z błonami chloroplastów roślin, a pierwotnie – z błonami sinic, które w pierwotnej endosymbiozie dały im początek. Błona trzecia jest pozostałością błony komórkowej wtórnego endosymbionta, a czwarta pęcherzyka fagocytotycznego. Mimo pewnych podobieństw najprawdopodobniej nukleomorfy (i całe chloroplasty) chlorachniofitów i kryptomonad mają odrębne pochodzenie. W przypadku chlorachniofitów endosymbiontem była zapewne pierwotna zielenica, w przypadku kryptomonad – pierwotny krasnorost. Prawdopodobnie u początków tej endosymbiozy było wchłonięcie przez pierwotnego pierwotniaka pierwotnego glona. Obecnie takie układy są spotykane, a żyjące wewnątrz pierwotnie heterotroficznych organizmów glony określa się – w zależności od przynależności systematycznej – jako zoochlorelle, zooksantelle lub cyjanelle. Następnie geny endosymbionta w większości przeszły do jądra komórkowego gospodarza. Obecnie geny nukleomorfu kodują białka potrzebne niemal wyłącznie do jego replikacji i małą liczbę białek wykorzystywanych przez chloroplast.
Możliwe, że nukleomorfy istniały również u innych glonów, u których przypuszcza się, że zaszła wtórna (a może też trzeciorzędowa) endosymbioza (stramenopile, bruzdnice, eugleniny i in.), a linie te pochodzą od przodków spokrewnionych z chlorachniofitami lub kryptomonadami, nie ma na to jednak wystarczających dowodów.

</doc>
<doc id="1548677" url="https://pl.wikipedia.org/wiki?curid=1548677" title="Heinrich Erhardt">
Heinrich Erhardt

Heinrich Erhardt (ur. 11 listopada 1840 w Zella-Mehlis, zm. 20 listopada 1928 tamże) – inżynier niemiecki, konstruktor broni i uzbrojenia artyleryjskiego.
Życiorys.
Był głównym inżynierem w firmie Rheinischen Metallwaren- und Maschinenfabrik AG w Sommerdzie i w Düsseldorfie. Opracował szereg dział polowych, m.in. wyposażonych w oporopowrotnik, znanych pod nazwą Erhardt.

</doc>
<doc id="1548678" url="https://pl.wikipedia.org/wiki?curid=1548678" title="Kolegium Jezuickie w Poznaniu">
Kolegium Jezuickie w Poznaniu



</doc>
<doc id="1548679" url="https://pl.wikipedia.org/wiki?curid=1548679" title="Kolegium Jezuitów w Poznaniu">
Kolegium Jezuitów w Poznaniu



</doc>
<doc id="1548683" url="https://pl.wikipedia.org/wiki?curid=1548683" title="Aleksandropol">
Aleksandropol



</doc>
<doc id="1548686" url="https://pl.wikipedia.org/wiki?curid=1548686" title="Helmut Eschner">
Helmut Eschner

Helmut Eschner – zbrodniarz hitlerowski, "Rapportführer" w niemieckim obozie koncentracyjnym Gross-Rosen i SS-Hauptscharführer.
Życiorys.
Od 1941 do lutego 1945 pełnił służbę w obozie Gross-Rosen jako oficer raportowy, odpowiedzialny za apele więźniów. Osobiście rozstrzeliwał więźniów i jeńców radzieckich. Nieustannie maltretował podległych mu więźniów. Tak jeden z incydentów z udziałem Eschnera wspomina Norbert Widok, były więzień Gross-Rosen: "Pamiętam, jak kiedyś do Rapportführera Helmuta Eschnera zbliżał się więzień, któremu prawdopodobnie problemy zdrowotne uniemożliwiły przyjęcie odpowiedniej postawy do oddania honoru. Gdy odszedł kilka kroków od Eschnera, ten przewrócił go pejczem na ziemię, prawą ręką zadał potężny cios w brzuch. Więzień padł jak ścięty i prawdopodobnie stracił przytomność. Eschner podszedł do niego i stając mu na szyi, dokończył dzieła. Podsumował krótko „ab”."
Po zakończeniu wojny Helmut Eschner został dwukrotnie osądzony za swoje zbrodnie. Początkowo 7 października 1948 skazany został przez radziecki Trybunał Wojskowy na dożywotnie pozbawienie wolności w procesie załogi Gross-Rosen. Następnie 31 grudnia 1953 ponownie został skazany za zbrodnie popełnione w tym obozie. Tym razem zachodnioniemiecki sąd w Würzburgu wymierzył mu karę 12 lat więzienia za morderstwa dokonywane na więźniach Gross-Rosen (między innymi za wieszanie i rozstrzeliwanie jeńców radzieckich oraz indywidualne zabójstwa więźniów narodowości polskiej, żydowskiej, niemieckiej i innych).

</doc>
<doc id="1548691" url="https://pl.wikipedia.org/wiki?curid=1548691" title="Enterprise Architect">
Enterprise Architect

Enterprise Architect (EA) – narzędzie do modelowania głównie za pomocą UML tworzone przez Sparx Systems.
Dostępne diagramy.
Wspierane standardy modelowania (według danych producenta):
Są też diagramy niestandardowe np. mind map, strona startowa.
Praca grupowa.
Praca na jednym diagramie jest w praktyce niemożliwa, ponieważ wszystkie zmiany wykonane na obiekcie trafiają od razu do repozytorium (w wersji podstawowej do pliku EAP, który jest w zasadzie plikiem formatu baz danych „.mdb” ze zmienionym rozszerzeniem). Do kontroli dostępu do diagramów konieczne jest zainstalowanie programu do obsługi SVN i utworzenie repozytorium. W wysoko płatnych edycjach możliwa jest dodatkowo praca na repozytorium opartym na paru DBMS (zamiast fizycznego pliku).
W program wbudowana jest możliwość wersjonowania pakietów, ale nie umożliwia ona określenia kto wykonał daną zmianę.
Generowanie kodu.
W wysoko płatnych edycjach program umożliwia m.in. generowanie kodu źródłowego z klas oraz diagramu ERD. Jest także możliwość synchronizacji kodu z modelem i na odwrót oraz inżynierii wstecznej (budowania modelu z kodu). Dodatkowo płatne są także dodatki umożliwiające pracę jednocześnie na kodem źródłowym, jak i modelem (w pewnym zakresie) w programie Visual Studio oraz Eclipse.
Dostarczane szablony generacji kodu:

</doc>
<doc id="1548695" url="https://pl.wikipedia.org/wiki?curid=1548695" title="Krokodyl (faraon)">
Krokodyl (faraon)

Krokodyl – władca starożytnego Egiptu z dynastii 0. Jego imię znajduje się na serechu pochodzącym z grobu 315 w Tarchan. Krokodyl najczęściej uważany jest za uzurpatora panującego w Delcie, być może współcześnie z Narmerem. Część badaczy utożsamia go z Ka.

</doc>
<doc id="1548696" url="https://pl.wikipedia.org/wiki?curid=1548696" title="Olga Czechowa">
Olga Czechowa

Olga Konstantinowna Czechowa, ros. Ольга Константиновна Чехова, właśc. Olga von Knipper (ur. w Aleksandropolu, zm. 9 marca 1980 w Monachium) – rosyjska aktorka pochodzenia niemieckiego, gwiazda kina niemieckiego w okresie Trzeciej Rzeszy. Córka Konstantina Knippera, siostrzenica i imienniczka Olgi Knipper (żony Antona Czechowa), siostra Lwa Knippera, żona Michaiła Czechowa.

</doc>
<doc id="1548703" url="https://pl.wikipedia.org/wiki?curid=1548703" title="Mistrzostwa Ameryki Północnej Strongman 2007">
Mistrzostwa Ameryki Północnej Strongman 2007

Mistrzostwa Ameryki Północnej Strongman 2007 – doroczne, indywidualne zawody północnoamerykańskich siłaczy.
Data: 1, 2, 3 września 2007 r.
Miejsce: Gatineau (prowincja Quebec) 
WYNIKI ZAWODÓW:

</doc>
<doc id="1548706" url="https://pl.wikipedia.org/wiki?curid=1548706" title="Jagdstaffel 9">
Jagdstaffel 9

Jagdstaffel 9 – Königlich Preußische Jagdstaffel Nr. 9 – Jasta 9 jednostka lotnictwa niemieckiego Luftstreitkräfte z okresu I wojny światowej.
Informacje ogólne.
Jednostka została utworzona w Leffincourt w czerwcu 1916 roku, jako jedna z pierwszych dwunastu eskadr w pierwszym etapie reorganizacji lotnictwa. Organizację eskadry powierzono porucznikowi Kurtowi Student z FFA 17 działającej na froncie wschodnim. Została zmobilizowana w dniu 5 października 1916 roku. W całym okresie swojej działalności operowała na froncie zachodnim. Eskadra walczyła na samolotach Fokker E.III, Fokker E.IV, Albatros D.II, Fokker D.VII.
"Jasta 9" w całym okresie wojny odniosła 107 zwycięstw. W okresie od października 1916 do listopada 1918 roku jej straty wynosiły 13 zabitych w walce, 6 rannych oraz 5 zabitych w wypadkach.
Łącznie przez jej personel przeszło 10 asów myśliwskich:

</doc>
<doc id="1548708" url="https://pl.wikipedia.org/wiki?curid=1548708" title="John Cornelius Oliver">
John Cornelius Oliver



</doc>
<doc id="1548709" url="https://pl.wikipedia.org/wiki?curid=1548709" title="Mistrzostwa Ameryki Północnej Strongman 2001">
Mistrzostwa Ameryki Północnej Strongman 2001

Mistrzostwa Ameryki Północnej Strongman 2001 – doroczne, indywidualne zawody północnoamerykańskich siłaczy.
Data: 5, 6 maja 2001 r.
Miejsce: Hull (prowincja Quebec) 
WYNIKI ZAWODÓW:

</doc>
<doc id="1548716" url="https://pl.wikipedia.org/wiki?curid=1548716" title="Horst Czerwinski">
Horst Czerwinski

Horst Czerwinski (ur. 16 listopada 1922 w Chełmnie, zm. ?) – zbrodniarz hitlerowski, członek załogi niemieckiego obozu koncentracyjnego Auschwitz-Birkenau i SS-Unterscharführer.
Z zawodu był rzeźnikiem. Służbę w kompleksie obozowym Auschwitz rozpoczął w sierpniu 1943 jako kierownik ("Lagerführer") podobozu "Sosnowitz I". Stanowisko to piastował do lutego 1944, kiedy objął funkcję kierownika podobozu "Lagischa". Służbę w tym podobozie pełnił do jego likwidacji 6 września 1944. Czerwinski osobiście wielokrotnie mordował więźniów i jeńców radzieckich.
Za swoje zbrodnie miał odpowiedzieć dopiero pod koniec lat siedemdziesiątych XX wieku. Pierwszy proces Czerwinskiego toczył się przed zachodnioniemieckim sądem we Frankfurcie nad Menem, a oskarżonemu postawiono zarzut zamordowania 11 więźniów podczas ewakuacji z podobozu "Golleschau" (Goleszów) do Loslau (Wodzisławia Śląskiego). Postępowanie czasowo zawieszono po 3,5 roku w styczniu 1981 ze względu na chorobę oskarżonego. Proces wznowiono 19 sierpnia 1982, a 3 stycznia 1983 Czerwinskiego uniewinniono. Jednak w kolejnym procesie, który tym razem miał miejsce przed zachodnioniemieckim sądem w Lüneburgu, uznano go za winnego licznych morderstw popełnionych na więźniach i jeńcach radzieckich przetrzymywanych w podobozie Lagischa (Łagisza). 26 maja 1989 Czerwinski skazany został na dożywotnie pozbawienie wolności. Zwolniony w 1993.

</doc>
<doc id="1548717" url="https://pl.wikipedia.org/wiki?curid=1548717" title="Henryk Hermanowicz">
Henryk Hermanowicz

Henryk Hermanowicz (ur. 20 października 1912 w Wilnie, zm. 31 maja 1992 w Krakowie) – artysta fotografik, uczeń Jana Bułhaka. Debiutował na V Międzynarodowym Salonie Fotografii Artystycznej w 1931 roku. Od 1937 pracował w Krzemieńcu w pracowni fotograficznej prowadzonej przez Stanisława Sheybala. Tam wydał książeczkę "Piękne rodzinne miasto Juliusza Słowackiego". W 1945 zamieszkał na stałe w Krakowie. Członek Związku Polskich Artystów Fotografików (od 1947 roku), National Geographic Society, członek honorowy Klubu Fotografów Duńskich, laureat licznych nagród i odznaczeń, m.in. Krzyża Kawalerskiego Orderu Odrodzenia Polski.

</doc>
<doc id="1548720" url="https://pl.wikipedia.org/wiki?curid=1548720" title="Advanced Radio Data Integrated System">
Advanced Radio Data Integrated System

Historia.
System Ardis został stworzony w 1990 r. przez firmę Motorola dla jednego z największych potentatów przemysłu komputerowego IBM. W niedalekiej przyszłości został wprowadzony do użytku publicznego dzięki spółce firmy Motorola i IBM.
Ardis obsługuje pierwszą a zarazem największą ogólnokrajową sieć bezprzewodową danych umożliwiającą komunikację w budynkach, a także w komunikacji miejskiej.Między mobilnymi pracownikami, którzy używają komputerów przenośnych, osobistych cyfrowych asystentów jak i komputerów głównych. Sieć ARDIS obsługuje 410 szczytowych obszarów w pobliżu metra we wszystkich 50 stanach, Puerto Rico i U.S Virgin Islands. Pokrywa to więcej niż 80 procent populacji i 90 procent działalności zajmującej się biznesem w Stanach Zjednoczonych. Usługa umożliwia kierownikom i mobilnym pracownikom wejście do zbiorowych systemów informacyjnych, a także porozumiewać się natychmiast z ich interesantami w danym miejscu.
Architektura systemu Ardis.
Głównym filarem architektury systemu jest pojedyncza centrala, która ma za zadanie wyznaczać trasę połączenia oraz przekazywać wiadomości, do niej jest dołączony szereg procesorów sterowania siecią (NCP - Sieć kontrolująca procesory). Każdy z procesorów steruje zespołem stacji bazowych niestety system nie ma, aż tak szerokiego spektrum działania jak telefonie komórkowe TDMA czy FDMA. System Ardis najlepiej radzi sobie z niskimi szerokościami pasm nieinteraktywnych aplikacji; czas reakcji waha się w granicach 5 sekund. Limit który jest nakładany na kanały jest podyktowany ustawieniami operacyjnymi a co za tym idzie limit wprowadzony został na pojemność kanału. Obecnie stosowany protokół to Motorola RD-LAP(Radio Data Link Access Protocol).Jego główne parametry to transmisja danych z szybkością 19,2 kbit/s przyjmując że kanał będzie o szerokości 25 kHz.Rzadziej stosowany już protokół to MDC-4800, który zapewnia przy tym samym kanale, wolniejszą transmisję wynoszącą 4800 bit/s. System ten charakteryzuje się współczynnikiem wielokrotnego wykorzystania częstotliwości równym jedności. Jest to jednoznaczne z tym że sąsiadujące komórki wykorzystują tę samą częstotliwość kanałową .To jest jak gdyby największym minusem ponieważ stacje które pracują blisko siebie nie mogą pracować równocześnie.
Architektura systemu Ardis definiuje protokoły od góry, wliczając w to warstwę 4 w mobilnym terminalu. Tak zwany Ojczysty Język poleceń (NCL) na dnie drugiej warstwy dostarcza rozkaz /reakcja jest typowa dla wymiany protokołu pomiędzy pakietami modemu (RPM), a komputerem abonenta.RPM używa protokołu RD-Lap(RD-LAP – Radio Data Link Access Protocol) w warstwach 2 i 3, by mieć dostęp do sieci, która jest oparta na standardzie X.25.
Architektura komunikacji systemu Ardis.
Mobilność zarządzania w Ardisie jest podobna do CDPD (Cellular Digital Packet Data). Rejestr abonentów macierzystych (HLR) i rejestr abonentów gości (VLR) umieszczony w usłudze ACCs śledzi pozycję każdego zarejestrowanego modemu (RPM) z siecią. Kiedy tylko RPM uznaje, że znajduje się w nowej komórce (przez stację bazową transmituje informacje), wysyła pakiety rejestracyjne, uaktualniając bazę danych sieci. Usługi ACC i VLR koordynują pracę z domowym ACC i HLR, nakładając na nią wcześniejszą autoryzację do przyznania usługi.

</doc>
<doc id="1548724" url="https://pl.wikipedia.org/wiki?curid=1548724" title="Queer.pl">
Queer.pl

queer.pl (wcześniej: innastrona.pl) – najstarszy i najpopularniejszy portal informacyjno-publicystyczno-kulturalny w Polsce przeznaczony dla ludzi LGBT, założony w 1996 roku przez Radosława Oliwę, wydawany przez queermedia.pl. W 2012 roku innastrona.pl odświeżyła wygląd i zmieniła nazwę na queer.pl. Serwis był notowany w rankingu Alexa na miejscu 635 323 (świat).
Profil portalu.
Portal od lat patronuje takim wydarzeniom jak m.in. Parada Równości, Marsz Równości w Krakowie, bierze udział w publicznej debacie wokół tematów jak związki partnerskie, coming out czy outing, współpracuje z polskimi organizacjami LGBT, jak np. Kampania Przeciw Homofobii, Stowarzyszenie Lambda Warszawa. Od 2012 roku organizuje w Krakowie cykl spotkań i debat pod nazwą Klub Queer.pl.
Z portalem współpracowało lub współpracuje wielu znanych publicystów, działaczy, ludzi kultury i sztuki, blogerów, m.in. Mariusz Kurc (mku; redaktor naczelny czasopisma „Replika”), Łukasz Maciejewski, Bartosz Żurawiecki, Janusz Marchwiński (jm), Witold Jabłoński, Jacek Kochanowski (jk), Tomasz Sikora (ts), Krzysztof Tomasik (kt), Marcin Pietras (mp), Edward Pasewicz, Ewa Tomaszewicz, Mariusz Drozdowski (Jej Perfekcyjność), Anna Krystowczyk.
W 2007 roku, w pierwszej edycji nagród, portal został uhonorowany przez Towarzystwo Ekonomiczne na rzecz Gejów i Lesbijek pierwszym miejscem w kategorii najlepszy serwis internetowy LGBT (tytuł Grand Prix TEGL Web Awards 2007).
Statystyki.
W 2006 roku portal odwiedzało co miesiąc 34% internautów identyfikujących się z LGBT. Według firmy badawczej QM oraz Towarzystwa Ekonomicznego na rzecz Gejów i Lesbijek, na portal przypadło wówczas 55% wartości budżetów na reklamę internetową skierowaną do LGBT.
Według badania Megapanel PBI/Gemius z lipca 2009 roku miesięczna liczba użytkowników portalu wynosiła niespełna 170 tys., a miesięczna liczba odsłon przekraczała 8 mln.
W 2014 roku uruchomione zostały aplikacje queer.pl na smartfon iPhone, tablet iPad oraz urządzenia z systemem Android. Na początku 2015 roku z aplikacji na Androidzie korzystało ponad osób.

</doc>
<doc id="1548726" url="https://pl.wikipedia.org/wiki?curid=1548726" title="Bartoneloza">
Bartoneloza

Bartoneloza – jedna z odzwierzęcych chorób zakaźnych, wywołana przez bakterie rodzaju "Bartonella", zazwyczaj przenoszone na człowieka przez owady. Do zakażenia dochodzi przez ukąszenie. W zależności od gatunku bakterii wywołujących infekcję, możemy mieć do czynienia z różnymi bartonelozami:

</doc>
<doc id="1548739" url="https://pl.wikipedia.org/wiki?curid=1548739" title="Poli(dimetylosiloksan)">
Poli(dimetylosiloksan)

Poli(dimetylosiloksan), dimetykon, E900 – organiczny związek chemiczny, polimer z grupy silikonów, którego główny łańcuch składa się z połączonych na przemian atomów tlenu i krzemu, przy czym atomy krzemu podstawione są dwiema grupami metylowymi.
PDMS jest polimerem silnie hydrofobowym, przepuszczalnym dla gazów i przezroczystym w stosunkowo szerokim zakresie UV-VIS (230–700 nm). Jest używany między innymi do produkcji soczewek kontaktowych, jako dodatek do żywności (oznaczany symbolem E900), składnik kosmetyków ("Dimethicone" w systemie INCI) jako izolator czy smar. Jest również popularnym materiałem do wykonywania mikrosystemów chemicznych (tzw. Lab-On-a-Chip).
Zastosowanie medyczne.
Dimetykon jest stosowany jako lek zmniejszający napięcie powierzchniowe pęcherzyków powietrza, umożliwiający resorpcję uwolnionego gazu i wydalenie na drodze perystaltyki. Likwiduje uczucie napięcia i bólu związanego ze wzmożonym gromadzeniem się gazu w jelitach. Jest również składnikiem simetykonu, stosowanego w podobnych wskazaniach.
Dawkowanie.
Doustnie. Wielkość i sposób przyjmowania dawki zależy od preparatu. Zwykle 100–200 mg 3 razy na dobę.

</doc>
<doc id="1548743" url="https://pl.wikipedia.org/wiki?curid=1548743" title="Muszyński">
Muszyński

 Muszyński (forma żeńska: Muszyńska; liczba mnoga: Muszyńscy) – polskie nazwisko.

</doc>
<doc id="1548744" url="https://pl.wikipedia.org/wiki?curid=1548744" title="Libňatov">
Libňatov

Libňatov – czeska wieś w powiecie Trutnov, wzdłuż potoku Maršovka przy drodze między wsią Hořičky i miastem Úpice.
Historia.
Nazwa Libňatov lub Libnětov wywodzi się od imienia męskiego Libňata. Oryginalną nazwą wsi była nazwa "Ljubnatóv", a później Libňatův. Wieś została założona już w XIII wieku (pierwsza pisemna wzmianka jest dopiero z 1479 r.). W 1461 r. pozyskał ją Pavel v Libnětově od Jerzego z Chlumu, właściciela zamku Litoboř. Od tej pory była częścią majątku Rýzmburk i po jego sprzedaży w 1534 r. Libňatov należał do majątku Náchod. W 1773 r. została kupiona zalesiona górka Kopna, która była w majątku Smiřice. W tym samym roku została założona miejscowa szkoła.

</doc>
<doc id="1548748" url="https://pl.wikipedia.org/wiki?curid=1548748" title="Fate">
Fate



</doc>
<doc id="1548754" url="https://pl.wikipedia.org/wiki?curid=1548754" title="The Calog">
The Calog

The Calog - polski zespół rockowy, założony w Rzeszowie przez braci Michała i Marcina Baryckich.
Historia.
Zespół powstał w listopadzie 1993 roku. W początkowym składzie osobowym, oprócz wokalisty i basisty Michała Baryckiego, oraz gitarzysty Marcina Baryckiego, znajdował się także perkusista Krzysztof Kostoń. W 2000 roku zastąpił go Krzysztof Panas. 
W 2002 roku grupa własnym nakładem wydała swój debiutancki album. Nie jest on zaliczany do oficjalnej dyskografii zespołu i był dostępny w ograniczonym zakresie. Znajdowała się na nim między innymi wczesna wersja najbardziej rozpoznawalnego utworu grupy - "Nie Ma Takich Miejsc". W roku 2004 światło dzienne ujrzał pierwszy oficjalny album grupy, wydany nakładem "Polskie Nagrania Muza", zatytułowany Dirty World. Był on promowany singlem o takim samym tytule, oraz utworem "Telefoniczna Miłość". W 2006 roku pod szyldem "Polskie Radio" wydany został drugi album grupy - "Parę Chwil", z którego pochodzą single "Zawsze", "Nie Ma Takich Miejsc" oraz "Głowy". Płyta (podobnie jak kolejna) została wyprodukowana przez jednego z czołowych polskich realizatorów i producentów, Tomasza Bonarowskiego. Utwór "Nie Ma Takich Miejsc" stał się najbardziej rozpoznawalną piosenką grupy. Zespół zagrał ją także w programie talk-show Kuba Wojewódzki. W 2008 roku, grupa wydała singiel pt. "Wyjedź Ze Mną" z gościnnym udziałem Natalii Grosiak. W maju 2009 roku, nakładem 4everMUSIC, wydany został trzeci album formacji - "Bomby Kolorowe". Zmieniła się na nim stylistyka grupy, płyta była utrzymana w stylu bardziej punk-rockowym. W lipcu 2009, zespół wystąpił na Open’er Festival w Gdyni. W 2014 roku został wydany singiel "Wiatr".

</doc>
<doc id="1548762" url="https://pl.wikipedia.org/wiki?curid=1548762" title="Erwin Busta">
Erwin Busta

Erwin Julius Busta (ur. 12 kwietnia 1905 w Löben, zm. 1982) – zbrodniarz nazistowski, członek załogi niemieckich obozów koncentracyjnych Esterwegen, Dachau, Sachsenhausen, Buchenwald i Mittelbau-Dora oraz SS-Hauptscharführer.
Obywatel austriacki. Członek NSDAP i Sturmabteilung od 1928 oraz SS od 1933. Po zdlegalizowaniu partii nazistowskiej w Austrii, wyjechał w lipcu 1933 do Niemiec. W 1934 Busta rozpoczął służbę jako wartownik w obozie Esterwegen. W kwietniu 1936 przeniesiono go do Dachau, gdzie kierował obozowym aresztem. Latem 1942 skierowany został do Sachsenhausen. Busta kierował tu między innymi podobozem w "Peenemünde". Od jesieni 1943 do kwietnia 1945 pełnił służbę w Mittelbau-Dora (do 1 października 1944 był to podobóz Buchenwaldu). Sprawował tu funkcje "Blockführera" i kierował komandami więźniarskimi w tunelach obozowych. Był prawdziwym postrachem więźniów. Dopuszczał się tak masowych, jak i indywidualnych zabójstw (przez rozstrzelanie i powieszenie} oraz znęcania się nad więźniami na każdym kroku. 
W latach 1967–1970 toczył się przed zachodnioniemieckim sądem w Essen proces zbrodniarzy obozu Mittelbau-Dora. Na ławie oskarżonych zasiedli byli esesmani Erwin Busta i Ernst Sander. Postawiono im zarzuty zarówno masowych, jak i indywidualnych morderstw popełnionych na więźniach wielu narodowości i jeńcach radzieckich w latach 1943–1945. Innym zarzutem było katowanie więźniów, nieraz ze skutkiem śmiertelnym. 8 maja 1970 zapadł wyrok skazujący Bustę na 7,5 roku, a Sandera na 8,5 roku pozbawienia wolności. Obaj skazańcy zostali zwolnieni przedterminowo z więzienia ze względu na kłopoty zdrowotne.

</doc>
<doc id="1548764" url="https://pl.wikipedia.org/wiki?curid=1548764" title="Małnów (gmina)">
Małnów (gmina)

Małnów – dawna gmina wiejska istniejąca w latach 1934–1939 w woj. lwowskim (dzisiejsze woj. podkarpackie/obwód lwowski). Siedzibą gminy był Małnów (obecnie wieś na Ukrainie).
Gmina zbiorowa Małnów została utworzona 1 sierpnia 1934 roku w powiecie mościskim w woj. lwowskim z dotychczasowych jednostkowych gmin wiejskich: Czerniawa, Kalników, Małnowska Wola, Małnów, Sokola i Starzawa/Starzawa (dawniej jedna wieś).
Pod okupacją niemiecką w Polsce (GG) gminę zniesiono, włączając ją do nowo utworzonej gminy Czerniawa.
Po wojnie obszar gminy Małnów znalazł się w ZSRR, oprócz Kalnikowa i części Starzawy, które przypadły Polsce i zostały zintegrowane z powiatem przemyskim. Obszar ten jest jedynym fragmentem dawnego powiatu mościskiego, znajdującego się w obecnych granicach Polski.

</doc>
<doc id="1548766" url="https://pl.wikipedia.org/wiki?curid=1548766" title="Geminacja zachodniogermańska">
Geminacja zachodniogermańska

Geminacja zachodniogermańska to zmiana fonetyczna, która zaszła z językach zachodniogermańskich około 300 roku naszej ery. Polegała ona na tym, że spółgoski pojedyncze (z wyjątkiem /r/) znajdujące się po krótkiej samogłosce i przed /j/, czasem również przed /r/, /l/, i /w/, uległy geminacji, czyli podwojeniu. Przykłady:

</doc>
<doc id="1548767" url="https://pl.wikipedia.org/wiki?curid=1548767" title="Dekanat koszaliński">
Dekanat koszaliński

Dekanat koszaliński – jeden z siedmiu dekanatów eparchii wrocławsko-koszalińskiej, metropolii przemysko-warszawskiej, Kościoła greckokatolickiego w Polsce. Siedzibą dekanatu jest Szczecin, gdzie rezyduje dziekan – ks. Robert Rosa, mający pod swoją jurysdykcją 10 parafii.
Parafie.
Parafie położone w dekanacie koszalińskim:
Białogard – parafia św. Jerzego
Ińsko – parafia Podwyższenia Krzyża Pańskiego
Kołobrzeg – parafia Opieki Matki Bożej
Koszalin – parafia Zaśnięcia Najświętszej Bogurodzicy
Płoty – Parafia Przemienienia Pańskiego
Sławno – parafia Ofiarowania NMP
Stargard – parafia św. Jozafata Męczennika
Szczecin parafia Opieki Matki Bożej
Świdwin – parafia św. Michała Archanioła
Trzebiatów – parafia greckokatolicka Świętych Apostołów Piotra i Pawła

</doc>
<doc id="1548769" url="https://pl.wikipedia.org/wiki?curid=1548769" title="Maršov u Úpice">
Maršov u Úpice

Maršov u Úpice – czeska wieś w powiecie Trutnov, w dolinie potoku Maršovka przy drodze między wsiami Hajnice i Hořičky oraz miastem Úpice.
Demografia.
"Źródło: Czeski Urząd Statystyczny"
Historia.
Pierwsza pisemna wzmianka o miejscowości pochodzi z 1495 r., ale wieś istniała już w XIII w. W 1745 w pobliżu wsi ponad trzy miesiące istniał obóz armii króla pruskiego Fryderyka II.

</doc>
<doc id="1548770" url="https://pl.wikipedia.org/wiki?curid=1548770" title="Inna Strona">
Inna Strona



</doc>
<doc id="1548771" url="https://pl.wikipedia.org/wiki?curid=1548771" title="Parafia św. Wojciecha w Staszkówce">
Parafia św. Wojciecha w Staszkówce

Parafia św. Wojciecha w Staszkówce – parafia znajdująca się w diecezji tarnowskiej w dekanacie łużniańskim.
W ołtarzu głównym kościoła parafialnego znajduje się obraz Matki Bożej Staszkowskiej.
Patronem parafii jest:
Kościół jest pod wezwaniem:
Proboszczem parafii jest ks. Krzysztof Jarmuła pełniący służbę w Staszkówce od 2010. 

</doc>
