<doc id="1551775" url="https://pl.wikipedia.org/wiki?curid=1551775" title="Gawriłow-Jam">
Gawriłow-Jam

Gawriłow-Jam (ros. Гаврилов-Ям) – miasto w środkowej części Rosji, w obwodzie jarosławskim. Miasto jest położone nad rzeką Kotorosl (dopływ Wołgi), 46 km od Jarosławia. Posiada stację kolejową (ruch pasażerski do stacji Siemibratowo).
Historia.
Pierwsza pisemna wzmianka o wsi Gawriłowa, położonej 7 km od drogi Rostów-Suzdal, pochodzi z 1545 roku. Wzmianka mówi, że wieś należała do Ławry troicko-siergijewskiej. W tym czasie wieś liczyła zaledwie 7 domów.
W 1580, dekretem cara Iwana Groźnego, wieś Gawriłowo została nazwana Gawriłowskij Jam.
Gawriłowskij Jam następnie był określany jako Gawriłow-Jamska słoboda.
Po wybudowaniu cerkwi (pod koniec XVIII wieku) Gawriłow-Jam otrzymała status miejscowości.
Na początku lat 70. XIX wieku, lokalny kupiec Aleksiej Łokałow otworzył we wsi manufakturę włókienniczą. Zapewniła ona wiosce późniejszy szybki wzrost gospodarczy.
5 sierpnia 1922 prezydium guberni jarosławskiej nadało miejscowości Gawriłow-Jam status wsi miejskiej. Już półtorej dekady później, 26 grudnia 1938 dekretem Prezydium Rady Najwyższej RSFSR Gawriłow-Jam została przekształcona w miasto.
W 1968 roku w mieście została otwarta fabryka maszyn budowlanych - obiekt znaczenia obronnego, utworzony w oparciu o spółkę zależną Moskiewskiego Zakładu Mechanicznego „Sztandar Rewolucji”.

</doc>
<doc id="1551779" url="https://pl.wikipedia.org/wiki?curid=1551779" title="Dobropol">
Dobropol

Dobropol – osada w Polsce położona w województwie lubelskim, w powiecie włodawskim, w gminie Wyryki.
W latach 1975–1998 miejscowość administracyjnie należała do województwa chełmskiego.

</doc>
<doc id="1551780" url="https://pl.wikipedia.org/wiki?curid=1551780" title="Elia Sala">
Elia Sala

Elia Sala, Emilio Sala, w tłumaczeniach z rosyjskiego lub ukraińskiego Salya (ur. 1864, zm. 1920) – włoski rzeźbiarz. Znany głównie ze współpracy z kijowskim architektem Władysławem Horodeckim np. Dom z chimerami.

</doc>
<doc id="1551782" url="https://pl.wikipedia.org/wiki?curid=1551782" title="Szare Berdo">
Szare Berdo

Szare Berdo (1108 m n.p.m.) – szczyt w Bieszczadach Zachodnich.
Szare Berdo jest niewybitnym, najniższym wierzchołkiem masywu Połoniny Wetlińskiej. Wznosi się pomiędzy Osadzkim Wierchem (1253 m n.p.m.) a Smerekiem (1222 m n.p.m.), od którego oddzielony jest Przełęczą Mieczysława Orłowicza (1078 m n.p.m.).
Grzbiet Szarego Berda przebiega w kierunku WNW–ESE i nachylony jest łagodnie. Na północny wschód odgałęzia się ze szczytu boczna odnoga, opadająca początkowo stromiej, potem łagodniejąc, do doliny potoku Rzeka (górny bieg Głębokiego – dopływu Sanu). Południowo-zachodni stok schodzi natomiast w dolinę Pańskiego Zwiru (dopływ Wetliny).
Okolice szczytu porośnięte są pasem lasu odgraniczającym dwie połoniny – jedną pokrywającą Smerek i Przełęcz Orłowicza (po stronie zachodniej) oraz drugą, właściwą Połoninę Wetlińską, na wschodzie. Występują jednak liczne polany, a sam grzbiet pokrywa wąski pasek połoniny, skąd dostrzec można sąsiednie szczyty Połoniny Wetlińskiej, a także Smereka.

</doc>
<doc id="1551784" url="https://pl.wikipedia.org/wiki?curid=1551784" title="Dziesięciny">
Dziesięciny

Dziesięciny – część wsi Wyryki-Adampol w Polsce położona w województwie lubelskim, w powiecie włodawskim, w gminie Wyryki.
W latach 1975–1998 Dziesięciny administracyjnie należały do województwa chełmskiego.

</doc>
<doc id="1551786" url="https://pl.wikipedia.org/wiki?curid=1551786" title="Kenia (ujednoznacznienie)">
Kenia (ujednoznacznienie)



</doc>
<doc id="1551788" url="https://pl.wikipedia.org/wiki?curid=1551788" title="Grange Blanche">
Grange Blanche

Grange Blanche – stacja metra w Lyonie, na linii D. Stacja została otwarta 9 września 1991.

</doc>
<doc id="1551789" url="https://pl.wikipedia.org/wiki?curid=1551789" title="Zbójnickie Stawy">
Zbójnickie Stawy

Zbójnickie Stawy (słow. "Zbojnícke plesá", "Sesterské plesá", niem. "Buchholtz-Seen", węg. "Buchholtz-tavak", "Kohlbach-tavak") – grupa trzech lub czterech jezior polodowcowych w Dolinie Staroleśnej ("Veľká Studená dolina") w słowackich Tatrach Wysokich, należąca do większej grupy 27 Staroleśnych Stawów. Zbójnickie Stawy znajdują się w południowo-zachodniej części Zbójnickiej Równi ("Zbojnícka pláň"), będącej rozległym, lekko pochylonym górnym piętrem Doliny Staroleśnej. Są to (w nawiasach wysokość n.p.m. oraz wyniki pomiarów powierzchni i głębokości przeprowadzonych przez Józefa Szaflarskiego w latach 1931–1932):
Stawy połączone są ze sobą krótkim potokiem, zwanym Zbójnicką Wodą. Woda z Niżniego Zbójnickiego Stawu odpływa do położonego około 60 m na południowy wschód Niżniego Harnaskiego Stawu (1956 m). Zbójnickie Stawy Pośredni i Niżni są w rzeczywistości dwiema częściami jednego jeziora, oddzielonymi od siebie wąskim przesmykiem.
W nazewnictwie Zbójnickich Stawów i pobliskich Harnaskich Stawów panuje w literaturze spore zamieszanie. Powyższa wersja zgodna jest z nazewnictwem przyjętym przez Witolda Henryka Paryskiego w przewodniku taternickim "Tatry Wysokie" oraz w "Wielkiej encyklopedii tatrzańskiej". Józef Nyka w przewodniku "Tatry Słowackie" traktuje Pośredni i Niżni Zbójnicki Staw jako jeden staw, nazywając go Pośrednim Zbójnickim Stawem, nazwę Niżni Zbójnicki Staw stosuje natomiast dla Niżniego Harnaskiego Stawu (w przewodniku tym Pośredni Harnaski Staw to Niżni Staroleśny Staw, a Wyżni Harnaski Staw – Wyżni Staroleśny Staw). Najpowszechniej stosowane nazewnictwo słowackie przedstawia się następująco:
W literaturze słowackiej Zbójnickie Stawy określa się też niekiedy nazwą "Sesterské plesá", jednak częściej oznacza ona trzy z pięciu sąsiednich Harnaskich Stawów.
Nazwa Zbójnickich Stawów wiąże się ze zbójnictwem tatrzańskim. Brak jest jednak powiązań zbójnictwa z tymi konkretnymi stawami ani z obiektami w ich otoczeniu.

</doc>
<doc id="1551790" url="https://pl.wikipedia.org/wiki?curid=1551790" title="Adriano Pereira da Silva">
Adriano Pereira da Silva

Adriano Pereira da Silva (ur. 3 kwietnia 1982 w Salvador) – brazylijski piłkarz występujący na pozycji obrońcy.
Kariera.
Pereira zawodową karierę rozpoczynał w sezonie 2001 w pierwszoligowym klubie Grêmio Porto Alegre. W brazylijskiej ekstraklasie zadebiutował 7 listopada 2001 w wygranym 3:1 meczu z Botafogo FR. Było to jednak jedyne spotkanie rozegrane przez niego w debiutanckim sezonie. W tamtym sezonie zdobył również z klubem puchar Brazylii. 19 września 2002 w wygranym 2:0 pojedynku z EC Juventude strzelił pierwszego gola w trakcie gry w lidze brazylijskiej. W Grêmio Pereira spędził w sumie trzy sezony. W tym czasie rozegrał tam 44 ligowe spotkania i zdobył 2 bramki.
W 2004 roku podpisał kontrakt z włoskim US Palermo. Pierwszy występ w Serie A zanotował 27 października 2004 w przegranym 1:2 spotkaniu z Livorno. Przez pierwsze pół sezonu w lidze zagrał jeden raz. W styczniu 2005 został wypożyczony do Atalanty BC. Do końca sezonu 2004/2005 w jej barwach rozegrał 10 spotkań i strzelił 2 gole. Po zakończeniu rozgrywek ligowych, w których Atalanta zajęła dwudzieste miejsce i spadła do drugiej ligi, Pereira trafił do klubu z Bergamo na zasadzie transferu definitywnego. W sezonie 2005/2006 w Serie B uplasował się z klubem na pierwszej pozycji i powrócił z nim do ekstraklasy. W Atalancie grał jeszcze przez rok. Łącznie wystąpił tam w 61 ligowych meczach i zdobył 2 bramki.
W 2007 roku za kwotę 2,5 miliona euro został sprzedany do francuskiego AS Monaco. W Ligue 1 zadebiutował 22 września 2007 w przegranym 0:1 meczu z Valenciennes FC. W pierwszym sezonie w lidze zagrał 24 razy, a Monaco zajęło dwunaste miejsce w tabeli. W sezonie 2008/2009 rozegrał 15 spotkań, a jego klub uplasował się na jedenastej pozycji. W 2013 roku jako gracz Monaco zakończył karierę.

</doc>
<doc id="1551792" url="https://pl.wikipedia.org/wiki?curid=1551792" title="Jiang Jin">
Jiang Jin

Jiang Jin (chiń. 江津, pinyin "Jiāng Jīn"; ur. 17 października 1968 roku w Tiencinie) – chiński piłkarz występujący na pozycji bramkarza, a obecnie drugi trener Shanghai Shenhua. Jego brat - Hong jest obecnie bramkarzem Shaanxi Guoli.
Kariera klubowa.
Jiang Jin zawodową karierę rozpoczynał w 1987 roku w klubie August 1st, jednak w jego barwach zadebiutował dopiero w 1994 roku. Przez sześć sezonów rozegrał dla niego 100 ligowych pojedynków, po czym w 2000 roku został zawodnikiem Tianjin Teda F.C. Tam od razu wywalczył sobie miejsce w podstawowej jedenastce i podczas rozgrywek 2000 wystąpił w 23 meczach pierwszej ligi chińskiej. W sezonie 2001 pierwszym bramkarzem w drużynie był jednak Liu Yunfei i Jiang rozegrał tylko sześć spotkań. Od 2003 roku Jin reprezentował barwy Shanghai Shenhua i już w debiutanckim sezonie sięgnął z nim po tytuł mistrza Chin. W 2005 i 2006 roku kończył rozgrywki Chinese Super League na drugiej pozycji, a w 2007 roku wygrał turniej A3 Champions Cup. Dla Shanghai Shenhua Jiang rozegrał łącznie 85 pojedynków w pierwszej lidze, po czym w 2007 roku zakończył piłkarską karierę. Jin pozostał jednak w klubie i obecnie jest asystentem trenera Ma Liangxinga.
Kariera reprezentacyjna.
Razem z reprezentacją Chin Jiang w 2000 roku zajął czwarte miejsce w Pucharze Azji i został wybrany najlepszym bramkarzem turnieju. Następnie Jin został powołany przez Borę Milutinovica do 23-osobowej kadry reprezentacji na Mistrzostwa Świata 2002. Na mundialu Chińczycy zajęli ostatnie miejsce w swojej grupie i odpadli z turnieju. Po mistrzostwach Jiang Jin zakończył reprezentacyjną karierę.

</doc>
<doc id="1551793" url="https://pl.wikipedia.org/wiki?curid=1551793" title="Adriano Pereira">
Adriano Pereira



</doc>
<doc id="1551795" url="https://pl.wikipedia.org/wiki?curid=1551795" title="Laënnec">
Laënnec

Laënnec – stacja metra w Lyonie, na linii D. Stacja została otwarta 11 grudnia 1992.

</doc>
<doc id="1551796" url="https://pl.wikipedia.org/wiki?curid=1551796" title="Fundusz Wczasów Pracowniczych">
Fundusz Wczasów Pracowniczych

Fundusz Wczasów Pracowniczych (FWP) – przedsiębiorstwo turystyczne, zarejestrowane m.in. jako "Fundusz Wczasów Pracowniczych Spółka z o.o.". 
Historia.
Fundusz, zgodnie z ówczesnymi tendencjami do centralizacji uczestnictwa obywatela w życiu publicznym, posiadał monopol w zakresie organizacji turystyki dla pracowników. W praktyce miała też znaczenie polityczne, do np. zakupu wczasów lub pobytu w ośrodkach wypoczynkowych nie wystarczała rezerwacja oraz zapłacenie oczekiwanej kwoty, dodatkowo wymagane skierowanie udzielane przez FWP. Pełniło ono funkcję promesy (zasadniczo pozwolenia), a udzielenie „skierowania” mogło zależeć, od przynależności partyjnej, oceny danego zakładu pracy, braku historii „opozycyjnej”, wolnych miejsc, czy wykorzystania urlopu poprzednio. Dodatkowo do najbardziej atrakcyjnych miejsc skierowania, według swojej własnej decyzji przyznawały rady zakładowe (nie były one organem FWP, który pełnił rolę „hurtownika” w takim wypadku).
Dawniej była to wyspecjalizowana instytucja, działająca w Polsce od 1949, której zadaniem było zapewnienie możliwości wypoczynku pracownikom państwowych i uspołecznionych zakładów pracy i instytucji. Podlegały jej ośrodki wypoczynkowe zlokalizowane w atrakcyjnych miejscach na terenie całego kraju.
4 lutego 1949 na wniosek Komisji Centralnej Związków Zawodowych Sejm uchwalił ustawę powołującą do życia Fundusz Wczasów Pracowniczych. Działalność FWP podporządkowana była Komisji Centralnej Związków Zawodowych (od lipca 1949 – Centralnej Radzie Związków Zawodowych – CRZZ). Naczelnym organem FWP była Rada Funduszu, w skład której wchodzili przedstawiciele szeregu ministerstw, wojewódzkich komisji związków zawodowych oraz zarządów głównych wszystkich działających wówczas związków zawodowych. Rada Funduszu pełniła funkcję organu nadzorującego i kontrolnego. Jej przewodniczącego powoływała CRZZ. Natomiast organem wykonawczym była Dyrekcja Naczelna FWP. W terenie w jej imieniu działało 13 zarządów okręgów wczasowych, którym podporządkowane były bezpośrednio domy i ośrodki wypoczynkowe.
FWP prowadził różne formy wczasów:
Wyjazdy następowały na podstawie skierowań. Skierowania rozprowadzały wojewódzkie biura skierowań FWP oraz agencje FWP, działające w dużych zakładach pracy. Wojewódzkie biura skierowań sporządzały wykazy skierowań, otrzymanych na poszczególne miesiące do poszczególnych ośrodków z centralnego Biura Skierowań i przekazywały je do Wojewódzkich Komisji Związków Zawodowych (WKZZ). WKZZ decydowały o rozdziale skierowań do zarządów okręgów związków zawodowych, które z kolei rozdzielały je pomiędzy poszczególne Rady Zakładowe. Skierowania na sezon letni i do najbardziej atrakcyjnych miejscowości (Zakopane, Krynica, Międzyzdroje i in.) rozdzielały pomiędzy pracowników rady zakładowe. Poza szczytem sezonu część skierowań przeznaczona była do wolnej sprzedaży członkom związków zawodowych w wojewódzkich biurach skierowań. Opłaty za skierowania były zależne od miesięcznego wynagrodzenia brutto pracownika. Cena skierowania dla 1 osoby na wczasy 14-dniowe wynosiła z reguły 12-16% miesięcznego wynagrodzenia. Poza sezonem w wielu ośrodkach stosowano zniżki (przeciętnie w wysokości 20% ceny).
W 1967 FWP dysponował ok. 52,8 tys. miejsc wczasowych w 116 miejscowościach w Polsce, które gościły 583 tys. wczasowiczów. Z czasem znaczenie FWP stopniowo spadało, w związku z rozbudową przez zakłady pracy własnej bazy wypoczynkowej przeznaczonej dla ich pracowników oraz rozwojem indywidualnych form wypoczynku. W tym samym 1967 z ośrodków wczasowych należących do poszczególnych zakładów pracy bądź związków zawodowych skorzystało już ponad 1 100 tys. osób.
Po przemianach ustrojowych związanych z upadkiem starego systemu politycznego sytuacja prawna FWP pozostawała niejasna. W 1997 powstała spółka z ograniczoną odpowiedzialnością o nazwie Fundusz Wczasów Pracowniczych, która przejęła część majątku państwowego FWP. Wskazywana jest ona jako przykład uwłaszczenia nomenklatury partyjnej, głównie działaczy Ogólnopolskiego Porozumienia Związków Zawodowych.
Funkcje właścicielskie w FWP sprawuje Fundacja Porozumienie.

</doc>
<doc id="1551798" url="https://pl.wikipedia.org/wiki?curid=1551798" title="Kładki">
Kładki

Kładki – część wsi Kaplonosy w Polsce położona w województwie lubelskim, w powiecie włodawskim, w gminie Wyryki.
W latach 1975–1998 Kładki administracyjnie należały do województwa chełmskiego.

</doc>
<doc id="1551801" url="https://pl.wikipedia.org/wiki?curid=1551801" title="Pępowniczka dzwonkowata">
Pępowniczka dzwonkowata

Pępowniczka dzwonkowata ("Xeromphalina campanella" (Batsch) Kühner &amp; Maire) – gatunek grzybów z rodziny grzybówkowatych ("Mycenaceae").
Systematyka i nazewnictwo.
Po raz pierwszy takson ten zdiagnozował w 1783 r. August Johann Georg Karl Batsch nadając mu nazwę "Agaricus campanella". Obecną, uznaną przez Index Fungorum nazwę nadali mu w 1934 r. Robert Kühner i René Charles Joseph Ernest Maire, przenosząc go do rodzaju "Xeromphalina". Niektóre synonimy:
Nazwę polską nadał Władysław Wojewoda w 1987. W polskim piśmiennictwie mykologicznym gatunek ten opisywany był też jako bedłka dzwoneczkowata i pniakówka dzwonkowata.
Morfologia.
Średnica 0,5–2 cm, początkowo dzwonkowato-wypukły, później wgłębiony. Brzeg prążkowany. Powierzchnia o barwie od żółtej do brązowej, sucha i gładka.
Łukowato zbiegające na trzon, czasami połączone anastomozami. Są tej samej barwy co kapelusz, lub nieco jaśniejsze.
Wysokość do 1–1,5 cm, grubość 0,1 cm. Początkowo jest pełny, później pusty. Ma barwę czerwonobrunatną, u nasady pokrywają go brunatne strzępki grzybni.
Biały. W kapeluszu bardzo cienki. Nie zmienia barwy po uciśnięciu. Smak i zapach łagodny.
Biały. Zarodniki elipsoidalne, gładkie, o rozmiarach 6-7 × 3-4 µm.
Pępowniczkę dzwonkowatą trudno pomylić z innymi gatunkami, dzięki darniowatemu wzrostowi na pniakach drzew iglastych. Liczne hełmówki ("Galerina") są podobne pod względem pokroju oraz zabarwienia kapelusza, nie mają jednak trzonu ciemnobrązowego, a jedynie jasnobrązowy, ponadto mają ciemny wysyp zarodników.
Występowanie i siedlisko.
Występuje w Ameryce Północnej i Środkowej oraz w Europie i Azji. W Azji rozprzestrzenienie jest słabo znane, wymieniany jest tylko z Japonii i Korei. W Europie Środkowej występuje głównie w górach i na pogórzu, na nizinach jest rzadki, na Półwyspie Skandynawskim natomiast częsty jest również na nizinach. W Polsce jest pospolita.
Rośnie w różnego typu lasach, czasami również w parkach, na martwych pniach i pniakach drzew iglastych, szczególnie jodły, świerka i sosny. Owocniki wytwarza niemal przez cały rok (przy sprzyjającej pogodzie również w zimie). Zazwyczaj występuje w dużych grupach.
Znaczenie.
Saprotrof. W Europie uważany jest za niejadalny, jednak na opracowanej dla FAO liście grzybów jadalnych jest wymieniony jako jadalny w Hongkongu i w Meksyku.

</doc>
<doc id="1551802" url="https://pl.wikipedia.org/wiki?curid=1551802" title="Krukowo (województwo lubelskie)">
Krukowo (województwo lubelskie)

Krukowo – osada leśna położona w Polsce, w województwie lubelskim, w powiecie włodawskim, w gminie Wyryki.
W latach 1975–1998 miejscowość administracyjnie należała do województwa chełmskiego.
Wierni Kościoła rzymskokatolickiego należeli do parafii św. Mikołaja w Lubieniu. Od 25 marca 2021 przynależą do parafii NSJ we Włodawie.

</doc>
<doc id="1551804" url="https://pl.wikipedia.org/wiki?curid=1551804" title="Rain on Your Parade">
Rain on Your Parade

Rain On Your Parade – singiel pochodzący z albumu Rockferry Deluxe Edition walijskiej piosenkarki Duffy. 17 listopada 2008 roku został wydany w Wielkiej Brytanii, natomiast 1 grudnia 2008 roku w Stanach Zjednoczonych.
Teledysk.
Klip do tego utworu pojawił się w serwisie YouTube już w dzień wydania singla. Teledysk utrzymany jest w czarno-białej stylistyce.
Lista utworów.
UK CD single
UK 7" vinyl single
Australian Digital Download EP
German Maxi Single

</doc>
<doc id="1551810" url="https://pl.wikipedia.org/wiki?curid=1551810" title="Virgulino Ferreira da Silva">
Virgulino Ferreira da Silva

Virgulino Ferreira da Silva (ur. w 1897 w Brazylii), znany jako Lampião (z por. "Lampa oliwna"), w latach dwudziestych i trzydziestych XX wieku przywódca banitów z Cangaço terroryzujących północno-wschodnią Brazylię, później powstała legenda o nim, będąca przedmiotem wielu folkowych książek i opowiadań.
Życiorys.
Był trzecim synem José Ferreira da Silvy i Marii Lopes. Urodzony w wiosce Serra Talhada w roku 1897. Do dwudziestego pierwszego roku życia pracował przy wyrobie skór. W 1919 roku jego ojciec został zamordowany w konfrontacji z policją, młody Brazylijczyk przysiągł zemstę, którą miał zamiar wykonać za wszelką cenę. Następne 19 lat spędził jako wyjęty spoza prawa maruder, przez ten okres żył z bandą ludzi z Cangaço, znanych jako cangaceiros. Nie liczyła ona nigdy więcej niż pięćdziesięciu ciężko uzbrojonych jeźdźców, poruszających się w skórzanych kapeluszach, kurtkach i spodniach, mających ich chronić przed dziką roślinnością tego regionu (caatinga), typową dla bagnistych terenów rozciągających się w północno-wschodnich regionach Brazylii. Cangaceiros wyposażeni byli w strzelby Mausera oraz broń lżejszą m.in. Winchestery, rewolwery, półautomatyczne Mauser C96 i inne. Virgulino atakował głównie małe miasta i farmy w siedmiu stanach: grabił, brał zakładników, gwałcił, torturował i zabijał. W 1930 dołączyła do grupy jego dziewczyna Maria Déa, używająca pseudonimu Maria Bonita, która naśladowała inne kobiety w bandzie, zachowujące się i ubierające jak mężczyźni. W roku 1932 urodziła im się córka.
Śmierć.
28 lipca 1938 roku ktoś z cangaceiros zdradził resztę i przyczynił się do zastawienia policyjnej zasadzki. Na farmie Angico w stanie Sergipe oficerowie uzbrojeni w karabiny maszynowe po krótkiej strzelaninie zabili 11 osób, w tym samego Lampião i Marię Bonitę. Ich głowy zostały obcięte i przewiezione do Salwadoru w celu sprawdzenia na State Forensic Institute. Po publicznej ekspozycji, dopiero w 1971 roku "eksponaty" zostały odzyskane przez rodziny Virgulina i Marii, by je pochować.
Folkowy bohater.
Na tej historii opiera się wiele legend, opowiadań, oper mydlanych czy dramatów. Lampião uznawany jest za "Robin Hooda Dzikiego Zachodu". Jest postacią ważną w historii, obrazującą walkę i poświęcenie. W swojej opinii był największym ówczesnym bandytą w północno-wschodniej Brazylii.

</doc>
<doc id="1551811" url="https://pl.wikipedia.org/wiki?curid=1551811" title="Melanio Baez">
Melanio Baez



</doc>
<doc id="1551812" url="https://pl.wikipedia.org/wiki?curid=1551812" title="Poszechonje">
Poszechonje

Poszechonje (ros. Пошехонье) – miasto w środkowej części Rosji, w obwodzie jarosławskim.
Miasto położone jest na prawym brzegu rzeki Sogoża przy zbiorniku rybińskim, 65 kilometrów na północ od Rybińska, 151 kilometrów na północ-zachód od 
Jarosławia. 
Historia.
W XVII wieku na terenie nowoczesnego miasta Poszechonje znajdowała się wieś Pertoma, której w 1680 znajdował się Urząd Wojewódzki. W 1777 dekretem carycy Katarzyny II wieś uzyskała prawa miejskie i została wyznaczona do namiestnictwa jarosławskiego.
W XVIII wieku w Poszechonje rozwijał się przemysł metalurgiczny (wyrabiano subtelne produkty ze złota, srebra, aluminium).
W roku 1918 miasto Poszechonje zostało przemianowane na Poszechonje-Wołodarsk, na cześć rewolucjonisty W. Wołodarskiego. W 1992 r. miasto powróciło do nazwy Poszechonje.
Określenie „poszechon” pochodzi od nazwy miasta, często odwołuje się do części prowincjonalnych i znajdujących się od strony pustyni.

</doc>
<doc id="1551814" url="https://pl.wikipedia.org/wiki?curid=1551814" title="Gladiatorzy (film 2003)">
Gladiatorzy (film 2003)

Gladiatorzy (niem. "Held der Gladiatoren") – telewizyjny film powstały w koprodukcji niemiecko-austriackiej w 2003 roku. Prawdopodobnie był inspirowany filmem "Gladiator", gdyż ma podobną tematykę.
W filmie pojawia się wiele niezgodności historycznych, jak np. zakaz zabijania przeciwników na arenie. Imiona Rhinana, Palaestrio i Lagos nie istniały w Starożytnym Rzymie, poza tym to ostatnie było imieniem greckim. Bohaterowie nie noszą też nazwisk.

</doc>
<doc id="1551815" url="https://pl.wikipedia.org/wiki?curid=1551815" title="Samuły">
Samuły

Samuły – część wsi Kaplonosy w Polsce położony w województwie lubelskim, w powiecie włodawskim, w gminie Wyryki.
W latach 1975–1998 Samuły administracyjnie należały do województwa chełmskiego.

</doc>
<doc id="1551820" url="https://pl.wikipedia.org/wiki?curid=1551820" title="Lista odcinków Szymon Majewski Show">
Lista odcinków Szymon Majewski Show

Szymon Majewski Show – telewizyjny program rozrywkowy nadawany co tydzień w poniedziałek przez stację TVN i prowadzony przez Szymona Majewskiego.
Spis odcinków programu Szymon Majewski Show.
Piąta seria programu.
Wydanie świąteczne 2007 (Ędward Ącki Show)

</doc>
<doc id="1551821" url="https://pl.wikipedia.org/wiki?curid=1551821" title="Cynewulf (król Wesseksu)">
Cynewulf (król Wesseksu)

Cynewulf (zm. 786) – król Wesseksu.
Życiorys.
Królem Wesseksu został w 757 roku po odsunięciu od władzy jego poprzednika Sigeberhta. Prowadził częste wojny z Walijczykami. W 779 roku poniósł klęskę, walcząc z królem Mercji Offą w bitwie pod Bensington. W 786 roku w Merton zabił go Cyneheard - brat Sigeberhta.

</doc>
<doc id="1551822" url="https://pl.wikipedia.org/wiki?curid=1551822" title="Henry Seymour Conway">
Henry Seymour Conway

Henry Seymour Conway (ur. 1721, zm. 9 lipca 1795) – brytyjski arystokrata, wojskowy i polityk.
Życiorys.
Był młodszym synem Francisa Seymoura-Conwaya, 1. barona Conway, i Charlotte Shorter, córki Johna Shortera. Był młodszym bratem 1. markiza Hertford. W 1737 r. zaciągnął się do pułku dragonów Moleswortha. Walczył w wojnie o sukcesję austriacką jako porucznik 1 pułku pieszego gwardii. Brał udział w bitwach pod Dettingen i Fontenoy. Brał również udział w tłumieniu powstania jakobickiego w 1746 r. i w Culloden. Walczył również w Niemczech podczas wojny siedmioletniej.
Jako polityk Conway był związany ze swoim kuzynem, Horace’em Walpole’em. Należał do frakcji wigów, kierowanej przez lorda Rockinghama. W latach 1741–1774 i 1775–1784 zasiadał w Izbie Gmin reprezentując kolejno okręgi Higham Ferrers (1741–1747), Penryn (1747–1754), St Mawes (1754–1761), Thetford (1761–1774) i Bury St Edmunds (1775–1784).
Conway szybko stał się jednym z czołowych polityków swojego stronnictwa. Kiedy lord Rockingham stanął w 1765 r. na czele brytyjskiego rządu, Conway został ministrem południowego departamentu. W 1766 r. został ministrem północnego departamentu w rządzie lorda Chathama. Opowiadał się za łagodniejszą polityką wobec amerykańskich kolonii i popierał zniesieni "Stamp Act" z 1766 r. W styczniu 1768 r. podał się do dymisji. W latach 1765–1768 był ponadto przewodniczący Izby Gmin.
Po dymisji Conway powrócił do czynnej służby wojskowej. W 1772 r. został pełnym generałem i gubernatorem Jersey. Pozostał również prominentnym deputowanym Izby Gmin. Krytykował rząd lorda Northa za jego posunięcia wobec amerykańskich kolonii. W 1782 r. zgłosił, przyjęty później przez Izbę Gmin, wniosek o wotum nieufności dla rządu.
Na czele nowego rządu stanął lord Rockingham, który mianował Conwaya członkiem gabinetu jako głównodowodzącego Sił Zbrojnych. Conway pozostał na tym stanowisku w gabinecie Shelburne’a i odszedł po upadku tego gabinetu w 1783 r. Rok później utracił miejsce w Izbie Gmin. W 1793 r. otrzymał stopień marszałka polnego. W tym samym roku przestał być naczelnym dowódcą Sił Zbrojnych.
Angielską rezydencją Conwaya był Park Palce w Remenham w hrabstwie Berkshire. Conway poślubił 19 grudnia 1747 r. Caroline Bruce, hrabinę Elgin, córkę 4. księcia Argyll i wdowę po 4. hrabim Elgin. Miał z nią jedną córkę, rzeźbiarkę Anne Seymour Damer.

</doc>
<doc id="1551823" url="https://pl.wikipedia.org/wiki?curid=1551823" title="Afrokulczyk blady">
Afrokulczyk blady

Afrokulczyk blady, kulczyk blady ("Crithagra xanthopygia") – gatunek małego ptaka z rodziny łuszczakowatych (Fringillidae). Występuje w zachodnio-środkowej i północnej Etiopii oraz w Erytrei. Nie jest zagrożony.

</doc>
<doc id="1551825" url="https://pl.wikipedia.org/wiki?curid=1551825" title="Sytyta">
Sytyta

Sytyta – osada wsi Krzywowierzba w Polsce położona w województwie lubelskim, w powiecie włodawskim, w gminie Wyryki.
W latach 1975–1998 miejscowość administracyjnie należała do województwa chełmskiego.
Przypisy.
 

</doc>
<doc id="1551827" url="https://pl.wikipedia.org/wiki?curid=1551827" title="Spismichałowy Potok">
Spismichałowy Potok

Spismichałowy Potok (słow. "Michalov potok") – potok płynący Doliną Spismichałową w słowackich Tatrach Wysokich. Źródła potoku znajdują się w górnych partiach tej doliny, nieco na południowy zachód od wierzchołka Horwackiego Wierchu. Potok płynie na północny zachód w kierunku Doliny Białej Wody. W dolnym biegu płynie przez wyżłobiony, skalisty jar. Tuż powyżej miejsca, w którym Rybi Potok łączy się z Białą Wodą, na wysokości ok. 1077 m n.p.m. wpada do niej jako jej prawy dopływ.
Nazwa Spismichałowego Potoku pochodzi od nazwy Doliny Spismichałowej.

</doc>
<doc id="1551829" url="https://pl.wikipedia.org/wiki?curid=1551829" title="Zduchy">
Zduchy

Zduchy – część wsi Suchawa w Polsce położona w województwie lubelskim, w powiecie włodawskim, w gminie Wyryki.
W latach 1975–1998 Zduchy położone były w województwie chełmskim.

</doc>
<doc id="1551830" url="https://pl.wikipedia.org/wiki?curid=1551830" title="FWP">
FWP



</doc>
<doc id="1551831" url="https://pl.wikipedia.org/wiki?curid=1551831" title="Gare de Besançon-Viotte">
Gare de Besançon-Viotte

Gare de Besançon-Viotte – stacja kolejowa w Besançon, w regionie Burgundia-Franche-Comté (departament Doubs), we Francji. Jest głównym dworcem kolejowym Besançon od czasu zniszczenia stacji Besançon-la Mouillère w 1963. Znajdują się tu 3 perony. Rocznie korzysta z niej około 2,15 mln pasażerów.
Oczekiwana jest budowa dworca Besançon-TGV, który ma znajdować się w okręgu Planoise. Do tego czasu dworzec będzie skupiać większość ruchu pociągów w mieście. 
Historia.
Dworzec został zbudowany w 1855. Początkowy dworzec wybudowany był z drewna, ale gmina zdecydowała o przesunięciu dworca w stronę la Mouillère. Nowy dworzec został zainaugurowany w 1884 wraz z linią do Szwajcarii.
W dniu 15 lipca 1943 dworzec został zniszczony wskutek katastrofy samolotu. 
Stacja w Mouillère nigdy nie została odbudowana, a gmina postanowiła ją wyburzyć. Stacja w Viotte została odbudowana w 1963.
W dniu 27 września 1981 na stację wjechał pierwszy pociąg TGV z Paryża.

</doc>
<doc id="1551834" url="https://pl.wikipedia.org/wiki?curid=1551834" title="Moszny">
Moszny

Moszny (ukr. Мошни) – wieś na Ukrainie, w obwodzie czerkaskim, w rejonie czerkaskim. W 2001 roku liczyła 4799 mieszkańców.
Siedziba dawnej w powiecie czerkaskim na Ukrainie.
W latach 1930-1950 wieś nosiła nazwę Dudnyćke.
Zabytki.
W miejscowości znajduje się zachowana część drewnianego szpitala, zbudowanego w 1909 roku, według projektu kijowskiego architekta Władysława Horodeckiego.

</doc>
<doc id="1551838" url="https://pl.wikipedia.org/wiki?curid=1551838" title="Borac Čačak">
Borac Čačak

Borac Čačak (cyr. Борац Чачак) – serbski klub piłkarski z siedzibą w Čačaku.
Został założony w 1926. Borac rozgrywa swoje mecze na stadionie Čačak ("Stadion kraj Morave"), który ma pojemność 5000 osób.
Barwy zespołu to czerwień i biel. Głównie z powodu poziomo umieszczonych pasów, Borac nosi przydomek Zebre ("Zebry"). "Borac" oznacza po polsku "wojownik".

</doc>
<doc id="1551840" url="https://pl.wikipedia.org/wiki?curid=1551840" title="Okręg wyborczy Penryn">
Okręg wyborczy Penryn

Okręg wyborczy Penryn powstał w 1554 r. i wysyłał do angielskiej, a następnie brytyjskiej, Izby Gmin dwóch deputowanych. Okręg obejmował miasto Penryn w Kornwalii. Został zlikwidowany w 1832 r.

</doc>
<doc id="1551843" url="https://pl.wikipedia.org/wiki?curid=1551843" title="Ryszard Struck">
Ryszard Struck

Ryszard Struck (ur. 1962 w Jastarni) – polski prozaik, publicysta.
Życiorys.
Debiutował w 2000 roku książką "Bedeker jastarnicki". Autor publikacji związanych z Mierzeją Helską, a w szczególności z rodzinną Jastarnią. Radny Jastarni. Pełni funkcję prezesa Stowarzyszenia Przyjaciół Jastarni, które powstało z jego inicjatywy.

</doc>
<doc id="1551844" url="https://pl.wikipedia.org/wiki?curid=1551844" title="Kč">
Kč



</doc>
<doc id="1551848" url="https://pl.wikipedia.org/wiki?curid=1551848" title="Honda Fit">
Honda Fit



</doc>
<doc id="1551849" url="https://pl.wikipedia.org/wiki?curid=1551849" title="Paulo Machado">
Paulo Machado

Paulo Machado, właśc. Paulo Ricardo Ribeiro de Jesus Machado (ur. 31 marca 1986 w Bairro do Cerco) – portugalski piłkarz występujący na pozycji środkowego pomocnika w klubie Leixões SC.
Kariera klubowa.
Karierę piłkarską Machado rozpoczął w szkółce piłkarskiej jednego z najbardziej utytułowanych klubów w Portugalii, FC Porto. Po występach w rezerwach tego klubu awansował w 2004 roku do kadry pierwszej drużyny, prowadzonej wówczas przez Víctora Fernándeza. W portugalskiej lidze swój debiut zaliczył 15 stycznia 2005 w zremisowanym 0:0 wyjazdowym meczu z Académicą Coimbra. Łącznie rozegrał cztery spotkania w lidze, a Porto zostało wicemistrzem Portugalii.
Latem 2005 Machado został wypożyczony wraz z kolegą klubowym Bruno Vale do innego pierwszoligowego zespołu, Estreli Amadora i 29 sierpnia wystąpił w jej barwach po raz pierwszy, w zremisowanym 1:1 meczu z Boavistą Porto. W Estreli był podstawowym zawodnikiem i wystąpił w 25 spotkaniach zdobywając jednego gola.
Z kolei latem 2006 roku Machado ponownie nie znalazł uznania w oczach trenerów Porto i znów trafił na wypożyczenie, tym razem do União Leiria. W jej barwach zadebiutował 25 sierpnia w przegranym 1:2 wyjazdowym meczu z Porto. W Leirii, podobnie jak w Estreli, grał w podstawowym składzie i rozegrał 26 meczów.
W 2007 roku Paulo ponownie zmienił barwy klubowe i na rok trafił do Leixões SC. 18 sierpnia zaliczył w nim swoje premierowe spotkanie, które Leixões zremisowało 1:1 z Benfiką. Z drużyną tą Paulo utrzymał się w lidze i rozegrał dla niej 25 ligowych meczów oraz zaliczył dwa trafienia w Superlidze.
W 2008 roku Machado odszedł do AS Saint-Étienne na zasadzie wypożyczenia oraz częściowej raty za transfer Kolumbijczyka Freddy’ego Guarína do Porto. W Ligue 1 zadebiutował 23 sierpnia w meczu z UC Le Mans (0:1). Od czasu debiutu grał w podstawowym składzie „Zielonych”. W 2010 roku przeszedł do Toulouse FC.
14 sierpnia 2012 roku podpisał 3–letni kontrakt z pierwszoligowym Olympiakos SFP. W sezonach 2012/2013 i 2013/2014 wywalczył mistrzostwo Grecji. Zdobył też Puchar Grecji w sezonie 2012/2013.
Latem 2014 przeszedł do Dinama Zagrzeb. 28 lipca 2015 roku w trakcie meczu kwalifikacji Ligi Mistrzów przeciwko Molde FK został zmieniony, a kibice buczeniem i gwizdami dali wyraz niezadowolenia ze słabej gry zawodnika. Ten wykonał w ich kierunku kilka obscenicznych gestów za które został ukarany czerwoną kartką.
2 września 2017 po wygaśnięciu umowy z Dinamem związał się rocznym kontraktem z beniaminkiem Primeira Liga - CD Aves. W ciągu sezonu Aves nieco sensacyjnie wygrało rozgrywki Taça de Portugal, jednak latem 2018 roku Machado zdecydował się na transfer do Indii do drużyny Mumbai City FC. 19 grudnia 2019 roku w trakcie meczu z Jamshedpur FC doznał kontuzji, która wyeliminowała go z gry do końca sezonu Indian Super League.
5 września 2020 roku wrócił do Portugalii by zostać graczem Leixões SC, w którym występował już w sezonie 2007/2008.
Kariera reprezentacyjna.
W 2003 roku Machado wraz z reprezentacją Portugalii U-17 wywalczył mistrzostwo Europy U-17. Z kolei w latach 2006-2007 występował w reprezentacji U-21.
W seniorskiej reprezentacji Portugalii zadebiutował 17 listopada 2010 w towarzyskim meczu przeciwko Hiszpanii. W kadrze wystąpił sześciokrotnie jednak zawsze były to mecze towarzyskie.

</doc>
<doc id="1551854" url="https://pl.wikipedia.org/wiki?curid=1551854" title="Masłok">
Masłok

Masłok (też mastok, maślok, maslacha, maeslaek) – napój z wyciągu ziół, mający właściwości odurzające, znany w Turcji Osmańskiej (sproszkowany masłok miał barwę zieloną). W przekonaniu wielu XVII i XVIII-wiecznych autorów piszących o Turcji miał być pity przez janczarów i przyprawiać ich do srogości i szaleństwa. Podobną opinię o masłoku wyraża Wacław Potocki w "Wojnie chocimskiej", pisząc: Bronisław Ferdynand Trentowski, w wydanej w 1844 książce "Myślini, czyli całokształt logiki narodowej" utożsamiał masłok z opium.
Osoby, pijące masłok nazywano masłocznikami (był to też synonim szaleńca). W "Słowniku polszczyzny XVI wieku" pojawia się przymiotnik "masłokowy" (mający działanie odurzające).

</doc>
<doc id="1551866" url="https://pl.wikipedia.org/wiki?curid=1551866" title="University Rover Challenge">
University Rover Challenge

University Rover Challenge, URC – doroczny konkurs robotów organizowany przez stowarzyszenie The Mars Society, przeznaczony dla drużyn studenckich z całego świata. Zawody odbywają się na początku czerwca lub pod koniec maja, w USA, na pustyni w stanie Utah, w okolicach Mars Desert Research Station (MDRS) – symulowanej bazy marsjańskiej. 
Celem konkursu jest zachęcenie młodzieży akademickiej do podjęcia wysiłku samodzielnej budowy robotów eksploracyjnych i rozwijania technologii badania innych planet Układu Słonecznego. Udział w konkursie polega na zbudowaniu łazika, zdolnego do pokonywania dużych odległości w trudnym terenie i wykonywania zadań analogicznych do tych, jakie realizują roboty na innych planetach - w szczególności na Marsie, a następnie na ocenianej prezentacji jego możliwości, w tym przez wykonanie przygotowanych przez organizatorów zadań. Regulamin przewiduje dwa rodzaje zadań: naukowe, polegające na zbadaniu danego obszaru pod względem geologii i możliwości występowania życia, oraz konstrukcyjne, kiedy robot ma zastąpić człowieka np. przy konserwacji urządzeń. Ogólne założenia, jakie muszą spełniać roboty to: zdolność do wykonania zadań konkursowych, bezawaryjność oraz możliwie niski koszt.
Zawody University Rover Challenge, podobnie jak ich europejski odpowiednik – European Rover Challenge, należą do Rover Challenge Series – ligi najbardziej prestiżowych zawodów robotycznych na świecie.
Historia konkursu.
Konkurs rozgrywany jest corocznie od 2007 roku.
W pierwszej edycji zawodów, które odbyły się w dniach 1-2 czerwca 2007 roku, uczestniczyły cztery drużyny, wszystkie z USA. Wygrała ekipa z University of Nevada, Reno. Kolejna edycja (z roku 2008) została poszerzona, przewidziano miejsce dla 28 drużyn z całego świata. Discovery Channel przedstawiała konkurs jako jedno z najbardziej prestiżowych wydarzeń, wyłaniających przyszłych twórców nowych sukcesów w podboju Kosmosu. Ponownie pierwsze miejsce zajęła drużyna ze Stanów Zjednoczonych – z Oregon State University. Kolejne zawody odbyły się 28-30 maja 2009.
Konkurs w 2019 r. wygrała drużyna Mars Rover Kielce "impuls" team z Politechniki Świętokrzyskiej. W 2018 roku zwyciężył zespół PCz Rover Team z Politechniki Częstochowskiej.

</doc>
<doc id="1551868" url="https://pl.wikipedia.org/wiki?curid=1551868" title="Grand Prix Chin 2004">
Grand Prix Chin 2004

Wyniki Grand Prix Chin, szesnastej rundy Mistrzostw Świata Formuły 1 w sezonie 2004.
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="1551875" url="https://pl.wikipedia.org/wiki?curid=1551875" title="Rozejm izraelsko-palestyński">
Rozejm izraelsko-palestyński



</doc>
<doc id="1551876" url="https://pl.wikipedia.org/wiki?curid=1551876" title="Lampiao">
Lampiao



</doc>
<doc id="1551883" url="https://pl.wikipedia.org/wiki?curid=1551883" title="Duszności">
Duszności



</doc>
<doc id="1551892" url="https://pl.wikipedia.org/wiki?curid=1551892" title="Neovenator">
Neovenator



</doc>
<doc id="1551893" url="https://pl.wikipedia.org/wiki?curid=1551893" title="Killer Puzzles">
Killer Puzzles

Killer Puzzle – brytyjska seria książek z grupy spin-offów serii Strrraszna historia. Siostrzana seria "Murderous Maths". Tomy są zbiorem zagadek logiczno-matematycznych. Autorem jest Kjartan Poskitt, a ilustratorem Philip Reeve. Rozwiązanie każdej zagadki z książki skutkuje otrzymaniem klucza (najczęściej fragment historyjki, która na końcu układa się w spójną całość).

</doc>
<doc id="1551894" url="https://pl.wikipedia.org/wiki?curid=1551894" title="Markiz Rockingham">
Markiz Rockingham

Baronowie Rockingham 1. kreacji (parostwo Anglii)
Hrabiowie Rockingham 1. kreacji (parostwo Wielkiej Brytanii)
Baronowie Rockingham 1. kreacji, cd.
Markizowie Rockingham 1. kreacji (parostwo Wielkiej Brytanii)

</doc>
<doc id="1551910" url="https://pl.wikipedia.org/wiki?curid=1551910" title="Krąg kultur mogiłowych">
Krąg kultur mogiłowych

Krąg kultur mogiłowych – grupa kultur archeologicznych starszej epoki brązu. Jej nazwa bierze się od rozpowszechnionych w niej form pochówków, czyli mogił w postaci kopców (kurhany).
Geneza.
U schyłku brązu A2 i w początkach brązu B1 według podziału chronologicznego epoki brązu Paula Reineckego w znacznej części środkowej Europy doszło do poważnych przemian kulturowych. W tym okresie notuje się upadek kultury unietyckiej oraz wielu innych mniejszych kultur, zwłaszcza zgrupowanych w dorzeczu środkowego Dunaju. Liczne osiedla tych kultur zostały w tym czasie opuszczone, na wielu dają się zauważyć także ślady dokonanych zniszczeń. Wiąże się to z przybyciem nowej ludności, związanej z kręgiem kultur mogiłowych. Napływ tej ludności zdecydowanie nie miał charakteru pokojowego o czym świadczą wspomniane już zniszczenia, liczne warstwy spalenizny na osadach, a także duża liczba związanych z tym okresem skarbów (skarby horyzontu Koszider). Przybycie nowej ludności doprowadziło do zapoczątkowania wędrówek ludów (według A. Mozsolicsa). To między innymi te przemieszczenia doprowadziły do pojawienia się kultury mykeńskiej na lądzie greckim. Trudno jednoznacznie określić skąd mogła wziąć się ludność kultury mogiłowej. Przypuszcza się, że pochodzi ona z zachodniej części środkowej Europy skąd zaczęła przesuwać się w kierunku wschodnim.
Chronologia i obszar występowania.
W rozwoju kultur mogiłowych wyróżnia się trzy fazy. Pierwsza, która charakteryzuje się bardzo dużym terytorium występowania cech wspólnych dla wszystkich grup tej kultury, datowana jest na okres brązu B1 (1700–1500 lat p.n.e.). Faza środkowa, będąca okresem stabilizacji i rozwoju poszczególnych grup, datowana jest na okresy brązu B2 i C (1500–1300 lat p.n.e.). Faza późna (faza Riegsee lub Rixheim), przypadająca na okres brązu D (1300–1200 lat p.n.e.), nie występuje już na całym terytorium objętym przez ugrupowania tej kultury. Niektóre grupy w tym czasie przekształciły się już w kultury pól popielnicowych, a inne dalej utrzymywały swój mogiłowy charakter.
Na wschodzie kultury mogiłowe obejmowały swoim zasięgiem Kotlinę Karpacką aż po południkowy bieg Dunaju, a czasem nawet po Cisę. Na północnym wschodzie objęły tereny Śląska i Wielkopolski. Na północy sięgają one północnych Niemiec (Turyngia), natomiast na zachodzie obejmują dorzecze Renu i górnego Dunaju.
Podział na grupy.
Generalnie w kręgu kultur mogiłowych można wyróżnić grupy wschodnie oraz grupy zachodnie. Początkowo grupy zachowywały więcej cech wspólnych, a z biegiem czasu zaczęły tworzyć się wśród nich coraz większe różnice.
Osadnictwo i gospodarka.
Pozostałości osad są nieliczne i o wiele mniej znane oraz gorzej przebadane od cmentarzysk. Wiąże się to z przewagą hodowli nad rolnictwem w gospodarce ludności kręgu kultur mogiłowych. Zwłaszcza daje się to zauważyć na terenach wyżynnych. Dopiero w młodszych fazach następuje ustabilizowanie osadnictwa, mniejsza mobilność ludności oraz zwiększenie roli rolnictwa. Wiąże się to z przechodzeniem grup kręgu kultur mogiłowych w skład kręgu kultur popielnicowych.
Obrządek pogrzebowy.
Cechą wspólną dla kultur i grup kręgu mogiłowego był obrządek pogrzebowy, a dokładniej zwyczaj sypania kurhanów nad pochówkami. Kurhany występujące także w kręgu unietyckim, teraz stały się o wiele powszechniejsze i dostępne nie tylko dla wyselekcjonowanych elit. Dominował, zwłaszcza w starszej fazie, obrządek szkieletowy, natomiast obrządek ciałopalny występował w późnej fazie w niektórych grupach tego kręgu pod wpływem kultur naddunajskich. Przyjął się on głównie w grupach wschodnich. Zmarłych, ubranych w odświętny strój z ozdobami brązowymi, składano do grobów przeważnie w pozycji wyprostowanej. W niektórych grupach w pochówkach występowały trumny wykonane z kłód drewnianych. Często trumna ze zwłokami była obstawiona kamieniami lub nakryta brukiem czy nasypem kamiennym tworzącym kamienne jądro we wnętrzu kurhanu. Groby były bogato wyposażone, przy czym kobiety były chowane z dużą ilością ozdób i części strojów, natomiast mężczyźni z bronią i niekiedy z narzędziami. Następnie nakrywano pochówek kopcem z ziemi lub kamieni. Przeważnie na obwodzie kopca znajduje wieniec z ustawionych w obwodzie kamieni. Znane są także rzędy kamieni rozchodzące się promieniście do wnętrza kurhanu. Są to swego rodzaju praktyki religijne związane z wytyczaniem sfery sacrum. W obrębie jednego kopca występuje z reguły kilka pochówków, znane są także wkopy w starsze, neolityczne kurhany. Cmentarzyska kultur mogiłowych tworzyły z reguły zgrupowania kurhanów rozrzucone co kilkadziesiąt lub kilkaset metrów, zaś jedno takie zgrupowanie to kilka lub kilkanaście kopców (Schwarz w Turyngii, Dýšina koło Pilzna, Łęki Małe w Wielkopolsce).
Inwentarz.
Ceramika poszczególnych grup jest bardzo zróżnicowana. Wśród form dość powszechnych w wielu grupach można zaliczyć misy na pustych nóżkach, naczynia wazowate na dosyć wysokich, pustych nóżkach, ponadto różnego rodzaju dzbanki, kubki i misy. Wśród waz przeważają wazy o brzuścu baniastym i wyodrębnionej szyi, zaopatrzone w uszka umieszczone u nasady szyi lub na brzuścu. W zachodnich grupach rozpowszechniony był ornament ryty, ujęty w poziome strefy oraz głęboko wycinany ornament połączony z inkrustacją. Z kolei na wschodzie rozpowszechnił się ornament guzowy w różnych odmianach oraz zdobienie brzuśca gęstymi rytymi pionowymi żłobkami.
Wśród wyrobów metalowych największe znaczenie miała broń. Używano sztyletów i początkowo krótkich brązowych mieczy z zaznaczonym żeberkiem na głowni, przymocowanej za pomocą nitów do rękojeści zazwyczaj wykonanej z surowców organicznych. W młodszych fazach występują już dłuższe miecze, najczęściej dalej jednak łączone z rękojeścią za pomocą nitów, chociaż zdarzają się też miecze zaopatrzone w brązową sztabę do osadzania rękojeści. Spotyka się też brązowe groty oszczepów i włóczni, jednak dalej występują także groty i grociki krzemienne. Wśród siekierek funkcjonowały początkowo płaskie z podniesionymi brzegami, później zaś różne odmiany siekierek z piętką. W grupach wschodnich rozpowszechniły się czekany brązowe. Mniej jest natomiast noży i sierpów brązowych. Ponadto w grobach występują szczypczyki brązowe i różnego rodzaju ozdoby. Bardzo liczne są szpile różnych typów, a także bransolety i naramienniki, diademy z blachy brązowej, różnego rodzaju tarczki, wisiorki czy guzki. Znane są także oprócz wyrobów brązowych kolie bursztynowe.
Zanik i wpływ na powstanie innych kultur.
Kultury mogiłowe zanikały w okresach brązu C i D, przekształcając się w lokalne grupy i kultury należące do kręgu kultur pól popielnicowych. Wiązało się to ze zmianą sposobu gospodarowania, trybu życia, ze zmianami w formie pochówku. W pewnym sensie można mówić o „powrocie tradycji” wczesnobrązowych.

</doc>
<doc id="1551919" url="https://pl.wikipedia.org/wiki?curid=1551919" title="Kultura mogiłowa">
Kultura mogiłowa



</doc>
<doc id="1551921" url="https://pl.wikipedia.org/wiki?curid=1551921" title="Smelly Old History">
Smelly Old History

Smelly Old History (w wolnym tłumaczeniu: "Stara śmierdząca historia") – brytyjska seria książek z grupy spin offów serii Strrraszna historia. Książki poświęcone są tematyce historycznej. Ich autorką jest Mary J. Dobson.
Tomy.
Wydano także wszystkie 9 tomów w jednym (edycja specjalna).

</doc>
<doc id="1551923" url="https://pl.wikipedia.org/wiki?curid=1551923" title="Christian Klar">
Christian Klar

Christian Klar (ur. 20 maja 1952 we Fryburgu Bryzgowijskim) – terrorysta niemieckiej lewicowej Frakcji Czerwonej Armii (RAF).
Życiorys.
Klar został aresztowany w listopadzie 1982 roku za współudział w zastrzeleniu federalnego prokuratora generalnego Siegfrieda Bubacka i prezesa Dresdner Banku Jürgena Ponto oraz w porwaniu i zamordowaniu szefa związku pracodawców Hannsa Martina Schleyera. Przy zamachu na Bubacka i porwaniu Schleyera terroryści zabili również sześciu ich ochroniarzy i kierowców. Christian Klar wyszedł na wolność 19 grudnia 2008 po 26 latach pobytu w więzieniu.

</doc>
<doc id="1551928" url="https://pl.wikipedia.org/wiki?curid=1551928" title="Stara Suchawa">
Stara Suchawa

Stara Suchawa – część wsi Suchawa w Polsce położona w województwie lubelskim, w powiecie włodawskim, w gminie Wyryki.
W latach 1975–1998 Stara Suchawa administracyjnie należała do województwa chełmskiego.

</doc>
<doc id="1551931" url="https://pl.wikipedia.org/wiki?curid=1551931" title="Filtr informacji">
Filtr informacji

Filtr informacji – system informacyjny, który działając w sposób ciągły ze strumieniem dokumentów, eliminuje dokumenty irrelewantne na podstawie profili wyrażających stałe w czasie potrzeby informacyjne użytkowników.
Przedmiotem zainteresowania filtrów są jednostki informacji, które powyżej zostały określone mianem dokumentów. Dokument jest tutaj rozumiany bardzo szeroko, jako treść mająca znaczenie dla odbiorcy, którą można mu zaprezentować.
Definicja formalna filtru informacyjnego.
Filtr informacyjny jest to czwórka formula_1 gdzie:
Historia.
Filtry informacyjne były początkowo nazywane systemami selektywnego rozpowszechnienia informacji lub czasami systemami selektywnej dystrybucji informacji (ang. Selective Dissemination of Information – SDI) (np. ). Autorstwo systemów selektywnej dystrybucji informacji przypisuje się H.P. Luhnowi, który zaproponował zbudowanie w korporacjach systemu przekazującego nowe jednostki informacji z ich źródła do miejsc w korporacjach, gdzie prawdopodobieństwo ich użytecznego wykorzystania będzie największe. Oceniając wizjonerstwo tej propozycji, trzeba pamiętać, że pochodzi ona z czasów, kiedy nie istniały jeszcze sieci komputerowe ani komputery osobiste.
Dopiero na początku lat 70. ubiegłego wieku do końca wykrystalizowano koncepcję systemu SDI jako specjalistycznego narzędzia, dostarczającego dokumenty dla osób o stałych potrzebach informacyjnych. Tego typu usługi były w czasie przedinternetowym dostępne dla bardzo dużych zasobów bibliotecznych, takich jak INSPEC, czyli największej bazy bibliograficznej z zakresu fizyki, informatyki, elektrotechniki, energetyki i elektroniki, a także mechaniki, gromadzącej obecnie ponad 10 milionów referencji czy największej bazy bibliograficznej z zakresu medycyny MEDLINE, która zawiera obecnie ponad 15 milionów referencji.
Pierwszą znaną na świecie implementacją filtrów informacyjnych w sieci komputerowej łączącej komputery osobiste był system Athene napisany w języku Modula-2 (biblio) dla komputerów Lilith połączonych w sieć. Prócz implementacji zbudowano model matematyczny filtrów informacyjnych oparty na paradygmacie hipertekstu, wykorzystujący teorię grafów dwudzielnych. Projekt ten był umieszczony w kontekście badań nad systemami wyszukiwawczymi.

</doc>
<doc id="1551932" url="https://pl.wikipedia.org/wiki?curid=1551932" title="Filtrowanie informacji">
Filtrowanie informacji



</doc>
<doc id="1551938" url="https://pl.wikipedia.org/wiki?curid=1551938" title="Peter Rehberg">
Peter Rehberg

Peter Rehberg (ur. 29 czerwca 1968 w Londynie, zm. 22 lipca 2021) – brytyjski muzyk, kompozytor muzyki elektronicznej.

</doc>
<doc id="1551939" url="https://pl.wikipedia.org/wiki?curid=1551939" title="Maria Józefa Menéndez">
Maria Józefa Menéndez

Maria Józefa Menéndez (ur. 4 lutego 1890 w Madrycie, zm. 29 grudnia 1923) – hiszpańska zakonnica, katolicka mistyczka i stygmatyczka, Służebnica Boża.
Życiorys.
Józefa była najstarszym dzieckiem wojskowego Leonarda Menéndez i Lucji z domu Moral. 19 marca 1901] przystąpiła do pierwszej komunii świętej. Wkrótce potem rozpoczęła naukę w dwuletniej szkole kroju, szycia i mody. W 1912, za radą swego spowiednika, wstąpiła do Zgromadzenia Najświętszej Maryi Panny Odkupicielki. Na prośbę matki, pod koniec postulatu, wróciła do rodzinnego domu. Kiedy ukończyła dwadzieścia dziewięć lat, ponownie poprosiła o przyjęcie do tego samego zakonu, ale jej prośba została odrzucona. Wtedy miała po raz pierwszy doznać objawienia Jezusa. 4 lutego 1920 wstąpiła do Zgromadzenia Sióstr Najświętszego Serca Jezusa w San Sebastián, skąd po miesiącu wyjechała do Francji. Już podczas postulatu i nowicjatu w Poitiers miała doznawać mistycznych objawień Chrystusa i Maryi, dotyczących Serca Jezusa. Została obdarzona stygmatami, które miały być pokutą za grzechy ludzkości. Śluby zakonne złożyła 16 lipca 1922. Zmarła 29 grudnia 1923.
W 1944 zostały wydane kompletne notatki z objawień Józefy, opracowane przez ówczesną przełożoną generalną M. Teresę de Lescure, bezpośredniego świadka objawień mistyczki.

</doc>
<doc id="1551941" url="https://pl.wikipedia.org/wiki?curid=1551941" title="Ekkehard Ehlers">
Ekkehard Ehlers

Ekkehard Ehlers (ur. 1974) – niemiecki producent muzyczny, twórca muzyki eksperymentalnej.

</doc>
<doc id="1551942" url="https://pl.wikipedia.org/wiki?curid=1551942" title="Linia Vermelha (metro w Lizbonie)">
Linia Vermelha (metro w Lizbonie)

Linha Vermelha lub "Linha do Oriente" (pol: Linia czerwona lub "linia wschodnia") – jedna z czterech linii metra w Lizbonie. Ma około 11,5 km długości i 12 stacji.
Historia.
Linia została otwarta w 1998 r. wraz z sekcją między Alameda (połączenie z linią zieloną) i Oriente, w ramach rozbudowy sieci na obszarze Expo 98.
W sierpniu 2009 r. otwarto sekcję pomiędzy stacjami Alameda i São Sebastião (przez stację Saldanha), dzięki czemu linia czerwona uzyskała również połączenie z liniami: niebieską i żółtą.
W lipcu 2012 roku ukończono odcinek linii czerwonej od stacji Oriente do portu lotniczego i trzech nowych stacji na tym odcinku.

</doc>
<doc id="1551943" url="https://pl.wikipedia.org/wiki?curid=1551943" title="The Spark Files">
The Spark Files

The Spark Files (w wolnym tłumaczeniu "Akta pomysłów/odkryć") – brytyjska seria książek z grupy spin-offów serii Strrraszna historia. Seria w humorystyczno-powieściowy sposób opisuje historię odkryć i wynalazków. Jej autorem jest Terry Deary.
Tomy.
Książki quizowe:

</doc>
<doc id="1551946" url="https://pl.wikipedia.org/wiki?curid=1551946" title="Sahryń (osada)">
Sahryń (osada)

Sahryń – osada wsi Sahryń w Polsce położona w województwie lubelskim, w powiecie hrubieszowskim, w gminie Werbkowice.
W latach 1975–1998 miejscowość administracyjnie należała do województwa zamojskiego.

</doc>
<doc id="1551947" url="https://pl.wikipedia.org/wiki?curid=1551947" title="Szeroki Potok (dopływ Jaworowego Potoku)">
Szeroki Potok (dopływ Jaworowego Potoku)

Szeroki Potok (słow. "Široký potok", niem. "Širokabach", "Viviorabach") – główny ciek wodny Doliny Szerokiej w słowackich Tatrach Wysokich. Źródła potoku znajdują się w środkowych partiach tej doliny. Potok tworzą trzy źródła znajdujące się na wysokości ok. 1150 m n.p.m. zwane Wywierami, których małe strumyczki zlewają się w jeden większy strumień. Szeroki Potok płynie na północ w stronę dolnej części Doliny Jaworowej. W okolicach Jaworzyny Tatrzańskiej wpada do Jaworowego Potoku jako jego lewy dopływ. Szeroki Potok ma w obrębie Doliny Szerokiej dwa większe dopływy, są to: Pitoniakowa Woda i Niedźwiedzia Woda.
Polska, słowacka i niemiecka nazwa Szerokiego Potoku pochodzi od Doliny Szerokiej. Inna nazwa niemiecka "Viviorabach" pochodzi od źródeł potoku.

</doc>
<doc id="1551948" url="https://pl.wikipedia.org/wiki?curid=1551948" title="Analiza sektorowa">
Analiza sektorowa

"Analiza sektorowa" (analiza sektora, analiza otoczenia konkurencyjnego) – służy identyfikacji oraz ocenie głównych czynników wpływających na atrakcyjność prowadzenia działalności w danym sektorze. Stanowi część analizy strategicznej. Jest również wykorzystywana w analizie fundamentalnej.
Celem analizy sektorowej jest ustalenie, jaka jest atrakcyjność sektora dla istniejących przedsiębiorstw oraz potencjalnie nowych graczy. Dzięki temu możliwa jest ocena sektorów pod kątem perspektyw rozwojowych, a także identyfikacja sektorów, które w przyszłości mogłyby stanowić atrakcyjne pole dla działalności przedsiębiorstwa.
W analizie sektorowej wykorzystuje się m.in. następujące metody i techniki:

</doc>
<doc id="1551950" url="https://pl.wikipedia.org/wiki?curid=1551950" title="Terry Deary’s Tales">
Terry Deary’s Tales

Terry Deary’s Tales (w wolnym tłumaczeniu: "Legendy Terry’ego Deary’ego") – brytyjska seria książek z grupy spin-offów serii Strrraszna historia. Seria w fabularny sposób przedstawia mity, legendy i prawdziwe historie. Autorem jest Terry Deary.

</doc>
<doc id="1551957" url="https://pl.wikipedia.org/wiki?curid=1551957" title="Surduc">
Surduc

Surduc (rum. "Defileul Jiului", "Pasul Surduc") - przełomowy odcinek doliny rzeki Jiu w Karpatach Południowych, na granicy okręgów Gorj na Wołoszczyźnie i Hunedoara w Siedmiogrodzie, na terenie Rumunii.
Przełom Surduc oddziela góry Vîlcan na zachodzie od gór Parîng na wschodzie. Stanowi połączenie między Kotliną Petroşeni na północy i Niziną Wołoską na południu. 
Przełomem przebiegają linia kolejowa Krajowa - Deva i odcinek Tîrgu Jiu - Haţeg drogi krajowej DN66 (E79), zbudowane w 1947 r. W 2005 r. przełomowy odcinek Jiu objęto parkiem narodowym.
 

</doc>
<doc id="1551963" url="https://pl.wikipedia.org/wiki?curid=1551963" title="KOMBII Box">
KOMBII Box



</doc>
<doc id="1551965" url="https://pl.wikipedia.org/wiki?curid=1551965" title="Time Detectives">
Time Detectives

Time Detectives (dosł. tłum. "Czas Detektywów") – brytyjska seria książek z grupy spin-offów serii Strrraszna historia. Celem tej serii jest przedstawienie historycznych tajemnic w interesujący sposób. Autorem serii jest Terry Deary.
Tomy.
Wszystkie wydano w 2000 roku.

</doc>
<doc id="1551971" url="https://pl.wikipedia.org/wiki?curid=1551971" title="Truly Terrible Tales">
Truly Terrible Tales

Truly Terrible Tales ("Prawdziwie straszne historie") – brytyjska seria książek z grupy spin-offów serii Strrraszna historia. Seria opisuje prawdziwe historie z życia różnych ludzi (odkrywców, naukowców, pisarzy). Autorem jest Terry Deary.

</doc>
<doc id="1551976" url="https://pl.wikipedia.org/wiki?curid=1551976" title="Gunpo">
Gunpo

Gunpo (kor. 군포시) – miasto w Korei Południowej, w prowincji Gyeonggi, na południe od Seulu. W 2005 liczyło 313 413 mieszkańców.

</doc>
<doc id="1551979" url="https://pl.wikipedia.org/wiki?curid=1551979" title="Władysław Dehnel (1876–1931)">
Władysław Dehnel (1876–1931)

Władysław Antoni Dehnel ps. "Agrafka", "Apolinary", "Bożydar", "Ordon" (ur. 27 czerwca 1876 we wsi Sterdyń k. Sokołowa Podlaskiego, zm. 29 listopada 1931 w Warszawie) – polski działacz socjalistyczny i niepodległościowy, członek Organizacji Bojowej PPS.
Życiorys.
W Warszawie ukończył V Gimnazjum, a następnie studia matematyczne w Petersburgu. Od 1900, pracował w Ministerstwie Komunikacji jako urzędnik. W tym samym roku wstąpił do Polskiej Partii Socjalistycznej. Wraz z żoną Heleną rozpoczął przemyt druków socjalistycznych z Londynu, przez Finlandię do Rosji. Po aresztowaniu Ksawerego Praussa przejął kierownictwo "Odessy" (kryptonim drogi przemytniczej PPS). Wykorzystywał w tym celu swoją funkcję urzędniczą. Przez pewien czas w związku z organizacją przemytu przeniósł się do nadgranicznej miejscowości Terijoki. W 1905 zreorganizował "Odessę" i zamieszkał w Wyborgu. Od końca 1904 i w 1905 przemycał również broń i amunicję.
W październiku 1905, rozpoczął urlop zdrowotny w ministerstwie i przeniósł się do Warszawy. Członek Polskiej Partii Socjalistycznej. Ukończył pierwszy kurs szkoły bojowej prowadzonej przez Józefa Piłsudskiego w Krakowie. W tym czasie jako delegat organizacji petersburskiej uczestniczył w Radach PPS. Wszedł do Wydziału Bojowego PPS, organizując intendenturę, przemyt broni, kierował laboratoriami. Po rozłamie w PPS, wszedł do PPS Frakcji Rewolucyjnej.
W kwietniu 1907, został delegowany przez Wydział Bojowy do Łodzi celem uporządkowania działań Organizacji Bojowej PPS. Organizował tam zamachy i wiece. Następnie w czerwcu 1907, wyjechał do Kijowa przygotowując zamach na bank. W lipcu 1907 wyjechał na polecenie Piłsudskiego do Warszawy organizując pomoc dla zagrożonych członków OB PPS Frakcji Rewolucyjnej.
Został aresztowany w nocy z 31 sierpnia na 1 września 1907, i osadzony w X Pawilonie Cytadeli Warszawskiej. W sierpniu 1908, wyrokiem Wojskowego Sądu Okręgowego uniewinnił go z braku dowodów, dzięki korzystnym zeznaniom świadków. Przeciwko wyrokowi zaprotestował szef Ochrany, dysponujący zeznaniami zdrajców z OB PPS. W tej sprawie warszawski generał-gubernator Gieorgij Skałon zwrócił się do ministra Piotra Stołypina proponując zesłanie w trybie administracyjnym na 5 lat na Syberię. W grudniu 1908, Stołypin zesłał Dehnela na cztery lata do Kraju Narymskiego w guberni tomskiej. Od kwietnia 1909, Dehnel przebywał w Tomsku, skąd z pomocą żony, zbiegł poprzez Moskwę, Petersburg, Szwecję, Kopenhagę, Belin, Wiedeń.
Rozpoczął ponowną działalność w Krakowie, wchodząc w skład Rady Partyjnej PPS. Brał udział w organizowaniu Związku Walki Czynnej. W okresie 1912 - 1913 kierował Wydziałem Zagranicznym PPS. Odsuwał się jednak od działalności partyjnej.
W lecie 1913, przeniósł się do Lwowa, gdzie podjął pracę w księgarni. W okresie I wojny światowej utrzymywał się z prywatnych lekcji. W listopadzie 1918. wziął udział w walkach polsko-ukraińskich o Lwów. Od 1920 był nauczycielem gimnazjum w Rohatynie, a następnie dyrektorem gimnazjum w Przemyślanach.
Po Przewrocie majowym 1926 przeprowadził się do Warszawy, gdzie podjął pracę w Wydziale Opieki Społecznej i Szpitalnictwa Rady Miejskiej. Kierował Komitetem walki z bezdomnością. W 1928, przystąpił do PPS dawnej Frakcji Rewolucyjnej. Uczestniczył w upamiętnieniu 25 rocznicy demonstracji na Placu Grzybowskim w Warszawie w 1904, oraz w zjeździe byłych członków Organizacji Bojowej PPS, gdzie utworzono Organizację Bratniej Pomocy. Od czerwca 1929 działał również w komisji oświatowej Centrali Zjednoczenia Klasowych Związków Zawodowych. Zmarł po krótkiej chorobie w listopadzie 1931.
W 1931 został odznaczony Krzyżem Niepodległości z Mieczami.
Pochowany na cmentarzu Powązki Wojskowe w Warszawie (kw. 15A-5-13/14).

</doc>
<doc id="1551981" url="https://pl.wikipedia.org/wiki?curid=1551981" title="Horribly Famous">
Horribly Famous

Horribly Famous (dosł. tłum. "Strasznie sławni") - seria książek o charakterze popularnonaukowym, zbliżona do serii "Sławy z krypty". 
Tomy.
W ramach serii są wydawane nowe wersje tomów z serii "Sławy z krypty".

</doc>
<doc id="1551983" url="https://pl.wikipedia.org/wiki?curid=1551983" title="Arshi Pipa">
Arshi Pipa

Arshi Pipa (ur. 28 lipca 1920 w Szkodrze, zm. 20 lipca 1997 w Waszyngtonie) – albański poeta, pisarz, filozof i krytyk literacki.
Życiorys.
Syn Mustafy i Hatixhe. Uczył się w szkole w rodzinnej Szkodrze, a następnie studiował filozofię na uniwersytecie we Florencji, gdzie w 1942 uzyskał tytuł "dottore in filosofia", na podstawie rozprawy o koncepcji moralności w filozofii Henri Bergsona. Po inwazji włoskiej na Albanię zdecydował się powrócić do kraju, wraz z bratem Myzaferem. Pracował jako nauczyciel języka włoskiego w Tiranie i w Szkodrze. Przez krótki okres, w 1944 był wydawcą miesięcznika literackiego "Kritika".
Po egzekucji jego brata, A. Pipa w kwietniu 1946 został aresztowany pod zarzutem prowadzenia działalności antypaństwowej i skazany na 10 lat więzienia. Karę odbywał w czterech obozach pracy (w Durrësie, Vloçisht, Gjirokastrze i w Burrelu) Zwolniony w 1956, rok później uciekł do Jugosławii. Przez rok zajmował się głównie tłumaczeniem poezji. W 1958 wyjechał do USA. Początkowo pracował na uniwersytecie w Georgetown, Berkeley, a następnie na University of Minnesota w Minneapolis. W latach 90. odwiedził Albanię.
Pierwsze utwory poetyckie, które pisał pod koniec lat 30. znalazły się w tomiku "Lundërtarë", wydanym w 1944. Swoje przeżycia więzienne opisał w "Księdze więziennej" - zbiorze poezji, wydanym w Rzymie w roku 1959. Wydał także dwa tomiki poezji w dialekcie gegijskim – "Rusha" i "Meridiana".
Szczególnie cenne w dorobku Pipy są jego dzieła z zakresu krytyki literackiej i historii kultury albańskiej.
W latach 1989-1990 wydał dwie książki poświęcone polityce językowej w Albanii, w czasach Envera Hodży, twórczości literackiej w tym okresie i funkcjonowania systemu politycznego Albanii. Ostatnie lata swojego życia spędził w Waszyngtonie, gdzie wydawał pismo "Albanica". Imię Pipy nosi jedna z ulic w Durrësie.

</doc>
<doc id="1551985" url="https://pl.wikipedia.org/wiki?curid=1551985" title="Jagdstaffel 16">
Jagdstaffel 16

Jagdstaffel 16 – Bayerische Jagdstaffel Nr. 16 – Jasta 16 – jednostka lotnictwa niemieckiego Luftstreitkräfte z okresu I wojny światowej.
Informacje ogólne.
Jednostka została utworzona w Ensisheim w Alzacji, w końcu października 1916 roku w pierwszym etapie reorganizacji lotnictwa na bazie KEK Ensisheim. Organizację eskadry powierzono Paulowi Kremerowi. Pierwsze zwycięstwo piloci eskadry odnieśli 10 marca 1917 roku, a pierwsze straty 14 kwietnia 1917.
W całym okresie swojej działalności operowała na froncie zachodnim. Eskadra walczyła przede wszystkim na samolotach Pfalz D.IIIa i Fokker Dr.I.
W okresie od czerwca do października 1917 roku jednostka była przyporządkowana do dowództwa 5 Armii, a od listopada do 7 Armii.
"Jasta 16" w całym okresie wojny odniosła 58 zwycięstw nad samolotami wroga oraz zestrzeliła 24 balony obserwacyjne. W okresie od listopada 1916 do listopada 1918 roku jej straty wynosiły 7 zabitych w walce, 2 zabitych w wypadkach lotniczych, 9 rannych oraz 1 w niewoli.
Łącznie przez jej personel przeszło 9 asów myśliwskich: Friedrich Ritter von Röth (18), Ludwig Hanstein (11), Heinrich Georg Geigl (8), Karl Schattauer (8), Karl Odebrett (6), Otto Kissenberth (3), Theodor Rumpel (2), Wilhelm „Willi” Schulz (1), Hans Auer

</doc>
<doc id="1551987" url="https://pl.wikipedia.org/wiki?curid=1551987" title="Strängnäs">
Strängnäs

Strängnäs – miasto ("tätort") w środkowej Szwecji, w regionie administracyjnym ("län") Södermanland, nad jeziorem Melar. Ośrodek administracyjny ("centralort") gminy Strängnäs. Siedziba biskupa i władz diecezjalnych diecezji Strängnäs. Do 1970 roku miał administracyjny status miasta. W Strängnäs znajduje się gotycka katedra.
W 2015 roku Strängnäs liczył 13 693 mieszkańców.
Demografia.
Liczba ludności tätortu Strängnäs w latach 1960–2015:

</doc>
<doc id="1551990" url="https://pl.wikipedia.org/wiki?curid=1551990" title="Fasetka">
Fasetka



</doc>
<doc id="1551991" url="https://pl.wikipedia.org/wiki?curid=1551991" title="Cryptoblepharus">
Cryptoblepharus

Cryptoblepharus – rodzaj jaszczurki z podrodziny Eugongylinae w rodzinie scynkowatych (Scincidae).
Zasięg występowania.
Rodzaj obejmuje gatunki występujące w Azji, Afryce, Ameryce Południowej i Australii. 
Systematyka.
Etymologia.
"Cryptoblepharus": "kruptos" „ukryty”; βλεφαρων "blepharōn" „powieka”.
Podział systematyczny.
Do rodzaju należą następujące gatunki: 

</doc>
<doc id="1551993" url="https://pl.wikipedia.org/wiki?curid=1551993" title="Maríe Julie Jahenny">
Maríe Julie Jahenny

Maríe Julie Jahenny (ur. 12 lutego 1850 w Coyault, niedaleko Blain, zm. 4 marca 1941) – francuska zakonnica, mistyczka i stygmatyczka.
Urodziła się w wielodzietnej rodzinie chłopskiej. Wstąpiła do Trzeciego Zakonu świętego Franciszka. Była świadkiem niepotwierdzonych przez Kościół objawień Matki Bożej i Jezusa, którzy mieli przekazać jej informacje na temat końca świata, kar za grzechy ludzi oraz nadejścia antychrysta. Od dwudziestego trzeciego roku życia, aż do śmierci nosiła stygmaty. Według zeznań świadków doświadczała ataków sił nadprzyrodzonych, miała dar proroctwa i czynienia cudów. Przez pięć lat, od 28 grudnia 1875 jej jedynym pokarmem miała być Komunia Święta. Na wniosek biskupa Nantes, Monsignora Fourniera, Maríe Julie została zbadana przez doktor medycyny Imbert-Gourbeyre, profesor
na Wydziale Lekarskim w Clermont-Ferrand.

</doc>
<doc id="1551995" url="https://pl.wikipedia.org/wiki?curid=1551995" title="Brama Grodzka - Teatr NN">
Brama Grodzka - Teatr NN



</doc>
<doc id="1551999" url="https://pl.wikipedia.org/wiki?curid=1551999" title="Dom Słów">
Dom Słów

Dom Słów (wcześniej Izba Drukarstwa) – instytucja artystyczno–edukacyjna, utworzona 3 października 2014 roku w kamienicy przy ulicy Żmigród 1 w Lublinie. Wykształciła się z Izby Drukarstwa, która powstała w 2007 roku gdy pomieszczenia po dawnej Izbie Pamięci Drukarstwa Polskiego przejął Ośrodek "Brama Grodzka – Teatr NN".
Program Domu Słów został zbudowany wokół znaczenia słowa w kulturze i w życiu społecznym oraz propagowaniu wiedzy o historii lubelskiego drukarstwa.
Historia miejsca.
Kamienica Żmigród 1 sąsiaduje z budynkiem przy ulicy Królewskiej 17, który jest dawnym pałacem Pociejowskim wzniesionym w XVII w. przez Ludwika Pocieja, wojewodę wileńskiego.
Drukarnia "Popularna".
W latach 1932-1951 przy ulicy Żmigród 1 funkcjonowała drukarnia "Popularna". Założyli ją dwaj drukarze Aleksander Michalski i Józef Rybiński. Tutaj swoje utwory drukowali m.in. Józef Łobodowski czy Franciszka Arnsztajnowa. W czasie okupacji drukarnia wykonywała zamówienia dla władz niemieckich, jednak w 1943 roku drukarze rozpoczęli współpracę z organizacjami Polski Podziemnej. Wskutek donosu córki jednego z drukarzy w marcu 1944 roku aresztowano większość drukarzy. Osadzono ich w więzieniu na Zamku. 3 czerwca tego samego roku zostali rozstrzelani na Majdanku. Gdy do Lublina wkroczyła Armia Czerwona, Zofia Michalska – wdowa po Aleksandrze Michalskim – reaktywowała działalność drukarni i prowadziła ją do 1951 roku. Wtedy władze komunistyczne przekształciły drukarnie "Popularna" w "Spółdzielnię Pracy Drukarzy Introligatorów” a następnie w "Intrograf", który działał do 1972 roku.
Izba Tradycji Drukarstwa Lubelskiego.
Powstanie Izby sięga przełomu roku 1972/1973. Wtedy kierujący drukarnią „Intrograf” Franciszek Pawelski wraz z zastępcą ds. technicznych Władysławem Bieleckim, podjęli inicjatywę utworzenia Izby w starym lokalu firmy na bazie posiadanego, zabytkowego sprzętu. Kłopoty finansowe pojawiły się wraz z transformacją ustrojową i placówka popadła w ruinę. W nieogrzewanych i wilgotnych pomieszczeniach zalęgło się robactwo i szczury. W 2007 placówkę przekazano Ośrodkowi "Brama Grodzka – Teatr NN". Zaraz po tym zapadły decyzje o wyasygnowaniu pieniędzy na wyremontowanie pomieszczeń i maszyn, w 2008 roku utworzono Izbę Drukarstwa. 3 października 2014 roku, w oparciu o Izbę Drukarstwa, powstał Dom Słów.
Działania.
Izba Drukarstwa.
Izba Drukarstwa propaguje wiedzę o historii tej sztuki w Lublinie. Zbiera i przechowuje zabytkowe maszyny drukarskie. W jej skład wchodzi 6 pracowni, w każdej z których są organizowane warsztaty dla zwiedzających:
Wystawy.
W Domu Słów znajduje się stała ekspozycja maszyn drukarskich oraz wystawa "Siła wolnego słowa", która prezentuje czasopisma, książki a także fragmenty filmów, relację drukarzy i osób związanych z podziemnym drukarstwem. Organizowane są również wystawy czasowe. Jednym z projektów edukacyjno-kulturowych jest "Podwórko". Co roku podwórko przy kamienicy Żmigród 1 i Królewska 17 zostaje udekorowane w klimacie różnych bajek i książek.
Festiwale.
Miasto Poezji to coroczny festiwal mający na celu propagowanie literatury, szczególnie lubelskich poetów. Patronem festiwalu jest Józef Czechowicz. Festiwalowe wydarzenia organizowane są na ulicach, placach miejskich i prywatnych mieszkaniach. Najczęściej są to spotkania z poetami oraz warsztaty czy dekoracja przestrzeni miejskiej wierszami, podstopnic schodów oraz murów budynków.
Ideą Festiwalu Małych Opowieści jest promowanie sztuki opowiadania historii. Poprzedza go realizowana przez kilka miesięcy Akademia Opowieści. Każda edycja festiwalu jest też podsumowaniem tematycznego konkursu na krótką opowieść. Gośćmi są dziennikarze, reportażyści, pisarze czy aktorzy.
Międzynarodowy Festiwal "Spotkania z opowiadaczami świata" jest organizowany od 2012 roku. jest to cykl corocznych prezentacji opowiadaczy historii z różnych stron Europy i świata. Podczas festiwalu organizowane są spektakle w różnych językach oraz spotkania z mistrzami opowiadania historii.
Wydawnictwo.
Integralną częścią Domu Słów i Ośrodka "Brama Grodzka-Teatr NN" jest program wydawniczy. W jego ramach ukazują się publikacje historyczne, literackie, monografie związane z dziedzictwem kulturowym Lublina i Lubelszczyzny. Pierwszym programem wydawniczym był "Scriptores", który był kontynuacją wydawanego do 2000 roku kwartalnika "Scriptores Scholarum". Do funkcjonowania wydawnictwa wykorzystywane są również zasoby i warsztaty Izby Drukarstwa, szczególnie przy tworzeniu okazjonalnych akcydensów, wykorzystywanych głównie do promocji wydarzeń kulturalnych organizowanych przez Dom Słów i Ośrodek "Brama Grodzka-Teatr NN".

</doc>
<doc id="1552001" url="https://pl.wikipedia.org/wiki?curid=1552001" title="Izba Pamięci Drukarstwa Polskiego">
Izba Pamięci Drukarstwa Polskiego



</doc>
<doc id="1552002" url="https://pl.wikipedia.org/wiki?curid=1552002" title="Izba Tradycji Drukarstwa Lubelskiego">
Izba Tradycji Drukarstwa Lubelskiego



</doc>
<doc id="1552005" url="https://pl.wikipedia.org/wiki?curid=1552005" title="Wild Lives">
Wild Lives

Wild Lives (pol. "Dzikie życie") - seria książek opisująca życie zwierząt w fabularyzowany sposób. Autorem jest Nick Arnold.

</doc>
<doc id="1552006" url="https://pl.wikipedia.org/wiki?curid=1552006" title="Torashirō Kawabe">
Torashirō Kawabe

 – generał porucznik Cesarskiej Armii Japońskiej z okresu II wojny światowej, młodszy brat generała Masakazu Kawabe.
Przewodniczył japońskiej delegacji w rokowaniach z amerykańskim gen. Douglasem MacArthurem przed ostateczną kapitulacją Japonii.

</doc>
<doc id="1552008" url="https://pl.wikipedia.org/wiki?curid=1552008" title="Takashiro Kawabe">
Takashiro Kawabe



</doc>
<doc id="1552009" url="https://pl.wikipedia.org/wiki?curid=1552009" title="Torashiro Kawabe">
Torashiro Kawabe



</doc>
<doc id="1552014" url="https://pl.wikipedia.org/wiki?curid=1552014" title="Shapeshifters">
Shapeshifters

Shapeshifters – brytyjska grupa grająca muzykę elektroniczną, znana także jako 'Shape UK'. W jej skład wchodzą dwaj producenci i DJ-je: Simon Marlin i Max Reich, związani z wytwórnią "Defected Records". Głosu w większości utworów duetu udziela Kelly Marie Smith pochodząca z Wielkiej Brytanii.
O grupie stało się głośno w roku 2004 za sprawą singla "Lola's Theme", który w lipcu wspiął się na szczyt zestawienia na Wyspach. Utwór został pierwotnie nagrany w wersji instrumentalnej rok wcześniej, a inspiracją do jego stworzenia była żona Simona – Lola. Utwór sporą popularnością cieszył się także w Holandii (13. miejsce na liście najchętniej kupowanych singli) oraz w Australii.
Kolejny singiel duetu, "Back To Basics", ukazał się w marcu 2005 roku i uplasował się na 10. miejscu brytyjskiej listy UK Singles Chart. Rok później ukazał się trzeci singiel Shapeshifters zatytułowany "Incredible". Kompozycja znalazła się na 12. miejscu listy przebojów w Wielkiej Brytanii, 19. w Holandii i zaledwie 62. w Australii. 6 marca 2006 roku ukazał się debiutancki album Shapeshifters zatytułowany 'Sound Advice'. Ostatnim większym przebojem zespołu był wydany 30 lipca 2006 roku singiel "Sensitivity" nagrany przy pomocy grupy Chic, który znalazł się na 40. miejscu brytyjskiego UK Singles Chart.

</doc>
<doc id="1552019" url="https://pl.wikipedia.org/wiki?curid=1552019" title="Knaresborough">
Knaresborough

Knaresborough – miasto i civil parish w Wielkiej Brytanii, w Anglii, w regionie Yorkshire and the Humber, w hrabstwie North Yorkshire, w dystrykcie Harrogate. Leży 4,1 km od miasta Harrogate, 25,9 km od miasta York i 293,2 km od Londynu, nad rzeką Nidd. W 2011 roku civil parish liczyła 15 441 mieszkańców. Knaresborough jest wspomniana w Domesday Book (1086) jako "Chenaresburg".
W tym mieście ma siedzibę klub piłkarski – Knaresborough Town F.C.

</doc>
<doc id="1552020" url="https://pl.wikipedia.org/wiki?curid=1552020" title="Góry Wizowickie">
Góry Wizowickie

Góry Wizowickie (513.42; cz. "Vizovická vrchovina") – pasmo górskie w łańcuchu Karpat Słowacko-Morawskich w Zewnętrznych Karpatach Zachodnich. Leżą w środkowych Morawach na terenie Czech.
Góry Wizowickie na północy przechodzą w Góry Hostyńsko-Wsetyńskie, na wschodzie – w Jaworniki, na południu – w Białe Karpaty, na zachodzie zaś opadają w Obniżenie Górnomorawskie i Dolnomorawskie. Powierzchnia pasma wynosi 1,4 tys. km². Najwyższe szczyty to Klášťov – 753 m n.p.m., Spletený vrch – 565 m i Rýsov – 542 m.
Góry Wizowickie są zbudowane z fliszowych piaskowców i iłowców. W części mają charakter pogórza o urozmaiconej rzeźbie. Lasy mieszane, przeważnie bukowe, dębowe i świerkowe.
Góry Wizowickie dzieli się na mikroregiony:

</doc>
<doc id="1552025" url="https://pl.wikipedia.org/wiki?curid=1552025" title="Pogórze Chwojnickie">
Pogórze Chwojnickie



</doc>
<doc id="1552030" url="https://pl.wikipedia.org/wiki?curid=1552030" title="Hyundai i20">
Hyundai i20

Hyundai i20 – samochód osobowy klasy miejskiej produkowany pod południowokoreańską marką Hyundai od 2008 roku. Od 2020 roku produkowana jest trzecia generacja modelu.
Pierwsza generacja.
Hyundai i20 I został zaprezentowany po raz pierwszy w 2008 roku.
Pojazd zaprojektowany został w Europejskim Centrum Rozwojowym marki Hyundai w Rüsselsheim am Main w Niemczech jako nowy, miejski model mający na celu zastąpić dotychczas oferowanego w Europie hatchbacka Getz. Hyundai i20 otrzymał w stosunku do poprzednika nie tylko nowocześniejszą sylwetkę, ale i większe i przestronniejsze nadwozie.
Samochód otrzymał nazwę w ramach porządku literowo-numerycznego wdrożonego w 2007 roku jako trzeci model, po mniejszym i10 i większym i30. Światowy debiut pojazdu odbył się na miesiąc po prezentacji pierwszych informacji w internecie, mając miejsce w październiku 2008 roku podczas targów motoryzacyjnych w Paryżu.
Początkowo i20 pierwszej generacji zadebiutował jako 5-drzwiowy hatchback, jednak w lutym 2009 roku gamę nadwoziową skompletował także wariant 3-drzwiowy eksponujący biegnące po bocznych panelach przetłoczenia.
Lifting.
W marcu 2012 roku zaprezentowana została wersja po gruntownej restylizacji. Pojawił się zupełnie nowy pas przedni, gdzie zamontowano poziome, niżej umieszczone reflektory, a także zmodyfikowano kształt zderzaka oraz atrapy chłodnicy. Zmienił się także kształt zderzaka tylnego oraz wkłady w lampach tylnych.
Ponadto, zwiększona została o 55 mm długość pojazdu, a także wprowadzony został nowy silnik wysokoprężny o pojemności 1.1 l i mocy 75 KM, a modyfikacjom poddano wysokoprężną jednostkę 1.4 o mocy 90 KM.
Wersje wyposażeniowe.
Standardowe wyposażenie podstawowej wersji Classic obejmuje m.in. system ABS z EBD, 6 poduszek powietrznych, elektryczne wspomaganie kierownicy oraz radio CD/MP3. Bogatsza wersja Classic Plus wzbogacona jest m.in. w manualną klimatyzację, zamek centralny oraz elektryczne sterowanie szyb przednich. Wersja Comfort dodatkowo wyposażona została m.in. w elektryczne sterowanie lusterek, regulowany na wysokość fotel kierowcy, komputer pokładowy, wejście USB oraz wielofunkcyjną kierownicę. Najbogatsza wersja Style doposażona jest także m.in. w klimatyzację automatyczną, autoalarm, podgrzewane lusterka zewnętrzne, światła przeciwmgłowe, skórzaną kierownicę i dźwignię zmiany biegów, a także dwukolorową tapicerkę. Za dopłatą, auto wyposażone mogło zostać m.in. w metalizowany lakier oraz automatyczną skrzynię biegów.
Druga generacja.
Hyundai i20 II został zaprezentowany po raz pierwszy w 2014 roku.
Druga generacja i20 powstała w oparciu o dwie różne platformy koncernu Hyundai. Przedstawiony w pierwszej kolejności wariant na rynek Indii o nazwie Elite i20 zbudowano na "PB platform" stosowaną w równolegle oferowanym poprzedniku. Odmianę przeznaczoną na rynek europejski zaprojektowano z kolei ponownie w Europejskim Centrum Rozwojowym w Niemczech, wykorzystując nową płytę podłogową koncernu "GB platform" dzieloną m.in. z pokrewnym modelem Kia Rio. Na debiut tej wersji producent ponownie wybrał targi motoryzacyjne w Paryżu.
Druga generacja Hyundaia i20 otrzymała masywniejszą sylwetkę, zaprojektowaną zgodnie z nowym językiem stylistycznym "Fluidic Sculpture 2.0". W ten sposób, miejski hatchback zyskał charakterystyczny pas przedni z dużą, trapezową atrapą chłodnicy umieszczoną w zderzaku, powyżej którego umieszczono soczewkowe reflektory przednie ze światłami do jazdy dziennej wykonanymi w technologii LED. Cechą szczególną pojazdu została wysoko poprowadzona linia okien, a także pomalowany na czarno słupek C optycznie wydłużający linię okien w tylnej części nadwozia.
W przypadku tylnej części nadwozia, pierwotny projekt zakładał duże lampy w kształcie bumerangów z masywnymi kloszami umieszczonymi na krawędziach błotników. Jednakże producent zdecydował się odrzucić tę koncepcję tuż przed premierą, korygując i zmniejszając kształt tylnych lamp do mniej rozległych, zaokrąglonych pasów wykonanych w technologii LED.
W 2016 roku sprzedano w Polsce 3264 egzemplarze Hyundaia i20, dzięki czemu zajął 33 lokatę wśród najchętniej wybieranych samochodach w kraju.
i20 Coupe.
Pod koniec 2014 roku gamę i20 drugiej generacji poszerzył kolejny wariant, który pomimo nadwozia 3-drzwiowego hatchbacka otrzymał oficjalny przydomek i20 Coupe. Samochód otrzymał głębokie modyfikacje w stosunku do wersji 5-drzwiowej, otrzymując niżej poprowadzony dach, większy wlot powietrza w pasie przednim, mniejszą powierzchnię szyb, szersze tylne nadkola, a także spojler klapy bagażnika.
i20 Active.
Podczas targów motoryzacyjnych we Frankfurcie we wrześniu 2015 roku zaprezentowana została uterenowiona odmiana i20 Active nawiązująca swoją stylizacją do samochodów typu SUV. Pojazd wyróżniał się podwyższonym o 2 cm prześwitem, a także specjalnymi, plastikowymi nakładkami nadkoli oraz silnika i zmienionym kształtem obu zderzaków. Zawieszenie pojazdu zostało zmodyfikowane pod kątem jazdy w trudniejszych warunkach drogowych.
Lifting.
W połowie 2018 roku Hyundai i20 II przeszedł obszerną restylizację. Zmodernizowany został m.in. przedni zderzak i atrapa chłodnicy, nawiązując do nowszych konstrukcji producenta, za to największe zmiany przeszła tylna część nadwozia. Pojawiły się bardziej zaokrąglone lampy, za to miejsce na tablicę rejestracyjną przeniesiono ze zderzaka na klapę bagażnika.
Wersje wyposażeniowe.
W zależności od wybranej wersji wyposażeniowej pojazdu, auto wyposażone może być m.in. w system ABS, ESC, VSM, HAC, LWDS i ESP, czołowe, boczne i kurtynowe poduszki powietrzne, elektryczne sterowanie szyb, elektryczne sterowanie lusterek, zamek centralny, komputer pokładowy, światła do jazdy dziennej z funkcją Follow me Home, alarm, klimatyzację manualną bądź automatyczną, radio CD/MP3/USB/iPod/Bluetooth, światła przeciwmgłowe, wielofunkcyjną kierownicę, czujnik deszczu, fotochromatyczne lusterko wsteczne, podgrzewane lusterka zewnętrzne oraz zestaw wskaźników Supervision z wyświetlaczem TFT.
Trzecia generacja.
Hyundai i20 III został zaprezentowany po raz pierwszy w 2020 roku.
Trzecia generacja i20 przeszła obszerną metamorfozę w stosunku do poprzednika, adaptując bardziej awangardową i futurystyczną stylistykę o przydomku "Sensuous Sportiness" jako pierwszy model Hyundaia od momentu jej wdrożenia w 2019 roku. Tym razem oferowany wyłącznie jako 5-drzwiowy hatchback, pojazd otrzymał gwałtownie opadającą linię maski z nisko osadzonym sześciokątnym wlotem powietrza, na którym umieszczono zarówno logo producenta, jak i miejsce na tablicę rejestracyjną. Ostro zarysowane, agresywnie ukształtowane reflektory tworzą jedną linię z atrapą chłodnicy, opadając ku dołowi.
Boczną część nadwozia przyozdobiły dwa, przenikające i równolegle biegnące przetłoczenia, z kolei tylna część nadwozia otrzymała ostro zarysowane, zachodzące na błotniki lampy połączone biegnącą przez całą szerokość bagażnika odblaskową poprzeczką. Podobnie jak w przypadku poprzednika, klapa bagażnika została optycznie połączona z linią okien dzięki czarnej nakładce na słupkach C.
Kabina pasażerska została przeprojektowana pod kątem wygospodarowania większej przestrzeni na tylnej kanapie, a także w bagażniku, którego pojemność wzrosła do 351 litrów. Nowy projekt otrzymała deska rozdzielcza, która poza kołem kierownicy zapożyczonym z takich modeli jak nowe wcielenia sedanów Sonata i Elantra, otrzymała także wyeksponowany w górnej części konsoli centralnej duży, opcjonalny 10,25-calowy ekran dotykowy systemu multimedialnego, a także uproszczony zestaw przyrządów z dostępnym w najdroższych odmianach cyfrowym panelem zegarów.
i20 N-Line.
We wrześniu 2020 roku gama i20 trzeciej generacji została wzbogacona przez topowy wariant i20 N-Line. Wizualnie otrzymał on dwukolorowe malowanie nadwozia z czarnym dachem, większe wloty powietrza przy krawędziach przedniego zderzaka, inny układ poprzeczek w atrapie chłodnicy, a także dodatkowe nakładki na progi, dedykowany wzór 17-calowych alufelg, dyfuzor tylnego zderzaka i podwójną, chromowaną końcówkę wydechu.
Pod kątem technicznym samochód napędzany jest 1,2-litrowym silnikiem o mocy 84 KM, a także 1-litrowym o mocy 100 KM lub 120 KM w połączeniu z manualną lub automatyczną przekładnią biegów. Początek sprzedaży producent zaplanował na wiosnę 2021 roku.
i20 N.
Miesiąc po premierze i20 N-Line, na szczycie oferty trzeciej generacji i20 po raz pierwszy znalazł się sportowy wariant typu "hot hatch" o nazwie i20 N. Skonstruowany przez oddział Hyundai N zajmujący się rozwojem wyczynowych wariantów modeli południowokoreańskiego producenta, samochód napędzany jest 1,6-litrowym silnikiem benzynowym T-GDi o mocy 204 KM i maksymalnym momencie obrotowym 275 Nm, zapewniając przyśpieszenie od 0 do 100 km/h w 6,3 sekund i prędkość maksymalną 230 km/h.
Ponadto, i20 N otrzymał obniżone o 10 mm, sportowe zawieszenie, 18-calowe alufelgi, a także duży spojler, większe wloty powietrza w zderzakach i typowe dla sporotwych Hyundaiów błękitne malowanie nadwozia Performance Blue. Samochód oferuje również system N Grin Control, który oferuje 5 różnych trybów sportowej jazdy.
Podobnie jak w przypadku wersji N-Line, uzupełnienie oferty producenta przez Hyundaia i20 N zaplanowano na wiosnę 2021 roku.

</doc>
<doc id="1552031" url="https://pl.wikipedia.org/wiki?curid=1552031" title="Crook (Durham)">
Crook (Durham)

Crook - miasto w Wielkiej Brytanii, w Anglii, w regionie North East England, w hrabstwie Durham. W 2007 r. miasto to zamieszkiwało 16 134 osób.
W tym mieście mieści się klub piłkarski - Crook Town A.F.C.

</doc>
<doc id="1552032" url="https://pl.wikipedia.org/wiki?curid=1552032" title="Dochody gminy">
Dochody gminy

Dochody gminy – dochodami jednostek samorządu terytorialnego są dochody własne, subwencja ogólna i dotacje celowe z budżetu państwa. 
Dochodami mogą być również środki pochodzące ze źródeł zagranicznych niepodlegające zwrotowi, środki z budżetu Unii Europejskiej oraz inne środki określone w odrębnych przepisach.
Zgodnie z Konstytucją, dochody własne gminy obejmują wszelkie dochody jednostek samorządu terytorialnego z wyjątkiem subwencji ogólnych i dotacji celowych.
Ustawa z dnia 13 listopada 2003 r. o dochodach jednostek samorządu terytorialnego () dzieli dochody gminy na grupy. 
Udziały w podatkach dochodowych stanowiących dochód budżetu państwa są powszechnie stosowaną formą dochodów jednostek samorządu terytorialnego, traktowaną jako metoda równoważenia budżetów samorządu terytorialnego. Stanowią one:
Ponadto, jako odrębne kategorie dochodów gminy wyróżniamy: dochody uzyskiwane przez jednostki budżetowe gmin oraz wpłaty od zakładów budżetowych i jednostek budżetowych gminy oraz odsetki od środków finansowych gminy, gromadzonych na rachunkach bankowych, dochody z majątku gminy.
Należy podkreślić, iż podstawowym dochodem własnym gmin jest podatek od nieruchomości oraz udział w podatku dochodowym od osób fizycznych. Pozostałe źródła są zdecydowanie mniej istotne, np. podatek rolny w gminach wiejskich stanowił w 2009 r. zaledwie 2,8% dochodów ogółem.

</doc>
<doc id="1552040" url="https://pl.wikipedia.org/wiki?curid=1552040" title="Zgłoszenie do ewidencji działalności gospodarczej">
Zgłoszenie do ewidencji działalności gospodarczej

Zgłoszenie do ewidencji działalności gospodarczej – obowiązek administracyjnoprawny dotyczący przedsiębiorców. 
W Polsce od 30 kwietnia 2018 r. wynika on z ustawy z dnia 6 marca 2018 r. - Prawo przedsiębiorców (). Każda osoba fizyczna planująca rozpoczęcie działalności jest zobowiązana do jej zgłoszenia do Centralnej Ewidencji i Informacji o Działalności Gospodarczej. 
Do CEIDG wpisuje się następujące dane:

</doc>
<doc id="1552042" url="https://pl.wikipedia.org/wiki?curid=1552042" title="Seweryn Jung">
Seweryn Jung

Seweryn Jung (zwany Severino da Silesia lub Seweryn z Głogówka; ur. ok. 1682, zm. w sierpniu 1711 w Sudanie) – niemiecki franciszkanin-reformata, misjonarz, poliglota, studiował w Rzymie, prawdopodobnie kształcił się w palestyńskiej Harrissie lub Aleppo, gdzie poznał język arabski, odbył misje do Ziemi Świętej, Egiptu i Centralnej Afryki, razem z Carlem di Genova jest pierwszym Europejczykiem, który dotarł do Sudanu, kraju Hausa.
Życiorys.
Urodził się w starym rodzie, który w średniowieczu osiedlił się na Śląsku.
Wzmiankowane w dokumentach miejsce urodzenia Pulgvit nie występuje w późniejszych źródłach historycznych i należy do "villa desertata", tzw. miejscowości zaginionych.
Jego ojciec Valentinus był nauczycielem, matka Rosina córką muzyka. Na chrzcie otrzymał imiona Krzysztof Franciszek.
Profesję zakonną na kleryka złożył 8 października 1697. Wstępując do klasztoru w Głubczycach, miał już za sobą ukończony drugi stopień trivium. Zgodnie z przyjętą wtedy praktyką, naukę tę pobierał poza konwentem w Głogówku, stąd określenie misjonarza w księgach franciszkańskich jako Glogoviensis Superioris. Niewiele wiadomo o jego święceniach kapłańskich, choć współbrat w zakonie G. Sanita tytułuje 26-letniego wówczas Seweryna Junga "padre".
Dzięki kilkudziesięcioletnim badaniom naukowym (m.in. kwerendy w Czeskim Archiwum Głównym w Pradze) pełniejszą postać misjonarza przywrócił afrykanistyce historyk Rafał Karpiński, który stwierdził: 
13 sierpnia 1708 Seweryn Jung został wyznaczony do jednej z najtrudniejszych misji afrykańskich.
Przebieg pierwszej europejskiej misji do Centralnego Sudanu.
Centrum franciszkańskiego ośrodka misyjnego na Afrykę było miasto Tripoli. Franciszkanie-reformaci trypolitańscy podjęli misję w głąb Afryki w wyniku informacji o rzekomych chrześcijanach żyjących w zasaharyjskich krainach. Zbierając wiadomości, wspierane również doniesieniami docierającymi do francuskich konsulatów u schyłku XVII i na początku XVIII wieku, zorganizowanie misji uzyskało aprobatę kongregacji. Pierwszą wyprawę do królestwa Bornu poprowadził o. Damiano da Rivoli, jednakże w 1705 ostrzeżony o próbie zamachu na jego życie zrezygnował i przez Kair wrócił do Tripoli.
Do kolejnej misji franciszkanie przygotowywali się od 13 sierpnia 1708, kiedy to wyznaczono trzyosobowy skład: ojciec Carlo Maria di Genova oraz dwóch pomocników oo. Anastasio da S. Venazio (ostatecznie nie wziął udziału w wyprawie z powodu choroby) i Severino da Silesia. Z Tripoli jednak wyruszono dopiero 10 czerwca 1710. Po pięćdziesięciu dniach misjonarze dotarli do Murzuk – stolicy Fezzanu, następnie przez Traghen, Agades, w stronę Bornu do Katsiny. O przebiegu misji tak pisał historyk Rafał Karpiński: 
W hausańskim mieście-państwie część uczestników karawany zapadła na chorobę wywołaną skażoną wodą. Według relacji mauryjskiego kupca, najpierw zmarł o. Carlo. Władca Katsiny ukradł rzeczy zmarłego, pomimo protestów o. Seweryna, próbował również nakłaniać misjonarza do apostazji. Ojciec Seweryn Jung, również zarażony wodą, zmarł po trzydziestu dniach w sierpniu 1711. Wkrótce Kongregacja Rozkrzewiania Wiary poleciła prokuratorowi franciszkanów wysłać kolejnych misjonarzy na następną ekspedycję, jednak trzeba było czekać do roku 1845, kiedy to zorganizowano Wiktoriat Apostolski dla Środkowej Afryki.

</doc>
<doc id="1552043" url="https://pl.wikipedia.org/wiki?curid=1552043" title="Włodzimierz Staniewski">
Włodzimierz Staniewski

Włodzimierz Staniewski (ur. 20 kwietnia 1950 w Bardzie Śląskim) – polski reżyser, założyciel i dyrektor Ośrodka Praktyk Teatralnych „Gardzienice”. Autor międzynarodowych programów, twórca autorskiej metody treningu aktorskiego, autor esejów teatralnych.
Teatr STU (1970–1971).
W roku 1968 Staniewski rozpoczął studia z filologii polskiej na Uniwersytecie Jagiellońskim. W roku 1969 został słuchaczem Studia Aktorskiego przy Teatrze STU Krzysztofa Jasińskiego, gdzie zajęcia prowadzili absolwenci Państwowej Wyższej Szkoły Teatralnej w Krakowie, aktorzy Teatru STU. Staniewski debiutował jako aktor w 1970 roku w spektaklu "Krajobrazy" według poezji Tadeusza Nowaka w ramach IV warsztatu organizowanych przez Studio Aktorskie. W tym samym roku zagrał także w "Wędrówkach mistrza Kościeja" Michela de Ghelderode, spektaklu reżyserowanym przez Jana Pyjora w ramach V warsztatu Studia. Zagrał w realizacji najbardziej znanego spektaklu Teatru STU – "Spadanie" – na podstawie motywu poematu Tadeusza Różewicza (premiera: wrzesień 1970 w Rotterdamie).
Wpływ teatru Jasińskiego na kształtowanie późniejszej wizji artystycznej Staniewskiego był znaczny: do podobieństw można zaliczyć bliski kontakt z widzem (kameralność spektakli), szybkie tempo i rytm przedstawienia, rola muzyki, sposób gry aktorskiej (wcielanie się aktora w rolę, potem powrót w bezosobowe „ciało zbiorowe” aktorskiej grupy), kolażowy kształt spektaklu, wykorzystanie kontrastu stylu wysokiego z niskim. Staniewski przetworzył doświadczenia Teatru STU i stworzył własny styl. Zasadnicze różnice pomiędzy obu twórcami to zupełnie różna estetyka przedstawień, wybór środowiska dla teatru (Jasiński – miasto, Staniewski – wieś), rola pieśni (u Jasińskiego – polityczny manifest, dla Staniewskiego – wyrażanie emocji, budowanie dynamiki spektaklu).
Teatr Laboratorium (1972–1977).
Jerzy Grotowski, twórca Teatru Laboratorium, był w 1971 roku widzem "Spadania" i świadkiem występu Staniewskiego podczas XII Festiwalu Sztuk Współczesnych we Wrocławiu. Zaproponował młodemu aktorowi udział w parateatralnych działaniach swojego teatru. Staniewski przyłączył się do Grotowskiego, przenosząc się jednocześnie z Uniwersytetu Jagiellońskiego na Wrocławski, na którym obronił pracę magisterską na temat adaptacji filmowej i opisu "Spadania" w Teatrze STU. Po okresie działań Teatru Laboratorium w zamkniętym kręgu artystów, w 1973 roku w Brzezince odbyło się pierwsze publiczne trwające 3 dni „Święto”, kolejne otwarte zdarzenia w ramach „Complex Research Program” („Kompleksowy Program Badawczy”) miały miejsce tego samego roku w USA („Special Project”). Staniewski brał udział w obu akcjach. We Francji i Australii działania teatru przebiegały wielotorowo: realizowano „Large Special Project” oraz „Narrow Special Project”. Staniewski brał udział w kierowanym bezpośrednio przez Grotowskiego „Wąskim Projekcie Specjalnym”, wkrótce stał się też najbliższym współpracownikiem Grotowskiego grupy. Grotowski chciał widzieć w Staniewskim swojego następcę i przyszłego lidera Laboratorium. Wraz z wąskim gronem współpracowników w latach 1974–1975 artyści prowadzili prace mające na celu, jak powiedział Grotowski, „doświadczenia percepcji bezpośredniej, całym sobą, bez cudzysłowu”. Gdy w 1975 roku teatr Grotowskiego rozpoczął we Wrocławiu działalność Uniwersytetu Poszukiwań Teatru Narodów, Staniewski był jednym z prowadzących tzw. Ule, otwarte jednodniowe staże dla wszystkich zainteresowanych. Grupa tworząca Ul składała się z 60–90 osób. Celem Ulu było wewnętrzne wyzwolenie i spontaniczne działanie jego uczestników (improwizacja). W listopadzie 1975 podczas biennale w Wenecji Staniewski w ramach Uniwersytetu Poszukiwań II prowadził spotkania „Stage General – Island Experiment” na wysepce San Giacomo in Palude. Podczas działań w Wenecji doszło do konfliktu pomiędzy twórcami teatru, Staniewski zbuntował się. Oskarzył Grotowskiego o oportunizm. W pół roku po tym zdarzeniu oficjalnie opuścił Laboratorium.
Przez wiele lat Staniewski stanowczo odcinał się od powiązań jego działalności w „Gardzienicach” z doświadczeniami Grotowskiego. Wzajemne wpływy artystów były jednak znaczące. Po rozstaniu Grotowski zrezygnował z rozwijania idei parateatru, rozpoczął nowy etap w swojej twórczości, nazywany Teatrem Źródeł. Z drugiej strony traktowanie widza w „Gardzienicach” jako współuczestnika wydarzenia teatralnego wyrosło z doświadczeń parateatralnych w Laboratorium. Także formuła gardzienickich Wypraw wiele zawdzięcza wcześniejszej współpracy Staniewskiego z Grotowskim. Staniewski wskazywał jednak na zasadniczą różnicę między teatrem Grotowskiego a Wyprawami: „Tamte eksperymenty [...] miały charakter laboratoryjny. [...] Były zamknięte odwiązane od kontekstu społecznego, odwołując się przede wszystkim do psychologii do przeżyć intymnych, eksploatacji wnętrza jednostki”. Staniewski szukał natomiast kontaktu z widzem, potwierdzenia realnej wartości przedstawienia w reakcji publiczności.
Ośrodek Praktyk Teatralnych „Gardzienice”.
Powstanie teatru.
Po zerwaniu z Laboratorium Staniewski początkowo związał się z lubelskim teatrem Scena 6 Henryka Kowalczyka, przystąpił też do formowania własnego zespołu. W czerwcu 1976 roku podejmuje wraz z Ewą Benesz z Ośrodka Puławy pierwszą wyprawę na wieś w poszukiwaniu inspiracji. W sierpniu eksplorował tereny wokół Gardzienic, zorganizował też w pomieszczeniach Uniwersytetu Ludowego w Gardzienicach warsztat-seminarium teatralne. Jego słuchaczami byli przyszli aktorzy teatru: Henryk Andruszko, Jan Bernard, Tomasz Rodowicz, Waldemar Sidor, Jan Tabaka i Wanda Wróbel. Tego samego roku w październiku nowo powstały zespół zorganizował pierwszą Wyprawę teatru, której celem były wsie w Zamojskiem (Baranica, Bogusław, Zygmuntów, Antoniówka). W latach 1976–1977 zespół funkcjonował nieformalnie, w roku 1978 Staniewski zarejestrował w Lublinie Stowarzyszenie Teatralne „Gardzienice”, a teatr przyjął nazwę: Ośrodek Realizacji i Badań Praktyk Teatralnych „Gardzienice”. Staniewski objął funkcję wiceprezesa Stowarzyszenia i dyrektora artystycznego Teatru. Zespół na cele twórcze wynajął lamus przy Uniwersytecie Ludowym w Gardzienicach, który okazał się byłą kaplicą braci polskich. W roku 1978 „Gardzienice” pod przywództwem Staniewskiego zorganizowały osiem kolejnych Wypraw.
Działalność „Gardzienic”.
Metoda aktorska Staniewskiego, znana jest jako "ekologia teatru", wymieniana jest jako jedna z ważniejszych w XX wieku. Spektakle teatru takie jak „Gusła”, "Awwakum", "Carmina Burana", "Metamorfozy", "Elektra" czy "Ifigenia w A…" prezentowane były w wielu krajach świata, m.in.: na Festiwalu Teatru Narodów (Baltimore, USA), na Seul Olimpic Arts Festival (Korea Południowa), First New York Festival of Arts (USA), Toga Theater Festival (Japonia), Theater der Welt (Berlin, Niemcy), na Festiwalu w São Paulo (Brazylia), Olimpiadzie Teatralnej w Moskwie (Rosja) i w wielu innych. Jako reżyser i autor wykładał i prowadził razem ze swoimi aktorami klasy mistrzowskie w teatrach i ośrodkach akademickich, m.in.: Royal Shakespeare Company (Stratford, Wlk. Brytania), Centrum Meyerholda (Moskwa), Konserwatorium Teatralne (Paryż), Getty Centre (Los Angeles), Yale University, Stanford University (USA), Barbican Centre (Londyn), Uniwersytet Waseda (Tokio), Meksyk, Dallas i in.
Kontrowersje.
Prof. Juliusz Tyszka zwrócił uwagę na widoczny już na początku lat 90. XX wieku dysonans między odwoływaniem się Staniewskiego do kontaktu ze społecznością wiejską, przy jej jednoczesnym dezawuowaniu.
Oskarżenia o mobbing.
6 października 2020 roku, ukazał się artykuł Witolda Mrozka "Mobbing i molestowanie w legendarnym teatrze. Wszyscy słyszeli, nikt o tym nie mówił", w którym opisano domniemane przypadki mobbingu i molestowania aktorek przez Włodzimierza Staniewskiego na przestrzeni wielu lat działalności Teatru Gardzienice. Sprawa została skierowana do Prokuratury Rejonowej w Świdniku, jednak śledztwo zostało umorzone ze względu na brak znamion czynu zabronionego.

</doc>
<doc id="1552045" url="https://pl.wikipedia.org/wiki?curid=1552045" title="Histereza magnetyczna">
Histereza magnetyczna



</doc>
<doc id="1552046" url="https://pl.wikipedia.org/wiki?curid=1552046" title="Strood">
Strood

Strood - miasto w Wielkiej Brytanii, w Anglii w regionie South East England, w hrabstwie Kent. W 2001 roku miasto liczyło 32 663 mieszkańców.

</doc>
<doc id="1552048" url="https://pl.wikipedia.org/wiki?curid=1552048" title="Sylvain Monsoreau">
Sylvain Monsoreau

Sylvain Derome Monsoreau (ur. 23 marca 1981 w Saint-Cyr-l’École) – francuski piłkarz pochodzenia martynikańskiego grający na pozycji lewego obrońcy.
Kariera klubowa.
Monsoreau jest wychowankiem klubu FC Sochaux-Montbéliard. W 1999 roku trafił do kadry pierwszego zespołu, a 21 kwietnia 2000 zadebiutował w Division 2 w wygranym 2:0 domowym meczu z Lille OSC. Początkowo był rezerwowym w Sochaux i pomimo awansu w 2001 roku do Ligue 1 przez pierwsze trzy sezony rozegrał dla tego klubu tylko 21 meczów. W pierwszej lidze Francji swoje premierowe spotkanie rozegrał 9 grudnia 2001 przeciwko Girondins Bordeaux (2:0). Od początku sezonu 2002/2003 zaczął występować w podstawowym składzie Sochaux i dotarł do finału Pucharu Ligi Francuskiej (1:4 z AS Monaco). Rok później wywalczył ten puchar, dzięki zwycięstwu po rzutach karnych z FC Nantes. Do 2005 roku rozegrał dla Sochaux 121 meczów, w których zdobył 4 gole.
Latem 2005 roku Monsoreau został sprzedany za 5 milionów euro z Sochaux do mistrza Francji, Olympique Lyon. W drużynie prowadzonej przez Gérarda Houlliera swój pierwszy mecz rozegrał 14 sierpnia przeciwko Olympique Marsylia (1:1). W jedenastce Lyonu występował na przemian z Érikiem Abidalem i wywalczył mistrzostwo Francji.
W 2006 roku Sylvain odszedł z Olympique i został zawodnikiem AS Monaco, które zapłaciło za niego 1,5 miliona euro. W swoim nowym klubie swój debiut zaliczył 5 sierpnia przeciwko AS Nancy (0:1). W Monaco grał przez dwa sezony rozgrywając w nich łącznie 57 spotkań i strzelając dwa gole.
W 2008 roku Monsoreau ponownie zmienił barwy klubowe i podpisał kontrakt z AS Saint-Étienne. 9 sierpnia zadebiutował w jego barwach w przegranym 0:1 meczu z Valenciennes FC. W Saint-Étienne występował do 2012 roku. Następnie był zawodnikiem Troyes AC, a także indyjskiego Atlético de Kolkata. W 2014 roku zakończył karierę.

</doc>
<doc id="1552049" url="https://pl.wikipedia.org/wiki?curid=1552049" title="Karta podatkowa">
Karta podatkowa

Karta podatkowa – uproszczona metoda wymiaru i poboru należności podatkowych bez ustalania konkretnej podstawy wymiaru podatku (zwłaszcza wielkości dochodu), uwzględniająca jednak rodzaj wykonywanej działalności zarobkowej i ewentualnie określone kryteria (na przykład liczbę mieszkańców miejscowości, w której jest prowadzona czy liczbę zatrudnionych osób). Opodatkowanie w tej formie wybrać mogą osoby fizyczne prowadzące działalność gospodarczą oraz spółki cywilne osób fizycznych, których działalność polega w szczególności na świadczeniu usług dla ludności, przy niewielkiej liczbie pracowników i zleceniobiorców. Podstawą płatności podatku jest indywidualna decyzja urzędu skarbowego, wydana na wniosek podatnika.
Obowiązki dokumentacyjne ograniczają się do gromadzenia wystawionych przez podatnika dokumentów sprzedaży (faktur lub rachunków), ewidencji zatrudnienia oraz prowadzenia kart przychodów pracowników. W związku z faktem, że w decyzji określona jest wielkość podatku, podatnik nie składa deklaracji podatkowych, dokonuje jedynie – bez wezwania urzędu skarbowego – miesięcznej płatności podatku, w terminie do 7 dnia każdego miesiąca za miesiąc ubiegły, a za grudzień do 28 grudnia.
Aby można było rozliczyć się ze świadczonych przez siebie usług w formie karty podatkowej, należy:
Podatnicy opłacający podatek w formie karty są zwolnieni z podatku VAT – z tym, że ze zwolnienia tego mogą zrezygnować i wybrać opodatkowanie na zasadach ogólnych czynności podlegających regulacjom ustawy o podatku od towarów i usług oraz ustawy o podatku akcyzowym.
Stawki karty podatkowej są ogłaszane corocznie w obwieszczeniach ministra finansów.
Wygaszanie karty podatkowej.
Ustawa z 29 października 2021 r. o zmianie ustawy o podatku dochodowym od osób fizycznych, ustawy o podatku dochodowym od osób prawnych oraz niektórych innych ustaw (tzw. Nowy Polski Ład), opublikowana w , w art. 65 ust. 1 zlikwidowała od 1 stycznia 2022 r. możliwość złożenia wniosku o zastosowanie opodatkowania w formie karty podatkowej. Forma opodatkowania w formie karty podatkowej dostępna jest jedynie dla podatników, którzy korzystali z niej na dzień 31.12.2021 roku i kontynuują działalność, oraz jeżeli:
Ustawodawca pozwala jednak na rozszerzenie działalności opodatkowanej kartą podatkową na inną kategorię usług również opodatkowanych kartą podatkową.
Podatnicy korzystający z opodatkowania w formie karty podatkowej, od 1 stycznia 2022 r. nie mają możliwości odliczenia od podatku składki zdrowotnej. Wysokość składki wynosi nie mniej niż 9% minimalnego wynagrodzenia w danym roku.

</doc>
<doc id="1552051" url="https://pl.wikipedia.org/wiki?curid=1552051" title="Björn Wirdheim">
Björn Wirdheim

Björn Wirdheim (ur. 4 kwietnia 1980 roku w Växjö) – szwedzki kierowca wyścigowy.
Kariera.
Björn Wirdheim jest synem szwedzkiego kierowcy wyścigowego, Örnulfa Wirdheima. Karierę rozpoczął on w kartingu, gdy miał 10 lat. W wieku 15 lat zdobył tytuł Kartingowego Mistrza Południowej Szwecji. W wieku 16 lat zadebiutował w Szwedzkiej Formule Ford 1600 Junior. W 1997 roku z 17 zwycięstwami zdobył w tej serii tytuł mistrzowski. W latach 1998-1999 startował w Formule Palmer Audi, ale starty w niej nie były dla Wirdheima udane (jedynie dwa miejsca na podium w ciągu dwóch lat). Lata 2000-2001 to starty w Niemieckiej Formule 3 (bez większych sukcesów).
W latach 2002-2003 startował w Formule 3000. Pierwszy sezon był dla Szweda udany (wywalczył pierwsze zwycięstwo na Monzy) i w barwach zespołu Arden zajął w klasyfikacji ogólnej czwarte miejsce. Sezon 2003 był jeszcze bardziej udany. W barwach tego samego zespołu Wirdheim wywalczył 3 zwycięstwa oraz sześć drugich miejsc, dzięki czemu zdobył 78 punktów i pewnie triumfował w klasyfikacji generalnej, będąc zarazem pierwszym szwedzkim kierowcą z tytułem w Formule 3000.
Pod koniec roku 2003 Wirdheim był trzecim kierowcą zespołu Formuły 1 Jordan, a w sezonie 2004 w całym sezonie był trzecim kierowcą Jaguara w tej samej serii, jednakże mimo to Szwed nigdy nie zadebiutował w Formule 1. W roku 2005 Wirdheim startował w serii Champ Car dla zespołu HVM Racing, ale starty te były nieudane (14 miejsce ze 115 punktami w klasyfikacji po sezonie). W latach 2006-2007 Wirdheim startował w Formule Nippon w barwach zespołu Dandelion Racing (w roku 2006 zdobył na koniec sezonu szóste, a w 2007 – dziewiąte miejsce w klasyfikacji generalnej). W roku 2007 zadebiutował w serii Super GT, w tej serii jeździł również w sezonie 2008, ale bez większych sukcesów.

</doc>
<doc id="1552056" url="https://pl.wikipedia.org/wiki?curid=1552056" title="Opodatkowanie na zasadach ogólnych">
Opodatkowanie na zasadach ogólnych

Opodatkowanie na zasadach ogólnych – opodatkowanie prowadzonej działalności na zasadach ogólnych jest zasadniczo wyborem podatnika, z tym, że dla podmiotów prowadzących działalność w formie spółek prawa handlowego forma ta jest jedyną dopuszczalną formą opodatkowania.
Ewidencja księgowa dokonywanych operacji prowadzona może być w formie podatkowej księgi przychodów i rozchodów (wyłącznie dla osób fizycznych i spółek cywilnych osób fizycznych) bądź ksiąg rachunkowych. Podstawą opodatkowania jest faktycznie osiągnięty dochód.
Podatnicy do dnia 20 każdego następnego miesiąca składają deklaracje o wielkości osiągniętego przychodu i wpłacają zaliczkę na podatek dochodowy za miesiąc poprzedni. Zaliczkę za grudzień, w wysokości należnej za listopad, uiszcza się w terminie do dnia 20 grudnia.
Podatnicy będący osobami prawnymi składają wstępne zeznanie o wysokości osiągniętego dochodu do ostatniego dnia trzeciego miesiąca następującego po roku podatkowym, a zeznanie ostateczne nie później niż w 10 dniu po zatwierdzeniu sprawozdania finansowego i nie później niż do ostatniego dnia dziewiątego miesiąca po zakończeniu roku podatkowego.
Podatnicy opodatkowani na zasadach ogólnych, nie będący osobami prawnymi dokonują ostatecznego rozliczenia do dnia 30 kwietnia następnego roku. Działalność podatników dokonujących czynności podlegających regulacji ustawy o VAT podlega opodatkowaniu podatkiem VAT na zasadach ogólnych.
"Źródło: Formy opodatkowania działalności gospodarczej".

</doc>
<doc id="1552060" url="https://pl.wikipedia.org/wiki?curid=1552060" title="Jin Kazama">
Jin Kazama

 – fikcyjna postać występująca w serii gier "Tekken". Pomimo że zadebiutował dopiero w trzeciej części owej serii jest aktualnie główną jej postacią. Należy on do rodziny Mishima, wokół której budowana jest fabuła. Nosi nazwisko matki, Jun Kazama, gdyż ta wychowywała go samotnie do czasu gdy skończył 15 lat – wtedy została zamordowana przez Toshina (Ogre)- boga walki, polującego na największych na świecie mistrzów sztuk walki. Ojciec Jina, Kazuya Mishima, kilka miesięcy przed jego narodzinami zginął z ręki swojego ojca – Heihachi’ego podczas drugiego Turnieju o Tytuł Króla Żelaznej Pięści.
Opis postaci.
Kiedy Devil gen przejął pełną kontrolę nad ciałem Jina potrafił on jednak zachować jego oryginalny wygląd.

</doc>
<doc id="1552061" url="https://pl.wikipedia.org/wiki?curid=1552061" title="Umowa na czas określony">
Umowa na czas określony

Umowa na czas określony - jeden z rodzajów umów o pracę zawieranych między pracownikiem, a pracodawcą; należy do najpopularniejszych umów terminowych uregulowanych w Kodeksie pracy.
Strony zawierają umowę o pracę na czas określony, gdy zamierzają pozostawać w stosunku pracy przez z góry określony czas. Umowa o pracę na czas określony najczęściej jest zawierana w celu:
Powyższych ograniczeń w zakresie liczenia terminów nie stosuje się do umów o pracę zawartych na czas określony: w celu zastępstwa pracownika w czasie jego usprawiedliwionej nieobecności w pracy; w celu wykonywania pracy o charakterze dorywczym lub sezonowym; w celu wykonywania pracy przez okres kadencji; w przypadku gdy pracodawca wskaże obiektywne przyczyny leżące po jego stronie - jeżeli ich zawarcie w danym przypadku służy zaspokojeniu rzeczywistego okresowego zapotrzebowania i jest niezbędne w tym zakresie w świetle wszystkich okoliczności zawarcia umowy. Oznacza to, że zawarcie jednej z wyżej wymienionych umów może nastąpić tylko wtedy, gdy spełnione są łącznie obie te przesłanki.
Oznaczenie czasu trwania umowy może nastąpić poprzez wskazanie:
Termin końcowy umowy o pracę na czas określony powinien być wyraźnie oznaczony. Nie jest dopuszczalne dalsze zatrudnianie danej osoby na podstawie tej umowy, gdy okres zatrudnienia (także łączny w przypadku kilku umów) na jej podstawie przekroczy 33 miesięcy. Nie można zawrzeć więcej niż 3 takich umów. Powyższe zakazy nie odnoszą się do zatrudnienia na okres zastępstwa czy prac o charakterze dorywczym bądź sezonowym. Skutkiem przekroczenia limitu czasowego lub ilościowego zatrudnienia terminowego jest automatyczne nawiązanie umowy o pracę na czas nieokreślony.

</doc>
<doc id="1552062" url="https://pl.wikipedia.org/wiki?curid=1552062" title="Dereham">
Dereham

Dereham - miasto w Wielkiej Brytanii, w Anglii, w regionie East of England, w hrabstwie Norfolk, w dystrykcie Breckland. W 2001 r. miasto to zamieszkiwało 15 659 osób.
Zobacz też: Witburga, święta katolicka z Dereham.

</doc>
<doc id="1552065" url="https://pl.wikipedia.org/wiki?curid=1552065" title="Pietro Lana">
Pietro Lana

Pietro Lana (ur. 10 października 1888 w Mediolanie, zm. 6 grudnia 1950 tamże) – włoski piłkarz występujący na pozycji napastnika, strzelec pierwszej bramki w historii reprezentacji Włoch.
Kariera klubowa.
Pietro Lana w 1908 trenował w Interze Mediolan, jednak zawodową karierę rozpoczął w tym samym roku w zespole AC Milan. W jego barwach zadebiutował 10 stycznia 1909 roku w zwycięskim 3:2 meczu z Interem w rozgrywkach Prima Categoria 1909 i strzelił wówczas jedną z bramek. W Milanie Lana grał do 1914 roku, kiedy to zdecydował się zakończyć piłkarską karierę. Dla „Rossonerich” rozegrał łącznie 51 spotkań i strzelił 18 goli. W tym czasie w ataku swojej drużyny grał między innymi obok takich zawodników jak Aldo Cevenini oraz Gustavo Carrer.
Kariera reprezentacyjna.
15 maja 1910 roku Lana wystąpił w pierwszym meczu rozegranym przez reprezentację Włoch. Włosi zwyciężyli 6:2 z Francją, a Lana został autorem pierwszej bramki w historii reprezentacji swojego kraju. Do końca spotkania zdobył jeszcze 2 gole kompletując tym samym hat-tricka. 27 maja Lana zagrał w przegranym 1:6 meczu z Węgrami i był to jego ostatni występ w drużynie narodowej.

</doc>
<doc id="1552066" url="https://pl.wikipedia.org/wiki?curid=1552066" title="Poi">
Poi



</doc>
<doc id="1552068" url="https://pl.wikipedia.org/wiki?curid=1552068" title="Umowa na czas wykonania określonej pracy">
Umowa na czas wykonania określonej pracy

Umowa na czas wykonania określonej pracy była rodzajem umowy terminowej zawieranej na czas określony - wykonania przedsięwzięcia, zrealizowania zadania, np. wykonanie remontu instalacji budynku, zbiór owoców sezonowych itp. 
Czas trwania takiej umowy był ściśle powiązany z czasem realizacji zadania. W tym przypadku nie występowała konieczność wydłużania lub skracania terminu trwania umowy, gdy realizacja określonego przedsięwzięcia ulega wydłużeniu lub skróceniu. Umowa na czas wykonania określonej pracy rozwiązywała się bowiem wraz z wykonaniem pracy bez potrzeby dokonywania dodatkowych czynności.
Od 22 lutego 2016 polski Kodeks pracy nie przewiduje już umów takiego rodzaju.

</doc>
<doc id="1552076" url="https://pl.wikipedia.org/wiki?curid=1552076" title="Tukotukowate">
Tukotukowate

Tukotukowate, tukotuki (Ctenomyidae) – rodzina ssaków z podrzędu jeżozwierzowców (Hystricomorpha) w obrębie rzędu gryzoni (Rodentia).
Zasięg występowania.
Podrodzina obejmuje żyjące współcześnie gatunki występujące w Ameryce Południowej (Brazylia, Peru, Boliwia, Chile, Paragwaj, Urugwaj i Argentyna).
Morfologia.
Ciało przedstawicieli tego rodzaju jest osadzone na krótkich nogach. Ich skóra jest luźna, tak by swobodnie mogła się obsuwać podczas przemieszczania się w tunelach. Długie przednie łapy ułatwiają rycie pod ziemią. Głowy tukotukowatych są stosunkowo duże, uszy małe, a ich ogony są owłosione. 
Podział systematyczny.
Do rodzaju należy jeden występujący współcześnie rodzaj:
Opisano również kilka rodzajów wymarłych:

</doc>
<doc id="1552079" url="https://pl.wikipedia.org/wiki?curid=1552079" title="POI">
POI



</doc>
<doc id="1552080" url="https://pl.wikipedia.org/wiki?curid=1552080" title="I liga brazylijska w piłce nożnej (1973)">
I liga brazylijska w piłce nożnej (1973)

Brazylia 1973
Mistrzem Brazylii został klub SE Palmeiras, natomiast wicemistrzem Brazylii – klub São Paulo.
Do Copa Libertadores w roku 1974 zakwalifikowały się następujące kluby:
W 1973 roku w rozgrywkach I ligi brazylijskiej wzięło udział 40 klubów. Nie było żadnych spadków, a w następnym sezonie I liga także liczyła 40 klubów.
Campeonato Brasileiro Série A 1973.
Uczestnicy.
W mistrzostwach Brazylii w 1973 roku wzięło udział 40 klubów – najlepszych w mistrzostwach stanowych 1972 roku.
Stan Alagoas reprezentował 1 klub: CRB Maceió.
Stan Amazonas reprezentowały 2 kluby: Nacional Manaus, Rio Negro Manaus.
Stan Bahia reprezentowały 2 kluby: EC Bahia, Vitória Salvador.
Stan Ceará reprezentowały 2 kluby: Ceará Fortaleza, Fortaleza.
Dystrykt Federalny reprezentował 1 klub: CEUB Brasília.
Stan Espírito Santo reprezentował 1 klub: Desportiva Cariacica.
Stan Goiás reprezentował 1 klub: Goiás EC.
Stan Guanabara reprezentowało 6 klubów: América Rio de Janeiro, Botafogo FR, CR Flamengo, Fluminense FC, Olaria Rio de Janeiro, CR Vasco da Gama.
Stan Maranhão reprezentował 1 klub: Moto Club São Luís.
Stan Mato Grosso reprezentował 1 klub: Comercial Campo Grande.
Stan Minas Gerais reprezentowały 3 kluby: América Mineiro Belo Horizonte, Clube Atlético Mineiro, Cruzeiro EC.
Stan Pará reprezentowały 2 kluby: Paysandu SC, Remo Belém.
Stan Parana reprezentowały 2 kluby: Athletico Paranaense Kurytyba, Coritiba FBC.
Stan Pernambuco reprezentowały 3 kluby: Náutico Recife, Santa Cruz Recife, Sport Recife.
Stan Piauí reprezentował 1 klub: Tiradentes Teresina.
Stan Rio Grande do Norte reprezentował 1 klub: América Natal.
Stan Rio Grande do Sul reprezentowały 2 kluby: Grêmio Porto Alegre, SC Internacional.
Stan Santa Catarina reprezentował 1 klub: Figueirense Florianópolis.
Stan São Paulo reprezentowało 6 klubów: Corinthians Paulista, Guarani FC, SE Palmeiras, Portuguesa São Paulo, Santos FC, São Paulo.
Stan Sergipe reprezentował 1 klub: Sergipe Aracaju.
Format rozgrywek.
W pierwszym etapie zgromadzono w jednej grupie 40 klubów – nie rozegrano jednak meczów systemem każdy z każdym. Każdy klub rozegrał 28 meczów – na podstawie uzyskanego dorobku sporządzono tabelę, z której do drugiego etapu awansowało 20 klubów.
W drugim etapie 20 klubów podzielono na dwie grupy po 10 klubów. Z każdej grupy do finałowego etapu awansowały 2 najlepsze kluby.
W finałowym etapie 4 kluby zagrały ze sobą systemem każdy z każdym. Dwa najlepsze kluby rozegrały ze sobą na boisku zwycięzcy finałowego etapu mecz decydujący o mistrzowskim tytule. W przypadku remisu mistrzem miał zostać zwycięzca finałowego etapu.
Finał.
Mistrzem Brazylii w 1973 roku został klub SE Palmeiras, a wicemistrzem Brazylii – São Paulo.

</doc>
<doc id="1552081" url="https://pl.wikipedia.org/wiki?curid=1552081" title="Pudsey">
Pudsey

 
Pudsey – miasto w północnej Anglii, w hrabstwie West Yorkshire, w dystrykcie metropolitalnym Leeds. W 2011 r. miasto to zamieszkiwało 22 408 osób.

</doc>
<doc id="1552093" url="https://pl.wikipedia.org/wiki?curid=1552093" title="Sonorasaurus">
Sonorasaurus



</doc>
<doc id="1552101" url="https://pl.wikipedia.org/wiki?curid=1552101" title="Jan Kanty Fontana">
Jan Kanty Fontana

Jan Kanty Fontana herbu Fontana
(ur. 1731, zm. 1800) – kapitan wojsk Koronnych w latach 1771–1773, burgrabia zamku warszawskiego od 1773 r., administrator ekonomii kozienickiej z lat 1783–1793, architekt oraz geometra.
Życiorys.
Syn Józefa Fontany i młodszy brat Jakuba Fontany. 9 września 1769 nobilitowany przez króla Stanisława Augusta Poniatowskiego otrzymał własny herb Fontana. Żonaty z Anną de Sergeant, wraz z którą w 1771 r. nabył dworek na Nowym Świecie; przedmieściu Warszawy, od Kurzańskiego, a w 1784 r. dobra Brzeście, w ziemi czerskiej, od Wyrwicza.
Wraz z żoną doczekał się czwórki dzieci:

</doc>
<doc id="1552112" url="https://pl.wikipedia.org/wiki?curid=1552112" title="Historia Moszczenicy">
Historia Moszczenicy



</doc>
<doc id="1552116" url="https://pl.wikipedia.org/wiki?curid=1552116" title="La Santé">
La Santé

La Santé (fr. Maison d'arrêt de la Santé lub Paris - La Santé) - więzienie położone w 14 dzielnicy Paryża. Jest to jedno z najsławniejszych więzień Francji, posiada blok dla VIP-ów oraz oddział o zaostrzonym rygorze.
Historia.
Więzienie La Santé zostało zbudowane w 1867 roku przez francuskiego architekta Emile Vaudremera. Placówka wzięła swoją nazwę od ulicy, na której znajdowała się główna brama więzienna. Więzienie zostało podzielone na cztery bloki oznaczone literami od A do D. Każdy blok był przeznaczony dla więźniów innej narodowości lub rasy. W takiej charakterystyce blok A był przeznaczony dla więźniów z Europy Wschodniej, blok B dla czarnoskórych Afrykanów, blok C był przeznaczony dla więźniów z Maghrebu a blok D dla reszty więźniów. 
W 1900 roku po zburzeniu więzienia de la Grande-Roquette, La Santé stało się ostatnim miejscem penitencjarnym w Paryżu, w którym wykonywano wyroki śmierci. Wyroki te były wykonywane głównie publicznie, za murami więziennymi za pomocą gilotyny, której używano od 1909 roku. W 1939 roku zakazano publicznych egzekucji, a miejsce egzekucji przeniesiono na więzienny plac. Ostatnimi więźniami, na których wykonano wyrok kary śmierci, byli Roger Bontems oraz Claude Buffet, którzy zostali straceni 28 listopada 1972.
W czasie niemieckiej okupacji, La Santé służyło także jako miejsce przetrzymywania zarówno kryminalistów jak także działaczy opozycyjnych oraz członków ruchu oporu. W 1944 roku wraz z wkroczeniem Aliantów do Paryża, w więzieniu wybuchł bunt, który został krwawo stłumiony przez okupacyjną francuską milicję (Vichy Milice).

</doc>
<doc id="1552131" url="https://pl.wikipedia.org/wiki?curid=1552131" title="Honeymoon rhinitis">
Honeymoon rhinitis



</doc>
<doc id="1552132" url="https://pl.wikipedia.org/wiki?curid=1552132" title="Nicola Vizzoni">
Nicola Vizzoni

Nicola Vizzoni (ur. 4 listopada 1973 w Pietrasanta) – włoski lekkoatleta specjalizujący się w rzucie młotem.
Na początku swojej międzynarodowej kariery zajął w 1991 ósme miejsce w mistrzostwach Europy juniorów, a w 1992 roku uplasował się na piątej lokacie podczas mistrzostw świata juniorów w Seulu. Na uniwersjadzie w 1995 był trzynasty, a w 1997 już na eliminacjach zakończył swój udział w mistrzostwach świata. Piąte miejsca zajmował także na uniwersjadzie na Sycylii (1997) oraz igrzyskach śródziemnomorskich. Debiutując w 1998 roku na mistrzostwach Europy nie awansował do finału. W sezonie 1999 był piąty na uniwersjadzie, zdobył srebrny medal rozegranych w Zagrzebiu igrzysk wojskowych oraz zajął siódme miejsce podczas mistrzostw świata. Największy sukces w karierze odniósł na igrzyskach olimpijskich w Sydney (2000), podczas których został wicemistrzem olimpijskim przegrywając złoty medal tylko z Szymonem Ziółkowskim. W kolejnym sezonie został mistrzem uniwersjady oraz igrzysk śródziemnomorskich, a na mistrzostwach świata i igrzyskach dobrej woli plasował się na czwartym miejscu. Swój drugi występ na mistrzostwach Europy (2002) zakończył na eliminacjach, a w 2003 także nie awansował do finału podczas światowego czempionatu. Dopiero dziesiąte miejsce przypadło mu na igrzyskach olimpijskich w Atenach w roku 2004. W sezonie poolimpijskim na mistrzostwach świata odpadł w eliminacjach, a podczas igrzysk śródziemnomorskich był czwarty. W 2006 był dziewiąty na mistrzostwach Europy, a rok później odpadł w eliminacjach mistrzostw świata i wywalczył srebrny medal światowych igrzysk wojska. Podczas swojego trzeciego występu na igrzyskach olimpijskich zajął trzynaste miejsce w eliminacjach i nie awansował do finału. Po zdobyciu na początku sezonu 2009 brązowego medalu czempionatu wojskowych i złota igrzysk śródziemnomorskich zajął dziewiątą lokatę zajął na mistrzostwach świata w Berlinie (2009). W 2010 roku został wicemistrzem Europy oraz był czwarty w zawodach pucharu interkontynentalnego. Ósmy zawodnik mistrzostw świata (2011) i piąty mistrzostw Europy (2012). 
Wielokrotny medalista mistrzostw Włoch (także w kategoriach juniorów i młodzieżowców oraz czempionatu zimowego), reprezentant kraju w meczach międzypaństwowych. Wiele razy bronił barw narodowych w pucharze Europy, zimowym pucharze w rzutach i drużynowych mistrzostwach Europy. 
Rekord życiowy: 80,50 (14 lipca 2001, Formia). 

</doc>
<doc id="1552134" url="https://pl.wikipedia.org/wiki?curid=1552134" title="Sugar Ray Robinson">
Sugar Ray Robinson

Sugar Ray Robinson właśc. Walker Smith Jr. (ur. 3 maja 1921 w Ailey, zm. 12 kwietnia 1989 w Los Angeles) − amerykański bokser. Zawodowy mistrz świata w wadze półśredniej i pięciokrotny mistrz świata w wadze średniej. Uznawany przez wielu historyków boksu, dziennikarzy, trenerów, jak i innych pięściarzy za najwybitniejszego boksera w historii. W 1991 roku został wprowadzony do Międzynarodowej Galerii Sław Boksu. W 1947 roku znokoutował go Niepokonany mistrz świata w wadze średniej federacji NABF Don Smith.
Wczesne lata.
Jego ojcem był rolnik oraz pracownik budowlany Walker Smith Senior, a matką Leila Hurst. Miejsce jego urodzenia nie jest dokładnie znane - według aktu urodzenia przyszedł na świat w Ailey w stanie Georgia, jednak w swojej autobiografii jako miejsce urodzenia podaje Detroit w Michigan. Miał dwie starsze siostry - Evelyn (ur. 1919) i Marie (ur. 1917, zm. 1959). Gdy miał 2 lata przeprowadził się z matką do Nowego Jorku.
W dzieciństwie Walker Smith chciał być lekarzem, ale zmienił zdanie po tym, jak został wydalony z De Witt Clinton High School w 9. klasie (rok 1935). Od tamtej pory chciał być bokserem, wkrótce wystąpił w pierwszym młodzieżowym turnieju. W wieku 16 lat zmienił nazwisko na Ray Robinson, zaś pseudonim „Sugar” (ang. cukier) wziął się z powiedzenia, że „jego styl walki jest słodki jak cukier”. Ray Robinson miał w młodości problemy prawne - związał się z gangiem ulicznym, ponadto w wieku 16 lat ożenił się Marjorie Joseph, z którą miał jedno dziecko, aczkolwiek rozwiedli się 3 lata później.
Kariera bokserska.
Zanim zajął się boksem zawodowym, stoczył 85 walk amatorskich, z których wygrał wszystkie, w tym 69 przez nokaut (40 razy w pierwszej rundzie). Zdobył nagrodę dla bokserów-amatorów − Złote Rękawice (Golden Gloves).
W boksie zawodowym zadebiutował 4 października 1940 roku, nokautując Joego Echevarrię w drugiej rundzie. Do 1943 roku stoczył 40 walk, z czego wygrał wszystkie. Jego passę przerwała przegrana 6 lutego z Jakiem LaMottą. Pod koniec lutego tego roku został powołany do armii, gdzie służył do czerwca następnego roku. Podczas służby wojskowej parę razy popadał w konflikt z oficerami, m.in. za dezercję (uciekł z koszar), za co w końcu został wydalony ze służby. Do 1950 roku walczył w wadze półśredniej, następnie przeszedł do wagi średniej. 14 lutego 1951 roku znokautował Jake’a LaMottę (z którym spotkał się już 6. raz na ringu), odbierając mu pas mistrzowski. Wówczas zyskał sobie pseudonim „The St. Valentine's Day Massacre” („Masakra w Dniu Świętego Walentego”). Walka ta została pokazana w filmie "Wściekły Byk" Martina Scorsese z 1980 roku, gdzie rolę Sugar Raya Robinsona zagrał Johnny Barnes, a tytułowego Jake’a „Wściekłego Byka” La Mottę Robert De Niro. W 1960 roku został pokonany przez Paula Pendera, tracąc tytuł mistrzowski już na stałe. Karierę zakończył 11 listopada 1965 roku.
W sumie w zawodowej karierze stoczył 200 walk, z czego 173 wygrał. Zdobył łącznie sześć tytułów mistrza świata − jeden w wadze półśredniej (był mistrzem nieprzerwanie w latach 1946-1951) i w latach 1951-1960 pięć w wadze średniej.
W 1990 roku został wprowadzony do Międzynarodowej Galerii Sław Boksu.
Życie prywatne.
W wieku 16 lat ożenił się z Marjorie Joseph, z którą miał syna Ronnie'ego Smitha (ur. 1939), już po rozwodzie pary. W 1943 roku ożenił się z tancerką Edną Mae Holly, która urodziła im syna Raya Robinsona Juniora (ur. 1949). Rozwiedli się w 1960 roku. Po raz trzeci ożenił się w roku 1965 z Millie Wiggins Bruce, która trzymała męża pod ścisłą kontrolą (m.in. nie zezwoliła mu w czasie choroby na wyjazd na pogrzeb matki boksera oraz zabraniała rozmawiać Rayowi Juniorowi i jego matce Ednie z mężem pod koniec jego życia).
Pod koniec życia zdiagnozowano u niego chorobę Alzheimera. Zmarł w wieku 68 lat. Pochowano go w Inglewood Park Cemetery w Inglewood w Kalifornii.

</doc>
<doc id="1552136" url="https://pl.wikipedia.org/wiki?curid=1552136" title="Jacek Soliński">
Jacek Soliński

Jacek Soliński (ur. 1957 w Bydgoszczy) – polski grafik, malarz, publicysta plastyczny i wydawca.
Życiorys.
Jest absolwentem PLSP w Bydgoszczy. Od 1979 roku prowadzi – wspólnie z Janem Kają – Galerię Autorską. Dokumentacja działalności Galerii Autorskiej i dokonania jej twórców eksponowane były m.in. w Bydgoszczy, Lublinie, Warszawie, Krakowie, Gdańsku, Sopocie, Toruniu, Wrocławiu, Łodzi, oraz za granicą w: Rzymie, Paryżu, Tokio, Edynburgu, Pradze, Beroun i Krakovcu.
W latach 1987–1992 studiował teologię w Prymasowskim Instytucie Kultury Chrześcijańskiej w Bydgoszczy (filia Papieskiego Wydziału Teologicznego UAM w Poznaniu) – dyplom uzyskał w 1994 roku. Należy do Związku Polskich Artystów Plastyków. Jest bratem poety, pisarza i wydawcy Krzysztofa Solińskiego.
Twórczość.
Na początku lat 80. realizował projekty konceptualne. Od 1986 roku realizuje w Galerii Autorskiej corocznie jednodniową wystawę linorytów. Razem z Janem Kają prowadzi wydawnictwo Galerii Autorskiej. Nakładem tej oficyny ukazało się ponad 150 publikacji (katalogów do wystaw, unikatowych książek autorskich, tekstów krytycznych, esejów, tomików poezji, prozy, książek filozoficznych i albumów monograficznych).
Opublikował własnym sumptem, w technice linorytu, trzy książki unikatowe:
W latach 1980–1983 wydał pięć tomików prozą. Jest również autorem publikacji, w których łączy cykle linorytów z epigramami, modlitwami, poezją i prozą:
Jest autorem malarskiego cyklu 366 wizerunków aniołów "Opiekunowie czasu". W ramach tego cyklu wydał 10 zbiorów (podcykli) obrazów w połączeniu z tekstami przyjaciół: "Aniołowie wybranych dni" "roku" (1999), "Aniołowie ukojenia" (2005), "Aniołowie poetów" (2009), "Aniołowie filozofów" (2010), "Aniołowie podróżników" (2011), "Aniołowie domu" (2012), "Aniołowie powszednich dni" (2012), "Aniołowie teologów" (2013), "Aniołowie ostatnich dni" (2014) i "Aniołowie przyjaciół" (aneks, 2015).
Autor kilkudziesięciu publikacji prasowych (eseje, felietony z zakresu historii sztuki, literatury i filozofii, recenzje) w czasopismach polskich, m.in.: „Topos", „Przegląd Artystyczno-Literacki", Polski Magazyn w regionie, „Kwartalnik Artystyczny Pomorza i Kujaw", oraz kwartalniku polonijnym: „Polski Magazyn w UK".
Wyróżnienia i nagrody.
Jest stypendystą miasta Düsseldorf (1985) i Ministerstwa Kultury i Sztuki (1990) oraz Prezydenta Miasta Bydgoszczy (1998). Otrzymał m.in. Nagrodę Kogi Gdańskiej (1984), Nagrodę Faktów (1988), Medal za Twórczy Wkład w Kulturę Chrześcijańską (2002), Medal Prezydenta Miasta za szczególne zasługi dla Bydgoszczy (2004), Bydgoską Nagrodę Strzała Łuczniczki za wydanie Książki Roku (2005, 2007 i 2009), Nagrodę Ryszarda Milczewskiego-Bruno Gaśnica terenowa (2007). W 2015 roku Jacek Soliński został odznaczony odznaką honorową „Zasłużony dla Kultury Polskiej”, w 2018 roku Medal 100-lecia Odzyskania Niepodległości, w 2019 roku otrzymał Brązowy Medal „Zasłużony Kulturze Gloria Artis”, w 2021 roku nagrodę „Honorowy Świadek Koronny Polskiej Kultury” .

</doc>
<doc id="1552151" url="https://pl.wikipedia.org/wiki?curid=1552151" title="Guido de Castro Ficeclo">
Guido de Castro Ficeclo

Guido de Castro Ficeclo lub (błędnie) Guido da Castelfidardo (zm. ok. 1147) – włoski duchowny, kardynał diakon prawdopodobnie od ok. 1139 roku. Pochodził z Toskanii. W 1139 – 1140 był rektorem (gubernatorem) Benewentu. W latach 1142-44 był legatem papieskim w Czechach i na Morawach. Podpisywał bulle papieskie do 27 grudnia 1146

</doc>
<doc id="1552152" url="https://pl.wikipedia.org/wiki?curid=1552152" title="Jeroen Simaeys">
Jeroen Simaeys

Jeroen Simaeys (ur. 12 maja 1985 roku w Mechelen) – belgijski piłkarz występujący najczęściej na pozycji środkowego obrońcy, chociaż zdarza mu się także grywać jako defensywny pomocnik.
Kariera klubowa.
Jeroen Simaeys zawodową karierę rozpoczynał w 2002 roku w Oud-Heverlee Leuven. W jego barwach po raz pierwszy wystąpił w sezonie 2003/2004, kiedy to rozegrał łącznie 19 meczów w drugiej lidze. Latem 2005 roku Simaeys podpisał kontrakt z Sint-Truidense VV i 6 sierpnia w wygranym 1:0 pojedynku z KSV Roeselare zadebiutował w rozgrywkach Eerste klasse. W nowym klubie belgijski zawodnik od razu wywalczył sobie miejsce w podstawowej jedenastce i w debiutanckim sezonie rozegrał 31 pojedynków. W rozgrywkach 2006/2007 Sint-Truidense po raz 2. z rzędu zajęło w ligowej tabeli 15. miejsce.
Następnie Simaeys został piłkarzem Club Brugge. Razem z nim uplasował się na 3. pozycji w Eerste klasse i wywalczył awans do Pucharu UEFA. Dla klubu z Brugii Simaeys w całym sezonie rozegrał wówczas 29 spotkań i strzelił 3 bramki. W Pucharze UEFA Belg zadebiutował 2 października 2008 roku w wygranym 2:0 meczu pierwszej rundy przeciwko BSC Young Boys rozegranym na Stadionie Jana Breydela.
W 2011 roku Simaeys przeszedł do KRC Genk, a w 2014 do Krylji Sowietow Samara. W 2016 wrócił do Leuven.
Kariera reprezentacyjna.
5 lutego 2008 roku Simaeys wystąpił w przegranym 1:2 towarzyskim meczu reprezentacji Belgii do lat 21 z Niemcami. Następnie Simaeys znalazł się w 18–osobowej kadrze na Igrzyska Olimpijskie w Pekinie. Belgowie w turnieju piłkarskim zajęli 4. miejsce przegrywając w meczu o brązowy medal z Brazylią 0:3. Igrzyska Simaeys rozpoczął jako rezerwowy i w pierwszym spotkaniu grupowym z ekipą "Canarinhos" na boisku pojawił się dopiero w 75. minucie zmieniając Kevina Mirallasa. W kolejnych meczach Simaeys był już jednak podstawowym graczem swojego zespołu i we wszystkich 5 pojedynkach rozegrał pełne 90 minut.
Oficjalny debiut w barwach reprezentacji Belgii Simaeys zaliczył 19 listopada 2008 roku w zremisowanym 1:1 towarzyskim spotkaniu z Luksemburgiem, kiedy to w 69. minucie zmienił Timmy'ego Simonsa.

</doc>
<doc id="1552153" url="https://pl.wikipedia.org/wiki?curid=1552153" title="Jagdgeschwader 1 (1917–1918)">
Jagdgeschwader 1 (1917–1918)

Jagdgeschwader Nr. I – JG I – wyspecjalizowana niemiecka jednostka lotnicza Luftstreitkräfte z okresu I wojny światowej.
W czerwcu 1917 roku połączono cztery eskadry myśliwskie Jasta 4, Jasta 6, Jasta 10 i Jasta 11 w jedną jednostkę taktyczną pod dowództwem wówczas jednego z największych asów myśliwskich Cesarstwa Niemieckiego Manfreda von Richthofena. Był to pierwszy dywizjon lotnictwa niemieckiego zwany "Latającym cyrkiem" lub "Cyrkiem Richthofena". Samoloty dywizjonu były malowane w jaskrawe, wyraźnie wyróżniające się barwy. Po śmierci Manfreda von Richthofena 21 kwietnia 1918 roku rozkazem cesarza dywizjon został nazwany "Jagdgeschwader Freiherr von Richtfofen I".
Piloci dywizjonu odnieśli łącznie 644 potwierdzonych zwycięstw powietrznych. Straty po stronie dywizjonu wyniosły 52 pilotów.

</doc>
<doc id="1552155" url="https://pl.wikipedia.org/wiki?curid=1552155" title="Pośredni Gerlach">
Pośredni Gerlach

Pośredni Gerlach, Pośredni Gierlach (słow. "Gerlachovská veža") – wybitna turnia o wysokości 2642 m n.p.m. znajdująca się w masywie Gerlacha, w słowackich Tatrach Wysokich. Znajduje się pomiędzy głównym wierzchołkiem Gerlacha (2655 m), oddzielona od niego Wyżnimi Gerlachowskimi Wrótkami, a Małym Gerlachem (2601 m) oddzielonym Pośrednimi i Niżnimi Gerlachowskimi Wrótkami. Pomiędzy tymi dwoma przełęczami znajduje się jeszcze Gerlachowska Czuba.
W masywie Gerlacha jest to szczyt podrzędny, co nie zmienia faktu, że jest to jeden z najwyższych punktów masywu, jak i ogólnie całych Tatr. Północno-wschodnia potężna ściana Pośredniego Gerlacha opada w kierunku Doliny Wielickiej. Południowo-wschodnia natomiast jest znacznie niższa i opada w kierunku górnej części Żlebu Karczmarza. W stronę Doliny Batyżowieckiej Pośredni Gerlach opada do Batyżowieckiego Żlebu.
Na Pośredni Gerlach nie prowadzą żadne szlaki turystyczne, jest on dostępny jedynie dla taterników.
Nazewnictwo.
Nazwa Pośredniego Gerlacha pochodzi od jego „pośredniego” charakteru, gdyż znajduje się pomiędzy głównym wierzchołkiem Gerlacha a Małym Gerlachem. Tłumacząc słowacką nazwę "Gerlachovská veža" na język polski, otrzymamy „Gerlachowską Turnię”, więc nazewnictwo słowackie funkcjonuje nieco inaczej. Oboczną formą nazwy turni jest „Pośredni Gierlach”, utworzona na podstawie nazwy „Gierlach” (zob. wyjaśnienie w haśle Gerlach).
Historia.
Pierwsze wejścia na Pośredni Gerlach miały miejsce przy okazji wejścia na główny wierzchołek. Nie ma dokładniejszych informacji co do Pośredniego Gerlacha z racji tego, że dawniej zdobywano jedynie najwyższe punkty masywów, nie interesowano się innymi obiektami.

</doc>
<doc id="1552160" url="https://pl.wikipedia.org/wiki?curid=1552160" title="Izba Ludowa Bośni i Hercegowiny">
Izba Ludowa Bośni i Hercegowiny



</doc>
<doc id="1552162" url="https://pl.wikipedia.org/wiki?curid=1552162" title="Izba Ludowa (bośniacka)">
Izba Ludowa (bośniacka)



</doc>
<doc id="1552163" url="https://pl.wikipedia.org/wiki?curid=1552163" title="Eşref Apak">
Eşref Apak

Eşref Apak (ur. 3 stycznia 1982 w Kalecik) – turecki lekkoatleta, młociarz, srebrny medalista olimpijski.
W 2004 i 2008 startował w igrzyskach olimpijskich. Apak zajął 4. miejsce w konkursie rzutu młotem na igrzyskach w Atenach z wynikiem 79,51, jednak początkowy zwycięzca – Węgier Adrián Annus – został przyłapany na manipulacji próbkami moczu i został zdyskwalifikowany, a brązowy medalista – Białorusin Iwan Cichan – również został zdyskwalifikowany (medal odebrany decyzją MKOl 5 grudnia 2012) tym samym Apak został sensacyjnym medalistą tej imprezy. Jako junior zdobywał medale mistrzostw świata oraz mistrzostw Europy. W 2005 zajął drugie miejsce podczas uniwersjady oraz wygrał igrzyska śródziemnomorskie. Rekord życiowy: 81,45 (4 czerwca 2005, Stambuł) – wynik ten jest aktualnym rekordem Turcji.
Reprezentant kraju w pucharze Europy w rzutach.
W 2013 został zdyskwalifikowany na dwa lata za stosowanie niedozwolonego stanozololu (do 25 czerwca 2015).

</doc>
<doc id="1552165" url="https://pl.wikipedia.org/wiki?curid=1552165" title="Wojna króla Filipa">
Wojna króla Filipa

Wojna króla Filipa miała miejsce w latach 1675−1676 na południowych terenach Nowej Anglii. Była konfliktem pomiędzy angielskimi kolonistami a miejscowymi plemionami indiańskimi. Przywódca indiański, wódz plemienia Wampanoagów z terenów południowo-wschodniego Massachusetts Metacomet, nazwany został przez Anglików królem Filipem. Konflikt był jedną z najbardziej krwawych wojen indiańskich, która zakończyła się niemalże unicestwieniem kilku miejscowych plemion. Koloniści mieli stracić 2500 ludzi, co stanowiło jedną piątą zdolnych do noszenia broni mężczyzn w kolonii. Wojna stanowiła punkt krytyczny dla młodych kolonii, kończąc pokojowe stosunki pomiędzy kolonistami a Indianami.
Kulisy wojny.
Kraj nazwany przez Anglików Nową Anglią to urodzajne, obfite w żywność rejony zamieszkiwane od stuleci przez liczne plemiona Indian. W 1620 pierwsi angielscy pielgrzymi pojawili się jednak na niezamieszkanym wybrzeżu. Okazało się, że kilka lat wcześniej poważne epidemie zakaźnych chorób zdziesiątkowały tutejszą ludność, o czym pisał Samuel de Champlain, naoczny świadek tych wydarzeń. Brytyjczycy przyjęci zostali uprzejmie, a pierwsze lata pobytu przeżyli dzięki pomocy Indian.
Dla wielu białych spadek liczby ludności indiańskiej był czynnikiem ułatwiającym Anglikom osiedlenie się na nowej ziemi. Sezonowe wędrówki ludów indiańskich w poszukiwaniu żyznej ziemi biali uważali za chaotyczne i bezcelowe. Koloniści zmuszali Indian do przestawienia się na rolnictwo a także przyjęcia chrześcijaństwa.
Wampanoagowie zamieszkujący wschodnie wybrzeże Massachusetts stali się pierwszym celem purytańskich misjonarzy. Jednym z najbardziej znanych był John Elliot. W chwili gdy zaczynał swoją misję, wielu Indian chcących zmienić coś w swoim życiu z nadzieją słuchało słów duchownego. W 1650 Elliot założył misję w Natick, położonym około 27 km na południowy wschód od Bostonu. Na 6000 akrów powstało coś w rodzaju "obszaru modlitwy" dla Indian. Eksperyment powiódł się, powodując w następnych latach powstawanie nowych misji w regionie.
Przywódcą Wampanoagów był wówczas wódz Massasoit. Po jego śmierci w 1661 władzę objął jego najstarszy syn Wamsutta, który po krótkim czasie zmarł w niejasnych okolicznościach. Jego następcą z kolei został młodszy brat Wamsutty – Metacom, zwany przez Anglików królem Filipem. Metacom nie był zwolennikiem polityki liberalnej, jednakże pod jego rządami doszło do dramatycznej zmiany w nastawieniu Indian do kolonistów. Wamponoagowie zaczęli rozumieć, że krok po kroku Anglicy będą wydzierać im ziemię, zagrażając ich kulturze i religii.
Nie zwlekając, Filip podjął decyzję o przeciwstawieniu się dalszej ekspansji Anglików. Wampanoagowie byli jednak zbyt słabi, aby zrealizować ten plan, ich plemię liczyło niecałe 1000 członków. Dlatego też dla swoich zamierzeń Metacom starał się pozyskać inne plemiona. W sumie projekt wydawał się niemożliwy, gdyż łączna liczba kolonistów liczyła około
35 000 ludzi wobec 15 000 Indian zamieszkujących ziemie Nowej Anglii. Dzięki pomocy szpiegów – Indian z miejscowych misji (ang. "Praying Indians"), Anglicy szybko dowiedzieli się o planach Filipa. W 1671 Filipa wezwano do Taunton, gdzie usłyszał zarzuty Anglików i musiał podpisać zobowiązanie do zdania broni palnej. Filip nie wziął jednak udziału w uroczystym obiedzie, a broń nie została oddana Anglikom.
Ekspansja angielska trwała tymczasem dalej, co zaowocowało przystąpieniem do sił Filipa wojowników z plemion Nipmuck, Pocumtuc i Narraganset. Początek powstania szacowany jest na wiosnę 1676. W styczniu 1675 znaleziono ciało Johna Sassamona, jednego z chrześcijańskich szpiegów indiańskich. W odpowiedzi na to aresztowano trzech wojowników z plemienia Wampanoagów, których po krótkim procesie powieszono. Po tej prowokacji Filip nie był już w stanie powstrzymać swoich wojowników. Dodatkowo, wśród Indian krążyły wieści, jakoby Anglicy zamierzali pojmać jego samego. Wódz opuścił wówczas swoją położoną na Mount Hope siedzibę i wraz z sojusznikami skierował się ku Cape Cod oraz okolicznym wyspom. Towarzyszyli mu wojownicy Nipmuck, Pocumtuc oraz Penacook a także wschodni Abenakowie. Jedynie Indianie Narraganset zmuszeni zostali do zawarcia traktatu pokojowego z Anglikami.
Strony konfliktu.
W 1643 niezależne dotąd kolonie brytyjskie zawiązały konfederację skierowaną przeciwko plemionom indiańskim zamieszkującym Nową Anglię. Po stronie kolonistów opowiedzieli się Indianie Mohegan oraz tzw. "Praying Indians" (nawróceni Indianie), wsparła ich także armia ekspedycyjna z Anglii.
Strona indiańska:
1675 – Sukcesy indiańskie.
Pod koniec czerwca 1675 w pobliżu osady angielskiej Swansea zabity został jeden z Wampanoagów. W odpowiedzi na to Indianie rozpoczęli wojnę, napadając na osady Swansea, Taunton, Tiverton i Dartmouth w południowo-wschodnim Massachusetts. Pomimo znacznej przewagi liczebnej Anglicy nie byli w stanie odeprzeć napastników. Wampanoagowie oraz ich sprzymierzeńcy wyposażeni byli w broń palną, którą otrzymywali od Francuzów, ale także od niektórych Anglików. Posiadali także własne warsztaty wyrobu broni, ukryte w gęstych lasach. Siły króla Filipa wynosiły ponad 1000 wojowników – z praktycznie każdego plemienia. Wiele plemion, które pozostawały neutralne również ofiarowało pomoc, dostarczając zaopatrzenia oraz użyczając schronienia rebeliantom. Jedynym plemieniem wiernym kolonistom pozostali Moheganowie pod wodzą syna Uncasa Oneko. Szczególny niepokój kolonistów wzbudzili Indianie, których wcześniej schrystianizowano, a którzy przeszli w szeregi rebeliantów. Gdy purytańscy misjonarze dokonali przeglądu liczby tzw. "Praying Indians", doliczyli się zaledwie 500 osób. Reszta uciekła do lasu, a wielu z nich przystąpiło do wojsk króla Filipa. Tych, którzy pozostali, ze względów bezpieczeństwa odesłano na jedną z wysp w okolicy Bostonu.
W lipcu 1676 koloniści zebrali swoje siły w Plymouth, skąd pomaszerowali w kierunku wioski Metacometa Mount Hope, w pobliżu dzisiejszego Bristolu. Po drodze Anglicy palili wszystkie wioski należące do Wampanoagów. W okolicy bagien koło Pocasset Neck Anglicy natknęli się na wojowników Filipa, tym jednak udało się ewakuować na łodziach wraz z rodzinami. Anglicy nie wiedząc o ucieczce Indian otoczyli już tylko puste rejony bagien. Po przekazaniu w opiekę neutralnych Indian Narraganset własnych kobiet i dzieci, Filip na czele oddziału wojowników pomaszerował na zachód do plemienia Nipmuck w centralnym Massachusetts.
Po założeniu przez Filipa nowej siedziby na zachodzie, wojna wybuchła z nową siłą. Indianie Nipmuck napadli na Brookfield oraz Worcester, po czym, po połączeniu się z wojownikami Pocumtuc, zwrócili się ku osadom białych w rejonie Connecticut River. Po ataku na Northfield rebelianci zwabili w pułapkę wysłaną z pomocą Anglikom grupę pomocniczą pod wodzą kapitana Beersa. Zginęła ponad połowa ludzi jego oddziału. We wrześniu Indianie zaatakowali Deerfield oraz Hadley, zmuszając kolonistów do opuszczenia swoich domów. Anglicy wysłali wówczas oddział 80 żołnierzy pod wodzą kapitana Thomasa Lothropa, który miał chronić opuszczone rejony Hadley. Podczas marszu, w okolicy Bloody Brook na południe od Deerfield, żołnierze wpadli w pułapkę zastawioną przez 700 Indian Pocumtuc. W walce cały oddział białych został zniszczony. Inny angielski oddział wzmocniony 60 wojownikami Moheganów nie zdążył z pomocą, zastając na placu boju zaledwie siedmiu ocalałych z pogromu żołnierzy.
Po atakach na osady położone na północy w okolicy Connecticut River, wojownicy Filipa skierowali swe kroki na południe, gdzie napadali na osady Hatfield, Springfield, Westfield i Northampton. Pomimo pomocy Moheganów, koloniści nie byli w stanie odeprzeć wroga, co skłoniło wielu z nich do schronienia się w pobliskich fortach. Filip poczuł się na tyle silny, że zawrócił ku Rhode Island, skąd zamierzał wyprowadzić swoją rodzinę. Gdy mu się to udało, zabrał ją w rejony Berkshire Mountains, gdzie znajdowała się jego kwatera zimowa w Hoosick. Tutaj Filip otrzymał posiłki od zachodnich Abenaków i niektórych Mohawków. Liczba ludności w Hoostick wzrosła wówczas do ponad 2000 ludzi, którzy na przełomie 1675-76 cierpieli znaczny głód.
Plemiona pomagające Filipowi przez Anglików uważane były za wrogów, dlatego też były one częstym celem ataków. Przykładem byli Indianie Narraganset, którzy w trakcie walk schronili się w położonej wśród bagien umocnionej wiosce koło Kingston. W wiosce tej przebywały kobiety i dzieci Wampanoagów, które schroniły się tam przed Anglikami. W grudniu 1675 gubernator Josiah Winslow wymaszerował z Plymouth na czele 1000 żołnierzy i 150 Moheganów w kierunku Kingston. Anglicy otoczyli wioskę, żądając od wodza Narragansetów wydania członków plemienia Wampanoagów. Po odrzuceniu ich propozycji nastąpił atak na wioskę, która została całkowicie spalona. Wielu Indian zbiegło na bagna, kobiety, starcy i dzieci zginęli w płomieniach. W walce tej, zwanej Wielką Masakrą na bagnach (ang. "Great Swamp Massacre") śmierć poniosło ponad 600 członków plemienia Narraganset i 20 sachemów (wodzów). Canonchetowi udało się jednak uciec, wódz poprowadził większą liczbę wojowników na zachód, gdzie miał połączyć się z Indianami Filipa.
1676 – klęska Indian.
Tymczasem Filip próbował przeciągnąć na swoją stronę Mohawków. Uznawany przez Filipa gubernator Nowego Jorku Edmund Andros, początkowo nie sympatyzował z purytanami, zachowując pozycję neutralną. Zmieniło się to jednak w chwili, gdy Filip rozpoczął rozmowy z Irokezami. Po śmierci kilku Mohawków, którzy zginęli w niewyjaśnionych okolicznościach w okolicy Hoosick, Irokezi odrzucili propozycję Filipa, zmuszając go nawet na prośbę gubernatora do opuszczenia wioski. Filip skierował się wówczas ze swoimi wojownikami ku Squawkeag w dolinie Connecticut River w pobliżu granicy z Vermontem. Wódz nie czekał jednak na nastanie wiosny, kontynuując wojnę zimą. W lutym jego wojownicy napadli na wiele osad angielskich, które spalono. Indianom Narraganset pod wodzą Canoncheta udało się zwabić w pułapkę oddział angielskich żołnierzy. W dwóch potyczkach zginęło 130 Anglików. Po tych sukcesach coraz więcej wojowników ściągało pod Squawkeag, Filip nie był jednak w stanie utrzymać tak licznej armii. Wielu Indian na własną rękę podjęło póby wyparcia osadników z całego obszaru Connecticut. Wiosną 1676 Indianie Pocumtuc i Narraganset zaatakowali miejscowości Deerfield i Northfield, atak jednak zakończył się wysokimi stratami wśród napastników. W kwietniu Canonchet wycofał się ku Rhode Island, skąd zamierzał dostarczać Filipowi zaopatrzenie. Podczas marszu wódz Narrangansetów został jednak pojmany przez Moheganów, którzy wydali go Anglikom. Niedługo później Canonchet został postawiony przed plutonem egzekucyjnym i rozstrzelany.
Śmierć wodza Narrangansetów była wielkim ciosem dla Filipa i była punktem przełomowym wojny. Krótko potem wódz zawrócił do swojej kwatery głównej w Mount Wachusett. Tymczasem akcje Anglików były coraz bardziej efektywne. W maju 1676 oddział pod wodzą kapitana Williama Turnera zaatakował indiańską wioskę pod Turner's Falls, zabijając 400 mieszkańców, wśród nich wodza Indian Pocumtuc – Sancumachu. Anglicy zniszczyli też liczne warsztaty, w których Indianie przygotowywali broń. W odwetowej akcji Indian Turner stracił 43 ludzi podczas marszu do Hatfield.
Porażki oraz wysokie straty Indian przyczyniły się wkrótce do podziału w całej konfederacji indiańskiej. Każde plemię walczyło na własną rękę, niektórzy zaś Indianie z plemion Nipmuck i Pocumtuc zdecydowali się na odejście do Schaghticoke. Inni podążyli na północ do zachodnich Abenaków. Pozostawiony sam sobie Filip i jego Wampanoagowie zdecydowali wówczas o powrocie do domów na południowym wschodzie Massachusetts.
Przez całe lato 1676 Wampanoagowie byli celem tropicieli indiańskich na usługach Anglików. Filip tymczasem schronił się w kryjówce w Mount Hope. 1 sierpnia, podczas ataku Anglików na wioskę, wodzowi udało się uciec, jego żona i syn zostali jednak pojmani i odstawieni jako jeńcy na Martha’s Vineyard. 6 sierpnia Anglicy uderzyli na wioskę Pocassetów (część Wampanoagow). W trakcie ucieczki śmierć w nurtach rzeki znalazła wdowa po bracie Filipa – Weetamoo. Jej odciętą głowę wystawiono później triumfalnie na widok publiczny w Taunton. Po odejściu Anglików Filip powrócił do swojej kryjówki w Mount Hope. Jednak 12 sierpnia na skutek zdrady otoczony został przez oddział Benjamina Churcha i zastrzelony. Jego ciało rozczłonkowano, a głowę dostarczono do Plymouth, gdzie wbita na pal wystawiona była na widok publiczny. Żona i syn Filipa mieli zbiec później do Indian Sokoki (zachodni Abenakowie), jednak niektóre źródła mówią o tym, że sprzedani zostali w niewolę do Indii.
Następstwa wojny.
Śmierć Filipa praktycznie zakończyła wojnę. Układ pokojowy został zawarty jednak dopiero dwa lata później. Do tego czasu Anglicy rozprawiali się z tymi plemionami, które podczas walk sprzyjały Filipowi. Mimo że zaledwie dwa odłamy Indian Penacook brały udział w walkach, Anglicy brutalnie potraktowali całe plemię. Zabito 200 Indian, wielu zaś sprzedano w niewolę. Ci którym udało się uniknąć niewoli, uciekli do Kanady pod opiekę Francuzów. W wyniku wojny Anglicy wytępili niemalże całe plemię Wampanoagów, przeżyło zaledwie 400 jego członków. Podobne straty zanotowały plemiona Narraganset i Nipmuck. Straty Anglików wyniosły 2500 kolonistów, 90 osad zostało zaatakowanych, a 13 z nich całkowicie zniszczonych. Wojna w Nowej Anglii przez kolejne lata toczyć się miała jeszcze na północy. Przeciwnikiem osadników były tu plemiona Abenaków.

</doc>
<doc id="1552166" url="https://pl.wikipedia.org/wiki?curid=1552166" title="Esref Apak">
Esref Apak



</doc>
<doc id="1552167" url="https://pl.wikipedia.org/wiki?curid=1552167" title="Teddy Richert">
Teddy Richert

Teddy Richert (ur. 21 września 1974 w Awinionie) – francuski piłkarz grający na pozycji bramkarza.
Kariera klubowa.
Richert urodził się w mieście Awinion, a jego pierwszym klubem w karierze była drużyna z Tuluzy, Toulouse FC. Od 1993 roku był członkiem jej pierwszego zespołu, jednak zadebiutował w nim dopiero w sezonie 1996/1997 w rozgrywkach Ligue 2. Wtedy też Toulouse awansowało do pierwszej ligi, a w niej Teddy zadebiutował 1 sierpnia 1997 w wygranym 1:0 domowym meczu ze Stade Rennais. Od tego czasu był podstawowym zawodnikiem Toulouse i grał w tej drużynie przez trzy lata rozgrywając łącznie 77 spotkań ligowych.
Latem 1999 roku Richert odszedł z Toulouse do drużyny Girondins Bordeaux. W niej pełnił jednak rolę rezerwowego dla reprezentanta Francji, Ulricha Ramé i w sezonie 1999/2000 nie rozegrał żadnego spotkania. W 2000 roku przeszedł do Lille OSC, ale tam wystąpił w zaledwie jednym spotkaniu, z AS Monaco (1:1) i jego miejsce między słupkami Lille zajął Grégory Wimbée. W 2001 roku wrócił do Bordeaux, jednak ponownie nie zaliczył żadnego ligowego meczu.
Na początku 2002 roku Richert trafił do FC Sochaux-Montbéliard. W jego barwach po raz pierwszy wystąpił 16 lutego w przegranym 0:3 spotkaniu z Bastią. W 2003 roku osiągnął z Sochaux swój pierwszy sukces, gdy dotarł do finału Pucharu Ligi Francuskiej. Rok później wygrał to trofeum, dzięki zwycięstwu w finale po serii rzutów karnych z FC Nantes. Z kolei w 2007 roku swoją postawą przyczynił się do wygrania przez Sochaux Pucharu Francji (po karnych z Olympique Marsylia) i Superpucharu Francji. W 2007 roku został też wybrany najlepszym bramkarzem Francji.

</doc>
<doc id="1552169" url="https://pl.wikipedia.org/wiki?curid=1552169" title="Albrecht Adam">
Albrecht Adam

Albrecht Adam (ur. 16 kwietnia 1786 w Nördlingen, zm. 28 sierpnia 1862 w Monachium) – niemiecki malarz scen bitewnych i koni.
Życiorys.
W młodości praktykował w zawodzie cukiernika. W 1803 udał się do Norymbergi, gdzie podjął studia w akademii sztuk pięknych pod kierunkiem Christopha Zwingera (1744–1813). W 1807 przeniósł się Monachium, brał udział w kampanii austriackiej (1809) i rosyjskiej (1812) służąc jako malarz u Eugène de Beauharnaisa. Po kilkuletnim pobycie we Włoszech powrócił do Monachium, gdzie pracował dla królów Bawarii i cesarzy Austrii. Wykonywał m.in. zlecenia Ludwika I Wittelsbacha i Franciszka Józefa I. W 1859 Adam wziął udział w kampanii włoskiej Napoleona III przeciwko Austriakom. Pod koniec życia wiele obrazów wykonał wspólnie z synami, bracia Benno (1812–1892), Franz (1815–1886), Eugen (1817–1880) i Julius Adam (1821–1874) byli również malarzami. Jego ostatnim i największym dziełem był obraz pt. "Schlacht von Zorndorf".
Albrecht Adam zajmował się niemal wyłącznie malarstwem batalistycznym, malował również konie. Wydał pamiętnik z wyprawy moskiewskiej w 83 scenach, oraz zbiór ponad 100. rycin pt. "Voyage pittoresque et militaire".

</doc>
<doc id="1552170" url="https://pl.wikipedia.org/wiki?curid=1552170" title="Parafia św. Michała Archanioła w Holeszowie">
Parafia św. Michała Archanioła w Holeszowie

 
Parafia św. Michała Archanioła w Holeszowie – parafia prawosławna w Holeszowie, w dekanacie Terespol diecezji lubelsko-chełmskiej.
Na terenie parafii funkcjonuje 1 cerkiew:
Historia.
Pierwsze wiadomości o cerkwi w Holeszowie pochodzą z przełomu XVII i XVIII w., kiedy to pod naciskiem władz państwowych i duchowieństwa katolickiego dochodziło do likwidacji istniejących w Polsce diecezji prawosławnych. Unici nie tylko tworzyli nowe parafie, ale także przejęli większość monasterów i parafii należących do Kościoła prawosławnego. Jednym z propagatorów takiej działalności był Karol Stanisław Radziwiłł, który „"założył we wsi należącej do parafii monasteru jabłoczyńskiego Holeszów cerkiew unicką, która miała odciągnąć jej mieszkańców od wiary greckiej"”. Ten stan rzeczy potwierdzają brzeskie akta miejskie z 1759, zawierające funduszową zapiskę Karola Stanisława Radziwiłła (wynika z niej, że fundator w 1691 wyznaczył ziemię pod budowę holeszowskiej cerkwi, oddanej do użytku w 1727). Zachowały się informacje o przeprowadzeniu w 1742 kontroli ksiąg metrykalnych parafii holeszowskiej przez unickiego proboszcza z Hanny. Bezpośrednio przed likwidacją unii na południowym Podlasiu, parafia greckokatolicka w Holeszowie liczyła 905 wiernych (według danych z 1872) i należała do dekanatu włodawskiego. W połowie lat 70. XIX w. parafię wraz z cerkwią dołączono do Kościoła prawosławnego (również ówczesny proboszcz dokonał konwersji).
Działalność parafii przerwała I wojna światowa, kiedy to większość wiernych udała się na bieżeństwo, a opuszczona cerkiew spłonęła. Po odzyskaniu przez Polskę niepodległości i powrocie prawosławnych z głębi Rosji, władze państwowe nie zgodziły się na reaktywację holeszowskiej parafii. Mimo to od 1927 zaczęto użytkować ocalałą z pożogi wojennej dzwonnicę, do której dostawiono przybudówkę. Zbudowana w ten sposób cerkiew miała nietypowy układ wnętrza (ołtarz znajdował się bezpośrednio przy dzwonnicy). Ziemię cerkiewną przejęli duchowni rzymskokatoliccy (później Dyrekcja Lasów Państwowych w Siedlcach), a w budynku plebanii urządzono szkołę podlegającą władzom we Włodawie. Mimo wielu petycji kierowanych zarówno do władz państwowych, jak i wojewódzkich (a nawet interwencji metropolity Dionizego), nie wyrażano zgody na utworzenie tzw. „etatowej” parafii w Holeszowie (choć wspólnota prawosławna liczyła w latach 30. około 2000 wiernych).
27 czerwca 1932 przedsoborowa komisja Polskiego Autokefalicznego Kościoła Prawosławnego podjęła decyzję o ponownym erygowaniu parafii św. Michała Archanioła w Holeszowie. Administracja państwowa nie uznała jednak tych postanowień i parafia działała nieoficjalnie. 13 lipca 1938, w ramach akcji polonizacyjno-rewindykacyjnej cerkiew została zburzona. Parafianom udało się uratować tylko niewielką część wyposażenia świątyni, m.in. ikonostas (znajdujący się obecnie w cerkwi we Włodawie), kilka ikon i chorągwi. Od tego czasu nabożeństwa były organizowane w miejscowej szkole (dawnej prawosławnej plebanii).
Po rozpoczęciu akcji „Wisła”, cała prawosławna ludność Holeszowa została w dniach 8–10 czerwca 1947 deportowana (w trakcie przeprowadzanej akcji zginęły we wsi 4 osoby). Od 1958 rozpoczęły się powroty części wysiedlonych na ojcowiznę; ogółem do Holeszowa powróciło około 50 rodzin. Nabożeństwa początkowo odprawiano na cmentarzu, należącym cały czas do Kościoła Prawosławnego, gdzie w latach 70. wzniesiono prowizoryczną kapliczkę. Od 1979 wierni w porze zimowej gromadzili się w prywatnym domu.
Na początku lat 80. parafia podjęła starania o pozwolenie na budowę cerkwi. Początkowo planowano wzniesienie świątyni na cmentarzu. Ostatecznie cerkiew zbudowano na miejscu poprzedniej, rozebranej w 1938. Nowoczesną, murowaną świątynię konsekrowano w 1983, również pod wezwaniem św. Michała Archanioła. W 1989 parafia odzyskała zabytkowy budynek plebanii, w którym od początku lat 20. XX w. mieściła się szkoła.
W latach 90. duchowni z Holeszowa usługiwali również w sąsiedniej parafii św. Dymitra w Janówce.
W 2013 parafia liczyła około 25 rodzin.

</doc>
<doc id="1552171" url="https://pl.wikipedia.org/wiki?curid=1552171" title="Abstrakcja pomalarska">
Abstrakcja pomalarska

Abstrakcja pomalarska, ang. Post-painterly Abstraction – trend w amerykańskim malarstwie abstrakcyjnym, który zaistniał jako reakcja na abstrakcyjny ekspresjonizm.
Termin został stworzony jako tytuł wystawy w 1964 przez krytyka Clementa Greenberga. Termin używany jest do zgrupowania w jednym pojęciu artystów kilku węższych tendencji (m.in. hard edge painting, czy Washington Color Painters).
W tekście towarzyszącym wystawie Greenberg powołuje się na podział stworzony przez Heinricha Wölfflina podział na sztukę "malarską" (w odniesieniu do malarstwa baroku), i "linearną" (malarstwo renesansu, czy klasycyzmu). "Malarski" miało oznaczać rozmyte, złamane i tracące wyraźne określenie kolory i kontury, a "linearny" wręcz odwrotnie - jasny, czysty, niezłamany kolor i wyraźny kontur. Greenberg jako malarski określa żywiołowy, pełen emocjonalnego ładunku, i "gęsto" komponowany abstrakcyjny ekspresjonizm, następujące po nim tendencje, zaliczane do abstrakcji pomalarskiej polegają na operowaniu płaskimi, niemodelowanymi plamami koloru, unikaniu grubych warstw farby i śladów indywidualności artysty w dziele, charakteryzuje się dużo spokojniejszymi, bardziej intelektualnymi, niż emocjonalnymi kompozycjami.

</doc>
<doc id="1552174" url="https://pl.wikipedia.org/wiki?curid=1552174" title="Schwing">
Schwing



</doc>
<doc id="1552175" url="https://pl.wikipedia.org/wiki?curid=1552175" title="Joseph Schlesser">
Joseph Schlesser



</doc>
<doc id="1552176" url="https://pl.wikipedia.org/wiki?curid=1552176" title="Etka Daum">
Etka Daum

Etka Daum, właściwie Estera Daum (ur. 1918 w Koninie, zm. 2001 w Izraelu) – sekretarka Chaima Rumkowskiego w łódzkim getcie, autorka wspomnień.
Życiorys.
Urodziła się w Koninie w rodzinie żydowskiej. Ukończyła Wyższą Szkołę Handlową w Gdańsku. Do 1940 mieszkała w Warszawie, skąd następnie udała się do Łodzi i trafiła do miejscowego getta, gdzie przebywała jej matka. Po przyjeździe złożyła podanie o przyjęcie do pracy w nowo tworzonej administracji Litzmannstadt Ghetto. Została przyjęta do sekretariatu Przełożonego Starszeństwa Żydów w Getcie, Chaima Rumkowskiego. Zajmowała się także sprawami zaopatrzenia getta w żywność i opał. Spędziła tam 1653 dni. Od początku swojej pracy zaczęła pisać pamiętnik. Notowała w nim informacje o pracy i wydarzeniach w sekretariacie oraz o swoim życiu osobistym od początku utworzenia getta do samego końca. Ukazywała obraz skomplikowanych relacji między żydowską a niemiecką administracją getta i walki o władzę wśród tamtejszych elit.
Po zakończeniu II wojny światowej wraz z narzeczonym Izaakiem Frenkielem wróciła do Łodzi, gdzie się pobrali. Urodziło się im trzech synów. W 1973 z rodziną wyemigrowała do Izraela, gdzie mieszkała do śmierci. Oryginalnego dziennika, ukrytego w getcie, nigdy nie odnalazła. Na prośbę synów ponownie spisała swoje wspomnienia. W 2008 ponownie spisany dziennik Etki Daum został wydany w Polsce w opracowaniu Elżbiety Cherezińskiej pod tytułem "Byłam sekretarką Rumkowskiego. Dzienniki Etki Daum".

</doc>
<doc id="1552177" url="https://pl.wikipedia.org/wiki?curid=1552177" title="Parafia prawosławna Opieki Matki Bożej w Sławatyczach">
Parafia prawosławna Opieki Matki Bożej w Sławatyczach

Parafia Opieki Matki Bożej – parafia prawosławna w Sławatyczach, w dekanacie Terespol diecezji lubelsko-chełmskiej.
Na terenie parafii funkcjonuje 1 cerkiew:
Historia.
Wspólnota prawosławna w Sławatyczach była już wzmiankowana w dokumentach z XVI w., związanych z założeniem grodu. Na początku XX w. obejmowała swym zasięgiem obszar dzisiejszych wsi Sławatycze, Sławatycze-Kolonia, Kuzawka, Janówka, Liszna, Sajówka, Żeszczynka. W 1923 parafia liczyła około 2000 wiernych.
Działalność wspólnoty przerwała II wojna światowa, a następnie akcja „Wisła” (1947). Parafia została reaktywowana po 1956, jednak jeszcze przez wiele lat nie miała stałego proboszcza. Znajdowała się wtedy pod opieką mnichów z klasztoru św. Onufrego w Jabłecznej. Obecnie parafię sławatycką tworzy , które po zakończeniu akcji „Wisła” wróciły na swoją ojcowiznę.

</doc>
<doc id="1552178" url="https://pl.wikipedia.org/wiki?curid=1552178" title="Autostrada Południe">
Autostrada Południe

Autostrada Południe S.A. w likwidacji (APSA) – konsorcjum firm Cintra Concessiones (90%), Budimexu (5%) i, będącego jego inwestorem, firmy Ferrovial-Agroman (5%) powstałe w 2000 roku.
W lipcu 2008 pokonało Autostradę Centralną i wygrało przetarg na budowę, w ramach partnerstwa publiczno-prywatnego, odcinka autostrady A1 Stryków II – Pyrzowice (ok. 180 km). 22 stycznia 2009 APSA podpisała umowę z GDDKiA na wykonanie tego odcinka. W związku z brakiem zamknięcia finansowego inwestycji, 23 stycznia 2010 prawa konsorcjum do budowy i późniejszej eksploatacji odcinka wygasły. GDDKiA ogłosiła, że odcinek powstanie w tzw. systemie tradycyjnym za pieniądze pozyskane przez budżet państwa.
Obok Autostrady Mazowsze konsorcjum brało także udział w negocjacjach ws. odcinka autostrady A2 Stryków II – Konotopa (ok. 90 km). W lutym 2009 negocjacje zakończyły się fiaskiem – Ministerstwo Infrastruktury porzuciło pomysł wybudowania tego odcinka w systemie PPP.
30 września 2021 rada nadzorcza spółki podjęła uchwałę o rozpoczęciu procesu likwidacji spółki.

</doc>
<doc id="1552182" url="https://pl.wikipedia.org/wiki?curid=1552182" title="KZ Dürrgoy">
KZ Dürrgoy

KZ Dürrgoy − niemiecki obóz koncentracyjny położony w południowej części Wrocławia, przy "Strehlener Chaussee" czyli Szosie Strzelińskiej (dzisiejsza ul. Bardzka), na osiedlu "Dürrgoy" (Tarnogaj), naprzeciw Cmentarza Ducha Świętego.
Historia obozu.
Obóz powstał z przekształcenia dawnego obozu dla jeńców francuskich z okresu I wojny światowej; został założony z inicjatywy dowódcy SA na Śląsku, Edmunda Heinesa 28 kwietnia 1933 roku, a rozwiązany 10 sierpnia tego samego roku.
Początkowo skierowano do niego około 200 osób, potem przez cały czas miały miejsce nowe aresztowania i zwolnienia. Przetrzymywano tu od ośmiuset do tysiąca socjaldemokratów (SPD), komunistów (KPD) i niemieckich duchownych wyznania mojżeszowego. Wśród więźniów obozu na Tarnogaju byli m.in. Hermann Lüdemann (prezydent Prowincji Dolny Śląsk, SPD), Fritz Voigt (były prezydent policji we Wrocławiu, SPD), Karl Mache (burmistrz Wrocławia, SPD), Wilhelm Winzer (były radny miejski Wrocławia, SPD), Paul Löbe (przewodniczący Reichstagu, SPD) i Ernst Eckstein (SPD). Więźniowie pracowali w nieistniejących dziś zakładach chemicznych "Silesia", położonych nieopodal. Osadzeni byli poddawani wielokrotnym pobiciom i torturom.
Obóz należał do grupy tzw. "dzikich" obozów koncentracyjnych, jakich wiele powstało w tym czasie w Niemczech. Zorganizowane były one najczęściej w tymczasowych barakach lub wagonach kolejowych z wykorzystaniem tanich materiałów dostępnych na miejscu; organizacja obozu "Dürrgoy" trwała tylko dwa tygodnie. Sprawa "dzikich" obozów i sposobu traktowania osadzonych w nich więźniów wyszła na światło publiczne stosunkowo szybko i pod naciskiem opinii publicznej (z którą naziści się wówczas jeszcze trochę liczyli) zostały one zlikwidowane. De facto oznaczało to jednak swoistą centralizację systemu represji i przeniesienie więźniów w inne miejsca.
"KZ Dürrgoy" zamknięto 10 sierpnia 1933, a ostatnich 343 więźniów przewieziono pociągiem specjalnym do obozu Esterwegen, położonego niedaleko Osnabrück (północne Niemcy, przy granicy holenderskiej). W barakach które pozostały po obozie urządzono schronisko dla bezdomnych.
Dziś na miejscu obozu i fabryki "Silesia" znajduje się utworzone po wojnie wysypisko gruzu, zwane Wzgórzem Gajowym.

</doc>
<doc id="1552184" url="https://pl.wikipedia.org/wiki?curid=1552184" title="Dobromierzyce-Kolonia">
Dobromierzyce-Kolonia

Dobromierzyce-Kolonia – kolonia wsi Dobromierzyce w Polsce położona w województwie lubelskim, w powiecie hrubieszowskim, w gminie Werbkowice.
W latach 1975–1998 miejscowość administracyjnie należała do województwa zamojskiego.

</doc>
<doc id="1552186" url="https://pl.wikipedia.org/wiki?curid=1552186" title="Szkoła Zen Kwan Um">
Szkoła Zen Kwan Um



</doc>
<doc id="1552188" url="https://pl.wikipedia.org/wiki?curid=1552188" title="Czeskie kino">
Czeskie kino



</doc>
<doc id="1552192" url="https://pl.wikipedia.org/wiki?curid=1552192" title="Sachalin (Radków)">
Sachalin (Radków)

Sachalin – część wsi Radków w Polsce, położonaw województwie lubelskim, w powiecie tomaszowskim, w gminie Telatyn.
W latach 1975–1998 Sachalin położony był w województwie zamojskim.

</doc>
<doc id="1552194" url="https://pl.wikipedia.org/wiki?curid=1552194" title="Justin Wright">
Justin Wright

Justin Charles Wright (ur. 8 marca 1981 w Sacramento, zm. 18 marca 2008 w Emeryville w Kalifornii) – amerykański animator, storyboardzista, który pracował nieco ponad rok w Pixar Animation Studios, później zmarł.
Urodził się z kilkoma wrodzonymi wadami serca. Wykonano u niego przeszczepienie serca w wieku 12 lat. Ukończył "Sacramento Adventist Academy" w 1999 r. oraz uczęszczał do Pacific Union College przez okres dwóch lat. Ukończył także "California Institute of the Arts" w Walencji, w Kalifornii. Pomógł stworzyć m.in. animacje w zakończeniu filmu Ratatuj, scenorys filmu "WALL·E", scenariusz krótkiego filmu "Presto". We wtorek 18 marca 2008, wieczorem, zmarł na atak serca. Film "WALL-E" jest poświęcony jego pamięci.

</doc>
<doc id="1552195" url="https://pl.wikipedia.org/wiki?curid=1552195" title="Max Judd">
Max Judd

Max Judd, właśc. Maksymilian Judkiewicz (ur. 27 grudnia 1851 w Tenczynku, zm. 7 maja 1906 w Saint Louis) – polsko-amerykański mistrz szachowy pochodzenia żydowskiego.
Życiorys.
Urodził się w Tenczynku w rodzinie żydowskiej jako Maksymilian Judkiewicz. W 1862 wyemigrował do Stanów Zjednoczonych i osiadł w Saint Louis w stanie Missouri, gdzie utworzył St. Louis Chess Club, którego był także pierwszym prezydentem.
Osiągnięcia turniejowe oraz meczowe.
Retrospektywny ranking Chessmetrics przypisuje Maxowi Juddowi 9. miejsce na świecie w 1882 roku.

</doc>
<doc id="1552197" url="https://pl.wikipedia.org/wiki?curid=1552197" title="Trędowata (ujednoznacznienie)">
Trędowata (ujednoznacznienie)



</doc>
<doc id="1552201" url="https://pl.wikipedia.org/wiki?curid=1552201" title="Puchar Polski w piłce nożnej (2000/2001)">
Puchar Polski w piłce nożnej (2000/2001)

Puchar Polski w piłce nożnej mężczyzn 2000/2001 – 47. edycja rozgrywek mających na celu wyłonienie zdobywcy Pucharu Polski, który uzyskał tym samym prawo gry w rundzie kwalifikacyjnej Pucharu UEFA w sezonie 2001/2002. Odbyły się dwa mecze finałowe, na stadionach obu finalistów.
Tytuł zdobyła Polonia Warszawa, dla której był to drugi tryumf w tych rozgrywkach.
Runda wstępna.
Mecze zostały rozegrane 2 lipca 2000.
Czarni Żagań – Miedź Legnica 1:0 ""
Jagiellonka Nieszawa – Unia Skierniewice 4:2 ""
LKS Kwiatkowice – Raków II Częstochowa 4:0 ""
Gryf Słupsk – Kotwica Kołobrzeg 1:3 ""
Drwęca Nowe Miasto Lubawskie – Błękitni Orneta 3:0 ""
AZS Podlasie Biała Podlaska – Pogoń Siedlce 2:5 ""
Amica II Wronki – GKP Gorzów Wielkopolski 4:2 ""
Polonia Leszno – Polonia Środa Wielkopolska 1:1, k. 6:5 ""
Bielawianka Bielawa – Olimpia Kamienna Góra 3:3, k. 5:6 ""
I runda.
Do rozgrywek dołączyły kluby drugoligowe wg stanu z poprzedniego sezonu. Mecze zostały rozegrane 9 sierpnia 2000.
KS Sławięcice – Śląsk Wrocław 2:3 ""
Inkopax Wrocław – Grunwald Ruda Śląska 2:4 ""
Olimpia Kamienna Góra – Odra Opole 0:3 ""
Podbeskidzie Bielsko-Biała – Włókniarz Kietrz 1:2 ""
LKS Jankowy – GKS Katowice 1:0 ""
Aluminium Konin – KS Myszków 0:1 ""
Szczakowianka Jaworzno – RKS Radomsko 2:1 ""
LKS Kwiatkowice – KSZO Ostrowiec Świętokrzyski 0:5 ""
Kasztelan Sierpc – Ceramika Opoczno 0:2 ""
Błękitni Stargard Szczeciński – Czarni Żagań 1:2 ""
Spartakus Daleszyce – Raków Częstochowa 2:2, k. 4:5 ""
Wigry Suwałki – Jeziorak Iława 1:1, k. 1:4 ""
HEKO Czermno – Polar Wrocław 1:3 ""
Sparta Szepietowo – Dolcan Ząbki 0:0, k. 3:4
Jagiellonia Białystok – Świt Nowy Dwór Mazowiecki 1:0 ""
Jagiellonka Nieszawa – Włókniarz Konstantynów Łódzki 2:0 ""
Drwęca Nowe Miasto Lubawskie – Amica II Wronki 0:5 ""
Okocimski Brzesko – Siarka Tarnobrzeg 1:1, k. 2:4 ""
Wawel Kraków – Stal Stalowa Wola 0:2 ""
Narew Ostrołęka – Hetman Zamość 2:3 ""
Pogoń Siedlce – KS Lublinianka 3:0 ""
Sandecja Nowy Sącz – Hutnik Kraków 2:1 ""
Czuwaj Przemyśl – Górnik Łęczna 0:5 ""
Radomiak Radom – GKS Bełchatów 0:1 ""
Granica Dorohusk – Pogoń Staszów 1:3 ""
Stal Rzeszów – Stal Sanok 3:1 dogr. ""
Polonia Lidzbark Warmiński – Lechia/Polonia Gdańsk 1:4 ""
Granica Lubycza Królewska – Korona Kielce 0:1 ""
Gryf Wejherowo – MKS Mława 1:2 ""
Polonia Leszno – Polonia Bytom 0:3 (vo)
Kotwica Kołobrzeg – Odra Szczecin 3:0 (vo)
Zawisza Bydgoszcz – KP Konin Bydgoszcz 0:3 (vo)
II runda.
Mecze zostały rozegrane 13 września 2000.
Jeziorak Iława – Lechia/Polonia Gdańsk 1:1, k. 4:3 ""
Dolcan Ząbki – Siarka Tarnobrzeg 1:2 ""
Korona Kielce – Odra Opole 0:1 dogr. ""
MKS Mława – KSZO Ostrowiec Świętokrzyski 3:2 ""
Jagiellonia Białystok – Górnik Łęczna 0:3 ""
Raków Częstochowa – Włókniarz Kietrz 0:2 ""
Sandecja Nowy Sącz – Grunwald Ruda Śląska 2:1 ""
Stal Rzeszów – Polonia Bytom 1:2 ""
Pogoń Siedlce – Stal Stalowa Wola 3:1 ""
Jagiellonka Nieszawa – GKS Bełchatów 0:3 ""
LKS Jankowy – KS Myszków 1:2 ""
Zawisza Bydgoszcz – Ceramika Opoczno 0:5 ""
Szczakowianka Jaworzno – Śląsk Wrocław 1:3 dogr. ""
Amica II Wronki – Kotwica Kołobrzeg 1:2 ""
Czarni Żagań – Polar Wrocław 1:2 dogr. ""
Pogoń Staszów – Hetman Zamość 2:1 ""
1/16 finału.
Do rozgrywek dołączyły kluby pierwszoligowe wg stanu z poprzedniego sezonu. Mecze zostały rozegrane 23 września 2000.
KS Myszków – Legia Warszawa 0:1 ""
Siarka Tarnobrzeg – Ruch Radzionków 0:2 ""
Śląsk Wrocław – Włókniarz Kietrz 1:1, k. 3:2 ""
ŁKS Łódź – Polonia Warszawa 2:2, k. 2:3 ""
Pogoń Siedlce – Kotwica Kołobrzeg 4:1 ""
MKS Mława – Polar Wrocław 0:1 ""
Górnik Łęczna – Wisła Kraków 2:1 ""
Pogoń Staszów – Stomil Olsztyn 0:1 ""
Jeziorak Iława – GKS Bełchatów 0:2 ""
Ceramika Opoczno – Polonia Bytom 2:1 ""
Groclin Grodzisk Wielkopolski – Ruch Chorzów 1:3 ""
Sandecja Nowy Sącz – Zagłębie Lubin 1:2 ""
Lech Poznań – Odra Wodzisław Śląski 0:1 ""
Górnik Zabrze – Widzew Łódź 3:0 ""
Orlen Płock – Amica Wronki 1:0 ""
Odra Opole – Pogoń Szczecin 2:1 ""
1/8 finału.
Mecze zostały rozegrane 22 listopada 2000.
GKS Bełchatów – Stomil Olsztyn 0:1 ""
Górnik Łęczna – Ceramika Opoczno 4:1 ""
Odra Wodzisław Śląski – Polonia Warszawa 0:4 ""
Śląsk Wrocław – Legia Warszawa 2:6 ""
Odra Opole – Ruch Chorzów 3:0 ""
Orlen Płock – Ruch Radzionków 3:1 dogr. ""
Polar Wrocław – Zagłębie Lubin 0:1 ""
Pogoń Siedlce – Górnik Zabrze 0:2 ""
Ćwierćfinały.
Pierwsze mecze zostały rozegrane 7 marca 2001, a rewanże 14 marca 2001.
Polonia Warszawa – Stomil Olsztyn 2:1 ""
Stomil Olsztyn – Polonia Warszawa 1:2 ""
Zagłębie Lubin – Legia Warszawa 4:0 ""
Legia Warszawa – Zagłębie Lubin 1:0 ""
Górnik Łęczna – Górnik Zabrze 0:2 ""
Górnik Zabrze – Górnik Łęczna 2:1 ""
Odra Opole – Orlen Płock 2:1 ""
Orlen Płock – Odra Opole 0:0
Półfinały.
Pierwsze mecze zostały rozegrane 11 kwietnia 2001, a rewanże 18 kwietnia 2001.
Zagłębie Lubin – Polonia Warszawa 1:2 ""
Polonia Warszawa – Zagłębie Lubin 0:1 ""
Odra Opole – Górnik Zabrze 1:1 ""
Górnik Zabrze – Odra Opole 2:0 ""

</doc>
<doc id="1552202" url="https://pl.wikipedia.org/wiki?curid=1552202" title="Zabuda">
Zabuda

Zabuda – część wsi Posadów w Polsce, położona w województwie lubelskim, w powiecie tomaszowskim, w gminie Telatyn.
W latach 1975–1998 Zabuda administracyjnie należała do województwa zamojskiego.

</doc>
<doc id="1552204" url="https://pl.wikipedia.org/wiki?curid=1552204" title="Pośredni Gierlach">
Pośredni Gierlach



</doc>
<doc id="1552205" url="https://pl.wikipedia.org/wiki?curid=1552205" title="Miradżnama">
Miradżnama

Miradżnama. Apokalipsa Mahometa. Powstała w 1436 r. w Heracie książka zawierająca 61 miniatur ilustrujących podróż Mahometa z archaniołem Gabrielem do nieba oraz jego powrót na ziemię poprzez piekło. Jest jednym z najpiękniejszych dzieł powstałych w Persji za panowania Szahrucha, syna Timura, będącego wielkim mecenasem sztuki. W Europie spopularyzowana przez Alfonsa X, który nakazał przetłumaczenie na języki francuski, hiszpański i na łacinę. Jeden z owych pierwszych egzemplarzy znajduje się we Francuskiej Bibliotece Narodowej.

</doc>
<doc id="1552206" url="https://pl.wikipedia.org/wiki?curid=1552206" title="Zastaw (Radków)">
Zastaw (Radków)

Zastaw – część wsi Radków w Polsce, położona w województwie lubelskim, w powiecie tomaszowskim, w gminie Telatyn.
W latach 1975–1998 Zastaw położony był w województwie zamojskim.

</doc>
<doc id="1552207" url="https://pl.wikipedia.org/wiki?curid=1552207" title="My Favorite Headache">
My Favorite Headache

My Favorite Headache - pierwszy solowy album Geddy'ego Lee, członka zespołu Rush, wydany w 2000 roku.

</doc>
<doc id="1552208" url="https://pl.wikipedia.org/wiki?curid=1552208" title="RedTube">
RedTube

RedTube – serwis internetowy umożliwiający publikację i oglądanie w internecie amatorskich filmów pornograficznych na zasadzie UGC. Strona została założona 21 kwietnia 2007 i jest obecnie drugą najpopularniejszą po YouPorn i najszybciej zdobywającą nowych użytkowników stroną tego typu w internecie. Dostęp do treści strony jest bezpłatny, a zyski czerpane są wyłącznie z niewielkiej liczby reklam. Strona posiada także chatroom oraz online dating. Strona umożliwia, przy pomocy specjalnego programu, ściąganie treści na własny komputer.
Właścicielem strony była FiveStarMedia, która z kolei należy do koncernu Jager &amp; Polacek Data Services (JPDS) z siedzibą w Wiedniu.
Atak hakerski.
W dniach 4–6 lutego 2008 strona była celem kilkukrotnego ataku tureckiej grupy hakerskiej o nazwie NetDevilz. Celem hakerów miała być walka z pornografią w internecie. Atak ten odbił się głębokim echem w mediach i wywołał serię zmian w systemach zabezpieczeń na stronach tego typu.
7 października 2013 strona ponownie została zaatakowana na tle politycznym przez Palestyńczyków. Przez pewien czas na stronie głównej widniała flaga Palestyny, mapy przedstawiające jej ziemię i informacja, że zostały one skradzione przez syjonistów oraz stwierdzenie, że Palestyńczycy mają prawo do życia w spokoju i uwolnienia więźniów z izraelskich więzień.

</doc>
<doc id="1552209" url="https://pl.wikipedia.org/wiki?curid=1552209" title="Gerdas Aleksa">
Gerdas Aleksa

Gerdas Aleksa (ur. 4 czerwca 1981 roku) - litewski piłkarz, grający na pozycji obrońcy. Jego największym sukcesem było zdobycie Pucharu Litwy z Ekranasem Poniewież w roku 2000.

</doc>
<doc id="1552213" url="https://pl.wikipedia.org/wiki?curid=1552213" title="Siemiechy">
Siemiechy

Siemiechy – część wsi Łykoszyn w Polsce, położona w województwie lubelskim, w powiecie tomaszowskim, w gminie Telatyn.
W latach 1975–1998 Siemiechy administracyjnie należały do województwa zamojskiego.

</doc>
<doc id="1552216" url="https://pl.wikipedia.org/wiki?curid=1552216" title="Organizacje studenckie na Uniwersytecie Ekonomicznym we Wrocławiu">
Organizacje studenckie na Uniwersytecie Ekonomicznym we Wrocławiu

Na Uniwersytecie Ekonomicznym we Wrocławiu istnieje wiele organizacji studenckich i kół naukowych. Wszystkie działają w oparciu o zatwierdzone przez uczelnie statuty.
Organizacje studenckie.
Do organizacji o zasięgu ogólnokrajowym działających na uczelni należą:
Natomiast organizacje działające lokalnie na uczelni, to m.in.:
Niezależna Gazeta Studentów B.e.s.t..
B.e.s.t. to studencki miesięcznik wydawany od 1996 roku na terenie Uniwersytetu Ekonomicznego w nakładzie 2-3 tys. egzemplarzy. Tematyka czasopisma skupia się głównie wokół wydarzeń mających miejsce na macierzystej uczelni i we Wrocławiu oraz wokół szeroko rozumianych problemów studenckich. Gazeta publikuje ponadto recenzje płyt, książek i filmów oraz felietony i komiksy o różnej tematyce. .
W pierwszych tygodniach roku akademickiego redakcja „B.e.s.t.” organizuje „Targowisko”, czyli spotkanie istniejących na Uniwersytecie Ekonomicznym organizacji studenckich i kół naukowych. Celem imprezy jest przedstawienie oferty organizacji i kół studentom (głównie pierwszego roku) oraz pozyskanie nowych członków.
Redakcja gazety „B.e.s.t.” corocznie organizuje galę „The B.e.s.t.-ory”, na której w kilkunastu kategoriach wręczane są nagrody pracownikom Uniwersytetu Ekonomicznego, którzy zostali najwyżej ocenieni w głosowaniu przez studentów uczelni.
Kampus TV.
Kampus TV to organizacja studencka i zarazem pierwsza telewizja studencka działająca na Uniwersytecie Ekonomicznym we Wrocławiu.
Pomysł stworzenia telewizji narodził się w marcu 2007 roku, natomiast już w kwietniu podpisano statut organizacji. Obecnie telewizja zrzesza ponad 40 członków (stan na czerwiec 2008) pracujących nad tworzeniem reportaży oraz niezależnych produkcji filmowych. Odbiór programów nadawanych przez Kampus TV możliwy jest wyłącznie na Uniwersytecie Ekonomicznym we Wrocławiu oraz na stronie internetowej telewizji www.kampustv.pl
Programy realizowane przez Kampus TV:
W dorobku telewizji znajduje się niemalże 100 reportaży oraz poniższe produkcje filmowe:
Niezależne produkcje krótkometrażowe
Seriale
Koła naukowe.
Koła naukowe działające na uczelni:

</doc>
<doc id="1552218" url="https://pl.wikipedia.org/wiki?curid=1552218" title="Jakub III (król Majorki)">
Jakub III (król Majorki)

Jakub III z Majorki, hiszp. "Jaime III de Mallorca", katal. "Jaume III de Mallorca" (ur. 5 kwietnia 1315, zm. 25 października 1349) – król Majorki 1324-1344, hrabia Roussillon i Cerdanya, władca Montpellier.
Życiorys.
Urodzony w 1315 w Katanii na Sycylii, syn Ferdynanda i Izabeli de Sebran, bratanek króla Majorki Sancho I.
Ojciec Jakuba III przybył w 1313 na Sycylię, na dwór króla Fryderyka II, po powrocie z Achai, gdzie próbował bez powodzenia w imieniu sycylijskiego władcy przejąć dowództwo nad Kompanią Katalońską. Po powrocie na Sycylię zaaranżowano małżeństwo Ferdynanda z Majorki z Izabelą de Sebran, której matka Małgorzatą de Villehardouin rościła sobie prawa do Księstwa Achai. Po ślubie Ferdynand przyjął tytuł księcia Achai. Matka Jakuba zmarła krótko po jego urodzeniu, zaś ojciec zginął w lipcu 1316 podczas wyprawy do swego tytularnego księstwa. Po 1331 większość możnych Księstwa Achai uznała prawa Jakuba do władzy w księstwie, ale presja ze strony Filipa I księcia Tarentu, młodszego syna króla Neapolu Karola II Kulawego była zbyt duża i ostatecznie Filip przejął władzę w Achai, tym bardziej, że Jakub na wieść o śmierci swego stryja wrócił na Majorkę.
Stryj Jakuba, król Majorki Sancho I zmarł 4 sierpnia 1324. Mimo że Sancho I w 1319 został przez króla Aragonii Jakuba II Sprawiedliwego zmuszony do podpisania układu, na mocy którego królestwo Majorki miało w przypadku braku legalnego potomstwa zostać włączone bezpośrednio w skład królestwa Aragonii, to Sancho postanowił złamać traktat i przed śmiercią na swego następcę wyznaczył bratanka Jakuba. By usankcjonować swe panowanie w 1337 Jakub wydał tzw. "Leges palatinae", będącym zbiorem przepisów prawnych sytuujących pozycję monarchy w królestwie i organizującym zasady funkcjonowania centralnych urzędów królestwa. "Leges palatinae" zostało wydane w formie bogato ilustrowanego manuskryptu, przechowywanego obecnie w Belgijskiej Bibliotece Królewskiej.
Władcy Aragonii początkowo zaakceptowali objęcie tronu królestwa Majorki (które prócz Balearów składało się z hrabstwa Roussillon i Cerdanya oraz Montpellier) przez Jakuba III, zwłaszcza że nowy król Majorki złożył im hołdy lenne – w 1327 Jakubowi II Sprawiedliwemu, a w 1329 jego następcy Alfonsowi IV. Dodatkowo, w 1336 Jakub III poślubił córkę Alfonsa IV – Konstancję.
Jednakże syn i następca Alfonsa IV, Piotr IV (zwany Ceremonialnym, panował 1336-1387) postanowił prowadzić politykę ekspansji, co wiązało się z koniecznością zajęcia Balearów, będących ważnym ośrodkiem handlu w zachodniej części basenu Morza Śródziemnego. Piotr IV z poparciem papieża oskarżył Jakuba III o felonię i w 1342 zorganizował sfingowany proces. Wyrok wydany pod nieobecność Jakuba był dla niego druzgocący – został uznany za winnego złamania przysięgi lennej i pozbawiony wszelkich posiadłości. Takie orzeczenie dało Piotrowi IV prawny pretekst do najazdu na Królestwo Majorki. Aragońska inwazja miała miejsce w 1343, Jakub został pokonany w bitwie pod Santa Ponca, po czym rok później uciekł na kontynent, by następnie zaoferować Aragończykowi hrabstwa Roussillon i Cerdanya. Piotr IV, którego celem było podbicie wszystkich ziem królestwa Majorki, nie zgodził się z propozycją Jakuba, oferując mu jedynie pieniężne odszkodowanie za utracone ziemie. Wtenczas Jakub podjął nieudaną wyprawę na hrabstwo Cerdanya, gdzie poniósł kolejną klęskę. Zawiódłszy się na królu Francji, będącym tradycyjnym przeciwnikiem Aragonii, Jakub postanowił szukać innych sojuszników dla swej sprawy, z tego powodu wziął w 1346 udział w bitwie pod Crecy po stronie króla Anglii, jednak nic u niego nie wskórał i by zdobyć środki pieniężne na zorganizowanie kolejnej wyprawy sprzedał królowi Francji Filipowi VI prawa do Montpellier. Dysponując pieniędzmi Jakub przedsięwziął tragiczną w skutkach wyprawę na Majorkę. Miało to miejsce w 1349, po wylądowaniu na wyspie doszło 25 października pod Lluchmayor (Llucmajor) do bitwy oddziałów Jakuba z wojskami aragońskimi. Wojska Jakuba, źle zorganizowane i wyposażone, doznały całkowitej klęski, a sam Jakub zginął podczas bitwy.
Rodzina.
Pierwszą żoną Jakuba III była poślubiona w 1336 Konstancja (zm. 1346), córka króla Aragonii Alfonsa IV Łagodnego. Z tego małżeństwa pochodziły dzieci:
Z drugiego, zawartego w 1347, małżeństwa z Jolantą, wicehrabiną d’Omelas (zm. 1369) król miał tylko jedną córkę Esklaramundę, zmarłą w dzieciństwie.

</doc>
<doc id="1552221" url="https://pl.wikipedia.org/wiki?curid=1552221" title="Beetlejuice">
Beetlejuice



</doc>
<doc id="1552224" url="https://pl.wikipedia.org/wiki?curid=1552224" title="Mostek Scheringa">
Mostek Scheringa

Mostek Scheringa – wysokonapięciowy mostek prądu przemiennego składający się z czterech gałęzi podstawowych, w których podczas pomiarów występują równoważone spadki napięć, oraz gałęzi zerowej, niezbędnej do ustalenia położenia równowagi. Mostkiem Scheringa wyznacza się współczynnik strat oraz przenikalność elektryczną dielektryków.
Poszczególne gałęzie mostka można zapisać impedancjami zespolonymi:
Stan równowagi w mostku wystąpi wtedy, kiedy zostaną spełnione warunki:
Mostek Scheringa pomaga sprawdzić własności materiałów izolacyjnych, oceny prawidłowości technologii układów izolacyjnych, kontroli procesów starzenia się urządzeń wysokich napięć.

</doc>
<doc id="1552230" url="https://pl.wikipedia.org/wiki?curid=1552230" title="Maksymilian Judkiewicz">
Maksymilian Judkiewicz



</doc>
<doc id="1552233" url="https://pl.wikipedia.org/wiki?curid=1552233" title="Legia Warszawa w Pucharze Polski">
Legia Warszawa w Pucharze Polski

Legia we wszystkich swoich występach zdobyła dziewiętnaście Pucharów Polski, najwięcej ze wszystkich polskich klubów. W tabeli wszech czasów jest na pierwszym miejscu, przed Górnikiem Zabrze, który sześć razy zdobył trofeum. Wojskowi polegli w finale sześć razy, w tym jeden raz jako rezerwy klubu, wspomagane o graczy pierwszej ekipy, która odpadła wcześniej.

</doc>
<doc id="1552236" url="https://pl.wikipedia.org/wiki?curid=1552236" title="Isa Boletini">
Isa Boletini

Isa Boletini, właśc. Isa Shala (ur. 15 stycznia 1864 w Boletinie k. Mitrowicy, zm. 23 stycznia 1916 w Podgoricy) – albański działacz narodowy i organizator ruchu powstańczego w Kosowie.
Życiorys.
W 1878 przyłączył się do Ligi Prizreńskiej, mając zaledwie 14 lat. Wziął udział w bitwie pod Slivovą (22 kwietnia 1881) przeciwko osmańskiemu korpusowi ekspedycyjnemu Dervisha Pashy, skierowanemu do likwidacji Ligi.
W 1902 otrzymał stanowisko dowódcy gwardii albańskiej sułtana Abdülhamida II i tytuł beja. W czasie rewolucji młodoosmańskiej powrócił do Albanii i w listopadzie 1908 stanął na czele powstania albańskiego w Kosowie. Od 1910 prowadził działania partyzanckie przeciwko Turkom w rejonie Shtimje-Cëralevë. W 1912 był jednym z nielicznych przedstawicieli Kosowa, którzy dotarli do Wlory, gdzie ogłoszono albańską Deklarację Niepodległości. Razem z Ismailem Qemalem reprezentował rząd albański na konferencji w Londynie w 1913, która miała usankcjonować albańską niepodległość. Pozostał na terenie Albanii do chwili opuszczenia kraju przez księcia Wilhelma zu Wieda, a następnie powrócił do Kosowa.
W czasie I wojny światowej Boletini przyłączył się do albańskiego ruchu partyzanckiego (kaczaków), walczących przeciwko Serbii. Pod koniec 1915 przybył z oddziałem do Szkodry, gdzie przebywał w miejscowym hotelu z uwagi na pogorszenie stanu zdrowia. W styczniu 1916 w czasie próby rozbrojenia został zastrzelony wraz z synami Halilem i Seidem przez oddział żandarmerii czarnogórskiej, dowodzony przez Radomira Vešovicia. Zwłoki Boletiniego pochowano w Podgoricy, w 1998 zostały przeniesione do meczetu w Mitrovicy, gdzie poddano je oględzinom. Ostatecznie w 2015 pochowano je w grobowcu we wsi Boletin.
Pamięć.
W 1986 odsłonięto w Szkodrze 5-metrowy pomnik Isy Boletiniego, dłuta Shabana Haderiego. Pomnik Boletiniego stoi także w Kosowskiej Mitrowicy, tam też działa uniwersytet jego imienia (Universiteti i Mitrovicës "Isa Boletini"). Imię Boletiniego nosi gimnazjum w Kamzie, a także ulice w Prisztinie, Uroševacu i w Gnjilanem. W 2004 Ibrahim Rugova odznaczył go orderem "Bohatera Kosowa". 25 września 2004 doczesne szczątki Isy Boletiniego spoczęły na cmentarzu we wsi Boletin.

</doc>
<doc id="1552237" url="https://pl.wikipedia.org/wiki?curid=1552237" title="Martin Petrina">
Martin Petrina

Martin Petrina (ur. 9 sierpnia 1980 w Topolczanach) – słowacki hokeista.
Kariera.
Wychowanek klubu HC Topolczany. Od września 2011 do 2012 zawodnik szkockiego klubu Edinburgh Capitals występującego w rozgrywkach Elite Ice Hockey League. Następnie zawodnik macierzystego klubu HC Topoľčany. Od sierpnia 2013 zawodnik klubu HK Dukla Michalovce.

</doc>
<doc id="1552238" url="https://pl.wikipedia.org/wiki?curid=1552238" title="Martin Miklik">
Martin Miklik



</doc>
<doc id="1552239" url="https://pl.wikipedia.org/wiki?curid=1552239" title="Max Merkel">
Max Merkel



</doc>
<doc id="1552244" url="https://pl.wikipedia.org/wiki?curid=1552244" title="Jan Kaja (artysta)">
Jan Kaja (artysta)

Jan Kaja (ur. w 1957 w Bydgoszczy) – polski malarz, grafik, fotograf.
Życiorys.
W 1977 roku ukończył PLSP w Bydgoszczy. W latach 1987–1992 studiował teologię w Prymasowskim Instytucie Kultury Chrześcijańskiej w Bydgoszczy. Absolutorium uzyskał w 1993 roku.
Twórczość.
Od 1979 roku – wspólnie z Jackiem Solińskim – prowadzi Galerię Autorską. Na początku lat 80. realizował projekty konceptualne (plakaty-odezwy). Zajmuje się malarstwem, rysunkiem, fotografią oraz działalnością wydawniczą. Jest autorem kilkudziesięciu wystaw indywidualnych. Uczestniczył w wielu wystawach zbiorowych.
Razem z Jackiem Solińskim prowadzi wydawnictwo Galerii Autorskiej. Nakładem tej oficyny ukazało się ponad 150 publikacji (katalogów do wystaw, unikatowych książek autorskich, tekstów krytycznych, esejów, tomików poezji, prozy, książek filozoficznych i albumów monograficznych). Dokumentacja działalności Galerii Autorskiej i dokonania jej twórców eksponowane były w różnych ośrodkach kraju, m.in. w Bydgoszczy, Lublinie, Warszawie, Krakowie, Gdańsku, Sopocie, Toruniu, Wrocławiu, Łodzi, oraz za granicą w: Rzymie, Paryżu, Tokio, Edynburgu (trzykrotnie: 2015,2016,2017), Pradze, Beroun i Krakovcu.
Wyróżnienia i nagrody.
Otrzymał m.in. Stypendium Ministerstwa Kultury i Sztuki (1990), Stypendium Artystyczne Prezydenta Miasta Bydgoszczy (1998), Nagrodę Kogi Gdańskiej (1984), Nagrodę Faktów (1988), Nagroda na Biennale Sztuki Sakralnej w Katowicach (1993), Medal za Twórczy Wkład w Kulturę Chrześcijańską (2002), Medal Prezydenta Miasta za szczególne zasługi dla Bydgoszczy (2004), Bydgoską Nagrodę Strzała Łuczniczki za wydanie Książki Roku (2005, 2007 i 2009) oraz Nagrodę Ryszarda Milczewskiego-Bruno Gaśnica terenowa (2007). W 2015 roku J. Kaja został odznaczony honorową odznaką „Zasłużony dla Kultury Polskiej", w 2018 roku Medalem 100-lecia Odzyskania Niepodległości, w 2019 roku otrzymał Brązowy Medal „Zasłużony Kulturze Gloria Artis”, w 2021 roku nagrodę „Honorowy Świadek Koronny Polskiej Kultury” .

</doc>
<doc id="1552246" url="https://pl.wikipedia.org/wiki?curid=1552246" title="Bilet Edmondsona">
Bilet Edmondsona

Bilet Edmondsona (popularnie nazywany biletem kartonikowym) – prostokątny kartonik wielkości około 30 × 50–60 mm, zadrukowany i opatrzony numerem, często z otworem w środku, będący dowodem uiszczenia opłaty na przejazd. Od momentu wynalezienia i wprowadzenia w 1839 roku przez blisko 150 lat był podstawowym typem biletu wykorzystywanego przez wiele zarządów kolei na całym świecie.
Na awersie biletu znajdowały się zwykle:
Natomiast na rewersie biletu najczęściej znajdowały się:
Bilety były drukowane na kartonikach, których kolory przekazywały dodatkowe informacje – przykładowo bilety wydawane przez PKP w latach międzywojennych były drukowane na kartonikach koloru:
natomiast pionowa czerwona kreska oznaczała bilet na pociąg pospieszny. Przyjęty był również zwyczaj przecinania na pół biletu wydawanego według taryfy ulgowej.
Po wojnie bilety drukowano na szarym kartonie w różnych odcieniach, choć zdarzały się też zielone, różowe, białe. W pewnym okresie bilety „tam i na powrót” były białe z szaro-fioletowymi dwoma pionowymi pasami na brzegach awersu.
W tej samej formie były wydawane bilety dodatkowe – np. miejscówki, dopłaty (do wyższej klasy pociągu / wagonu), bilety na przewóz bagażu i bilety peronowe.
Sprzedawane przez kasjera biletowego bilety najczęściej były drukowane w drukarni i przechowane w określonym porządku w ternionie znajdującym się w kasie, a przed wydaniem umieszczano przy pomocy kompostera, stempla (datownika) lub odręcznie datę wydania. Zaznaczono (zazwyczaj długopisem) właściwą stację docelową (gdy było kilka), a na biletach na krótkie dystanse wpisywano godzinę wyjazdu lub zakreślano odpowiednie pole strefy czasowej. Regułą było ręczne wpisywaniu numeru miejsca na miejscówce.
Stosowano też inne rozwiązania:
W przypadku gdy w kasie nie było biletu dla żądanej relacji, kasjer wypisywał bilet blankietowy.
Bilety kartonikowe i całe towarzyszące im wyposażenie zostało wycofane przez większość zarządów kolei w latach 80./90. XX wieku i zastąpione drukiem w drukarkach. Obecnie bilety Edmondsona można spotkać m.in. na szwajcarskiej kolei RhB. Jedną z ostatnich stacji PKP, na której wydawano bilety kartonikowe była Lipowa Tucholska (linia Maksymilianowo - Gdynia), gdzie można je było kupić do sierpnia 2002. Obecnie w Polsce bilety Edmondsona, zgodne z historycznym wzorem, można spotkać na co dzień jedynie na muzealnej Kolei Wąskotorowej Rogów – Rawa – Biała, gdzie są normalnie obowiązującym typem biletu na przejazd pociągami rozkładowymi. Bilety Edmondsona są także wydawane okazjonalnie podczas imprez kolejowych organizowanych przez miłośników kolei.
Historia.
Nazwa wywodzi się od wynalazcy – angielskiego urzędnika kolejowego Thomasa Edmondsona (1792–1851).
W 1836 roku Edmondson zatrudnił się jako zawiadowca stacji w Milton (obecnie Brampton) na kolei Newcastle – Carlisle. Ponieważ podlegali mu m.in. kasjerzy biletowi szybko zauważył, że sposób wystawiania biletów – wypisywanych ręcznie jest męczący, nieefektywny, podatny na błędy i oszustwa oraz trudno jest kontrolować wpływy z kasy.
Istotą pomysłu Edmondsona było używanie wydrukowanych wcześniej biletów kartonikowych opatrzonych numerem seryjnym. Numery te umożliwiały łatwą kontrolę na koniec dnia liczby sprzedanych biletów i rozliczenie utargu kasjera.
Ponieważ kolej Newcastle – Carlisle sceptycznie podeszła do inicjatyw Edmondsona, wynalazca przekonał do swojej koncepcji zarząd linii Manchester – Leeds, który zatrudnił go na stanowisku głównego księgowego. W 1839 roku system biletów Edmondsona został wdrożony we wszystkich kasach na całej linii. Ponieważ wielu kontrolerów było analfabetami, Edmondson wprowadził drukowanie różnych wzorów na kartonikach. Dwa lata po wprowadzeniu swojego systemu Edmondson wypowiedział pracę na kolejach i otworzył w Machesterze własną firmę, pod marką syna – John B. Edmondson, drukującą bilety i dodatkowe wyposażenie do ich sprzedaży.

</doc>
<doc id="1552247" url="https://pl.wikipedia.org/wiki?curid=1552247" title="Rory Gallagher (album)">
Rory Gallagher (album)

Rory Gallagher – debiutancki solowy album Rory’ego Gallaghera, wydany w 1971 roku po rozwiązaniu grupy Taste.
W 2000 roku płyta doczekała się zremasterowanej edycji, do której dołączone zostały dwa dodatkowe utwory: „Gypsy Woman” Muddy'ego Watersa i „It Takes Time” Otisa Rusha.

</doc>
<doc id="1552257" url="https://pl.wikipedia.org/wiki?curid=1552257" title="Myszkin">
Myszkin

Myszkin (ros. "Мышкин") - miasto (1777-1927 i 1991) w Środkowej części Rosji, w obwodzie jarosławskim.
Miasto położone na lewym brzegu Wołgi, naprzeciwko rzeki Juchot'.
Historia.
Myszkin był wspominany w XV wieku jako wieś (później słoboda). Pod koniec XV - połowie XVI w. należał do książąt Uszatych. W drugiej połowie XVI wieku został częścią księstwa juchockiego. W 1777 r. Myszkin otrzymał prawa miejskie. W XIX wieku miasto było znaczącym centrum hurtowym: masła, jajek, chleba i tkanin, przywożonych z Petersburga.
W 1927 roku miastu zostały odebrane prawa miejskie, które przywrócono mu w 1991 r.
Uważa się, że nazwa miasta pochodzi od myszy. Według legendy, pewien książę odpoczywający na brzegu rzeki Wołgi obudził się, ponieważ przed jego twarzą przebiegła mysz. Początkowo był zły, ale potem zorientował się, że mysz uratowała go przed podpełzającym wężem.
Inne.
Myszkin to także nazwisko tytułowego "Idioty", księcia Lwa Nikołajewicza z powieści Fiodora Dostojewskiego.

</doc>
<doc id="1552258" url="https://pl.wikipedia.org/wiki?curid=1552258" title="Wiktar Karaczun">
Wiktar Karaczun

Wiktar Karaczun, biał. Віктар Карачун, ros. Виктор Карачун – Wiktor Karaczun (ur. 12 sierpnia 1968 w Mińsku, zm. 11 sierpnia 2004 w Heilbronn) – białoruski hokeista, reprezentant Białorusi, olimpijczyk.
Jego syn Alaksandr (ur. 1995) także został hokeistą.
Kariera.
Przez osiem sezonów grał w Dynamie Mińsk. W 1993 występował krótkotrwale w polskim klubie Podhale Nowy Targ, następnie w Gdańsku (wraz z nim pierwotnie zostali sprowadzeni jego rodacy, Aleksandr Aleksiejew i Andrej Rasolka).
Wiktar Karaczun w reprezentacji Białorusi rozegrał 61 spotkań i strzelił 18 goli. Wraz z reprezentacją wystąpił na turniejach zimowych igrzysk olimpijskich w 1998 w Nagano, 2002 w Salt Lake City oraz mistrzostw świata w 1998, 1999, 2000, 2001, 2002.

</doc>
<doc id="1552259" url="https://pl.wikipedia.org/wiki?curid=1552259" title="Viktor Karachun">
Viktor Karachun



</doc>
<doc id="1552262" url="https://pl.wikipedia.org/wiki?curid=1552262" title="Złoty Glob dla najlepszego aktora w filmie komediowym lub musicalu">
Złoty Glob dla najlepszego aktora w filmie komediowym lub musicalu

Złote Globy dla najlepszego aktora w komedii lub musicalu jest to kategoria Złotych Globów, przyznawana od 1951 roku jako przez Hollywoodzkie Stowarzyszenie Prasy Zagranicznej. Powstała wskutek podziału nagrody za główną rolę męską na dramat oraz komedię/musical.
Laureaci są zaznaczeni pogrubionym drukiem. Obok nich podane są role, za jaką otrzymali nagrodę.
Lata 50..
1950: Fred Astaire – "Trzy krótkie słowa" jako Bert Kalmar
nominacje:
1951: Danny Kaye – "On the Riviera" jako Jack Martin/Henri Duran
nominacje:
1952: Donald O’Connor – "Deszczowa piosenka" jako Cosmo Brown
nominacje:
1953: David Niven – "The Moon is Blue" jako David Slater
1954: James Mason – "Narodziny gwiazdy" jako Norman Maine
1955: Tom Ewell – "Słomiany wdowiec" jako Richard Sherman
1956: Cantinflas – "W 80 dni dookoła świata" jako Passepartout
nominacje:
1957: Frank Sinatra – "Kumpel Joey" jako Joey Evans
nominacje:
1958: Danny Kaye – "Jakubowski i pułkownik" jako Samuel L. Jacobowsky
nominacje:
1959: Jack Lemmon – "Pół żartem, pół serio" jako Jerry/"Daphne”
nominacje:
Lata 60..
1960: Jack Lemmon – "Garsoniera" jako C.C. „Bud” Baxter
nominacje:
1961: Glenn Ford – "Arystokracja podziemi" jako Dave „the Dude” Conway
nominacje:
1962: Marcello Mastroianni – "Rozwód po włosku" jako Ferdinando Cefalù
nominacje:
1963: Alberto Sordi – "Szatan" jako Amedeo Ferretti
nominacje:
1964: Rex Harrison – "My Fair Lady" jako Henry Higgins
nominacje:
1965: Lee Marvin – "Kasia Ballou" jako Kid Shelleen/Tim Strawn
nominacje:
1966: Alan Arkin – "Rosjanie nadchodzą" jako porucznik Rozanow
nominacje:
1967: Richard Harris – "Camelot" jako król Artur
nominacje:
1968: Ron Moody – "Oliver!" jako Fagin
nominacje:
1969: Peter O’Toole – "Do widzenia, panie Chips" jako Arthur Chipping
nominacje:
Lata 70..
1970: Albert Finney – "Opowieść wigilijna" jako Ebenezer Scrooge
nominacje:
1971: Topol – "Skrzypek na dachu" jako Tewie Mleczarz
nominacje:
1972: Jack Lemmon – "Avanti!" jako Wendell Armbruster Jr
nominacje:
1973: George Segal – "Miłość w godzinach nadliczbowych" jako Steve Blackburn
nominacje:
1974: Art Carney – "Harry i Tonto" jako Harry
nominacje:
1975: Walter Matthau – "Promienni chłopcy" jako Clark
nominacje:
1976: Kris Kristofferson – "Narodziny gwiazdy" jako John Norman Howard
nominacje:
1977: Richard Dreyfuss – "Dziewczyna na pożegnanie" jako Elliott Garfield
nominacje:
1978: Warren Beatty – "Niebiosa mogą zaczekać" jako Joe Pendleton
nominacje:
1979: Peter Sellers – "Wystarczy być" jako Chance Ogrodnik
nominacje:
Lata 80..
1980: Ray Sharkey – "The Idolmaker" jako Vincent Vacari
nominacje:
1981: Dudley Moore – "Artur" jako Arthur Bach
nominacje:
1982: Dustin Hoffman – "Tootsie" jako Michael Dorsey/Dorothy Michaels
nominacje:
1983: Michael Caine – "Edukacja Rity" jako dr Frank Bryant
nominacje:
1984: Dudley Moore – "Micky i Maude" jako Rob Salinger
nominacje:
1985: Jack Nicholson – "Honor Prizzich" jako Charlie Partana
nominacje:
1986: Paul Hogan – "Krokodyl Dundee" jako Krokodyl Dundee
nominacje:
1987: Robin Williams – "Good Morning, Vietnam" jako Adrian Cronauer
nominacje:
1988: Tom Hanks – "Duży" jako Josh Baskin
nominacje:
1989: Morgan Freeman – "Wożąc panią Daisy" jako Hoke Colburn
nominacje:
Lata 90..
1990: Gérard Depardieu – "Zielona karta" jako George Faure
nominacje:
1991: Robin Williams – "Fisher King" jako Parry
nominacje:
1992: Tim Robbins – "Gracz" jako Griffin Mill
nominacje:
1993: Robin Williams – "Pani Doubtfire" jako Daniel Hillard/Euphegenia Doubtfire
nominacje:
1994: Hugh Grant – "Cztery wesela i pogrzeb" jako Charles
nominacje:
1995: John Travolta – "Dorwać małego" jako Chili Palmer
nominacje:
1996: Tom Cruise – "Jerry Maguire" jako Jerry Maguire
nominacje:
1997: Jack Nicholson – "Lepiej być nie może" jako Melvin Udall
nominacje:
1998: Michael Caine – "O mały głos" jako Ray Say
nominacje:
1999: Jim Carrey – "Człowiek z księżyca" jako Andy Kaufman
nominacje:
2000–2009.
2000: George Clooney – "Bracie, gdzie jesteś?" jako Everett
nominacje:
2001: Gene Hackman – "Genialny klan" jako Royal Tenenbaum
nominacje:
2002: Richard Gere – "Chicago" jako Billy Flynn
nominacje:
2003: Bill Murray – "Między słowami" jako Bob Harris
nominacje:
2004: Jamie Foxx – "Ray" jako Ray Charles
nominacje:
2005: Joaquin Phoenix – "Spacer po linie" jako Johnny Cash
nominacje:
2006: Sacha Baron Cohen – ' jako Borat
nominacje:
2007: Johnny Depp – ' jako Sweeney Todd
nominacje:
2008: Colin Farrell – "Najpierw strzelaj, potem zwiedzaj" jako Ray
nominacje:
2009: Robert Downey Jr. – "Sherlock Holmes" jako Sherlock Holmes
nominacje:
2010–2019.
2010: Paul Giamatti – "Świat według Barneya" jako Barney Panofsky
nominacje:
2011: Jean Dujardin – "Artysta" jako George Valentin
nominacje:
2012: Hugh Jackman – "Les Misérables. Nędznicy" jako Jean Valjean
nominacje:
2013: Leonardo DiCaprio – "Wilk z Wall Street" jako Jordan Belfort
nominacje:
2014: Michael Keaton – "Birdman" jako Riggan Thomson
nominacje:
2015: Matt Damon – "Marsjanin" jako Mark Watney
nominacje:
2016: Ryan Gosling – "La La Land" jako Sebastian Wilder
nominacje:
2017: James Franco – "Disaster Artist" jako Tommy Wiseau
nominacje:
2018: Christian Bale – "Vice" jako Dick Cheney
nominacje:
2019: Taron Egerton – "Rocketman" jako Elton John
nominacje:
2020–2029.
2020: Sacha Baron Cohen – "Kolejny film o Boracie" jako Borat Sagdiyev
nominacje:
2021: Andrew Garfield – Tic, tic...boom! jako Jonathan Larson
nominacje:

</doc>
<doc id="1552264" url="https://pl.wikipedia.org/wiki?curid=1552264" title="Pociąg pośpieszny">
Pociąg pośpieszny



</doc>
<doc id="1552265" url="https://pl.wikipedia.org/wiki?curid=1552265" title="Ashley Dukes">
Ashley Dukes

Ashley Dukes (ur. 29 maja 1885 w Bridgwater, zm. 4 maja 1959 w Londynie) – angielski dramatopisarz i krytyk teatralny. Założyciel londyńskiego Mercury Theatre, w którym wystawiał m.in. sztuki T.S. Eliota (pierwsze londyńskie przedstawienie "Morderstwa w katedrze"), Christophera Frya czy Ronalda Duncana, czyniąc go ważnym miejscem kulturalnym międzywojennego Londynu. Autor wielu sztuk, granych na West Endzie i Broadwayu. Mąż Marie Rambert.

</doc>
<doc id="1552266" url="https://pl.wikipedia.org/wiki?curid=1552266" title="Jan Hieronim Kryszpin-Kirszensztein">
Jan Hieronim Kryszpin-Kirszensztein

Jan Hieronim Kryszpin-Kirszensztein herbu Kryszpin (ur. ok. 1654, zm. 1708) – biskup rzymskokatolicki.
Życiorys.
Biskup żmudzki od 19 września 1695.
Sufragan wileński i biskup tytularny Salona w Graecia lub Hellade Prima w latach 1694–1695, duchowny referendarz wielki litewski w 1687 roku, kanonik i kustosz wileński.
Był elektorem Augusta II Mocnego z Księstwa Żmudzkiego w 1697 roku, podpisał jego "pacta conventa". W styczniu 1702 roku podpisał akt pacyfikacji Wielkiego Księstwa Litewskiego.
Z jego inicjatywy bernardyni prowincji litewskiej objęli w 1701 r. parafię pw. św. Jana Chrzciciela w Datnowie, obsługiwaną dotychczas przez duchowieństwo diecezjalne.

</doc>
<doc id="1552267" url="https://pl.wikipedia.org/wiki?curid=1552267" title="Martin Roth">
Martin Roth



</doc>
<doc id="1552270" url="https://pl.wikipedia.org/wiki?curid=1552270" title="Bilet kartonikowy">
Bilet kartonikowy



</doc>
<doc id="1552275" url="https://pl.wikipedia.org/wiki?curid=1552275" title="Equisetetum fluviatilis">
Equisetetum fluviatilis



</doc>
<doc id="1552276" url="https://pl.wikipedia.org/wiki?curid=1552276" title="Landwasserviadukt">
Landwasserviadukt



</doc>
<doc id="1552277" url="https://pl.wikipedia.org/wiki?curid=1552277" title="Lubim">
Lubim

Lubim (ros. Любим) – miasto w środkowej części Rosji, w obwodzie jarosławskim.
Miasto usytuowane u zbiegu rzek Uczi i Obnoru (dopływ Kostromy).
Znana od 1538 r. nazwa miasta pochodzi od rosyjskiego imienia Lubim, bardzo popularnego w XV-XVI wieku. W 1777 otrzymał prawa miejskie. Na początku XX wieku żyło tutaj 3000 mieszkańców, działy 2 szpitale, 2 biblioteki, 4 szkoły i bank.
W mieście działają: dworzec kolejowy, przedsiębiorstwa gospodarki leśnej, przemysł lokalny i fabryka sera.

</doc>
<doc id="1552278" url="https://pl.wikipedia.org/wiki?curid=1552278" title="Długoszyj piłkowany">
Długoszyj piłkowany

Długoszyj piłkowany ("Tayloria serrata" (Hedw.) Bruch &amp; Schimp.) – gatunek mchu należący do rodziny podsadnikowatych ("Splachnaceae" Grev. &amp; Arn.). W Polsce rzadki, objęty ochroną.
Rozmieszczenie geograficzne.
Najczęściej występujący gatunek z rodzaju "Tayloria". Występuje głównie w Europie, najbardziej pospolity jest w całej Fennoskandii i w Alpach (do wys. 2600 m n.p.m.). Poza Europą gatunek stwierdzano w Ameryce Północnej (m.in. we wschodniej Kanadzie), w Azji (bardzo rzadko) oraz w Afryce (w wysokich położeniach górskich – na Ruwenzori rośnie na wys. 3500 m n.p.m. – jest to najwyżej położone stanowisko "T.serrata"). W Polsce jest rzadkim gatunkiem górskim (Sudety, Karpaty Zachodnie). W Tatrach gatunek był stwierdzany na wysokości od 830 do 1890 m n.p.m. Poza górami rośnie w kilku reliktowych miejscach na niżu (Polska Środkowa i Północna).
Ekologia.
Rośnie w miejscach wilgotnych i zacienionych, na podłożu organicznym pochodzenia zwierzęcego (miejsca przesiąknięte odchodami przeżuwaczy) oraz na rozkładających się roślinach (niekiedy na humusie) i na gnijących pniakach.
Ochrona.
W latach 2004–2014 roślina objęta w Polsce ochroną ścisłą, od 2014 r. znajduje się pod ochroną częściową.

</doc>
<doc id="1552279" url="https://pl.wikipedia.org/wiki?curid=1552279" title="Park Narodowy Stora Sjöfallet">
Park Narodowy Stora Sjöfallet

Park Narodowy Stora Sjöfallet (szw. "Stora Sjöfallets nationalpark") – park narodowy w Szwecji, położony na terenie gminy Gällivare w regionie Norrbotten. Został utworzony w 1909 w celu ochrony alpejskiego krajobrazu północnej części Gór Skandynawskich. W 1996 wraz z położonymi w pobliżu parkami narodowymi Sarek, Muddus i Padjelanta trafił na listę światowego dziedzictwa UNESCO jako obszar Laponia.
Znaczna część Parku Narodowego Stora Sjöfallet jest zdominowana przez masyw Akka znany jako "Królowa Laponii". 
Do głównych atrakcji parku należą szczyty i lodowce masywu Akka, szczyt Kallaktjåkkå, las sosnowy w rejonie Vietas, dolina Teusadalen i szczelina Ahutjukårså.
Ze względu na wysokość masywu Akka, daje się na nim zaobserwować piętrowość roślinności. Najniżej położone tereny porasta w wielu miejscach pierwotny bór świerkowy. Wyższe piętra to górski las brzozowy, pola skalne oraz nagie skały.
Na teren parku prowadzi droga dojazdowa. W rejonie Vietas istnieje ośrodek turystyczny, gdzie znajduje się kilka chat dla turystów. Przez północną część parku przebiega szlak turystyczny Kungsleden. W południowej części parku nie wytyczono żadnych szlaków.
Jedna z największych atrakcji na terenie parku - wodospad Stora Sjöfallet jest obecnie dość ubogi w wodę. Na terenie parku wybudowano elektrownię wodną, która zmniejszyła przepływ wody przez wodospad. Dodatkowo podzielono jezioro Akkajaure na dwie części, w celu ułatwienia budowy hydroelektrowni.

</doc>
<doc id="1552287" url="https://pl.wikipedia.org/wiki?curid=1552287" title="Andrzej Heinrich">
Andrzej Heinrich



</doc>
<doc id="1552288" url="https://pl.wikipedia.org/wiki?curid=1552288" title="Daniłow">
Daniłow

Daniłow (ros. "Данилов") – miasto (od 1777) w środkowej części Rosji, w obwodzie jarosławskim.
W mieście znajduje się stacji przesyłowa prądu stałego (3 kV) i zmiennego (27,5 kV).
Położony w centrum Wzniesień Daniłowskich, przy rzece Pelenda. Odległość od Jarosławia wynosi 69 km.
Historia.
Założona w połowie XIII wieku jako wieś Daniłowskoje przez księcia moskiewskiego Daniela Aleksandrowicza, najmłodszego syna Aleksandra Newskiego. Po raz pierwszy wspomniana w 1592 jako Daniłowskaja słoboda. Nazwa ta była często używane w następnych czasie.
Gospodarka.
Przemysł: obróbka drewna, piekarnie, fermy drobiu, szwalnie.

</doc>
<doc id="1552290" url="https://pl.wikipedia.org/wiki?curid=1552290" title="Wilhelmine Wittka">
Wilhelmine Wittka



</doc>
<doc id="1552294" url="https://pl.wikipedia.org/wiki?curid=1552294" title="Pierwotna czarna dziura">
Pierwotna czarna dziura

Pierwotna czarna dziura (ang. "primordial black hole", PBH) – hipotetyczny typ czarnych dziur, który mógł powstać tuż po Wielkim Wybuchu, w odróżnieniu od normalnych czarnych dziur nie powstały one w procesie zapadania grawitacyjnego, ale bezpośrednio z niezwykle gęstej materii powstałej po Wielkim Wybuchu, a jeszcze obecnej w pierwszej fazie ekspansji Wszechświata.
W zależności od przyjętego scenariusza powstawania pierwotnych czarnych dziur mogą one mieć masę maksymalną wynoszącą do 100 tys. mas Słońca, a ponieważ nie powstały w wyniku kolapsu grawitacyjnego, masa minimalna stabilnych pierwotnych czarnych dziur może być znacznie mniejsza od minimalnej masy zwykłych czarnych dziur i wynosić znacznie mniej niż masa Słońca, możliwe było także powstanie jeszcze mniej masywnych czarnych dziur, ale zostałyby one bardzo szybko zniszczone z powodu oddziaływań kwantowych.
Dotychczas nie odkryto jeszcze żadnych dowodów na powstanie czy istnienie PBH. W 1974 Stephen Hawking wysunął hipotezę, że obiekty tego typu mogą istnieć w halo Drogi Mlecznej i ich istnienie może być potwierdzone poprzez wykrycie emitowanego przez nie promieniowania Hawkinga. Szukanie śladów PBH jest jedną z misji satelity GLAST. Jeżeli jednak teoretycznie przewidywane promieniowanie Hawkinga w rzeczywistości nie istnieje, wykrycie PBH może być zadaniem niezwykle trudnym z powodu bardzo małej masy i rozmiarów tych obiektów. Hipoteza, że mikroskopowe PBH mogą nawet praktycznie niezauważone przelatywać przez Ziemię, jest krytykowana opiniami, zgodnie z którymi PBH poruszając się z prędkością ponaddźwiękową w atmosferze Ziemi wywoływałyby falę uderzeniową i dźwięk.

</doc>
<doc id="1552296" url="https://pl.wikipedia.org/wiki?curid=1552296" title="Tayloria serrata">
Tayloria serrata



</doc>
<doc id="1552300" url="https://pl.wikipedia.org/wiki?curid=1552300" title="Herb Lubima">
Herb Lubima

Herb Lubima ustanowiony został 20 czerwca 1778 r. Oficjalnie opisuje się go tak: Herb przedstawia tarczę herbową podzieloną na dwie części: Jedną zieloną podzieloną dodatkowo czarną linią na kilka mniejszych kawałków i drugą część srebrną natomiast pośrodku znajduje się rysunek niedźwiedzia, który symbolizuje fakt, że to miasto podlega namiestnictwu jarosławskiemu. Autorem herbu jest adiunkt heraldyki von Enden. 

</doc>
<doc id="1552305" url="https://pl.wikipedia.org/wiki?curid=1552305" title="1912 w muzyce">
1912 w muzyce



</doc>
<doc id="1552311" url="https://pl.wikipedia.org/wiki?curid=1552311" title="Winter in America">
Winter in America

Winter in America – trzeci album studyjny Gila Scott-Herona i Briana Jacksona, wydany w Stanach Zjednoczonych przez wytwórnię płytową Strata-East Records w maju 1974 roku.

</doc>
<doc id="1552312" url="https://pl.wikipedia.org/wiki?curid=1552312" title="Stefan Kalinowski (prawnik)">
Stefan Kalinowski (prawnik)

Stefan Kalinowski (ur. 7 grudnia 1913 w Warszawie, zm. 12 lutego 1996 w Legionowie) – polski prawnik, profesor postępowania karnego.
Życiorys.
Ukończył Gimnazjum im. Adama Mickiewicza w Warszawie w 1932, a następnie studia na Wydziale Prawa Uniwersytetu Warszawskiego w 1936. Po ukończeniu studiów odbywał aplikację sądową i prokuratorską, kontynuowaną w czasie okupacji. Uczestniczył wówczas w tajnym nauczaniu.
W latach 1945–1955 pracował w Ministerstwie Sprawiedliwości (w Departamencie Ustawodawczym). Jednocześnie był prokuratorem, a potem sędzią Sądu Okręgowego (Wojewódzkiego) w Warszawie (1945–1950) oraz Sądu Apelacyjnego w Warszawie (1950–1953). Od 1953 do 1955 był sędzią delegowanym do Sądu Najwyższego, od 1955 do 1957 zastępcą dyrektora Biura Orzecznictwa SN, a w latach 1957–1962 – sędzią Sądu Najwyższego.
Równolegle rozwijała się jego kariera akademicka. W 1949 uzyskał stopień doktora nauk prawnych po obronie rozprawy "Przestępstwo nadużycia zaufania" (promotorem był Stanisław Śliwiński). W latach 1950–1953 był zastępcą profesora w katedrze Postępowania Karnego i kierownikiem Zespołu Katedr Prawa Karnego na Wydziale Prawa Uniwersytetu Mikołaja Kopernika w Toruniu. W 1954 uzyskał habilitację na Wydziale Prawa Uniwersytetu Warszawskiego za pracę "Rewizja nadzwyczajna – nadzwyczajny środek odwoławczy czy środek nadzoru". W 1960 został profesorem nadzwyczajnym i kierownikiem Katedry postępowania Karnego na UW, a w 1969 uzyskał tytuł profesora zwyczajnego. Był prodziekanem Wydziału Prawa UW w latach 1956–1957 oraz 1965–1968. Wypromował 11 doktorów prawa.
Należał do Stronnictwa Demokratycznego. Od 1963 do 1968 był wiceprzewodniczącym Komitetu Uczelnianego na UW, od 1967 do 1973 wchodził w skład prezydium Komitetu Stołecznego, a od 1973 do 1976 pełnił funkcję członka Centralnego Komitetu SD.

</doc>
<doc id="1552314" url="https://pl.wikipedia.org/wiki?curid=1552314" title="Matching Mole (album)">
Matching Mole (album)

Matching Mole – pierwszy studyjny album grupy Matching Mole nagrany w grudniu 1971, styczniu 1972 i wydany w kwietniu tego samego roku.
Historia i charakter albumu.
Około września 1971 r. Robert Wyatt opuścił Soft Machine z powodu zmiany stylu grupy z psychodelicznego rocka i jazz rocka na styl czysto jazzowy, całkowicie instrumentalny. Grał wtedy także w takich zespołach jak Centipede i Symbiosis, ale pragnął mieć swoją grupę, z którą mógłby wykonywać "proste piosenki".
W październiku 1971 r. z muzykami, którzy dzielili jego idee muzyczne, założył zespół Matching Mole. Nazwa była żartem językowym, przybliżonym oddaniem francuskiego "machine molle" czyli "soft machine". Początkowym zamiarem Wyatta było nagranie solowego albumu i muzycy, których zgromadził, mieli być tylko grupą studyjną bez nazwy. Jednak firma CBS wolała aby nowa płyta była firmowana przez zespół, a nie solowego, byłego muzyka Soft Machine.
Gdy zespół przystąpił do nagrywania albumu nie miał żadnych pieniędzy ani odpowiedniego sprzętu. Sesje nagraniowe odbywały się w nieczynnym studiu CBS, tak zimnym, że Dave Sinclair musiał grać w rękawiczkach. Przez cały okres nagrywania płyty zespół trapiony był przez awarie sprzętu nagłaśniającego, sprzętu nagrywającego i instrumentów.
W lutym odbyły się sesje miksujące nagrania i 14 kwietnia 1972 r. album został wydany.
Nagrania mają charakter bardzo różnorodny, od sentymentalnego otwierającego album "O Caroline", poprzez kompozycje wykorzystujące manipulowanie taśmami, aż do czystego jazz rocka.
Tuż po zakończeniu sesji nagraniowych zespół nagrał (17 stycznia) w Playhouse Theatre dwa utwory "Part of the Dance" i "Instant Kitten" dla programu BBC "Top Gear", które zostały wyemitowane 25 stycznia.
19 lutego grupa wyruszyła na krótkie tournée po Holandii i Belgii.

</doc>
<doc id="1552316" url="https://pl.wikipedia.org/wiki?curid=1552316" title="Mayumi Iizuka">
Mayumi Iizuka

 – aktorka i piosenkarka japońska.
Iizuka dorastała na Tajwanie i w Jokohamie. Jako seiyū zasłynęła rolą Misty (jap. カスミ "Kasumi") w anime "Pokémon". Jest również piosenkarką j-pop.

</doc>
<doc id="1552317" url="https://pl.wikipedia.org/wiki?curid=1552317" title="Obwodnica Włocławka">
Obwodnica Włocławka

Obwodnica Włocławka – jedna z niedokończonych włocławskich inwestycji drogowych. Wobec kilku dekad opóźnień w realizacji przedsięwzięcie po dostosowaniu do współczesnych realiów miało być kontynuowane jako droga „międzyosiedlowa” (średnicowa), jednak na skutek protestów mieszkańców dzielnic Południe i Zazamcze plany te nie powiodły się.
Odcinki starego, nieobowiązującego, projektu obwodnicy (projekt z lat 1963-2007): aleja Kazimierza Wielkiego (wybudowana na początku lat osiemdziesiątych), aleja Królowej Jadwigi (oddana do użytku w 2005 r.), okolice ul. Broniewskiego (odc. projekt. „1K-GP”), Dziewińskiej (odc. projekt. „2K-GP”), Dąbrowskiego (odc. projekt. „3K-GP”), Borowskiej i Obwodowej (odc. projekt. „4K-GP”), las – między stadionem Przylesie a osiedlem Zazamcze Przylesie (odc. projekt. „5K-GP”), las – między kościołem św. Józefa a Stacją Uzdatniania Wody Zazamcze, połączenie z ul. Toruńską (tj. drogą krajową nr 91) w okolicy ul. Żwirowej (odc. projekt. „6K-GP”).
Do starego projektu przebiegiem nawiązuje ulica Obwodowa, nie jest jednak drogą ruchu przyspieszonego i posiada tylko jedną jezdnię (dwukierunkową). W pewnym stopniu nawiązaniem do starego projektu jest również aktualnie projektowane nowe połączenie ulicy Toruńskiej z Promienną (trasa będzie przebiegać w pobliżu Stacji Uzdatniania Wody „Zazamcze”). Nie przewiduje się jednak połączenia Toruńskiej z Obwodową, nie jest też planowane połączenie Obwodowej z aleją Królowej Jadwigi (droga średnicowa ma już pozostać zdefragmentowana i trwale niedokończona).

</doc>
<doc id="1552322" url="https://pl.wikipedia.org/wiki?curid=1552322" title="Yvonne Strahovski">
Yvonne Strahovski

Yvonne Strahovski, właśc. Yvonne Jaqueline Strzechowski (ur. 30 lipca 1982 w Sydney) – australijska aktorka pochodzenia polskiego.
Życiorys.
Strahovski urodziła się w rodzinie Bożeny i Piotra Strzechowskich, emigrantów z Tomaszowa Mazowieckiego. Jej ojciec jest inżynierem elektronikiem, a matka technikiem laboratoryjnym. Mówi biegle po polsku i angielsku.
Po raz pierwszy występowała jako aktorka w szkolnych przedstawieniach. Ukończyła liceum Santa Sabina College w Strathfield, a następnie zdobyła dyplom szkoły aktorskiej przy University of Western Sydney (2003). Debiutowała rolą w krótkometrażowym filmie "Double the Fist: Fear Factory" (2004). Po studiach zaczęła karierę w australijskiej telewizji. Pierwszą większą rolą był występ w filmie "Droga donikąd" (2006), który zwrócił na nią uwagę producentów amerykańskich. Szybko przeprowadziła się do USA, gdzie zdobyła popularność rolą agentki CIA Sarah Walker w amerykańskim serialu telewizyjnym "Chuck" (2007–2012) i Hannah McKay w serialu "Dexter" (2012–2013). W czasie prac nad serialem "Chuck", pod wpływem producenta Josha Schwartza, zaczęła korzystać profesjonalnie z nazwiska Strahovski.
Użyczyła głosu i twarzy Mirandzie Lawson, postaci z gry "Mass Effect 2". Postać ta pojawia się również epizodycznie w kontynuacji gry, "Mass Effect 3".

</doc>
<doc id="1552323" url="https://pl.wikipedia.org/wiki?curid=1552323" title="Mia Wasikowska">
Mia Wasikowska

Mia Wasikowska (ur. 25 października 1989 w Canberze) – australijska aktorka pochodzenia polskiego.
Życiorys.
Młodość.
Mia urodziła się i dorastała w stolicy Australii – Canberze. Jej matka, Marzena Wasikowska – z zawodu fotograf – pochodzi z Polski, natomiast jej ojciec, John Reid jest australijskim fotografem i kolażystą. Mia jest drugim z trojga dzieci – ma starszą siostrę i młodszego brata. W 1998 roku, kiedy miała 8 lat, Wasikowska i jej rodzina mieszkała w Szczecinie przez prawie rok. Od czasu do czasu aktorka odwiedza Polskę. W wolnym czasie jest zapalonym fotografem.
Wasikowska trenowała balet od 9 do 15 roku życia. Przez dwa lata tego okresu treningi trwały 35 godzin tygodniowo. W wieku 14 lat zrezygnowała z baletu. Powiedziała: „zbyt dużą wagę przywiązywano do zdobywania fizycznej perfekcji, moje nastawienie stało się wtedy negatywne – twoje poczucie własnej wartości może w takiej sytuacji po prostu upaść”.
Kariera.
Stała się popularna dzięki roli Sophie w amerykańskim serialu telewizyjnym "Terapia". Po nim podjęła próbę w filmach zza oceanu. Seria mniejszych ról poprowadziła ją do pojawienia się w dziełach Tima Burtona "Alicja w Krainie Czarów" (główna rola), oraz w adaptacji Cary’ego Fukunagi "Jane Eyre" (2011). W tych dwóch filmach wcieliła się w postać tytułową. Za rolę w filmie "Wieczorne słońce" została nominowana do Independent Spirit Awards 2009.
W wywiadach Mia Wasikowska podkreśla, że jest Polką z Australii i kocha kino Kieślowskiego.

</doc>
<doc id="1552324" url="https://pl.wikipedia.org/wiki?curid=1552324" title="Tymczasowy Jugosłowiański Komitet Ludowy w Rosji">
Tymczasowy Jugosłowiański Komitet Ludowy w Rosji

Tymczasowy Jugosłowiański Komitet Ludowy w Rosji (ros. Временный югославянский народный комитет в России) – jugosłowiański organ władzy po stronie białych w czasie wojny domowej w Rosji.
W czasie wojny domowej w Rosji ukształtowały się 2 jugosłowiańskie organy władzy po stronie białych: Jugosłowiańska Komisja przy Czechosłowackiej Radzie Ludowej i ośrodek skupiony wokół konsula serbskiego Milankovicia. Pod koniec lipca 1918 r. konsul Milanković przybył do Tomska. Jego zwierzchność uznawały 3 jugosłowiańskie jednostki wojskowe w Rosji:
Konsul Milanković w połowie grudnia 1918 r. zgrupował te oddziały w tzw. Zgrupowanie Jugosłowiańskich Grup i Organizacji w Czelabińsku. Jego dowództwo przyjęło rezolucję o pomocy wszystkich Serbów, Chorwatów i Słoweńców białym i ich czechosłowackim sojusznikom w walce z bolszewikami. Na jej podstawie został powołany Tymczasowy Jugosłowiański Komitet Ludowy w Rosji jako najwyższy organ władzy nad wszystkimi Serbami, Chorwatami i Słoweńcami przebywającymi w Rosji. Pozostałe jugosłowiańskie organizacje polityczne uznano za nielegalne i działające w interesie Cesarstwa Austrii. Komitet miał nawiązać i utrzymywać ścisły kontakt z władzami Królestwa Serbii. Podporządkował się Komitetowi Jugosłowiańskiemu w Londynie. Jego działalność miała trwać do tej pory, kiedy wszystkie jugosłowiańskie organizacje wojskowe, społeczne, kulturalne itd. nie wybiorą stałego najwyższego organu władzy w Rosji. Przy Komitecie zaczęto wydawać pismo "Ujedinienje". Do lutego 1919 r. Komitet sam finansował podporządkowane mu jugosłowiańskie jednostki wojskowe. Wtedy otrzymał kredyt w wysokości 25 tys. rubli od władz admirała Aleksandra W. Kołczaka. Komitet próbował prowadzić rejestrację wszystkich Jugosłowian przebywających w Rosji, ale okazało się to ponad jego możliwości. 25 września Komitet podjął decyzję, aby utworzyć na bazie dotychczasowych jugosłowiańskich jednostek wojskowych pułk, który nazwano Ochotniczym Pułkiem Serbów, Chorwatów i Słoweńców im. Majora Blagoticia. Na jego czele stanął kpt. Marinković. W dniach 11-12 marca 1919 r., po wielomiesięcznych rozmowach, została ostatecznie powołana wspólna jugosłowiańska organizacja polityczna w Rosji pod nazwą Jugosłowiańskie Wecze Narodowe. 22 marca tego roku podporządkował mu się konsul Milanković, ogłaszając 25 marca zakończenie działalności Tymczasowego Jugosłowiańskiego Komitetu Ludowego w Rosji.
Linki zewnętrzne.
Jugosłowiańskie jednostki wojskowe podczas wojny domowej w Rosji, w tym historia Tymczasowego Jugosłowiańskiego Komitetu Ludowego (jęz. rosyjski)

</doc>
<doc id="1552332" url="https://pl.wikipedia.org/wiki?curid=1552332" title="Gordan Golik">
Gordan Golik

Gordan Golik (ur. 4 marca 1985 w Varaždinie) – chorwacki piłkarz występujący na pozycji środkowego pomocnika.
Piłkarz jest wychowankiem klubu Varteksu Varaždin. W barwach tej drużyny rozegrał 80 spotkań i strzelił trzy gole w Prva HNL. W 2009 roku przeniósł się do Lecha Poznań, w którym zagrał zaledwie dwa spotkania ligowe w sezonie 2009/2010. 2 sierpnia 2010 roku rozwiązał kontrakt z Kolejorzem.
Po odejściu z Lecha piłkarz miał problemy ze znalezieniem nowego klubu. Udało mu się to dopiero w 2011 roku, kiedy to został zawodnikiem NK Varaždin, a więc swojego macierzystego klubu. Jednak spędził tam tylko jeden sezon. Latem 2012 roku przeszedł do klubu NK Zavrc występującego w Drugiej Lidze.

</doc>
<doc id="1552333" url="https://pl.wikipedia.org/wiki?curid=1552333" title="Haris Handžić">
Haris Handžić

Haris Handžić (wym. []; ur. 20 czerwca 1990 w Sarajewie) – bośniacki piłkarz występujący na pozycji napastnika w klubie FK Sarajevo.
Przebieg kariery.
Handžić jest wychowankiem bośniackiego klubu FK Sarajevo. W pierwszym zespole rozegrał 34 mecze w Premijer lidze, strzelając 8 goli.
W grudniu 2008 roku Handžić dołączył do Lecha Poznań. Po krótkim czasie aklimatyzacji w Poznaniu miał być gotowy do zastąpienia liderów zespołu. Ówczesny trener "Kolejorza", Franciszek Smuda nie stawiał na niego, bowiem jego zdaniem nie był gotowy do gry na najwyższym poziomie. Po przyjściu do drużyny Jacka Zielińskiego, Handžić dostał możliwość pokazania swoich umiejętności. Miał problemy z koordynacją ruchową, przez co nadal był tylko rezerwowym; w dodatku okazało się, że bardziej pasuje na pozycję lewego pomocnika niż napastnika, którego rolę miał pełnić w Lechu. W styczniu 2010 roku, ze względu na brak szans na regularną grę został wypożyczony do swojego poprzedniego klubu – FK Sarajevo. W sierpniu tego samego roku powrócił do Lecha, po czym 11 sierpnia 2010 po obustronnym porozumieniu rozwiązał swój kontrakt z poznańską drużyną.
Po rozwiązaniu kontraktu z Lechem Poznań spędził rundę jesienną, nie trenując z żadnym klubem. Dopiero w rundzie wiosennej powrócił do FK Sarajevo, gdzie w ciągu 18 meczów ligowych zdołał strzelić 4 gole. Następnie reprezentował barwy Veležy Mostar, gdzie spędził jedną rundę.
W 2013 roku przeszedł FC Vaduz. Pierwszą połowę 2014 roku spędził w FK Borac Banja Luka, a latem 2014 podpisał kontrakt z FK Ufa.
Handžić był regularnie powoływany do młodzieżowej reprezentacji swojego kraju. W wieku siedemnastu lat zadebiutował w kadrze seniorskiej Bośni i Hercegowiny w towarzyskim spotkaniu z Polską.

</doc>
<doc id="1552335" url="https://pl.wikipedia.org/wiki?curid=1552335" title="Tame">
Tame

 
Zobacz też.
TAME – ekwadorskie linie lotnicze

</doc>
<doc id="1552336" url="https://pl.wikipedia.org/wiki?curid=1552336" title="Parafia Zaśnięcia Najświętszej Maryi Panny">
Parafia Zaśnięcia Najświętszej Maryi Panny

Parafie pod wezwaniem Zaśnięcia Najświętszej Marii Panny:

</doc>
<doc id="1552345" url="https://pl.wikipedia.org/wiki?curid=1552345" title="Maziarnia (Moszczanica)">
Maziarnia (Moszczanica)

Maziarnia – część wsi Moszczanica w Polsce położony w województwie podkarpackim, w powiecie lubaczowskim, w gminie Stary Dzików.
W latach 1975–1998 Maziarnia administracyjnie należała do województwa przemyskiego.

</doc>
<doc id="1552346" url="https://pl.wikipedia.org/wiki?curid=1552346" title="Edward Komar">
Edward Komar

Edward Komar (ur. 18 stycznia 1872 w Koprzywnicy, zm. 29 września 1943 w Tarnowie) – polski duchowny rzymskokatolicki, doktor teologii i filozofii, biskup pomocniczy tarnowski w latach 1921–1940, rektor seminarium duchownego w Tarnowie w latach 1921–1936, administrator apostolski diecezji tarnowskiej w latach 1940–1943.
Życiorys.
Urodził się 18 stycznia 1872 w Koprzywnicy. Ukończył Gimnazjum św. Jacka w Krakowie, po czym rozpoczął studia filozoficzno-teologiczne w seminarium duchownym na Stradomiu, które od trzeciego roku kontynuował w Rzymie. Święceń prezbiteratu udzielił mu 9 sierpnia 1897 w Krakowie miejscowy biskup diecezjalny Jan Puzyna. Dalsze studia odbył na Uniwersytecie Gregoriańskim w Rzymie, gdzie uzyskał doktorat z teologii i filozofii.
Po powrocie ze studiów został w 1900 wikariuszem w Morawicy. W latach 1901–1915 piastował stanowisko ojca duchownego w krakowskim seminarium duchownym. W 1915 objął probostwo w Osielcu, a w 1920 w Suchej. W 1921 został ustanowiony dziekanem dekanatu suskiego.
W tym czasie Leon Wałęga, biskup diecezjalny tarnowski, wybrał go na biskupa pomocniczego. Przeciwko jego nominacji oponował minister wyznań religijnych i oświecenia publicznego Maciej Rataj z partii „Piast”, będącej w konflikcie z biskupem Wałęgą, mimo to 16 czerwca 1921 papież Benedykt XV mianował go biskupem pomocniczym diecezji tarnowskiej ze stolicą tytularną Alinda. Święcenia biskupie otrzymał 11 września 1921 w katedrze tarnowskiej. Konsekrował go Leon Wałęga w asyście biskupów krakowskich: diecezjalnego Adama Stefana Sapiehy i pomocniczego Anatola Nowaka. We wrześniu 1921 objął stanowiska wikariusza generalnego i oficjała sądu biskupiego w Tarnowie. Od 1921 do 1936 sprawowanie obowiązków biskupich łączył z urzędem rektora seminarium duchownego w Tarnowie. W tym czasie w związku z wydłużeniem o rok okresu studiów teologicznych rozbudowano gmach seminarium o środkowe skrzydło, poza tym na okres wakacyjnego wypoczynku klerycy otrzymali do dyspozycji willę seminaryjną w Błoniu nad Dunajcem oraz zakupioną przez niego willę Pod krzyżem w Kościelisku. W 1936 objął funkcję prepozyta kapituły tarnowskiej. Odtąd więcej czasu przeznaczał na sprawy ogólnodiecezjalne: wizytacje parafii oraz nadzorowanie działalności instytucji i organizacji kościelnych, w szczególności Akcji Katolickiej i Caritas.
Po śmierci biskupa Franciszka Lisowskiego 5 czerwca 1939 został wybrany na wikariusza kapitulnego, natomiast 24 czerwca 1940 papież Pius XII mianował go administratorem apostolskim diecezji. Pomimo utrudnień ze strony okupanta podtrzymał funkcjonowanie seminarium duchownego, wyświęcając na kapłanów studentów kilku roczników. Zatrudniał księży wysiedlonych z Wielkopolski i Pomorza, a także przybyłych ze wschodu. Podejmował starania o zorganizowanie duszpasterstwa osadzonych w więzieniu w Nowym Wiśniczu i obozie w Pustkowie. Mimo gróźb funkcjonariuszy gestapo nie uległ ich żądaniom zwołania księży w celu ostrzeżenia ich przed przystępowaniem do akcji niepodległościowych.
Nie należał do komisji stałych Konferencji Episkopatu Polski. W 1931 był członkiem zespołu opracowującego uchwały synodu plenarnego w Częstochowie w sprawie miejsc świętych i kultu bożego.
Asystował podczas sakry biskupów pomocniczych lwowskich: Franciszka Lisowskiego (1928) i Eugeniusza Baziaka (1933) oraz biskupa pomocniczego przemyskiego Franciszka Bardy (1931).
Zmarł 29 września 1943 w Tarnowie. Został pochowany w podziemiach kaplicy św. Józefa na Starym Cmentarzu w Tarnowie.

</doc>
<doc id="1552347" url="https://pl.wikipedia.org/wiki?curid=1552347" title="Lebiedzie (województwo podkarpackie)">
Lebiedzie (województwo podkarpackie)

Lebiedzie – osada w Polsce położona w województwie podkarpackim, w powiecie lubaczowskim, w gminie Stary Dzików.
W latach 1975–1998 miejscowość administracyjnie należała do województwa przemyskiego.

</doc>
<doc id="1552349" url="https://pl.wikipedia.org/wiki?curid=1552349" title="Rotyska">
Rotyska

Rotyska – przysiółek wsi Kobylnica Ruska w Polsce, położony w województwie podkarpackim, w powiecie lubaczowskim, w gminie Wielkie Oczy.
Przysiółek należy do rzymskokatolickiej parafii Trójcy Przenajświętszej w Potoku Jaworowskim.
W latach 1975–1998 przysiółek należał administracyjnie do województwa przemyskiego.

</doc>
<doc id="1552350" url="https://pl.wikipedia.org/wiki?curid=1552350" title="Jagdgeschwader 2 (1917–1918)">
Jagdgeschwader 2 (1917–1918)

Jagdgeschwader Nr. II – JG II – wyspecjalizowana niemiecka jednostka lotnicza "Luftstreitkräfte" z okresu I wojny światowej.
Wzorując się na utworzonej przez Manfreda von Richthofena w czerwcu 1917 jednostce Jagdgeschwader 1, na początku lutego 1918 roku utworzono podobne zgrupowanie pod nazwą Jagdgeschwader nr 2. Połączono cztery eskadry myśliwskie Jasta 12, Jasta 13, Jasta 15 i Jasta 19 w jedną jednostkę taktyczną pod dowództwem asa "Jasta 12" Adolfa Ritter von Tutscheka.

</doc>
<doc id="1552352" url="https://pl.wikipedia.org/wiki?curid=1552352" title="Sosnowy Grunt">
Sosnowy Grunt

Sosnowy Grunt – część wsi Wiski w Polsce, położona w województwie lubelskim, w powiecie bialskim, w gminie Tuczna.
W latach 1975–1998 Sosnowy Grunt należał administracyjnie do województwa bialskopodlaskiego.
Wierni kościoła rzymskokatolickiego należą do parafii Trójcy Świętej w Huszczy.

</doc>
<doc id="1552353" url="https://pl.wikipedia.org/wiki?curid=1552353" title="Wierzbiny (Bokinka Królewska)">
Wierzbiny (Bokinka Królewska)

Wierzbiny – część wsi Bokinka Królewska w Polsce, położona w województwie lubelskim, w powiecie bialskim, w gminie Tuczna.
W latach 1975–1998 Wierzbiny należały administracyjnie do województwa bialskopodlaskiego.

</doc>
<doc id="1552354" url="https://pl.wikipedia.org/wiki?curid=1552354" title="Ogrodniki Duże">
Ogrodniki Duże

Ogrodniki Duże – część wsi Ogrodniki w Polsce położona w województwie lubelskim, w powiecie bialskim, w gminie Tuczna.
Wierni kościoła rzymskokatolickiego należą do parafii Narodzenia Najświętszej Maryi Panny w Ortelu Książęcym.
W latach 1975–1998 Ogrodniki Duże należały administracyjnie do województwa bialskopodlaskiego.

</doc>
<doc id="1552355" url="https://pl.wikipedia.org/wiki?curid=1552355" title="Legion &quot;Zaolzie&quot;">
Legion &quot;Zaolzie&quot;



</doc>
<doc id="1552356" url="https://pl.wikipedia.org/wiki?curid=1552356" title="Ogrodniki Małe">
Ogrodniki Małe

Ogrodniki Małe – część wsi Ogrodniki w Polsce położona w województwie lubelskim, w powiecie bialskim, w gminie Tuczna.
Wierni kościoła rzymskokatolickiego należą do parafii Narodzenia Najświętszej Maryi Panny w Ortelu Książęcym.
W latach 1975–1998 miejscowość należała administracyjnie do województwa bialskopodlaskiego.

</doc>
<doc id="1552359" url="https://pl.wikipedia.org/wiki?curid=1552359" title="Gajki (Tuczna)">
Gajki (Tuczna)

Gajki – część wsi Tuczna w Polsce, położona w województwie lubelskim, w powiecie bialskim, w gminie Tuczna.
W latach 1975–1998 Gajki należały administracyjnie do województwa bialskopodlaskiego.

</doc>
<doc id="1552360" url="https://pl.wikipedia.org/wiki?curid=1552360" title="Grądziki (Tuczna)">
Grądziki (Tuczna)

Grądziki – część wsi Tuczna w Polsce, położona w województwie lubelskim, w powiecie bialskim, w gminie Tuczna.
W latach 1975–1998 Grądziki należały administracyjnie do województwa bialskopodlaskiego.

</doc>
<doc id="1552361" url="https://pl.wikipedia.org/wiki?curid=1552361" title="Przycinek">
Przycinek

Przycinek – część wsi Bokinka Pańska w Polsce położona w województwie lubelskim, w powiecie bialskim, w gminie Tuczna.
Wierni kościoła rzymskokatolickiego należą do parafii Trójcy Świętej w Huszczy.
W latach 1975–1998 Przycinek należał administracyjnie do województwa bialskopodlaskiego.

</doc>
<doc id="1552362" url="https://pl.wikipedia.org/wiki?curid=1552362" title="Sawiniec">
Sawiniec

Sawiniec – część wsi Tuczna w Polsce, położona w województwie lubelskim, w powiecie bialskim, w gminie Tuczna.
W latach 1975–1998 Sawiniec należał administracyjnie do województwa bialskopodlaskiego.

</doc>
<doc id="1552364" url="https://pl.wikipedia.org/wiki?curid=1552364" title="Podchoinie">
Podchoinie

Podchoinie – część wsi Wiski w Polsce, położona w województwie lubelskim, w powiecie bialskim, w gminie Tuczna.
W latach 1975–1998 Podchoinie należało administracyjnie do województwa bialskopodlaskiego.
Wierni kościoła rzymskokatolickiego należą do parafii Trójcy Świętej w Huszczy.

</doc>
<doc id="1552365" url="https://pl.wikipedia.org/wiki?curid=1552365" title="Podlesie (Wiski)">
Podlesie (Wiski)

Podlesie – część wsi Wiski w Polsce, położona w województwie lubelskim, w powiecie bialskim, w gminie Tuczna.
W latach 1975–1998 Podlesie należało administracyjnie do województwa bialskopodlaskiego.
Wierni kościoła rzymskokatolickiego należą do parafii Trójcy Świętej w Huszczy.

</doc>
<doc id="1552366" url="https://pl.wikipedia.org/wiki?curid=1552366" title="Podpyzele">
Podpyzele

Podpyzele – część wsi Dąbrowica Duża w Polsce, położona w województwie lubelskim, w powiecie bialskim, w gminie Tuczna.
W latach 1975–1998 Podpyzele należało administracyjnie do województwa bialskopodlaskiego.
Wierni kościoła rzymskokatolickiego należą do parafii św. Anny w Tucznej.

</doc>
<doc id="1552367" url="https://pl.wikipedia.org/wiki?curid=1552367" title="Ostra moszna">
Ostra moszna



</doc>
<doc id="1552368" url="https://pl.wikipedia.org/wiki?curid=1552368" title="Wołczycha">
Wołczycha

Wołczycha – część wsi Dąbrowica Duża w Polsce, położona w województwie lubelskim, w powiecie bialskim, w gminie Tuczna.
W latach 1975–1998 Wołczycha należała administracyjnie do województwa bialskopodlaskiego.
Wierni kościoła rzymskokatolickiego należą do parafii św. Anny w Tucznej.

</doc>
<doc id="1552369" url="https://pl.wikipedia.org/wiki?curid=1552369" title="Zabłocie (Bokinka Królewska)">
Zabłocie (Bokinka Królewska)

Zabłocie – część wsi Bokinka Królewska w Polsce, położona w województwie lubelskim, w powiecie bialskim, w gminie Tuczna.
W latach 1975–1998 Zabłocie należało administracyjnie do województwa bialskopodlaskiego.

</doc>
<doc id="1552370" url="https://pl.wikipedia.org/wiki?curid=1552370" title="Zdanówka">
Zdanówka

Zdanówka – część wsi Ogrodniki w Polsce położona w województwie lubelskim, w powiecie bialskim, w gminie Tuczna.
Wierni kościoła rzymskokatolickiego należą do parafii św. Anny w Tucznej, a wierni kościoła prawosławnego należą do parafii Świętej Anny w Międzylesiu.
W latach 1975–1998 Zdanówka należała administracyjnie do województwa bialskopodlaskiego.

</doc>
<doc id="1552374" url="https://pl.wikipedia.org/wiki?curid=1552374" title="Tomasz Celej">
Tomasz Celej

Tomasz Celej (ur. 17 lutego 1978 w Lublinie) – polski koszykarz, występujący w latach 1998-2005 oraz w sezonie 2008/2009 i 2010/2011 w PLK.
Życiorys.
Tomasz Celej karierę sportową rozpoczynał w Lublinie. Reprezentował tam barwy Startu Lublin i AZS-u Lublin. W 2001 przeniósł się do Unii Tarnów. W sezonie 2003/2004 ponownie grał w Starcie Lublin (notował wtedy średnio 8,7 punktu na mecz) oraz w niemieckim zespole TBB Trier. Sezon 2004/2005 Celej spędził w Koszalinie w zespole AZS Koszalin (średnio 7,1 punktu na mecz). Po występach w AZS-ie polski skrzydłowy wyjechał za granicę. Do 2007 występował na Węgrzech. W tym samym roku wrócił do Polski. Od tamtego czasu grał w Zniczu Jarosław. W sezonie 2007-2008 awansował ze swoim zespołem do ekstraklasy. Notował wtedy średnio 20,6 punktu, 4,4 zbiórki oraz 1,6 asysty na mecz. W 2009 przeszedł do swojej macierzystej drużyny Start Lublin. 2 listopada 2010 podpisał kontrakt z II-ligowym Novum Lublin. Już 3 dni później, po rozegraniu zaledwie jednego spotkania w lubelskiej drużynie, przeniósł się 2 klasy rozgrywkowe wyżej, do Anwilu Włocławek. 31 stycznia 2011 opuścił zespół.
Wziął udział w konkursie rzutów za 3 punkty podczas Meczu Gwiazd PLK 2010 w Lublinie, jako reprezentant gospodarzy. Zdobył 21 punktów w eliminacjach i 18 w finale, ustępując jedynie siedmiokrotnemu zwycięzcy konkursu Andrzejowi Plucie (odpowiednio 26 i 20 punktów).
W 2013 został zdyskwalifikowany na dwa lata za uderzenie sędziego oraz zawodnika przeciwników.

</doc>
<doc id="1552375" url="https://pl.wikipedia.org/wiki?curid=1552375" title="Uri">
Uri

Zobacz też.
URI – Uniform Resource Identifier

</doc>
<doc id="1552379" url="https://pl.wikipedia.org/wiki?curid=1552379" title="Biuro Konstrukcyjne Rubin">
Biuro Konstrukcyjne Rubin

Biuro Konstrukcyjne Rubin – (dawniej CKB-18) radzieckie a następnie rosyjskie biuro konstrukcyjne wyspecjalizowane w konstrukcji okrętów podwodnych o napędzie atomowym przeznaczonych do przenoszenia pocisków balistycznych klasy SLBM oraz pocisków manewrujących. Specjalizacją biura Rubin była także konstrukcja myśliwskich okrętów podwodnych o napędzie spalinowo-elektrycznym. Po zakończeniu zimnej wojny, biuro pozostaje przy wcześniejszej specjalizacji wojskowej, jednakże podejmuje również programy konstrukcyjne w zakresie cywilnej inżynierii oceanicznej.
Biuro Rubin powstało w drodze przekształceń funkcjonujących jeszcze przed II w.s. biur konstrukcyjnych, w tym CKBS-2, a zwłaszcza CKB-18. Te ostatnią nazwę biuro nosiło aż do 1966 roku, kiedy przyjęło współczesna nazwę Rubin. W literaturze przedmiotu, oznaczenia CKB-18 oraz Rubin często są jednak używane zamiennie (w angielskojęzycznej literaturze spotykana jest transliteracja TsKB-18).

</doc>
<doc id="1552383" url="https://pl.wikipedia.org/wiki?curid=1552383" title="TsKB-18">
TsKB-18



</doc>
<doc id="1552384" url="https://pl.wikipedia.org/wiki?curid=1552384" title="Jagdstaffel 13">
Jagdstaffel 13

Jagdstaffel 13 – Königlich Preußische Jagdstaffel Nr. 13 – Jasta 13 jednostka lotnictwa niemieckiego Luftstreitkräfte z okresu I wojny światowej.
Informacje ogólne.
Jednostka została utworzona w Mars-la-Tour w okupowanej Lotaryngii w końcu września 1916 roku w pierwszym etapie reorganizacji lotnictwa na bazie wcześniej istniejących jednostek "Eindecker-Staffel I" i "Eindecker-Staffel II". Organizację eskadry powierzono porucznikowi Erhardowi Egerer. Pierwsze zwycięstwo piloci eskadry odnieśli 22 stycznia 1917 roku.
2 lutego 1918 roku "Jasta 13" wraz z 3 innymi jednostkami (Jasta 12, Jasta 15 i Jasta 19) weszła w skład utworzonego dywizjonu Jagdgeschwader 2 (1917–1918). Eskadra walczyła przede wszystkim na samolotach Fokker D.VII, Fokker Dr.I.
"Jasta 13" w całym okresie wojny odniosła 109 zwycięstw nad samolotami. W okresie od września 1916 do listopada 1918 roku jej straty wynosiły 12 zabitych w walce, 1 zabitych w wypadkach lotniczych, 2 rannych oraz 2 w niewoli.
Łącznie przez jej personel przeszło 9 asów myśliwskich:

</doc>
<doc id="1552385" url="https://pl.wikipedia.org/wiki?curid=1552385" title="One Wish">
One Wish



</doc>
<doc id="1552389" url="https://pl.wikipedia.org/wiki?curid=1552389" title="Mokrany Nowe">
Mokrany Nowe

Mokrany Nowe – wieś w Polsce położona w województwie lubelskim, w powiecie bialskim, w gminie Zalesie.
W latach 1975–1998 miejscowość administracyjnie należała do województwa bialskopodlaskiego.
Wierni Kościoła rzymskokatolickiego należą do parafii Przemienienia Pańskiego w Malowej Górze.

</doc>
<doc id="1552390" url="https://pl.wikipedia.org/wiki?curid=1552390" title="Mokrany Stare">
Mokrany Stare

Mokrany Stare – wieś w Polsce położona w województwie lubelskim, w powiecie bialskim, w gminie Zalesie.
W latach 1975–1998 miejscowość administracyjnie należała do województwa bialskopodlaskiego.
Wierni Kościoła rzymskokatolickiego należą do parafii Przemienienia Pańskiego w Malowej Górze.

</doc>
<doc id="1552393" url="https://pl.wikipedia.org/wiki?curid=1552393" title="Waldemar Magunia">
Waldemar Magunia

Waldemar Magunia (ur. 8 grudnia 1902 w Königsbergu, zm. 16 lutego 1974 w Oldenburgu) – wysoki działacz NSDAP i SA, generalny komisarz okręgu kijowskiego Reichskommissariat Ukraine.
Z zawodu mistrz piekarski, był członkiem Freikorpsu. Do NSDAP wstąpił w czerwcu 1921. W 1933 został posłem do Reichstagu oraz przewodniczącym Izby Rzemieślniczej Prus Wschodnich.
W latach 1937-1941 był okręgowym przewodniczącym Deutsche Arbeitsfront (DAF) we Prusach Wschodnich. Od sierpnia 1941 do stycznia 1942 kierował niemiecką administracją państwową w Okręgu Białostockim. Od 14 lutego 1942 objął stanowisko generalnego komisarza okręgu kijowskiego Reichskommissariat Ukraine, na którym działał do wyzwolenia Kijowa przez wojska radzieckie w listopadzie 1943.
Po 1945 był dyrektorem fabryki w Oldenburgu.

</doc>
<doc id="1552394" url="https://pl.wikipedia.org/wiki?curid=1552394" title="Ogródki Łobaczewskie">
Ogródki Łobaczewskie

Ogródki Łobaczewskie – część miasta Terespol w Polsce, położonego w województwie lubelskim, w powiecie bialskim.
W latach 1975–1998 miejscowość należała administracyjnie do województwa bialskopodlaskiego.
Na terenie Ogródków Łobaczewskich znajduje się stacja kolejowa Terespol.

</doc>
<doc id="1552395" url="https://pl.wikipedia.org/wiki?curid=1552395" title="Biuro Konstrukcyjne Lazurit">
Biuro Konstrukcyjne Lazurit

Biuro Konstrukcyjne Lazurit – radzieckie biuro konstrukcyjne okrętów podwodnych, założone w 1930 roku jako grupa konstrukcyjna stoczni "Krasnoje Surmowo" w Gorki. 
W 1953 roku grupa otrzymała samodzielny byt jako SKB-112, wciąż jednak była podporządkowana stoczni. W tym czasie, z biura CKB-18 (późniejszy Rubin) otrzymała wchodzący właśnie do masowej produkcji projekt "613" (NATO: "Whiskey"). W roku 1956 SKB-112 uzyskała niezależność, i jako niezależne biuro CKB-112, opracowało konstrukcję okrętów drugiej generacji o napędzie atomowym projektu "670", okręty podwodne o napędzie spalinowo-elektrycznym oraz podwodne pojazdy specjalistyczne.
W 1968 roku, biuro zostało przemianowane na ""Sudoprojekt", a w 1974 roku przyjęło współczesna nazwę "Lazurit"".
Po zakończeniu zimnej wojny Lazurit zaprzestał pracy na potrzeby wojska, skupiając się pojazdach naukowo-badawczych, ratowniczych oraz komercyjnych pojazdach podwodnych.

</doc>
<doc id="1552396" url="https://pl.wikipedia.org/wiki?curid=1552396" title="Cerkiew Narodzenia św. Jana Chrzciciela w Hajnówce">
Cerkiew Narodzenia św. Jana Chrzciciela w Hajnówce

Cerkiew pod wezwaniem Narodzenia Świętego Jana Chrzciciela – prawosławna cerkiew parafialna w Hajnówce. Należy do dekanatu Hajnówka diecezji warszawsko-bielskiej Polskiego Autokefalicznego Kościoła Prawosławnego.
Świątynia mieści się przy ulicy Mikołaja Reja.
Wybudowana w latach 1995–2007. Świątynia, którą zaprojektował Jan Kabac ma kształt dwóch krzyży nałożonych na siebie. Posiada trzy kopuły (centralną i dwie mniejsze boczne). Wewnątrz mieści się współczesny ikonostas.
Parametry techniczne cerkwi

</doc>
<doc id="1552397" url="https://pl.wikipedia.org/wiki?curid=1552397" title="SKB-112">
SKB-112



</doc>
<doc id="1552398" url="https://pl.wikipedia.org/wiki?curid=1552398" title="Lazurit">
Lazurit



</doc>
<doc id="1552399" url="https://pl.wikipedia.org/wiki?curid=1552399" title="TsKB-12">
TsKB-12



</doc>
<doc id="1552400" url="https://pl.wikipedia.org/wiki?curid=1552400" title="Surowo">
Surowo

Surowo – kolonia w Polsce położona w województwie lubelskim, w powiecie bialskim, w gminie Terespol.
W latach 1975–1998 miejscowość należała administracyjnie do województwa bialskopodlaskiego.

</doc>
<doc id="1552402" url="https://pl.wikipedia.org/wiki?curid=1552402" title="Mistrzostwa Europy w Pływaniu na krótkim basenie 2001">
Mistrzostwa Europy w Pływaniu na krótkim basenie 2001

Dziewiąte Mistrzostwa Europy w pływaniu na krótkim basenie odbyły się w Antwerpii w Belgii, w dniach 13-16 grudnia 2001 roku.

</doc>
<doc id="1552403" url="https://pl.wikipedia.org/wiki?curid=1552403" title="Warszawska Ulica">
Warszawska Ulica

Warszawska Ulica – część wsi Rozwadówka w Polsce, położona w województwie lubelskim, w powiecie bialskim, w gminie Sosnówka.
W latach 1975–1998 Warszawska Ulica administracyjnie należała do województwa bialskopodlaskiego.

</doc>
<doc id="1552404" url="https://pl.wikipedia.org/wiki?curid=1552404" title="Salvation">
Salvation



</doc>
<doc id="1552405" url="https://pl.wikipedia.org/wiki?curid=1552405" title="Zboryszewo">
Zboryszewo

Zboryszewo – część wsi Rozwadówka w Polsce, położona w województwie lubelskim, w powiecie bialskim, w gminie Sosnówka.
W latach 1975–1998 Zboryszewo administracyjnie należało do województwa bialskopodlaskiego.

</doc>
<doc id="1552406" url="https://pl.wikipedia.org/wiki?curid=1552406" title="Wojciech Rogalski">
Wojciech Rogalski

Wojciech Rogalski vel Adalbert Ritter Rogalski von Puch (ur. 10 kwietnia 1868 w miejscowości Skale, zamordowany został przez NKWD w 1940 lub 1941 we Lwowie) – lekarz wojskowy, oficer cesarskiej i królewskiej armii i Legionów Polskich oraz tytularny generał dywizji Wojska Polskiego, kawaler Orderu Virtuti Militari.
Życiorys.
Urodził się w rodzinie ziemiańskiej Wojciecha i Antoniny ze Szczurowskich. Pierwsze nauki pobierał w Tarnopolu. maturę zdał w 1888 w gimnazjum bernardyńskim we Lwowie. następnie studiował medycynę na Wydziale Lekarskim Uniwersytetu Jagiellońskiego. Po ukończeniu studiów i uzyskaniu w 1893 tytułu doktora n. medycznych wstąpił jako jednoroczny ochotnik do armii austriackiej, zostając lekarzem wojskowym w Szpitalu Garnizonowym nr 15 w Krakowie. Pozostał w wojsku. Od 1897 w stopniu kapitana, a od 1910 majora), był lekarzem w 56 pułku piechoty, stacjonującym w Wadowicach, gdzie m.in. prowadził kursy sanitarne dla członków Związku Strzeleckiego „Strzelec” i Polskiego Towarzystwa Gimnastycznego „Sokół”.
22 września 1914 został odkomenderowany do Legionów Polskich, gdzie pełnił funkcję szefa sanitarnego w Komendzie Legionów u boku gen. gen. Durskiego i Puchalskiego.
Szczególnie odznaczył się podczas walk, kiedy „pod Młotkowem osobiście kierował akcją opatrunkową, pomimo silnego ostrzału: w ofensywie lubelskiej i poleskiej wyróżniał się poświęceniem i odwagą”. Za te postawy otrzymał Order Virtuti Militari.
Od 1916 służył w Polskim Korpusie Posiłkowym. Po buncie korpusu przeciwko postanowieniom Traktatu brzeskiego został internowany w obozie Chust i potem – Marmarosz-Sziget na terenie ówczesnych Węgier. Mimo internowania władze austriackie awansowały go w 1918 na stopień starszego lekarza sztabowego 2. klasy ("Oberstabsarzt 2. Kl.") z rangą podpułkownika. W tym samym roku oskarżono go jako poddanego austriackiego, który wziął udział w buncie legionistów, o zdradę stanu. Procesu jednak nie wszczęto i w rezultacie ponownie wcielono go do c.k. armii, a następnie wysłano na front włoski do oddziałów walczących nad rzeką Piawą.
Po zakończeniu I wojny światowej wstąpił w grudniu 1918 do Wojska Polskiego i wziął udział w wojnie polsko-bolszewickiej. 1 maja 1920 otrzymał rangę generała brygady. W 1921 objął funkcję komendanta Szpitala Ujazdowskiego w Warszawie. W tym samym roku został mianowany szefem sanitarnym Dowództwa Okręgu Korpusu nr I w Warszawie, a w 1924 objął funkcję inspektora wojskowych zakładów sanitarnych. W październiku 1925 został wyznaczony na stanowisko I inspektora wojskowej służby zdrowia.
5 lutego 1927 Prezydent RP mianował go generałem dywizji, wyłącznie z prawem do tytułu, z dniem przeniesienia w stan spoczynku – 30 kwietnia 1927.
Po przejściu na emeryturę otworzył prywatną praktykę lekarską w Warszawie. Do września 1939 mieszkał przy ul. Śmiałej 49. Agresja Niemiec na Polskę skłoniła go do wyjazdu do Lwowa. Po zajęciu miasta przez Armię Czerwoną został aresztowany przez Sowietów i osadzony w Brygidkach, więzieniu politycznym stworzonym w dawnym klasztorze sióstr Brygidek. W 1940 lub 1941 został w nim zamordowany przez NKWD.
Po zdobyciu Lwowa przez Wehrmacht 29 czerwca 1941 Niemcy znaleźli w Brygidkach ok. 3000 gnijących zwłok ludzkich, ułożonych w wielu warstwach w dawnych celach klasztornych. Zbrodnię tę następnie wykorzystała dla swoich celów propaganda goebbelsowska.
Zwłoki generała odkryto w masowym grobie. Rodzina wzniosła mu pomnik na Cmentarzu Wojskowym na Powązkach w Warszawie (kwatera A21-4-6).
Życie prywatne.
Rodzicami gen. Rogalskiego byli: Wojciech, pochodzący z galicyjskiej rodziny ziemiańskiej aptekarz, i Antonina z Szczurowskich. Jego żoną zaś była Maria z Dubskich. Miał z nią trzech synów: Stanisława (ur. 1904) – światowej sławy konstruktora lotniczego, Mariana (ur. 1905) – lekarza (miał gabinet w Alejach Jerozolimskich 101) i Wojciecha (ur. 1915) – inżyniera mechanika.

</doc>
<doc id="1552407" url="https://pl.wikipedia.org/wiki?curid=1552407" title="Zapole (Żeszczynka)">
Zapole (Żeszczynka)

Zapole – część wsi Żeszczynka w Polsce, położona w województwie lubelskim, w powiecie bialskim, w gminie Sosnówka.
W latach 1975–1998 Zapole administracyjnie należało do województwa bialskopodlaskiego.
Wierni Kościoła rzymskokatolickiego należą do parafii Podwyższenia Krzyża Świętego.

</doc>
<doc id="1552408" url="https://pl.wikipedia.org/wiki?curid=1552408" title="Stars">
Stars



</doc>
<doc id="1552410" url="https://pl.wikipedia.org/wiki?curid=1552410" title="Zady (Żeszczynka)">
Zady (Żeszczynka)

Zady – część wsi Żeszczynka w Polsce, położona w województwie lubelskim, w powiecie bialskim, w gminie Sosnówka.
W latach 1975–1998 Zady administracyjnie należały do województwa bialskopodlaskiego.
Wierni Kościoła rzymskokatolickiego należą do parafii Podwyższenia Krzyża Świętego.

</doc>
<doc id="1552411" url="https://pl.wikipedia.org/wiki?curid=1552411" title="Szostaki (Przechód)">
Szostaki (Przechód)

Szostaki – część wsi Przechód w Polsce, położona w województwie lubelskim, w powiecie bialskim, w gminie Sosnówka.
W latach 1975–1998 Szostaki administracyjnie należały do województwa bialskopodlaskiego.

</doc>
<doc id="1552412" url="https://pl.wikipedia.org/wiki?curid=1552412" title="Filip Friedman">
Filip Friedman

Filip Friedman (ur. 27 kwietnia 1901 we Lwowie, zm. 7 lutego 1960 w Nowym Jorku) – polski historyk żydowskiego pochodzenia.
Życiorys.
Urodził się we Lwowie w zasymilowanej rodzinie żydowskiej. Po ukończeniu Gimnazjum we Lwowie, studiował na Uniwersytecie Jana Kazimierza i następnie Uniwersytecie Wiedeńskim. W 1925 przeprowadził się do Łodzi, gdzie napisał kilka ważnych prac z zakresu historii i ekonomii. Był jednym z pionierów badań nad dziejami Łodzi. Po wybuchu II wojny światowej uciekł do Lwowa, gdzie został pracownikiem Akademii Nauk USRR. Po wkroczeniu wojsk niemieckich do miasta ukrywał się po stronie aryjskiej, gdzie doczekał końca wojny. Po wojnie osiadł w Łodzi, gdzie wykładał Historię Żydów na Uniwersytecie Łódzkim i był równocześnie dyrektorem Centralnej Żydowskiej Komisji Historycznej.
W 1946 był świadkiem na procesie norymberskim, pozostał w amerykańskiej strefie okupacyjnej w Niemczech. Przez dwa lata był dyrektorem departamentu oświaty American Jewish Joint Distribution Committee w zachodnich strefach okupacyjnych Niemiec. 
W 1948 wyjechał do Stanów Zjednoczonych. Osiadł w Nowym Jorku, gdzie mieszkał do śmierci.

</doc>
<doc id="1552413" url="https://pl.wikipedia.org/wiki?curid=1552413" title="Haris Handzić">
Haris Handzić



</doc>
<doc id="1552416" url="https://pl.wikipedia.org/wiki?curid=1552416" title="Przydroże (Przechód)">
Przydroże (Przechód)

Przydroże – część wsi Przechód w Polsce, położona w województwie lubelskim, w powiecie bialskim, w gminie Sosnówka.
W latach 1975–1998 Przydroże administracyjnie należało do województwa bialskopodlaskiego.

</doc>
<doc id="1552417" url="https://pl.wikipedia.org/wiki?curid=1552417" title="Posada (Wygnanka)">
Posada (Wygnanka)

Posada – część wsi Wygnanka w Polsce, położona w województwie lubelskim, w powiecie bialskim, w gminie Sosnówka.
W latach 1975–1998 Posada administracyjnie należała do województwa bialskopodlaskiego.

</doc>
<doc id="1552421" url="https://pl.wikipedia.org/wiki?curid=1552421" title="Scott Turow">
Scott Turow

Scott Turow (ur. 12 kwietnia 1949 w Chicago) – amerykański pisarz i prawnik pochodzenia żydowskiego.
Życiorys.
W 1970 ukończył studia w Amherst College. W 1978 uzyskał tytuł doktora prawa w Harvard Law School na tamtejszym uniwersytecie. Następnie do 1986 był asystentem prokuratora w Chicago. Cztery z jego książek: "Uznany za niewinnego", "Dowód winy", "Błędy odwracalne" oraz "Pleading Guilty" doczekały się adaptacji filmowej. Jego powieść "Okaleczeni" została uznana przez tygodnik „Time” za najlepszą książkę roku 1999.
W latach 1997-1998 był prezesem The Authors Guild, największej w Stanach Zjednoczonych organizacji zrzeszającej czynnych autorów, działającej na rzecz ochrony ich praw i wolności słowa. Nadal jest czynnym prawnikiem.
Hrabstwo Kindle.
Akcja powieści Turowa rozgrywa się w fikcyjnym hrabstwie Kindle. Wspomina się także zespół trzech miast nad rzeką Missisipi (ang. "tri-city"), w rzeczywistości jest tam pięć miast nazywanych „Czterema miastami” ("Quad Cities").

</doc>
<doc id="1552422" url="https://pl.wikipedia.org/wiki?curid=1552422" title="Soul Deep">
Soul Deep



</doc>
<doc id="1552423" url="https://pl.wikipedia.org/wiki?curid=1552423" title="Fryderyk I Babenberg">
Fryderyk I Babenberg

Fryderyk I (ur. ok. 1175; zm. 16 kwietnia 1198 w drodze powrotnej z Palestyny) – książę Austrii w latach 1194-1198.
Fryderyk I był synem księcia Leopolda V. Wziął udział w wyprawie krzyżowej cesarza Henryk VI. Zmarł w drodze powrotnej. Został pochowany w opactwie Klosterneuburg. Fryderyk I nie założył rodziny.

</doc>
<doc id="1552424" url="https://pl.wikipedia.org/wiki?curid=1552424" title="Myrosław Symczycz">
Myrosław Symczycz

Myrosław Wasylowycz Symczycz (), ps. Krywonis (, tłum. "Krzywonos") (ur. 5 stycznia 1923 we wsi Berezów Wyżny w województwie stanisławowskim, zm. 18 stycznia 2023 w Kołomyi) – ukraiński działacz niepodległościowy, nacjonalista, kapitan Ukraińskiej Powstańczej Armii, długoletni więzień (32 lata przebywał w radzieckich więzieniach).
Życiorys.
W latach 1939–1942 uczęszczał do szkoły wieczorowej, w latach 1942–1944 do technikum budowlanego w Kołomyi.
Od 1941 był członkiem Junactwa OUN, 20 października 1943 wstąpił do UPA. Ukończył szkołę oficerską w 1944. Na przełomie 1944/1945 roku brał udział w bitwie z NKWD w rejonie Kosmacza, przejął tam dowództwo sotni.
Zimą 1945 jego sotnia zorganizowała zasadzkę na pułk NKWD z dywizji gen. S. Derhaczewa. W tej bitwie został ranny.
W końcu 1948 został wzięty do niewoli, w 1949 skazany przez sąd wojskowy w Stanisławowie na 25 lat więzienia. W 1953, po grupowej bójce z więźniami kryminalnymi (którą potraktowano jako „utworzenie organizacji nacjonalistycznej”), dodano mu do wyroku 10 lat więzienia. Został wypuszczony w 1963, jednak powtórnie aresztowano go w 1968. Przed zakończeniem kary w 1982, dodano mu wyrok 2,5 lat więzienia za obrażanie władzy radzieckiej. Został ostatecznie uwolniony w 1985, po 32 latach, 6 miesiącach i 3 dniach.
5 stycznia 2008 w Kołomyi odsłonięto poświęcony mu pomnik. 12 maja 2013 otrzymał honorowe obywatelstwo miasta Lwowa.
15 listopada 2017 roku, na wniosek prokuratury okręgowej w Iwano-Frankiwsku, Sąd Rejonowy w Kosowie zrehabilitował Myrosława Symczycza.

</doc>
<doc id="1552425" url="https://pl.wikipedia.org/wiki?curid=1552425" title="Kościół luterański">
Kościół luterański

Kościół luterański to Kościół, którego podstawą doktrynalną jest luteranizm; spotykana jest też nazwa Kościół ewangelicko-augsburski (luterański). Zobacz 

</doc>
<doc id="1552426" url="https://pl.wikipedia.org/wiki?curid=1552426" title="Marek Andrzej Michalak">
Marek Andrzej Michalak

Marek Andrzej Michalak (ur. 16 kwietnia 1950 w Tomaszowie Mazowieckim) – polski muzyk jazzowy, puzonista i kompozytor, członek zespołu Jazz Band Ball Orchestra, założyciel Mishaluck Band, współzałożyciel Old Metropolitan Band. 
Zdobywca wielu nagród, m.in. Złotej Tarki w kategorii indywidualnej w 1975 i 1976 roku. Juror w konkursach jazzowych, m.in. Jazz Juniors oraz pedagog jazzowy. Kompozytor i muzyk Piwnicy pod Baranami, autor piosenek dla Małgorzaty Kościelniak.

</doc>
<doc id="1552427" url="https://pl.wikipedia.org/wiki?curid=1552427" title="Kosmacz (rejon bohorodczański)">
Kosmacz (rejon bohorodczański)

Kosmacz (ukr. Космач) – wieś na Ukrainie, w obwodzie iwanofrankiwskim, w rejonie bohorodczańskim, w Karpatach Wschodnich.
Pierwsza wzmianka o wsi pochodzi z 1517, obecnie wieś liczy około 1500 mieszkańców.

</doc>
<doc id="1552429" url="https://pl.wikipedia.org/wiki?curid=1552429" title="Czerlonka (przystanek kolejowy)">
Czerlonka (przystanek kolejowy)

Czerlonka – nieczynny przystanek kolejowy w Czerlonce, w województwie podlaskim, w Polsce. Znajduje się tu jeden peron. Budynek stacji kolejowej, przykład miejscowej sztuki ciesielskiej pierwszej połowy XX wieku, został w 1994 r. przeniesiony do Hajnówki. Służy obecnie jako siedziba Centrum Promocji Regionu i Międzynarodowego Festiwalu Muzyki Cerkiewnej. Mieści się przy ul. Tamary Sołoniewicz.

</doc>
<doc id="1552430" url="https://pl.wikipedia.org/wiki?curid=1552430" title="Podbagnie (Dębów)">
Podbagnie (Dębów)

Podbagnie – część wsi Dębów w Polsce, położona w województwie lubelskim, w powiecie bialskim, w gminie Sosnówka.
W latach 1975–1998 Podbagnie administracyjnie należało do województwa bialskopodlaskiego.
Wierni Kościoła rzymskokatolickiego należą do parafii Narodzenia Najświętszej Maryi Panny w Motwicy.

</doc>
<doc id="1552431" url="https://pl.wikipedia.org/wiki?curid=1552431" title="Tadeusz Lubelski">
Tadeusz Lubelski

Tadeusz Lubelski (ur. 1 lipca 1949 w Gliwicach) – polski teoretyk i historyk filmu, krytyk filmowy i tłumacz specjalizujący się w historii kinematografii polskiej i francuskiej, profesor nauk humanistycznych, członek Europejskiej Akademii Filmowej i Polskiej Akademii Filmowej. Od 1994 zastępca redaktora naczelnego miesięcznika "Kino", w latach 1995–2001 dyrektor programowy Krakowskiego Festiwalu Filmowego, w latach 2008–2012 dyrektor Instytutu Sztuk Audiowizualnych Uniwersytetu Jagiellońskiego. Autor i redaktor szeregu publikacji, w tym pierwszej polskiej tematycznej "Encyklopedii kina" oraz rozległej i kompleksowej serii "Historia kina".
Życiorys.
Urodził się w rodzinie pochodzącej ze Lwowa. W 1971 roku ukończył studia polonistyczne na Uniwersytecie Jagiellońskim. W latach 1971–1973 pracował jako asystent na macierzystej uczelni. W latach 1973–1981 był pracownikiem Uniwersytetu Śląskiego. Tam w 1979 roku obronił pracę doktorską pod tytułem "Poetyka powieści i filmów Tadeusza Konwickiego".
W latach 1981–1984 był kierownikiem Zakładu Filmu i TV Uniwersytetu Jagiellońskiego. Następnie pracował na UJ jako adiunkt (1984–1992). W latach 1989–1993 był lektorem języka polskiego na Sorbonie. W 1993 uzyskał na Wydziale Filologicznym Uniwersytetu Jagiellońskiego stopień naukowy doktora habilitowanego nauk humanistycznych w zakresie nauk o sztuce na podstawie rozprawy pod tytułem "Strategie autorskie w polskim filmie fabularnym lat 1945–1961".
W 2002 roku otrzymał tytuł profesora nauk humanistycznych. Od 2002 był zastępcą dyrektora, a w latach 2008–2012 dyrektorem Instytutu Sztuk Audiowizualnych UJ. Po odejściu z funkcji dyrektora pozostał pracownikiem Instytutu. Specjalizuje się w historii filmu polskiego oraz w historii kinematografii europejskich, a zwłaszcza kina francuskiego. Jest redaktorem pierwszej polskiej tematycznej "Encyklopedii kina" (wyd. I – 2003, wyd. II – 2010) oraz współredaktorem serii "Historia kina", złożonej z czterech tomów: "Kino nieme" (2009), "Kino klasyczne" (2011), "Kino epoki nowofalowej" (2015), "Kino końca wieku" (2019).
Był promotorem dwudziestu prac doktorskich, a także recenzentem ponad dwudziestu prac doktorskich i habilitacyjnych. Wśród wypromowanych przez niego doktorów byli m.in. Krzysztof Kornacki (2003), Piotr Marecki (2007) i Marcin Maron (2009); jego uczennicą była także Katarzyna Kubisiowska (magisterium w 1995).
W 1994 roku został zastępcą redaktora naczelnego miesięcznika "Kino". Jest członkiem rady redakcyjnej "Kwartalnika Filmowego". Współpracował jako recenzent z "Tygodnikiem Powszechnym". Jest członkiem Komitetu Nauk o Sztuce PAN, w latach 2007–2011 był jego przewodniczącym. Od 2011 roku jest członkiem Centralnej Komisji ds. Stopni i Tytułów. Jest członkiem Rady Naukowej Instytutu Sztuki PAN i Rady Naukowej Polskiego Słownika Biograficznego.
Jest członkiem Zarządu Samodzielnej Sekcji Piśmiennictwa Filmowego przy Stowarzyszeniu Filmowców Polskich. Od 1995 był przewodniczącym jury Ogólnopolskiego Konkursu Wiedzy o Filmie dla Młodzieży Szkół Średnich (następnie ponadgimnazjalnych). W latach 1995–2001 i 2006 był dyrektorem programowym Krakowskiego Festiwalu Filmowego, a następnie przewodniczył Radzie Programowej KFF. W 2006 roku został wybrany na członka Europejskiej Akademii Filmowej. Został wybrany także na członka Polskiej Akademii Filmowej.
W ankiecie zorganizowanej w 2015 roku przez Muzeum Kinematografii w Łodzi wskazał "Osiem i pół" Federico Felliniego jako największy film w historii, zaś "Jak daleko stąd, jak blisko" Tadeusza Konwickiego jako największy film polski.

</doc>
<doc id="1552433" url="https://pl.wikipedia.org/wiki?curid=1552433" title="Frajhajt">
Frajhajt

Jidisze Socjalistisze Arbeter Jungt "Frajhajt" (z jid. Żydowska Socjalistyczna Młodzież Robotnicza "Wolność") – żydowska organizacja młodzieżowa działająca w Polsce w latach 1925-1938.
Frajhajt powstał w 1925 roku z połączenia Organizacji Młodzieży Syjonistyczno-Socjalistycznej i Żydowskiej Socjalistycznej Młodzieży Robotniczej. Organizacja miała charakter socjaldemokratyczny, a jej program pozbawiony był radykalizmu. Politycznie związana była z Poalej Syjon-Prawicą. Była członkiem światowego Związku Żydowskiej Młodzieży Socjalistycznej. Odgrywała dominującą rolę w syjonistycznym ruchu młodzieżowym w Polsce. Organem prasowym organizacji był "Juhnt-Frajhajt". Pod wpływem Frajhajtu znajdowała się założona w 1932 roku organizacja sportowa "Ha-poel". Politycznym przeciwnikiem Frajhajtu był Cukunft, przez który był ostro zwalczany.
Frajhajt w 1925 roku posiadał 3 tysiące członków i 101 oddziałów terenowych, w 1933 posiadał 11 tysięcy członków i 250 oddziałów, a w 1935 roku około 20 tysięcy członków. W 1938 roku Frajhajt połączył się z pokrewną ideowo organizacją "He-chaluc", której nazwę przejęła połączona organizacja.

</doc>
<doc id="1552435" url="https://pl.wikipedia.org/wiki?curid=1552435" title="Sébastien Pocognoli">
Sébastien Pocognoli

Sébastien Pocognoli (ur. 1 sierpnia 1987 w Seraing) – belgijski piłkarz pochodzenia włoskiego występujący na pozycji lewego obrońcy.
Kariera klubowa.
Sébastien Pocognoli w 2002 roku podjął treningi w młodzieżowej drużynie Standardu Liège. Następnie trafił do KRC Genk, w barwach którego zadebiutował w sezonie 2003/2004 w wieku szesnastu lat. W kolejnych rozgrywkach belgijski zawodnik nie rozegrał ani jednego meczu w Eerste klasse, natomiast podczas sezonu 2005/2006 brał udział w piętnastu ligowych pojedynkach. Miejsce w podstawowej jedenastce swojej drużyny Pocognoli wywalczył sobie w sezonie 2006/2007, kiedy to wystąpił w 30 meczach i razem z KRC Genk sięgnął po tytuł wicemistrza kraju.
22 czerwca 2007 roku belgijski zawodnik podpisał pięcioletni kontrakt z AZ Alkmaar. W Eredivisie zadebiutował 18 sierpnia w zwycięskim 4:0 pojedynku z VVV Venlo. W linii obrony Pocognoli grał wówczas u boku takich graczy jak Barry Opdam, Kew Jaliens, Ryan Donk, Héctor Moreno oraz Grétar Steinsson. Sezon 2007/2008 AZ zakończył jednak dopiero na 11. miejscu w Eredivisie, a Pocognoli wziął udział w 30 spotkaniach. W kolejnych rozgrywkach Belg razem ze swoją drużyną zdobył mistrzostwo Holandii oraz triumfował w krajowym superpucharze.
26 stycznia 2010 roku Pocognoli odszedł do Standardu Liège, w którym rozpoczynał piłkarską karierę. Kwota transferu wyniosła 2,2 miliona euro, a umowa została podpisana na 4,5 roku. Następnie występował w takich klubach jak Hannover 96, West Bromwich Albion i Brighton &amp; Hove Albion. W 2017 wrócił do Standardu. Karierę kończył w 2021 roku jako piłkarz Royale Union Saint-Gilloise.
Kariera reprezentacyjna.
Pocognoli ma za sobą występy w reprezentacji Belgii do lat 21, z którą w 2007 roku dotarł do półfinału mistrzostw Europy juniorów. Łącznie zaliczył dla niej 17 występów i strzelił 1 gola. W seniorskiej reprezentacji zadebiutował 30 maja 2008 roku w przegranym 1:3 towarzyskim meczu z Włochami, kiedy to rozegrał pełne 90 minut.
Następnie Pocognoli znalazł się w kadrze na Igrzyska Olimpijskie w Pekinie. Belgowie w turnieju piłkarskim zajęli 4. miejsce, przegrywając w meczu o brązowy medal z Brazylią 0:3. Na igrzyskach Pocognoli był podstawowym zawodnikiem swojej drużyny narodowej i wystąpił we wszystkich 6 spotkaniach.

</doc>
<doc id="1552436" url="https://pl.wikipedia.org/wiki?curid=1552436" title="Sebastien Pocognoli">
Sebastien Pocognoli



</doc>
<doc id="1552437" url="https://pl.wikipedia.org/wiki?curid=1552437" title="Port lotniczy Saratów">
Port lotniczy Saratów

Port lotniczy Saratów (IATA: RTW, ICAO: UWSS) – port lotniczy położony 1 km na północ od Saratowa, w obwodzie saratowskim, w Rosji.

</doc>
<doc id="1552441" url="https://pl.wikipedia.org/wiki?curid=1552441" title="Deuce">
Deuce

Deuce – drugi solowy album Rory’ego Gallaghera, wydany w 1971, nagrany w Tangerine Studios w Dalston.
Zremasterowana edycja płyty pojawiła się w 2000 roku z jednym dodatkowym utworem, „Persuasion”.
Lista utworów.
Wszystkie utwory autorstwa Gallaghera.

</doc>
<doc id="1552444" url="https://pl.wikipedia.org/wiki?curid=1552444" title="Zespół Larona">
Zespół Larona



</doc>
<doc id="1552445" url="https://pl.wikipedia.org/wiki?curid=1552445" title="Yakutia Airlines">
Yakutia Airlines

Yakutia Airlines (ros. "АО «Авиакомпания „Якутия“»") - rosyjska linia lotnicza z siedzibą w Jakucku, głównym portem lotniczym jest port lotniczy Jakuck.
Flota.
Stan floty linii Yakutia Airlines na 31 października 2015 roku:

</doc>
<doc id="1552449" url="https://pl.wikipedia.org/wiki?curid=1552449" title="Alicja Helman">
Alicja Helman

Alicja Helman (ur. 19 maja 1935 w Radomiu, zm. 24 lutego 2021 w Torrevieja) – polska teoretyczka i historyczka filmu, eseistka, tłumaczka.
Życiorys.
Ukończyła studia muzykologiczne na Wydziale Historii Uniwersytetu Warszawskiego. W latach 1955–1973 pracowała w Instytucie Sztuki PAN w Warszawie, gdzie w 1963 roku obroniła doktorat z zakresu muzyki filmowej („Rola muzyki jako środka wyrazowego sztuki filmowej”), a następnie w 1966 roku uzyskała stopień doktora habilitowanego na podstawie rozprawy „Uwarunkowania materiałowo-techniczne struktury dzieła filmowego”. Była kierownikiem Zakładu Filmu i Telewizji Instytutu Literatury i Kulturoznawstwa Uniwersytetu Śląskiego w Katowicach (1973–1986) i Zakładu Filmu i Telewizji Instytutu Filologii Polskiej Uniwersytetu Jagiellońskiego w Krakowie (od 1986). Tytuł profesorski otrzymała w 1989 roku za badania z zakresu teorii filmu.
Członek PAU, Polskiego Towarzystwa Semiotycznego, Deutsche Gesellschaft fur Semiotic Studies, International Association for Semiotic Studies. 
Była siostrą Zofii Helman.
Nagrody i wyróżnienia.
Laureatka Nagrody im. Bolesława Michałka za najlepszą książkę filmową roku 2010 za "Odcienie czerwieni. O filmowej twórczości Zhanga Yimou". W 1979 roku otrzymała Złoty Krzyż Zasługi, w 1996 roku została odznaczona Krzyżem Kawalerskim Orderu Odrodzenia Polski, w 2004 roku – Krzyżem Oficerskim Orderu Odrodzenia Polski. W 2018 roku otrzymała Nagrodę Ministra Kultury i Dziedzictwa Narodowego za upowszechnianie kultury.

</doc>
<doc id="1552451" url="https://pl.wikipedia.org/wiki?curid=1552451" title="Daleka jest droga">
Daleka jest droga

Daleka jest droga – polski czarno-biały film psychologiczny z 1963. Scenariusz powstał na podstawie opowiadań Ksawerego Pruszyńskiego „Pomiędzy wilki”, „W Grywałdowej” i „Ziętarowe skarby”.
Film kręcony w Skolimowie, Czorsztynie i Krakowie.
Opis fabuły.
Film przedstawia życiową historię oficera 1 Dywizji Pancernej, dowodzonej przez generała Stanisława Maczka jednostki Polskich Sił Zbrojnych na Zachodzie.
Rok 1945. Powracający ze szpitala porucznik Adam Włodarczyk, zasłużony oficer 10 Pułku Strzelców Konnych, postanawia razem ze swoją ukochaną Sheilą, pozostać w Wielkiej Brytanii, aby tam wieść dalsze życie. Nie dane mu jednak będzie zaznać spokoju. Jego dawny zagorzały antagonista – chorąży Zientara, czyni go na łożu śmierci wykonawcą swojej ostatniej woli.
Obsada aktorska.
i inni.

</doc>
<doc id="1552452" url="https://pl.wikipedia.org/wiki?curid=1552452" title="Mermoz – Pinel">
Mermoz – Pinel

Mermoz - Pinel – stacja metra w Lyonie, na linii D. Stacja została otwarta 11 grudnia 1992.

</doc>
<doc id="1552454" url="https://pl.wikipedia.org/wiki?curid=1552454" title="Parilly">
Parilly

Parilly – stacja metra w Lyonie, na linii D. Stacja została otwarta 11 grudnia 1992.

</doc>
<doc id="1552455" url="https://pl.wikipedia.org/wiki?curid=1552455" title="Atrioseptostomia balonowa">
Atrioseptostomia balonowa



</doc>
<doc id="1552456" url="https://pl.wikipedia.org/wiki?curid=1552456" title="Atrioseptostomia balonowa metodą Rashkinda">
Atrioseptostomia balonowa metodą Rashkinda



</doc>
<doc id="1552457" url="https://pl.wikipedia.org/wiki?curid=1552457" title="Pieńki (Wygnanka)">
Pieńki (Wygnanka)

Pieńki – część wsi w Wygnanka w Polsce, położona w województwie lubelskim, w powiecie bialskim, w gminie Sosnówka.
W latach 1975–1998 Pieńki administracyjnie należały do województwa bialskopodlaskiego.

</doc>
<doc id="1552459" url="https://pl.wikipedia.org/wiki?curid=1552459" title="Gare de Vénissieux">
Gare de Vénissieux

Gare de Vénissieux – stacja końcowa metra w Lyonie, na linii D. Stacja została otwarta 11 grudnia 1992.

</doc>
<doc id="1552462" url="https://pl.wikipedia.org/wiki?curid=1552462" title="Krzaki (Sosnówka)">
Krzaki (Sosnówka)

Krzaki – część wsi Sosnówka w Polsce, położona w województwie lubelskim, w powiecie bialskim, w gminie Sosnówka.
W latach 1975–1998 Krzaki administracyjnie należały do województwa bialskopodlaskiego.
Wierni Kościoła rzymskokatolickiego należą do parafii Narodzenia Najświętszej Maryi Panny w Motwicy.

</doc>
<doc id="1552463" url="https://pl.wikipedia.org/wiki?curid=1552463" title="Kruk (Dębów)">
Kruk (Dębów)

Kruk – część wsi Dębów w Polsce, położona w województwie lubelskim, w powiecie bialskim, w gminie Sosnówka.
W latach 1975–1998 Kruk administracyjnie należał do województwa bialskopodlaskiego.
Wierni Kościoła rzymskokatolickiego należą do parafii Narodzenia Najświętszej Maryi Panny w Motwicy.

</doc>
<doc id="1552465" url="https://pl.wikipedia.org/wiki?curid=1552465" title="Góra (Sosnówka)">
Góra (Sosnówka)

Góra – część wsi Sosnówka w Polsce, położona w województwie lubelskim, w powiecie bialskim, w gminie Sosnówka.
W latach 1975–1998 Góra administracyjnie należała do województwa bialskopodlaskiego.
Wierni Kościoła rzymskokatolickiego należą do parafii Narodzenia Najświętszej Maryi Panny w Motwicy.

</doc>
<doc id="1552466" url="https://pl.wikipedia.org/wiki?curid=1552466" title="Dąbrowa (Sosnówka)">
Dąbrowa (Sosnówka)

Dąbrowa – część wsi Sosnówka w Polsce, położona w województwie lubelskim, w powiecie bialskim, w gminie Sosnówka.
W latach 1975–1998 Dąbrowa administracyjnie należała do województwa bialskopodlaskiego.
Wierni Kościoła rzymskokatolickiego należą do parafii Narodzenia Najświętszej Maryi Panny w Motwicy.

</doc>
<doc id="1552467" url="https://pl.wikipedia.org/wiki?curid=1552467" title="Pan i Pani Pells">
Pan i Pani Pells

Los Exitosos Pells (hiszp. "Los Exitosos Pells") – argentyńska komedia z 2008 roku.
Fabuła.
Telenowela opowiada o małżeństwie Pells (Sol i Martínie) - para prowadzi wiadomości i jest uważana przez publiczność za kochające się i szczęśliwe małżeństwo. Dzięki sympatii, jaką wzbudzają u widzów program ma doskonałe wyniki oglądalności. Nikt nie podejrzewa, że całe to małżeństwo to farsa, którą kieruje Franco Andrada, właściciel kanału. Wszystko się komplikuje, kiedy niespodziewanie Martín ulega wypadkowi i zapada w śpiączkę. Andrada postanawia na jego miejsce zatrudnić bezrobotnego i nieco ociężałego umysłowo aktora, który nie ma pojęcia co się tak naprawdę dzieje. Nikt nie mówi prawdy, a pozory mylą. Serial pokazuje hipokryzję, która króluje w świecie telewizji.

</doc>
<doc id="1552468" url="https://pl.wikipedia.org/wiki?curid=1552468" title="Mistrzostwa Europy w Pływaniu na krótkim basenie 2002">
Mistrzostwa Europy w Pływaniu na krótkim basenie 2002

Dziesiąte Mistrzostwa Europy w pływaniu na krótkim basenie odbyły się w Riesie w Niemczech, w dniach 12-15 grudnia 2002 roku.

</doc>
<doc id="1552469" url="https://pl.wikipedia.org/wiki?curid=1552469" title="EMedicine">
EMedicine

eMedicine – internetowa baza medyczna, założona w 1996 roku przez 2 lekarzy – Scotta Plantza i Richarda Lavely'ego. W styczniu 2006 roku została sprzedana WebMD.
Zawiera m.in. opisy około 7 tys. schorzeń, ilustrowanych przez 30 tys. multimediów.
Przeprowadzone badania wykazały, że 12% rezydentów radiologii używa eMedicine jako pierwszego internetowego źródła. W innym badaniu dotyczącym stron internetowych zajmujących się tematyką neuroonkologii pediatrycznej eMedicine zajęło drugie miejsce wśród 114 przeanalizowanych stron.

</doc>
<doc id="1552470" url="https://pl.wikipedia.org/wiki?curid=1552470" title="Czetwertyny">
Czetwertyny

Czetwertyny – część wsi Lipinki w Polsce, położona w województwie lubelskim, w powiecie bialskim, w gminie Sosnówka.
W latach 1975–1998 Czetwertyny administracyjnie należały do województwa bialskopodlaskiego.

</doc>
<doc id="1552471" url="https://pl.wikipedia.org/wiki?curid=1552471" title="Chmielita">
Chmielita

Chmielita – część wsi Sosnówka w Polsce, położona w województwie lubelskim, w powiecie bialskim, w gminie Sosnówka.
W latach 1975–1998 Chmielita administracyjnie należała do województwa bialskopodlaskiego.
Wierni Kościoła rzymskokatolickiego należą do parafii Narodzenia Najświętszej Maryi Panny w Motwicy.

</doc>
<doc id="1552473" url="https://pl.wikipedia.org/wiki?curid=1552473" title="Aleksandrów (Sapiehów)">
Aleksandrów (Sapiehów)

Aleksandrów – część wsi Sapiehów w Polsce, położona w województwie lubelskim, w powiecie bialskim, w gminie Sosnówka.
W latach 1975–1998 Aleksandrów administracyjnie należał do województwa bialskopodlaskiego.
Wierni Kościoła rzymskokatolickiego należą do parafii Podwyższenia Krzyża Świętego w Żeszczynce.

</doc>
<doc id="1552475" url="https://pl.wikipedia.org/wiki?curid=1552475" title="Władysław Skalski (1941–2011)">
Władysław Skalski (1941–2011)

Władysław Józef Skalski (ur. 25 marca 1941 w Nowym Targu, zm. 20 sierpnia 2011 w Krakowie) – polski inżynier, poseł na Sejm X kadencji.
Życiorys.
W 1963 ukończył studia na Wydziale Mechanicznym Politechniki Krakowskiej. Do 1993 pracował w Nowotarskich Zakładach Przemysłu Skórzanego „Podhale”, dochodząc do stanowiska głównego specjalisty oraz doradcy dyrektora. Był autorem wzorów użytkowych i patentów.
W 1980 przystąpił do Niezależnego Samorządnego Związku Zawodowego „Solidarność”. Przewodniczył komisji zakładowej, wszedł w skład zarządu regionu, był także delegatem na I Krajowy Zjazd Delegatów w Gdańsku. Po wprowadzeniu stanu wojennego został internowany 13 grudnia 1981 na okres trzech miesięcy. Po zwolnieniu działał w niejawnych strukturach związku, współpracował z Prymasowskim Komitetem Pomocy Osobom Pozbawionym Wolności i ich Rodzinom.
W latach 1989–1991 sprawował mandat posła na Sejm X kadencji z okręgu nowotarskiego z ramienia Komitetu Obywatelskiego. W kolejnych wyborach bez powodzenia ubiegał się o reelekcję z listy Partii Chrześcijańskich Demokratów, po czym wycofał się z działalności politycznej.
Był zarządcą komisarycznym jednego z uzdrowisk i likwidatorem kombinatu budowlanego, później prowadził z żoną Galerię Antyczną w Nowym Targu, w 2006 przeszedł na emeryturę. Opublikował m.in. "Solidarność Podhala" (2001), "„Solidarność” w Nowotarskich Zakładach Przemysłu Skórzanego „Podhale” w Nowym Targu 1980–1981" (2005) i "Pierwsza pielgrzymka Ojca Świętego Jana Pawła II do Polski. Jan Paweł II w Nowym Targu. 8 czerwca 1979 w dokumentach Służby Bezpieczeństwa" (2008). W 2005 zainicjował powołanie regionalnej grupy Ujawnić Prawdę.
Został pochowany w Nowym Targu.
Odznaczenia i wyróżnienia.
W 2009 odznaczony Krzyżem Oficerskim Orderu Odrodzenia Polski. W 2015 pośmiertnie otrzymał Krzyż Wolności i Solidarności. W 2012 pośmiertnie uhonorowano go nagrodą „Świadek Historii”, przyznawaną przez Instytut Pamięci Narodowej.

</doc>
<doc id="1552478" url="https://pl.wikipedia.org/wiki?curid=1552478" title="Ingarda">
Ingarda

Ingarda — żeńskie imię germańskie, notowane w Polsce od średniowiecza w formach "Ingardis" i "Hingardis". Według jednych badaczy pierwszy człon imienia, "Ing-", pochodzi od germańskiego "Ingwa", "Ingu", co oznacza "członek plemienia Ingweonów", inne źródła podają, iż człon ten wywodzi się od imienia germańskiego boga, a kolejne wskazują, iż ów germański bóg był pierwotnie bogiem plemienia Ingweonów. Człon drugi imienia wiąże się z germ. "gardaz" — "ogrodzenie, płot", goc. "garda" — "pleciony płot, obora", stsas. "gardo", stwniem. "garto" — "ogród" i należy go rozumieć jako "ogrodzoną posiadłość". 
Ingarda imieniny obchodzi 7 listopada. 
Znane osoby noszące imię Ingarda:

</doc>
<doc id="1552479" url="https://pl.wikipedia.org/wiki?curid=1552479" title="Andrzej Paluch (bibliotekarz)">
Andrzej Paluch (bibliotekarz)

Andrzej Stanisław Paluch (ur. 9 listopada 1888 w Samborze, zm. 22 grudnia 1966 w Słupsku), nauczyciel polski, bibliotekarz, muzyk, działacz społeczny.
Życiorys.
Był synem Antoniego i Katarzyny. W 1907 ukończył VIII klasę i zdał egzamin dojrzałości w C. K. Gimnazjum Arcyksiężniczki Elżbiety w Samborze (w jego klasie był m.in. Stanisław Kubiński). Studiował następnie (z przerwami) na wydziale filozoficznym Uniwersytetu Jana Kazimierza we Lwowie, także na Uniwersytecie Jagiellońskim. Po odbyciu w latach 20. XX wieku dodatkowych studiów geograficznych i złożeniu egzaminu państwowego uzyskał w 1930 kwalifikacje nauczyciela tego przedmiotu na poziomie szkół średnich (i seminariów nauczycielskich). Pracował już wówczas od kilkunastu lat jako nauczyciel, początkowo w rodzinnym Samborze, potem we Lwowie, następnie ponownie w Samborze. Prowadził zajęcia z geografii, historii, fizyki, matematyki, muzyki, kierował w Samborze chórem szkolnym. Stan zdrowia zmusił go w 1935 do przejścia na emeryturę i od tego czasu dorabiał prowadząc laboratorium fotograficzne. Lata II wojny światowej spędził w Samborze.
W styczniu 1946 znalazł się w Słupsku. Od września tegoż roku kierował tworzoną w tym czasie Powiatową Biblioteką Publiczną w Słupsku. Przypadło mu zadanie tworzenia powiatowej sieci bibliotecznej, pozyskiwanie i opracowanie księgozbiorów, wyszukanie i pozyskiwanie lokali, wyszkolenie kadry. W styczniu 1947 był wspólnie z inspektoratem oświaty i kuratorium szczecińskim współorganizatorem konferencji szkoleniowej dla kierowników punktów bibliotecznych. W 1947 kierowana przez niego biblioteka podjęła działalność merytoryczną, a w ciągu kolejnych dwóch lat otwartych zostało dziewiętnaście bibliotek gminnych.
Andrzej Paluch pozostawał kierownikiem Powiatowej Biblioteki Publicznej do końca sierpnia 1954. Ze względu na stan zdrowia i podeszły wiek przeszedł wówczas do mniej obciążających zajęć – został nauczycielem gry na skrzypcach w szkole muzycznej. Prowadził także szkolną bibliotekę. Praca pedagoga muzycznego była spełnieniem wieloletnich pasji Palucha, który drogą samokształcenia nabył umiejętność gry na flecie, cytrze, fisharmonii i altówce; gry na skrzypcach uczył się w czasie lwowskich studiów. Od początku pobytu w Słupsku należał do aktywnych organizatorów miejscowego życia muzycznego, pełnił funkcję wiceprezesa (od 1947 prezesa) Towarzystwa Muzycznego im. Stanisława Moniuszki, wchodził w skład zarządu V Okręgu Śpiewaczego Pomorza Zachodniego w Słupsku. Występował też jako muzyk-kameralista.
Był wieloletnim członkiem i działaczem Związku Nauczycielstwa Polskiego. Znany był ze zdolności językowych, szczególnie w dziedzinie filologii klasycznej. Z lat szkolnych wyniósł realizowane potem także w pracy zawodowej zamiłowanie do książek, przez wiele lat gromadził biblioteczkę domową. Zmarł 22 grudnia 1966 w Słupsku.

</doc>
<doc id="1552483" url="https://pl.wikipedia.org/wiki?curid=1552483" title="Andrzej Paluch">
Andrzej Paluch



</doc>
<doc id="1552484" url="https://pl.wikipedia.org/wiki?curid=1552484" title="Awangarda (literatura)">
Awangarda (literatura)

Awangarda – forma artystyczno-ideowa, obejmująca literaturę i wszystkie dziedziny sztuki.
Jedną z podstawowych zasad działania ruchów awangardowych XX wieku było dążenie do zamknięcia nowej wizji poezji w wyraźnym programie. Poeci awangardowi szukali teoretycznego uzasadnienia swojego działania twórczego. Wychodzili z założenia, że tworzenie nie jest dziełem przypadkowym, ale wyrazem pewnych przekonań, które da się przedstawić w formie jasno sformułowanych zasad. Stąd na początku XX wieku pojawiło się wiele manifestów artystycznych, w których twórcy przedstawiali nową wizję poezji. Prawie każdy ruch awangardowy uważał niemal za swój obowiązek opublikowanie manifestu. Ta zasada nie była obca także polskim awangardystom. 
Narodziła się około 1910 roku, wraz z takimi kierunkami jak: futuryzm, kubizm i ekspresjonizm. Pojęcie awangardy ma szeroki zakres, nie można ograniczać go tylko do tych kierunków, szkół artystycznych bądź literackich, które bezpośrednio określały się jako awangardowe lub były tak nazywane przez krytykę (np. Awangarda Krakowska, tzw. druga awangarda lat 30.). W pewnym sensie pojęcie awangardy można odnieść do całej rzeczywistości artystycznej i literackiej pierwszej połowy XX wieku, a przynajmniej do tych tendencji, które okazały się podstawowe dla doświadczenia estetycznego tego okresu. Stanowiła odpowiedź na rozpowszechnioną świadomość kryzysu kultury i próbę dostosowania literatury i sztuki do warunków społecznych i ekonomicznych XX wieku. W latach dwudziestych awangarda była reprezentowana przez liczne kierunki artystyczne: dadaizm, konstruktywizm, surrealizm. Wspólny był im stan permanentnej rewolty, wymierzonej w tradycję, zwłaszcza w dziewiętnastowieczny naturalizm, dekadentyzm i impresjonizm, oraz nastawienie na nowatorstwo i oryginalność w zakresie programów ideowych i rozwiązań formalno-estetycznych. Podstawowym pojęciem była nowość-nowej rzeczywistości cywilizacyjnej, niemającej żadnej analogii w przeszłości, odpowiadała nowa sztuka. Postęp techniczny został uznany za model działalności artystycznej. Stąd fascynacja techniką, wynalazkami, urbanizm, futuryzm awangardy.
Stąd także dwa oblicza awangardy:
Również na gruncie komunikacji literackiej i artystycznej awangarda przyniosła nowe zjawiska: prócz porozumiewania się z odbiorcą za pomocą utworu literackiego czy dzieła sztuki, pojawiły się takie formy jak czasopismo, druk ulotny, więc odczyt, wieczór autorski, kabaret, kawiarnia literacka i klub artystyczny. Szczególne zastosowanie zyskał manifest, jako podstawowy środek perswazji ideowo-artystycznej.
Światopogląd awangardy najpełniej wyrażało hasło "„sztuka – życie – działanie”", wskazujące na bezpośrednią odpowiedniość rzeczywistości społecznej i artystycznej, narzucające twórcy zadanie przebudowy świata, człowieka i społeczeństwa. W ramach awangardy mieściły się zarówno kult żywiołu i intuicji, wyrażający się w nawiązaniach do sztuki prymitywnej, jak i postulaty intelektualnego rygoru i konstruktywistycznej ścisłości; elitaryzm, wynikający z rozwiniętej autonomii artysty, jak i populizm, przejawiający się w trakcie działań socjotechnicznych (łączenie się artystów w grupy, starania o poszerzenie kręgu odbiorców, itd.). Początkowy witalizm, dynamizm, fascynacja miastem i techniką w latach trzydziestych ustąpiły miejsca katastroficznemu przeczuciu końca europejskiej cywilizacji.

</doc>
<doc id="1552485" url="https://pl.wikipedia.org/wiki?curid=1552485" title="Drużynowe Mistrzostwa Europy Par Strongman 2000">
Drużynowe Mistrzostwa Europy Par Strongman 2000

Drużynowe Mistrzostwa Europy Par Strongman 2000 – doroczne, drużynowe zawody europejskich siłaczy, rozgrywane w drużynach złożonych z dwóch zawodników, reprezentujących ten sam kraj.
Data: 25, 26 sierpnia 2000 r.
Miejsce: Kokkola 
WYNIKI ZAWODÓW:

</doc>
<doc id="1552487" url="https://pl.wikipedia.org/wiki?curid=1552487" title="Bollandyści">
Bollandyści

Bollandyści – grupa współpracowników jezuitów, którzy kontynuują prace hagiograficzne zapoczątkowane w XVII wieku przez ojca Jeana Bollanda (1596–1665) w Antwerpii, poświęcone zebraniu i ponownej redakcji wszystkich możliwych danych o katolickich świętych, z zastosowaniem metod naukowych, w tym krytyki historycznej.
Prekursorem ruchu był Heribert Rosweyde (1564–1629), który w 1607 opublikował w Antwerpii "Fasti Sanctorum".
W 1643 opublikowano dwa pierwsze tomy "Acta Sanctorum".
Do dziś istnieje grupa bollandystów, pod nazwą "Société des Bollandistes", pod opieką jezuitów. Ich siedziba mieści się w Collège Saint-Michel, en Etterbeek (Bruksela). Ich organem jest pismo „Analecta Bollandiana”. Od 1975 r. aż do śmierci jednym z członków Towarzystwa był Michel van Esbroeck SJ (1934–2003). 

</doc>
<doc id="1552488" url="https://pl.wikipedia.org/wiki?curid=1552488" title="Mosze Kusewicki">
Mosze Kusewicki

Mosze Kusewicki (ur. 9 czerwca 1889 w Smorgoniach, zm. 23 sierpnia 1966 w Nowym Jorku) – światowej sławy polsko-amerykański chazan i tenor liryczny.
Życiorys.
Urodził się w Smorgoniach na Wileńszczyźnie w ortodoksyjnej rodzinie żydowskiej. Jego ojciec Awigdor był nauczycielem muzyki i śpiewu, a matka Alta – pianistką. Trzej bracia Moszego: Jakub, Simcha i Dawid również zostali kantorami. On sam śpiewu kantoralnego uczył się już jako dziecko pod okiem swego ojca. Następnie był uczniem Szimona Altera, Efraima Szliapoka i Elijaha Salutkowskiego. W 1920 wyjechał do Wilna, gdzie został kantorem synagogi Sawel. W 1925 został głównym kantorem Wielkiej Synagogi w Wilnie, zastępując na tym stanowisku Gerszona Sirotę. 
W 1927 został głównym kantorem w Wielkiej Synagogi w Warszawie, ponownie zastępując na tym stanowisku Gerszona Sirotę. Kusewicki wykonywał również repertuar świecki, zdobywając międzynarodową sławę. Jego głos porównywano do głosów Jana Kiepury czy Enrico Caruso. Koncertował m.in. w Brukseli, Antwerpii, Budapeszcie, Paryżu, Wiedniu oraz Londynie. W latach 1934 i 1936 odbył podróże do Palestyny, zaś w 1938 odbył pierwszą podróż do Stanów Zjednoczonych, gdzie wystąpił w Carnegie Hall w Nowym Jorku. Mimo iż miał okazję zostać kantorem w wielu znanych synagogach na świecie, to nigdy nie chciał zrezygnować z pracy w Wielkiej Synagodze w Warszawie.
Po wybuchu II wojny światowej wraz z żoną Rają i dziećmi Aleksandrem i Sonią udał się do Związku Radzieckiego, gdzie rozpoczął nową karierę. Śpiewał m.in. w Operze Gruzińskiej w Tbilisi. Od Stalina otrzymał Order Zasługi. Po zakończeniu wojny powrócił do Polski i osiadł w Warszawie. Wziął udział w filmie "My, którzy przeżyliśmy" w reżyserii Natana Grossa. W 1947 wyemigrował do Stanów Zjednoczonych i osiadł w Nowym Jorku. Śpiewał m.in. w Carnegie Hall oraz w Boston's Symphony Hall. Po licznych dobrych recenzjach amerykańskich krytyków podpisał kontrakt z wytwórnią RCA Victor.
W 1952 został zatrudniony jako kantor w Kongregacji Beth El na Brooklynie – synagodze słynącej ze światowej sławy chazanów. W tym czasie Kusewicki mieszkał w Great Neck na Long Island, jednak specjalnie utrzymywał mieszkanie w Boro Park, aby móc regularnie odprawiać nabożeństwa szabatowe w Beth El. Pracował tam do śmierci. Zmarł na nowotwór. Został pochowany w Jerozolimie na wzgórzu Herzla. 

</doc>
<doc id="1552490" url="https://pl.wikipedia.org/wiki?curid=1552490" title="Powstanie w Lyonie w 1793">
Powstanie w Lyonie w 1793

Powstanie w Lyonie w 1793 - powstanie wymierzone przeciwko rewolucji francuskiej i rządom jakobinów, trwające od czerwca do listopada 1793. 
Geneza.
Już przed rewolucją miasto Lyon poważnie ucierpiało z powodu kryzysu gospodarczego kraju, który szczególnie dotknął istniejące w nim manufaktury i małe zakłady pracy. Relacje z lat 1788-1790 mówiły o około 20 tys. robotników (razem z rodzinami), którzy żyli w zupełnej nędzy lub mogli przetrwać jedynie dzięki pomocy państwowej. W latach 1789 i 1790 w mieście dochodziło do zamieszek związanych z tą trudną sytuacją. Szczególne oburzenie budził system podatkowy, który zdaniem większości mieszkańców uderzał jedynie w biedaków, faworyzując niewielu wielkich posiadaczy z Lyonu. Robotnicy bardzo liczyli na to, że Stany Generalne, a następnie Konstytuanta, zajmą się tym problemem. Istniejące obciążenia fiskalne zachował jednak zarówno parlament centralny, jak i nowa rada miejska. Nic nie zmieniało się również w zakresie położenia najbiedniejszych. 
W związku z panującym w mieście niezadowoleniem do 1790 powstały 32 kluby polityczne i silny ruch sankiulocki, wyraźnie czerpiący inspiracje ze swojego paryskiego odpowiednika oraz z działalności jakobinów (przy którym zostały one zresztą w późniejszym etapie afiliowane). Pierwszoplanowymi postaciami opozycji liońskiej byli najpierw Jean Marie Roland, a następnie radykalniejszy od niego Marie Joseph Chalier. Równocześnie jednak władza lokalna pozostawała w rękach rojalistów-konstytucjonalistów. 
Niepokoje społeczne 1792–1793.
Przejście ochotników z Marsylii przez miasto, a następnie wydarzenia 10 sierpnia 1792 poważnie zradykalizowały sytuację w Lyonie. W mieście doszło do rozruchów zbliżonych formą do masakr wrześniowych w Paryżu. W listopadzie 1792 nowym merem miasta został żyrondysta Antoine Nivière-Chol, zaś dotychczasowy mer Vitet został członkiem Konwentu. Zdołał on uzyskać od zgromadzenia trzymilionową pomoc publiczną dla najbiedniejszych mieszkańców oraz drobnych posiadaczy, którzy zbankrutowali z powodu kryzysu. Fakt ten zaniepokoił większych właścicieli manufaktur oraz rojalistów, którzy zdołali przekonać mera do wystąpienia przeciwko radykalnym klubom w mieście, kiedy te 6 lutego 1793 zażądały utworzenia liońskiego Trybunału Rewolucyjnego. W rezultacie w mieście wybuchły spontaniczne ludowe protesty. Mer został obalony, jednak nowe wybory ponownie dały mu zwycięstwo. Porażka wyborcza zintensyfikowała aktywność zwolenników radykalnego Chaliera, co zdołało doprowadzić do kolejnych przedterminowych wyborów mera. Zwyciężył w nich umiarkowany żyrondysta Gilibert, który pokonał przyjaciela Chaliera Antoine'a Bertranda. Sytuację w mieście radykalnie zmieniła jednak zdrada związanego z żyrondystami generała Dumourieza. 9 marca po kolejnym ludowym wystąpieniu Bertrand został nowym merem. 
Działalność Chaliera.
W marcu i kwietniu 1793 zwolennicy Chaliera podjęli walkę z brakiem żywności w mieście poprzez stworzenie publicznej piekarni miejskiej, podnieśli podatki nałożone na najbogatszych i powołali do życia lioński komitet ocalenia publicznego. Zainspirowani rozwiązaniami przyjętymi w Paryżu, wprowadzili w życie także dekret o cenach maksymalnych, zakazie spekulacji zbożem, permanencję obrad sekcji, zmienili gwardię narodową w armię rewolucyjną, z którą miały współpracować obywatelskie komitety bezpieczeństwa. Wymuszono również 6 mln kontrybucji od najbogatszych mieszkańców miasta, które miały sfinansować ten ostatni projekt. 
Te ostatnie działania wywołały gwałtowną reakcję miejscowych rojalistów oraz żyrondystów. W Konwencie Narodowym ci ostatni zdołali wymóc dekret o ograniczeniu samodzielności samorządów lokalnych w tworzeniu własnych rewolucyjnych instytucji, co wyraźnie uderzało w działalność Chaliera w Lyonie. Do miasta zostali również wysłani komisarze parlamentu. Taka decyzja Konwentu skłoniła sekcje (oprócz pięciu) do wystąpienia przeciw Chalierowi. Obalenie jego zwolenników nie było trudne wobec praktycznego braku oporu. Władzę na nowo przejęli rojaliści razem z żyrondystami, a Lyon przyłączył się do powstania federalistów. Mimo kontrowersji, jakie wzbudziło to u części robotników (większość mieszkańców) ostatecznie rojalistom udało się przekonać ich do wystąpienia przeciwko Konwentowi. Na czele szybko sformowanych sił zbrojnych stanął hrabia Louis François Perrin de Précy, na co Konwent odpowiedział wysłaniem do miasta komisarza Roberta Lindeta. Buntownicy nie chcieli jednak z nim rozmawiać, zamiast tego wezwali wszystkich Francuzów do wsparcia powstania federalistów. 12 i 14 lipca 1793 Konwent nakazał zbrojną rozprawę z rojalistami, którzy w tym czasie praktycznie opanowali miasto. Doprowadzili do końca proces Chaliera, który został zgilotynowany; podobny los spotkał innych radykalnych przywódców. Spadło również znaczenie żyrondystów. 
Oblężenie Lyonu i represje.
Lyon został otoczony i zdobyty przez Armię Alp, którą dowodził Kellermann. Armia ta przerwała w sierpniu ofensywę w Sabaudii, a po zbombardowaniu Lyonu uzyskała w październiku poddanie się. De Precy razem z częścią rojalistów uciekł z miasta i ukrył się w Szwajcarii. Reprezentujący Konwent Georges Couthon początkowo nie chciał przeprowadzać w mieście zbyt ostrych represji, ograniczył się do symbolicznego zburzenia kilku domów oraz murów miejskich. Jednak Bertrand Barère de Vieuzac doprowadził do przegłosowania dekretu o przykładnym ukaraniu buntowników: miasto miało być wymazane z map, całkowicie zburzone, a w jego ruinach wzniesiona kolumna z napisem „Lyon wypowiedział wojnę wolności, Lyonu już nie ma” ("Lyon fit la guerre à la liberté ; Lyon n'est plus"). Ostatecznie akcja burzenia miasta została jedynie rozpoczęta. O wiele surowsze był represje wobec uczestników buntu. Couthona, uznanego za zbyt łagodnego, zastąpili Jean Marie Collot d'Herbois oraz Joseph Fouché. Powołali oni Komisję Wojskową, która miała sądzić schwytanych z bronią w ręku, Komisję Sprawiedliwości Ludowej, przed którą mieli stanąć pozostali buntownicy. Pierwsza z nich skazała na śmierć 106 osób, druga – 79. Niezadowoleni z tak niewielkich rozmiarów represji komisarze Konwentu powołali nowe ciało – Nadzwyczajną Komisję Rewolucyjną, która skazała dalsze 1600 osób na śmierć. Wyroki zostały wykonane poprzez oddanie strzałów z trzech dział w kierunku związanych grup skazańców. Okrucieństwo komisarzy oraz fakt, że wśród skazanych przez Nadzwyczajną Komisję znalazło się wiele osób zupełnie przypadkowych, doprowadził do odwołania obydwu w grudniu 1793. Maksymilian Robespierre, który po wydarzeniach liońskich zerwał przyjaźń z Collotem, planował ich osądzenie, jednak uniemożliwił mu to przewrót 9 thermidora, w który w obawie przed karą zaangażowali się i Collot, i Fouché.
Upamiętnienie ofiar.
Na miejscu egzekucji z listopada 1793 na równinie Brotteaux pod Lyonem znajduje się dziś kaplica. Upamiętnieniem historii rewolucyjnego Lyonu zajmują się powstałe w 1989 stowarzyszenia Lyon 89 i Lyon 93. 

</doc>
<doc id="1552495" url="https://pl.wikipedia.org/wiki?curid=1552495" title="Jagdgeschwader 3 (1917–1918)">
Jagdgeschwader 3 (1917–1918)

Jagdgeschwader Nr. III – JG III – wyspecjalizowana niemiecka jednostka lotnicza "Luftstreitkräfte" z okresu I wojny światowej.
Wzorując się na utworzonej przez Manfreda von Richthofena w czerwcu 1917 jednostce Jagdgeschwader 1 na początku lutego 1918 roku utworzono podobne zgrupowanie nazwane Jagdgeschwader nr 3. Powstał on z czterech eskadr myśliwskich "Jasta B", "Jasta 26", "Jasta 27" i "Jasta 36" w jedną jednostkę taktyczną pod dowództwem asa "Jasta 26" Bruna Loerzera.
Dywizjon latał samolotami Fokker Dr.I.

</doc>
<doc id="1552497" url="https://pl.wikipedia.org/wiki?curid=1552497" title="Sąsiedzi (zespół muzyczny)">
Sąsiedzi (zespół muzyczny)

Sąsiedzi – zespół folkowo-szantowy założony w 2001 roku w Gliwicach. Od początku istnienia są zafascynowani tradycyjnym folkiem morskim, zwłaszcza szantami, dawnymi, marynarskimi pieśniami pracy, które zespół wykonuje a cappella, w aranżacjach na 7 głosów. W repertuarze grupy znaleźć można także muzykę irlandzką, bretońską, współczesną piosenkę żeglarską, muzykę dawną, a ostatnio także rodzimy folklor śląski, który aranżują na swój, folkowy sposób. Grają na akustycznych instrumentach, takich jak: mandolina, skrzypce, koncertina, bodhran, flety, gitara, drumla. Laureaci większości nagród najważniejszych festiwali marynistycznych w Polsce, w tym najważniejszego na scenie szantowej - Grand Prix festiwalu Shanties w Krakowie. Jedyny polski zespół tradycyjnego folku morskiego, który wystąpił na trzech najważniejszych dla tego nurtu festiwalach na świecie: Shanties w Krakowie, Chante de Marin w Paimpol i Sea Music Festival w Mystic Seaport Museum w USA. Zagrali ponad 450 koncertów, m.in. w Niemczech, Holandii, Czechach, Norwegii, Francji, USA. Występowali na scenie z największymi szantymenami na świecie: Patem Sheridanem z Irlandii, śp. Johnnym Collinsem i Jimem Mageeanem z Anglii, Geoffem Kaufmanem czy Simonem Spaldingiem z USA. Od 2010 r. są gospodarzem Festiwalu Morza "Nad Kanałem" w Gliwicach, który odbywa się w październiku.

</doc>
<doc id="1552503" url="https://pl.wikipedia.org/wiki?curid=1552503" title="Kultura Kisapostag">
Kultura Kisapostag

Kultura Kisapostag – jest to kultura archeologiczna wczesnej epoki brązu. Jej nazwa pochodzi od stanowiska w miejscowości Kisapostag w komitacie Fejer w środkowych Węgrzech.
Geneza.
Kultura Kisapostag powstała na skutek wymieszania się wpływów i ludności kultury Vučedol-Zók z kulturą pucharów dzwonowatych, przy czym wpływ tej drugiej jednostki kulturowej był znaczny.
Chronologia i obszar występowania.
Kultura Kisapostag rozwijała się w okresie brązu A1 według chronologii Paula Reineckego, a zanikać zaczęła pod koniec trwania tego okresu. Można więc datować ją według lat kalibrowanych na około 2200–1950 lat p.n.e. W rozwoju tej kultury wyróżnia się dwie fazy. Jej centrum lokalizuje się pomiędzy kolanem Dunaju a jeziorem Balaton, natomiast pojedyncze stanowiska przekraczają Dunaj ku wschodowi i występują w międzyrzeczu Dunaju i Cisy.
Gospodarka.
W kulturze Kisapostag dominowała hodowla zwierząt, co wiązało się z mobilnością grup ludności tej kultury.
Obrządek pogrzebowy.
Ludność kultury Kisapostag składała swoich zmarłych do ziemi w obrządku ciałopalnym, zazwyczaj w grobach popielnicowych, niekiedy tylko w jamowych.
Inwentarz.
Formy charakterystyczne dla ceramiki kultury Kisapostag to kubki o brzuścu baniastym z wyodrębnioną szyjką i uchem wystającym ponad krawędź naczynia oraz podobne do nich naczynia dwuuche. W inwentarzu tej kultury występują zabytki charakterystyczne dla kultury pucharów dzwonowatych, co świadczy o dużym wpływie jakie wywarła ta jednostka taksonomiczna na ludność kultury Kisapostag.
Zanik i wpływ na powstanie innych kultur.
Kultura Kisapostag zanikając pod koniec okresu brązu A1 i na początku okresu A2, przyczyniła się do powstania panońskiej kultury ceramiki inkrustowanej i wraz z kulturą Nagyrév do powstania kultury Vatya.

</doc>
<doc id="1552508" url="https://pl.wikipedia.org/wiki?curid=1552508" title="Jagdgeschwader 4 (1917–1918)">
Jagdgeschwader 4 (1917–1918)

Königlich Bayerische Jagdgeschwader Nr. IV – JG IVb – wyspecjalizowana niemiecka jednostka lotnicza "Luftstreitkräfte" z okresu I wojny światowej.
Wzorując się na utworzonej przez Manfreda von Richthofena w czerwcu 1917 jednostce Jagdgeschwader Nr 1 na początku października 1918 roku, w ostatniej fazie wojny, utworzono podobne zgrupowanie nazwane Jagdgeschwader nr 4. Powstał on z czterech bawarskich eskadr myśliwskich "Jagdstaffel 23", "Jagdstaffel 32", "Jagdstaffel 34" i "Jagdstaffel 35" w jedną jednostkę taktyczną pod dowództwem asa "Jagdstaffel 21" i ówczesnego dowódcy "Jagdstaffel 23", kapitana Eduarda von Schleicha.
Dywizjon latał samolotami Fokker Dr.I.

</doc>
<doc id="1552510" url="https://pl.wikipedia.org/wiki?curid=1552510" title="Live in Europe">
Live in Europe

Live in Europe – trzeci solowy album Rory’ego Gallaghera, wydany w 1972, nagrany na żywo podczas trasy koncertowej po Europie.

</doc>
<doc id="1552511" url="https://pl.wikipedia.org/wiki?curid=1552511" title="Cunitz">
Cunitz



</doc>
<doc id="1552513" url="https://pl.wikipedia.org/wiki?curid=1552513" title="Gołaicha">
Gołaicha

Gołaicha – kolonia wsi Czartowczyk w Polsce, położona w województwie lubelskim, w powiecie tomaszowskim, w gminie Tyszowce.
W latach 1975–1998 kolonia administracyjnie należała do województwa zamojskiego.

</doc>
<doc id="1552520" url="https://pl.wikipedia.org/wiki?curid=1552520" title="Murat Şahin">
Murat Şahin

Murat Şahin, (ur. 4 lutego 1976 w Stambule) – turecki piłkarz występujący na pozycji bramkarza. Od 2009 gra w Kasımpaşie.

</doc>
<doc id="1552523" url="https://pl.wikipedia.org/wiki?curid=1552523" title="Operacja Iraqi Freedom">
Operacja Iraqi Freedom



</doc>
<doc id="1552524" url="https://pl.wikipedia.org/wiki?curid=1552524" title="Drowned World Tour">
Drowned World Tour

Drowned World Tour – piąta trasa koncertowa amerykańskiej piosenkarki Madonny. Odbyła się od 9 czerwca do 15 września 2001 roku w ramach promocji albumów "Ray of Light" i "Music". Była pierwszą trasą Madonny od ośmiu lat.

</doc>
<doc id="1552526" url="https://pl.wikipedia.org/wiki?curid=1552526" title="Zamek w Pierrefonds">
Zamek w Pierrefonds

Zamek w Pierrefonds (fr. "Château de Pierrefonds") – średniowieczny zamek obronny w Pierrefonds, w departamencie Oise. Od 1848 ma status zabytku o szczególnej wartości. Jego obecna forma jest rezultatem gruntownej rekonstrukcji przeprowadzonej przez Eugène'a Viollet-le-Duca w XIX wieku. 
Historia.
Pierwszy zamek na tym miejscu istniał już w XII wieku i należał do rodziny de Nivelon, właścicieli Pierrefonds. W końcu tego stulecia obiekt z niewyjaśnionych do końca powodów przeszedł do domeny królewskiej, stając się własnością Filipa II Augusta. 
W XIV wieku Karol VI Szalony przekazał zamek swojemu bratu Ludwikowi Orleańskiemu, który zdecydował się na całkowitą przebudowę obiektu. Nie jest znane nazwisko architekta, który nadzorował prace. W 1407 śmierć Ludwika Orleańskiego w zamachu przerwała prace; nie zostały one nigdy ponownie podjęte. W XVII wieku zamek został zrujnowany w czasie wojen religijnych, była planowana jego całkowita rozbiórka na cegły. Ostatecznie i te prace nie zostały doprowadzone do końca. Zniszczono jedynie najbardziej wysunięte na zewnątrz mury zamkowe. 
W 1810 zrujnowany zamek zakupił Napoleon Bonaparte za symboliczną kwotę 3000 franków. Obiekt przejęli następnie Burbonowie, którzy w ogóle się nim nie interesowali, a po nich Ludwik Filip I, który zauroczony romantycznymi ruinami urządził w nich bankiet z okazji zaślubin swojej córki Ludwiki z Leopoldem I. Zamek stanowił również inspirację dla wielu artystów. Dopiero za czasów II Cesarstwa podjęte zostały prace rekonstrukcyjne, które ciągnęły się od 1857 do 1885 i pochłonęły ponad 5 mln franków, z czego cztery osobiście przekazał cesarz (jego żona była zachwycona Pierrefonds). Upadek Cesarstwa i tym samym zakończenie dotacji ze strony dworu był przyczyną nieukończenia rekonstrukcji dekoracji malarskiej wnętrz. 
Ze względu na duży stopień dewastacji ruin i skąpe źródła Viollet-le-Duc w większym stopniu realizował własną wizję średniowiecznego zamku niż odbudowywał obiekt istniejący przez XVII wiekiem. Nie zawsze trzymał się jednego stylu architektonicznego – przy zewnętrznej dekoracji dziedzińców wykorzystywał raczej motywy renesansowe niż gotyckie, zaś park otaczający zamek urządził w stylu współczesnym. Równie swobodnie potraktował odbudowę zamkowych fortyfikacji. Ta dowolność, widoczna również w innych pracach rekonstrukcyjnych tego samego autora, została nazwana „stylem neośredniowiecznym”. 
Obecnie w zamku znajduje się galeria sztuki i jest on dostępny dla zwiedzających. 

</doc>
<doc id="1552531" url="https://pl.wikipedia.org/wiki?curid=1552531" title="Lawinowy Szczyt">
Lawinowy Szczyt

Lawinowy Szczyt (, , ) – piąty najwyższy szczyt Tatr o wysokości 2606 m n.p.m. stanowiący środkowy wierzchołek masywu Zadniego Gerlacha w słowackich Tatrach Wysokich. Znajduje się w grani głównej Tatr Wysokich pomiędzy Zadnim Gerlachem (oddzielonym Niżnią Jurgowską Szczerbiną, Jurgowskimi Czubami i Wyżnią Jurgowską Szczerbiną) a Gerlachowską Kopą (oddzieloną Wyżnią Gerlachowską Przełączką).
Na wierzchołek Lawinowego Szczytu nie prowadzą żadne znakowane szlaki turystyczne, jest więc dostępny jedynie dla taterników.
Według dawniejszych pomiarów wysokość Lawinowego Szczytu to ok. 2635 m, jednak pomiary te były niedokładne. Nieco nowsze pomiary aneroidowe wykazały, że jego wysokość to ok. 2610 m. Ostatecznie pomiary trygonometryczne, które wydają się najdokładniejsze, określiły wysokość Lawinowego Szczytu na 2606,1 m.
Historia.
Pierwsze wejścia turystyczne:

</doc>
<doc id="1552533" url="https://pl.wikipedia.org/wiki?curid=1552533" title="Dzika rzeka (film 1960)">
Dzika rzeka (film 1960)

Dzika rzeka (ang. "Wild River") – amerykański dramat filmowy z 1960 roku w reżyserii Elii Kazana.
Opis.
Rząd planuje wybudować tamę na rzece Tennessee. Uparci mieszkańcy wyspy nie chcą się jednak wyprowadzić z niej, mimo iż mogą zostać zalani wodą. Agent rządowy Chuck Glover ma za zadanie przekonać mieszkańców do przeprowadzki bez użycia siły. Mieszkańcy wyspy, zarówno biali jak i czarni, słuchają właścicielki wyspy Elli Garth, która za nic w świecie nie opuści własnej własności. Jednocześnie agent Glover zakochuje się we wnuczce starej Elli. 

</doc>
<doc id="1552536" url="https://pl.wikipedia.org/wiki?curid=1552536" title="Hanna (Kanada)">
Hanna (Kanada)

Hanna – miasto w zachodniej Kanadzie, w prowincji Alberta. Populacja wynosi 2847 mieszkańców (2006). Z miasta pochodzi post grunge’owy zespół Nickelback.

</doc>
<doc id="1552537" url="https://pl.wikipedia.org/wiki?curid=1552537" title="Stereopony">
Stereopony

 – japoński zespół rockowy powiązany z wytwórnią Sony Records. Ich utwory można usłuszeć w anime Bleach ("Hitohira no Hanabira"), Mobile Suit Gundam 00 ("Namida no Mukō") i ("Tsukiakari no Michishirube") oraz w filmie Yattāman ("Smilife").
Historia.
Stereopony zostało utworzone w 2007r, początkowo pod nazwą Mixbox. Po wygraniu głównej nagrody na festiwalu młodych ludzi, nazwa grupy została zmieniona na Stereopony. Pierwszym sukcesem zespołu był utwór "Hitohira no Hanabira", który to wydany w listopadzie 2008r zajął 25 miejsce w tygodniowym rankingu "Oricon". Dziewczyny wydając kolejne utwory, zdobywały coraz to większe grono fanów. Podczas ich kariery występowały z innymi czołowymi japońskimi muzykami takimi jak zespół Scandal czy z solowa piosenkarka Yui.
Zespół po miesięcznej przerwie spowodowanej operacją usunięcia polipa z gardła głównej wokalistki i gitarzystki zespołu (Aimi Haraguni), zapowiedział swoje przyszłe rozwiązanie. W październiku 2012 roku po ostatnim koncercie Best of Stereopony grupa oficjalnie przestała istnieć. W listopadzie ukazała się ostatnia ich płyta zatytułowana "Best of Stereopony" zawierająca kompilacje wszystkich najpopularniejszych utworów.

</doc>
<doc id="1552543" url="https://pl.wikipedia.org/wiki?curid=1552543" title="Edmund Szyc">
Edmund Szyc

Edmund Szyc (do 1920 Edmund Schuetz, ur. 11 listopada 1895 w Poznaniu, zm. 23 lutego 1987 tamże) – polski piłkarz i działacz piłkarski. Współzałożyciel Warty Poznań oraz założyciel klubów Polonia Leszno i Polonia Bydgoszcz. Powstaniec Wielkopolski.
Życiorys.
W 1912 wraz z sześcioma kolegami (Franciszek Szyc, Stefan Malinowski, Marian Beym, Czesław Mórkowski, Kazimierz Świderski i Ludwik Zysnarski) niezadowolony, że w zaborze pruskim piłkę nożną można było uprawiać tylko w niemieckich klubach, postanowił założyć pierwszy polski klub piłkarski w Poznaniu. 15 czerwca podczas zebrania założycielskiego, wybrano nazwę dla drużyny – Warta, inspirując się nazwą rzeki przepływającej przez Poznań – Wartą, bądź też czynnością czuwania, stania na straży, a na barwy wybrano zieleń i biel. Tego samego roku, jako przedstawiciel Warty, przybył do Leszna, aby pomóc tamtejszym działaczom w założeniu własnego zespołu – Polonii.
Walczył w Powstaniu Wielkopolskim jako dowódca plutonu. Po powstaniu napisał:
W 1920 objął posadę administratora Fabryki Cegieł w Bydgoszczy. Znane dokonania skłoniły bydgoskich fanów piłki nożnej by zaprosić go na spotkanie, podczas którego zgłosił pomysł założenia drużyny piłkarskiej, Polonii. Zdecydowano również, że zostanie pierwszym prezesem nowo powstałego klubu.
O zamiarze założenia klubu Edmund Szyc powiadomił bydgoszczan w maju za pośrednictwem "Dziennika Bydgoskiego":
 Po roku wrócił do Poznania i zajął się dziennikarstwem sportowym. W latach 1923-1924 był członkiem zarządu Polskiego Związku Piłki Nożnej, a później sędzią piłkarskim. Do końca życia związany z "Zielonymi", pełnił m.in. funkcję prezesa klubu.
Zmarł 23 lutego 1987 roku w Poznaniu w wieku 91 lat. Został pochowany 3 marca 1987 roku na Cmentarzu Junikowskim w Poznaniu.
Jego żoną była Izabela Szyc (1901-1989).

</doc>
<doc id="1552544" url="https://pl.wikipedia.org/wiki?curid=1552544" title="House md">
House md



</doc>
<doc id="1552546" url="https://pl.wikipedia.org/wiki?curid=1552546" title="Kenyon Hopkins">
Kenyon Hopkins

Kenyon Hopkins (ur. 15 stycznia 1912 w Coffeyville w Kalifornii, zm. 7 kwietnia 1983 w Princeton w stanie New Jersey) – amerykański kompozytor filmowy.

</doc>
<doc id="1552550" url="https://pl.wikipedia.org/wiki?curid=1552550" title="Rejon bobrowicki">
Rejon bobrowicki

Rejon bobrowicki – jednostka administracyjna wchodząca w skład obwodu czernihowskiego Ukrainy.
Rejon utworzony w 1923, ma powierzchnię 1418 km² i liczy około 41 tysięcy mieszkańców. Siedzibą władz rejonu jest Bobrowica.
Na terenie rejonu znajdują się 1 miejska rada i 24 silskie rady, obejmujące w sumie 51 wsi i 2 osady.

</doc>
<doc id="1552555" url="https://pl.wikipedia.org/wiki?curid=1552555" title="Rejon borzniański">
Rejon borzniański

Rejon borzniański – jednostka administracyjna wchodząca w skład obwodu czernihowskiego Ukrainy.
Rejon utworzony w 1923, ma powierzchnię 1608 km² i liczy około 44 tysięcy mieszkańców. Siedzibą władz rejonu jest Borzna.
Na terenie rejonu znajdują się 1 miejska rada i 26 silskich rad, obejmujących w sumie 60 wsi i 2 osady.

</doc>
<doc id="1552556" url="https://pl.wikipedia.org/wiki?curid=1552556" title="Blueprint">
Blueprint

Blueprint – czwarty solowy album Rory’ego Gallaghera, wydany w 1973 roku.
W 2000 roku pojawiła się zremasterowana wersja płyty, zawierająca dwie dodatkowe piosenki: „Stompin' Around” i „Treat Her Right”.

</doc>
<doc id="1552558" url="https://pl.wikipedia.org/wiki?curid=1552558" title="Rejon warwiński">
Rejon warwiński

Rejon warwiński – jednostka administracyjna wchodząca w skład obwodu czernihowskiego Ukrainy.
Rejon utworzony w 1923, ma powierzchnię 590 km² i liczy około 20 tysięcy mieszkańców. Siedzibą władz rejonu jest Warwa.
Na terenie rejonu znajdują się 1 osiedlowa rada i 14 silskich rad, obejmujących w sumie 27 wsi i 2 osady.

</doc>
<doc id="1552560" url="https://pl.wikipedia.org/wiki?curid=1552560" title="Besim Kurti">
Besim Kurti

Besim Kurti - (ur. 16 października 1949 w Tiranie) - albański reżyser i aktor. 
Życiorys.
W 1972 ukończył studia aktorskie w Instytucie Sztuk w Tiranie. Po studiach rozpoczął pracę w Studiu Filmowym Nowa Albania (alb. "Kinostudio Shqiperia e Re"), jako asystent reżysera Xhanfise Keko i Dhimitra Anagnostiego. Wystąpił także w kilku filmach fabularnych jako aktor drugoplanowy.
W roku 1977 wyreżyserował swój pierwszy samodzielny film - dokumentalny portret partyzanta-poety Memo Meto. Wyreżyserował 8 filmów, w tym dwa we współpracy z Dritą Koci i Ismailem Zhabiaku. Ten ostatni wobec choroby współreżysera dokończył samodzielnie.
Od 1990 pracował na stanowisku zastępcy dyrektora Teatru Narodowego w Tiranie.

</doc>
<doc id="1552561" url="https://pl.wikipedia.org/wiki?curid=1552561" title="Rejon horodniański">
Rejon horodniański

Rejon horodniański – jednostka administracyjna wchodząca w skład obwodu czernihowskiego Ukrainy.
Rejon utworzony w 1923, ma powierzchnię 1566 km² i liczy około 36 tysięcy mieszkańców. Siedzibą władz rejonu jest Horodnia.
Na terenie rejonu znajdują się 1 miejska rada i 30 silskich rad, obejmujących w sumie 71 wsi i 6 osad.

</doc>
<doc id="1552563" url="https://pl.wikipedia.org/wiki?curid=1552563" title="Bocheński Klub Sportowy">
Bocheński Klub Sportowy



</doc>
<doc id="1552564" url="https://pl.wikipedia.org/wiki?curid=1552564" title="Rejon iczniański">
Rejon iczniański

Rejon iczniański – jednostka administracyjna wchodząca w skład obwodu czernihowskiego Ukrainy.
Rejon utworzony w 1965, ma powierzchnię 1576 km² i liczy około 41 tysięcy mieszkańców. Siedzibą władz rejonu jest Icznia.
Na terenie rejonu znajdują się 1 miejska rada, 1 osiedlowa rada i 27 silskich rad, obejmujących w sumie 67 wsi i 7 osad.

</doc>
<doc id="1552565" url="https://pl.wikipedia.org/wiki?curid=1552565" title="Ida Łotocka-Huelle">
Ida Łotocka-Huelle

Ida Łotocka-Huelle (ur. 13 lutego 1957 w Gdańsku) – polska malarka. W latach 2014–2017 pełniła funkcję wiceprezeski Okręgu Gdańskiego Związku Polskich Artystów Plastyków.
Życiorys.
Studiowała w Państwowej Wyższej Szkole Sztuk Plastycznych (PWSSP) w Gdańsku (obecnie Akademia Sztuk Pięknych w Gdańsku) na Wydziale Malarstwa i Grafiki. Dyplom z malarstwa w 1982 w prof. Władysława Jackiewicza oraz w Studium Pedagogicznym PWSSP w Gdańsku, ukończonym w 1981. Od 2001 artystka pracowała w Nadbałtyckim Centrum Kultury w Gdańsku na stanowisku głównego specjalisty ds. wystaw. Autorstwo filmu „Obrazy i modelki” dla III programu TVP S.A (1995). W 2010 członkini założycielka artystycznej „Grupy Apellesa”.
Żona gdańskiego pisarza Pawła Huellego.

</doc>
<doc id="1552566" url="https://pl.wikipedia.org/wiki?curid=1552566" title="Znak dziesiętny">
Znak dziesiętny



</doc>
<doc id="1552567" url="https://pl.wikipedia.org/wiki?curid=1552567" title="Be the One (singel The Ting Tings)">
Be the One (singel The Ting Tings)

Be the One – szósty singel promujący album zespołu The Ting Tings. Jego premiera odbyła się na początku sierpnia 2008 za pośrednictwem strony HandBag.
Teledysk.
Premiera teledysku odbyła się 10 sierpnia 2008 roku. Katie występuje tam jako kobieta, która ucieka ze szpitala, a za nią przesuwa się tablica z emitowanym tłem.

</doc>
<doc id="1552568" url="https://pl.wikipedia.org/wiki?curid=1552568" title="Tattoo (album Rory’ego Gallaghera)">
Tattoo (album Rory’ego Gallaghera)

Tattoo – piąty solowy album Rory’ego Gallaghera, wydany w 1973 roku, do dzisiaj uznawany za jedno z jego najpopularniejszych dokonań.
Wydana w 2000 roku zremasterowana edycja płyty zawierała dwa dodatkowe utwory: „Tucson, Arizona” Douga Wraya i „Just a Little Bit” Gordona.

</doc>
<doc id="1552570" url="https://pl.wikipedia.org/wiki?curid=1552570" title="Makin’ Whoopee">
Makin’ Whoopee

Makin’ Whoopee – popularna piosenka napisana przez Waltera Donaldsona i Gusa Kahna do musicalu "Whoopee!" z 1928 roku, w którym wykonał ją Eddie Cantor.

</doc>
<doc id="1552571" url="https://pl.wikipedia.org/wiki?curid=1552571" title="Jian">
Jian

Jian () to długi, jednoręczny, obosieczny miecz chiński używany od przeszło 2500 lat. Najstarsze źródła opisujące miecz pochodzą z VII w. p.n.e. z Okresu Wiosen i Jesieni (tzw. miecz Goujiana, władcy królestwa Yue). Historyczne miecze miały od 45 do 80 cm długości. Obecne modele mają około 70 cm, a ich waga to ok. 700-900 gramów. Dla lepszego wyważenia do głowicy doczepiano podwójny pompon.
Chińczycy nazywają go "szlachcicem wśród broni", co zawdzięcza dawnej przynależności jedynie rodzinom szlacheckim oraz niezwykłej szybkości i gracji ruchów podczas walki. Kuty jest z mocnej i elastycznej stali. Jej grubość przy sztychu dochodzi do 1 mm, co powoduje charakterystyczny, wibrujący dźwięk podczas walki. W stylu walki mieczem nie występują bloki, zamiast nich jest wiele zwodów i zejść z linii ataku. Mimo ostrości miecz rzadko był wykorzystywany do cięć, a zdecydowanie częściej do pchnięć, na co wskazuje środek ciężkości znajdujący się bardzo blisko jelca (dodatkowo przesunięty w stronę głowicy poprzez doczepienie ozdobnych frędzli). Obecnie używa się go w tradycyjnych i sportowych stylach wushu, gdzie jest jedną z czterech podstawowych broni, obok szabli (dao), kija (gun) i włóczni (qiang).

</doc>
<doc id="1552572" url="https://pl.wikipedia.org/wiki?curid=1552572" title="Alejandro Toledo">
Alejandro Toledo

Alejandro Celestino Toledo Manrique (ur. 28 marca 1946 w Cabanie) – prezydent Peru. Funkcję tę pełnił od 28 lipca 2001 do 28 lipca 2006. 
Na urząd prezydenta został wybrany w 2001, pokonując w wyborach Alana García Péreza. Wcześniej, w czasie rządów prezydenta Alberto Fujimoriego (1990–2000) stał na czele opozycji. Po upływie kadencji prezydenckiej, Alejandro Toledo wyjechał z Peru do Stanów Zjednoczonych, gdzie w latach 2006–2008 wykładał na Uniwersytecie Stanforda.
10 kwietnia 2011 wziął po raz drugi udział w wyborach prezydenckich, w których zajął czwarte miejsce (15,6% głosów), przegrywając z Ollantą Humalą (31,7%), Keiko Fujimori (23,6%) oraz Pedrem Pablem Kuczynskim (18,5%).
5 kwietnia 2002 został odznaczony Krzyżem Wielkim Orderu Zasługi Rzeczypospolitej Polskiej.

</doc>
<doc id="1552574" url="https://pl.wikipedia.org/wiki?curid=1552574" title="Król szczurów (powieść)">
Król szczurów (powieść)

Król szczurów – powieść Jamesa Clavella wydana w 1962 roku, oparta na osobistych przeżyciach autora w japońskim obozie jenieckim w Singapurze podczas II wojny światowej.
Jest to pierwsza część tzw. Azjatyckiej Sagi Clavella – serii, do której zaliczają się, między innymi: Shōgun i Tai-Pan. Niektórzy bohaterowie „Króla szczurów” występują też w innej części Sagi Azjatyckiej, Noble House.
Fabuła.
Akcja powieści rozpoczyna się na początku 1945 roku w obozie jenieckim Changi w Singapurze. Tytułowy Król jest kapralem armii amerykańskiej, który w obozie zajmuje się pośrednictwem w czarnorynkowym handlu między więźniami, japońskimi strażnikami i miejscową ludnością. Z tego powodu prowadzi bardzo wygodne – jak na warunki obozowe – życie, podczas gdy pozostali jeńcy cierpią głód i masowo umierają z powodu chorób i wyczerpania ciężką pracą.
Król zwraca uwagę na młodego brytyjskiego kapitana lotnictwa, Petera Marlowe’a, który zna język malajski. Marlowe szybko zaprzyjaźnia się z Królem i tym sposobem zaczyna uczestniczyć w jego interesach (choć początkowo odmawia). To sprawia, że młody kapitan zaczyna mieć problemy z Robinem Greyem, brytyjskim porucznikiem, który obsesyjnie próbuje utrzymać porządek w obozie i jest zaprzysięgłym wrogiem Króla.
Główne wątki.
Powieść opisuje stopniową degradację żołnierzy pod wpływem trudnych warunków panujących w obozie: braków najpotrzebniejszych rzeczy, głodu. Żołnierze przestają wyglądać i zachowywać się normalnie, przełamują kolejne tabu. Jedną z możliwych reakcji na „kryzys” jest postawa Króla, który dokonuje wątpliwych moralnie interesów, ale za to wygląda i zachowuje się tak, jak żołnierze przed wzięciem do niewoli.
Król uważa, że należy mu się więcej niż innym więźniom, ponieważ jest bardziej zaradny (jednocześnie wciąga do współpracy i w ten sposób pomaga przeżyć tym, którzy akceptują jego działania). Z drugiej strony Grey, który wierzy w utrzymanie wojskowej dyscypliny wśród żołnierzy i czyha na moment, gdy udowodni Królowi złamanie obozowych przepisów.
Autor, podobnie jak Marlowe (postać, której był pierwowzorem) akceptuje postępowanie Króla. Chociaż początkowo odmawia udziału w jego handlowych interesach, w końcu dochodzi do wniosku, że Król nie jest złodziejem, ale dzięki czarnemu rynkowi pomaga przeżyć innym.
Inne wątki.
Oprócz konfrontacji pomiędzy postawą Króla i Greya, autor opisuje odmienne postawy przedstawicieli 3 głównych grup narodowych jeńców: arystokratycznych Brytyjczyków, plebejskich Australijczyków oraz egalitarnych Amerykanów. Ujawnia także animozje między zwykłymi żołnierzami a oficerami.
Adaptacja filmowa.
W roku 1965 powstała ekranizacja powieści, wyreżyserowana przez Bryana Forbesa. W roli Króla wystąpił George Segal.

</doc>
<doc id="1552575" url="https://pl.wikipedia.org/wiki?curid=1552575" title="Marine Jagdgeschwader">
Marine Jagdgeschwader

Marine Jagdgeschwader – wyspecjalizowana niemiecka jednostka lotnictwa morskiego "Luftstreitkräfte" z okresu I wojny światowej.
Wzorując się na utworzonej przez Manfreda von Richthofena w czerwcu 1917 jednostce Jagdgeschwader Nr 1 na początku września 1918 roku, w ostatniej fazie wojny, utworzono podobne zgrupowanie jednostek lotnictwa morskiego nazwane "Marine Jagdgeschwader". Powstał on z pięciu morskich eskadr myśliwskich "Marine Feld Jasta I - (MFJ I)", "MFJ II", "MFJ III", "MFJ IV" i "MFJ V" w jedną jednostkę taktyczną pod dowództwem asa "MFJ I" porucznika marynarki (Oberleutnat zur See) Gotthard Sachsenberg.
Dywizjon morski używał samolotów Fokker D.VII, Fokker D.VIII, Pfalz D.III.

</doc>
<doc id="1552576" url="https://pl.wikipedia.org/wiki?curid=1552576" title="Bob McAdoo">
Bob McAdoo

Robert Allen „Bob” McAdoo (ur. 25 września 1951 w Greensboro) – amerykański koszykarz, występujący na pozycjach skrzydłowego oraz środkowego, późniejszy trener koszykarski, wielokrotny mistrz NBA jako zawodnik, a także asystent głównego trenera.
Mierzący 206 cm wzrostu koszykarz do NBA został wybrany z numerem 2. w drafcie w 1972 przez Buffalo Braves i w tym klubie spędził pięć lat. W pierwszym sezonie gry został wybrany debiutantem roku, w 1975 został MVP całych rozgrywek. W 1977 odszedł do New York Knicks, gdzie grał do 1979, następnie był graczem Boston Celtics (1979), Detroit Pistons (1980-1981) oraz New Jersey Nets (1981). Na dłużej trafił do Los Angeles Lakers (1981-1985) i wywalczył dwa pierścienie mistrzowskie. Karierę w NBA kończył w Philadelphia 76ers w 1986.
Pięć razy brał udział w meczu gwiazd NBA. W latach 1974-1976 trzykrotnie z rzędu był królem strzelców ligi. W sezonach 1973/1974 i 1975/1976 zajął drugie miejsce w głosowaniu na MVP fazy zasadniczej.
W wieku 35 lat wyjechał do Europy, gdzie przez 7 lat występował w lidze włoskiej. Tam także odnosił sukcesy, m.in. dwukrotnie zdobył mistrzostwo Euroligi z Tracerem Mediolan. W 1988 został pierwszym MVP Final Four Euroligi. Karierę skończył w wieku 41 lat.
Od połowy lat 90. do 2014 pełnił funkcję asystenta trenera w klubie Miami Heat.
W 2000 został wybrany do Koszykarskiej Galerii Sław.

</doc>
<doc id="1552578" url="https://pl.wikipedia.org/wiki?curid=1552578" title="Irish Tour">
Irish Tour

Irish Tour '74 – szósty solowy album Rory’ego Gallaghera, wydany w 1974 roku. Nagrany został podczas trasy koncertowej po Irlandii tego samego roku, piosenki pochodzą z Belfastu, Dublina i Corku. Album sprzedany został w ponad 2 milionach kopii.

</doc>
<doc id="1552579" url="https://pl.wikipedia.org/wiki?curid=1552579" title="Utopía Internacional">
Utopía Internacional

Utopía Internacional – trzeci studyjny album Belindy, jest nową wersją albumu Utopía. Został zrealizowany w Meksyku, Stanach Zjednoczonych, Anglii, Niemczech i innych krajach Europy. Wydany 7 grudnia 2007.
Dystrybucja EMI Music. Producentem płyty jest m.in. Greg Wells, producent hitu Apologize One Republic. Na albumie m.in. znajdują się piosenki z filmu Dziewczyny Cheetah 2.
Włoska Edycja.
Utwory z międzynarodowej edycji +
Single
Album.
Single 

</doc>
<doc id="1552581" url="https://pl.wikipedia.org/wiki?curid=1552581" title="Toyota Wish">
Toyota Wish

Toyota Wish – samochód kompaktowy MPV produkowany przez japońskiego producenta samochodów firmę Toyota od 2003 roku. 
Pierwsza Generacja 2003 – 2008.
2003.
"Wish" został rozwinięty pod kodową nazwą "760N" przez zespół pod nadzorem inżyniera Takeshi Yoshida i został po raz pierwszy publicznie przedstawiony na Tokyo Motor Show w październiku 2002 roku. Wprowadzony do produkcji w Japonii 20 I 2003. Promocja modelu wsparta została przez japońską piosenkarkę Hikaru Utada. Reklamy telewizyjne były z podkładem piosenki Colors co wiąże się również z wydaniem tej piosenki na singlu. Samochód był reklamowany hasłem "Wish Comes True" (Marzenia się spełniają).
Dostępny jest w wersjach sześcio- i siedmio- siedzeniowych oraz wyposażony w silnik benzynowy o pojemności 1,8 lub 2,0 litry. W hierarchii Toyoty znajduje się między modelami Ipsum oraz Spacio.
Oprócz Japonii, "Wish" jest również montowany w Tajlandii (wyłącznie na rynek Tajlandii, Malezji i Singapuru) oraz na Tajwanie (na lokalny rynek), produkcję rozpoczęto w listopadzie 2004 roku.
Druga generacja 2009 – nadal.
Odświeżona wersja Toyota Wish, powstała na płycie podłogowej Avensisa, jest więc pokrewnym modelowi debiutującemu w Europie Toyota Verso. Wyposażono go podobnie jak poprzednią generację w silnik 1,8 l. o spalaniu (około 6,25 l/100 km) z ręczną lub sekwencyjną skrzynią biegów i napędem na przednie lub cztery koła. Opcjonalnie można zamówić silnik 2,0 z systemami DSM (Dynamic Sport Mode) i EDM (Eco Drive Mode).

</doc>
<doc id="1552582" url="https://pl.wikipedia.org/wiki?curid=1552582" title="Wilhelm Mauser">
Wilhelm Mauser

Wilhelm Mauser (ur. 2 maja 1834 w Obendorfie, zm. 13 stycznia 1882) – niemiecki technik, konstruktor broni palnej.
Starszy brat Paula. Był synem rusznikarza, zatrudnionego w królewskiej Fabryce Karabinów w Oberndorfie. Pierwszy karabin skonstruował wraz z bratem w 1866 roku. Starania o jego przyjęcie do uzbrojenia armii Wirtembergii, Austrii i innych krajów zakończyły się niepowodzeniem.
Wojna francusko–pruska spowodowała wzrost zainteresowania Karabinem Braci Mauser. W roku 1872, karabin Mauser M1871, został wprowadzony do uzbrojenia w Niemczech, z wyjątkiem Bawarii, gdzie wprowadzono go dopiero w 1877 roku. W 1874 przejęli fabrykę ojca w Oberndorfie i utworzyli spółkę Wilhelma i Paula Mauser. Bracia otrzymali duże zamówienie od rządu niemieckiego. Niewielką początkowo firmę bracia Mauser rozbudowali w ciągu kilku lat w duże znane na całym świecie zakłady zbrojeniowe, zwane Mauser-Werke Oberndorf. Przez wiele lat ulepszał systemy karabinów, rewolwerów i pistoletów. Karabin Gew98 stanowił podstawową ręczną broń palną w wojsku polskim okresu międzywojennego. Nowy karabin szybko stał się znany w ówczesnym świecie i na jego podstawie opracowano wiele kolejnych odmian.

</doc>
<doc id="1552583" url="https://pl.wikipedia.org/wiki?curid=1552583" title="Cindy Chiu">
Cindy Chiu

Cindy Chiu (; ur. 12 maja 1980 na Tajwanie) – amerykańska aktorka filmowa chińskiego pochodzenia.

</doc>
<doc id="1552584" url="https://pl.wikipedia.org/wiki?curid=1552584" title="Toyota WISH">
Toyota WISH



</doc>
<doc id="1552588" url="https://pl.wikipedia.org/wiki?curid=1552588" title="Windows Server 7">
Windows Server 7



</doc>
<doc id="1552591" url="https://pl.wikipedia.org/wiki?curid=1552591" title="Prato Centrale">
Prato Centrale

Prato Centrale (włoski: "Stazione di Prato Centrale") – stacja kolejowa w Prato, w regionie Toskania, we Włoszech. Stacja znajduje się na linii Florencja-Bolonia i Florencja-Prato-Pistoia-Lukka-Viareggio, na których znajdują się również dwie inne stacji, Prato Porta al Serraglio i nowa stacja Prato Borgonuovo.
Stacja jest węzłem dla pociągów ekspresowych, InterCity, EuroCity, EuroNight i Eurostar. Znajdują się tu 4 perony i 7 krawędzi peronowych, połączonych przejściem podziemnym. Dworzec jest przystosowany do obsługi osób niepełnosprawnych.

</doc>
<doc id="1552592" url="https://pl.wikipedia.org/wiki?curid=1552592" title="Heaven Help Us All">
Heaven Help Us All

"Heaven Help Us All" to popularna piosenka napisana przez Rona Millera, po raz pierwszy nagrana przez Stevie Wondera. Utwór w jego wykonaniu uplasował się na pozycji #9 w Stanach Zjednoczonych.
Joan Baez wydała własną wersję piosenki na albumie "Blessed Are..." w 1971 roku.
Ray Charles nagrał utwór w duecie z Gladys Knight i wydał na albumie "Genius Loves Company" w 2004 roku.
"Heaven Help Us All" w wykonaniu Madeleine Peyroux i Williama Galisona ukazało się na ich płycie "Got You on My Mind" w 2004 roku.
Cover "Heaven Help Us All" w wersji Davida Ruffina ukazał się jako bonusowy utwór na jego nagranym w 1971 roku, a wydanym w 2004 roku albumie "David (The Unreleased Album)".
Koncertowa wersja utworu w wykonaniu Richiego Sambory wydana została na albumie zespołu Bon Jovi, "Fields of Fire".

</doc>
<doc id="1552593" url="https://pl.wikipedia.org/wiki?curid=1552593" title="Dinar jugosłowiański">
Dinar jugosłowiański

Dinar jugosłowiański – oficjalna waluta Królestwa Jugosławii, Socjalistycznej Federacyjnej Republiki Jugosławii a następnie Federalnej Republiki Jugosławii obowiązująca od 1918 do 2003 roku. Dinar dzielił się na 100 para. Ostatnim kodem ISO 4217 dinara jugosłowiańskiego był YUM.
Rozpad Jugosławii.
Podczas wojny towarzyszącej rozpadowi byłej Jugosławii w pierwszej połowie lat 90. inflacja sięgała 100% dziennie. Dinar jugosłowiański praktycznie nie był używany (posługiwano się powszechnie niemieckimi markami lub dolarami USA), niemniej jednak formalnie był jednostką monetarną tego kraju. W samym styczniu 1994 dokonano tam dwóch denominacji, najpierw 1 stycznia w proporcji 1:1 000 000 000, a następnie drugi raz 24 stycznia, decydując się na emisję nowego dinara jugosłowiańskiego, zrównując go z marką niemiecką, a co oznaczało de facto denominację w proporcji około 1:10 000 000 – 1:13 000 000 (taka była tego dnia wartość rynkowa marki). Pozostałością tych hiperinflacyjnych zaburzeń w byłej Jugosławii jest fakt, że walutą Bośni i Hercegowiny jest tak zwana marka zamienna (związana sztywno z euro poprzez przelicznik marki na euro z chwili zmiany waluty w Niemczech), natomiast Czarnogóra oraz Kosowo nie posiadają własnej waluty i – pomimo że nie są członkami Wspólnoty Europejskiej – posługują się euro.

</doc>
<doc id="1552600" url="https://pl.wikipedia.org/wiki?curid=1552600" title="Los">
Los

Los – miejscowość (tätort) w Szwecji, w regionie administracyjnym ("län") Gävleborg, w gminie Ljusdal.
Według danych Szwedzkiego Urzędu Statystycznego liczba ludności wyniosła: 354 (31 grudnia 2015), 340 (31 grudnia 2018) i 335 (31 grudnia 2019).

</doc>
<doc id="1552601" url="https://pl.wikipedia.org/wiki?curid=1552601" title="Bizzy Montana">
Bizzy Montana

Bizzy Montana, właściwie Daniel Constantin Maximilian Ott (ur. 13 sierpnia 1983 w Müllheim koło Fryburga) – niemiecki raper i producent muzyczny współpracujący z wytwórnią Ersguterjunge.
Raper o sobie.
"Chciałbym tylko zaznaczyć, nazywam się Bizzy Montana – nie Al Pacino vel. Tony Montana. Natomiast fakt iż 'Scarface' to jeden z moich ulubionych filmów nie ma tu nic do rzeczy. Przedrostek 'Bizzy' wziął się od słowa biznes."

</doc>
<doc id="1552607" url="https://pl.wikipedia.org/wiki?curid=1552607" title="Musli">
Musli

Musli, müsli, muesli – mieszanka płatków zbożowych, bakalii, orzechów i suszonych owoców; jest spożywana przede wszystkim z mlekiem lub jogurtem, najczęściej na śniadanie.
Wymyślił je prawdopodobnie około roku 1906 szwajcarski lekarz Maximilian Bircher-Benner dla pacjentów swojego szpitala. Klasyczne szwajcarskie birchermüesli składa się z płatków owsianych, orzechów i świeżych owoców, wszystkie te składniki są zmiksowane z jogurtem do konsystencji musu.

</doc>
<doc id="1552608" url="https://pl.wikipedia.org/wiki?curid=1552608" title="Joanna Stone">
Joanna Stone

Joanna Stone-Nixon (ur. 4 października 1972 w Londynie) – australijska lekkoatletka specjalizująca się w rzucie oszczepem.
Uczestniczka dwóch igrzysk olimpijskich - Atlanta 1996 i Sydney 2000. W 1997 w Atenach zdobyła srebrny medal i tytuł wicemistrzyni świata. Mistrzyni Australii. Rekord życiowy: 64,62 m (5 sierpnia 2000, Gold Coast).

</doc>
<doc id="1552609" url="https://pl.wikipedia.org/wiki?curid=1552609" title="Biskup Velletri">
Biskup Velletri



</doc>
<doc id="1552613" url="https://pl.wikipedia.org/wiki?curid=1552613" title="Tyler Henry">
Tyler Henry

Benjamin Tyler Henry (ur. 22 marca 1821 w Claremont, zm. 8 czerwca 1898 w New Haven) – amerykański wynalazca i konstruktor broni strzeleckiej.
Rusznikarstwa uczył się w "J.B. Ripley Company" w Claremont. Po krótkiej praktyce u innych producentów broni, w tym również w "Springfield Armory", na krótko podjął pracę w "Robbins", "Kendall" i "Lawrence Armory". Tam pierwszy raz zetknął się z bronią powtarzalną. W roku 1858 zaczął pracować w firmie New Haven Arms Company, w której prezesem był Oliver Winchester. Tam opracował i opatentował 16 października 1860 roku karabin powtarzalny pod nazwą Henry M1860. W 2-połowie lat 60 opuścił firmę i założył własny zakład w New Haven.

</doc>
<doc id="1552614" url="https://pl.wikipedia.org/wiki?curid=1552614" title="Kościół Opatrzności Bożej w Kole">
Kościół Opatrzności Bożej w Kole

Kościół Opatrzności Bożej w Kole – jedyna kolska świątynia wyznania ewangelicko-augsburskiego. Wybudowany został w latach 80. XIX wieku z inicjatywy ks. Ludwika Teichmanna. Ulokowany jest na osiedlu Przedmieście Warszawskie, w pobliżu Mostu Warszawskiego.
17 października 1990 r. kościół wraz z pastorówką został wpisany do rejestru zabytków.
Historia.
W drugiej połowie XVI wieku reformacja dotarła na Ziemię Kolską. Wówczas starostą w Kole był Andrzej, a później Stanisław Górka – obaj byli gorliwymi zwolennikami reformy Kościoła – czyli odnowy nauki i życia. Nabożeństwa odbywały się w kaplicy urządzonej w ich rezydencji. W czasie kontrreformacji wszelki ruch odnowy w okolicach Koła został wyrugowany.
Na nowo ewangelicyzm pojawił się w czasie tzw. osadnictwa olęderskiego, kiedy to wśród przybyłych osadników ze Śląska, Prus i Saksonii większość stanowili luteranie. Powstały wówczas kolonie: Majdany (1779), Police (1785), Budki (1786) i Szarłatowo (1855). Pierwsze nabożeństwa dla ewangelików zamieszkujących Koło odbywały się najpierw w ratuszu, a później we wspólnej szkole elementarnej.
W 1835 r. utworzono w Kole filiał podległy parafii ewangelicko-reformowanej (kalwińskiej) w Żychlinie, a w latach 1845–1903 podległy parafii ewangelicko-augsburskiej (luterańskiej) w Turku. W połowie XIX wieku istniał już cmentarz ewangelicki. Luteranie kolscy zakupili w 1857 r. budynek, w którym urządzono kaplicę. Ponieważ była ona zbyt mała postanowiono wybudować kościół. 7 czerwca 1882 r. wmurowano kamień węgielny pod budowę, którą zakończoną poświęceniem kościoła – 15 listopada 1883 r. W budowę czynnie włączał się hrabia Aleksander Kreutz z Kościelca oraz lokalni ewangelicy. W latach 1902–1904 zbudowano plebanię (do 2013 r. użytkowaną przez Miejską i Powiatową Bibliotekę Publiczną). Od 1903 roku kościół należał do kolskiej parafii ewangelickiej.
W czasie II wojny światowej świątynia poniosła wielkie straty. Zniszczeniu uległa wieża z kopułą, zniszczono drzwi, skradziono lub zniszczono sprzęt liturgiczny. Władze kościelne sprzedały dzwony parafiom katolickim w Osieku Wielkim i Białkowie Kościelnym, a ambonę – parafii w Dębach Szlacheckich. Ks. mjr Ryszard Paszko, który kilka lat był administratorem kolskiej parafii, został zamordowany w Twerze.
Po wyzwoleniu Koła w 1945 r. wielu ewangelików musiało opuścić miasto, w którym się urodzili i wychowali. Luteranie musieli walczyć z ówczesną władzą ludową o odzyskanie kościoła. W planach miała powstać na miejscu kościoła m.in. poczta. 1 listopada 1952 r. odprawiono pierwsze nabożeństwo, w zrujnowanym kościele, bez organ, dzwonów i żyrandoli. Niewielka grupa ewangelików kolskich przystąpiła do remontu zabezpieczającego, bowiem do odbudowy wieży i uporządkowania wnętrza brakowało funduszy. 1 stycznia 1968 r. parafia w Kole stała się filiałem parafii ewangelicko-augsburskiej w Koninie.
Do gruntownego remontu kościoła przystąpiono dopiero w latach 90. XX wieku. Świątynię wyposażono w organy i dzwony oraz odrestaurowano wieżę. Do dziś kościół nie posiada żyrandoli i częściowo posadzki.
Wygląd kościoła.
Kościół budowany był w latach 1882–1883 według projektu Bronisława Schuppe. Usytuowany jest w kształcie prostokąta na osi wschód-zachód z głównym wyjściem od wschody. Jest to budowla jednonawowa z małym prostokątnym prezbiterium, do którego przylega węższa zakrystia. Również przedsionek jest nieco węższy od nawy. Budynek ma następujące wymiary: długość 31 m, szerokość 12,5 m, wysokość 9 lub 10 m pośrodku świątyni. Wewnątrz, po trzech stronach, przebiega empora.
Całość wykonana jest z czerwonej cegły w stylu neogotyckim. Od wschodu, nad przedsionkiem, usytuowana jest wieża wysoka na niecałe 20 metrów, będąca również dzwonnicą. Kościół nakryty jest dachem dwuspadowym, krytym dachówką. Po stronie północnej i południowej znajduje się po pięć bocznych wnęk okiennych.
Duszpasterstwo.
Obecnie kościół Opatrzności Bożej w Kole jest filiałem parafii ewangelicko-augsburskiej w Koninie należącej do diecezji pomorsko-wielkopolskiej. Nabożeństwa odbywają się w każdą drugą i czwartą niedzielę miesiąca o godzinie 12.00.
Proboszczem parafii jest pastor Waldemar Wunsz z Konina (od 2014).

</doc>
<doc id="1552616" url="https://pl.wikipedia.org/wiki?curid=1552616" title="Mirela Tzelili">
Mirela Tzelili



</doc>
<doc id="1552617" url="https://pl.wikipedia.org/wiki?curid=1552617" title="Tatiana Szikolenko">
Tatiana Szikolenko



</doc>
<doc id="1552618" url="https://pl.wikipedia.org/wiki?curid=1552618" title="Pochwy liściowe">
Pochwy liściowe



</doc>
<doc id="1552619" url="https://pl.wikipedia.org/wiki?curid=1552619" title="Sonia Bicet">
Sonia Bicet



</doc>
<doc id="1552620" url="https://pl.wikipedia.org/wiki?curid=1552620" title="Ruelczycy">
Ruelczycy



</doc>
<doc id="1552625" url="https://pl.wikipedia.org/wiki?curid=1552625" title="Dekanat Łużna">
Dekanat Łużna

Dekanat Łużna, dekanat łużniański (łac. "Decanatus Luznansis") – dekanat diecezji tarnowskiej, w jego skład wchodzi 9 parafii.
Dekanat powstał 25 marca 1992 roku. Przeprowadzono wtedy reorganizację systemu kościelnego w Polsce na mocy bulli papieskiej Totus Tuus Poloniae populus. Wtedy m.in. z diecezji tarnowskiej odłączono dekanaty gorlickie, które weszły w skład nowo utworzonej diecezji rzeszowskiej. Łużna, która należała do dekanatu Gorlice-Północ pozostała w diecezji tarnowskiej, tworząc swój dekanat.

</doc>
<doc id="1552627" url="https://pl.wikipedia.org/wiki?curid=1552627" title="Fritz d’Orey">
Fritz d’Orey

Fritz d’Orey (ur. 25 marca 1938 w São Paulo, zm. 31 sierpnia 2020 w Cascais) – brazylijski kierowca wyścigowy. W swojej karierze występował w Formule 3, ale bez żadnych sukcesów. Startował również w Formule 1, w której zadebiutował 5 czerwca 1959. Nigdy nie zdobył punktu.

</doc>
<doc id="1552629" url="https://pl.wikipedia.org/wiki?curid=1552629" title="Dekanat łużniański">
Dekanat łużniański



</doc>
<doc id="1552631" url="https://pl.wikipedia.org/wiki?curid=1552631" title="Death Sea">
Death Sea

Death Sea (także Def C) – polska grupa muzyczna wykonująca death metal. Zespół powstał w 1993 roku w Krakowie. W 1995 roku nakładem wytwórni muzycznej Baron Records ukazał się jedyny album grupy zatytułowany "Imagination World". W późniejszym okresie działalności grupa skupiła się głównie na koncertach, wielokrotnie zmieniając skład i styl wykonywanej muzyki.
Po rozwiązaniu zespołu Bryła i Zieliński w 2001 roku założyli grupę Virgin Snatch.

</doc>
<doc id="1552636" url="https://pl.wikipedia.org/wiki?curid=1552636" title="Małgorzata Gąsiorowska">
Małgorzata Gąsiorowska

Małgorzata Gąsiorowska (ur. 14 maja 1947 w Warszawie) – teoretyk i krytyk muzyczny.
Życiorys.
Studiowała reżyserię dźwięku i teorię muzyki w Państwowej Wyższej Szkole Muzycznej w Warszawie. W 1974 rozpoczęła pracę w Redakcji Muzycznej Polskiego Radia. Przez wiele lat współpracowała z dwutygodnikiem „Ruch Muzyczny”, współpracuje też z innymi periodykami kulturalnymi. Od 1982 jest w Związku Kompozytorów Polskich, gdzie pełniła funkcje sekretarza Oddziału Warszawskiego ZKP i dwukrotnie sekretarza Sekcji Muzykologów. Od 1999 przewodniczy Komisji Koncertowej, zaś od 2000 również pełni funkcję sekretarza Komisji Rewizyjnej ZKP.
Jest laureatką Dorocznej Nagrody Związku Kompozytorów Polskich na rok 2008.
Zaangażowana w propagowanie twórczości Grażyny Bacewicz, w 1999 roku wydała pierwszą monografię tej kompozytorki ("Bacewicz", PWM, Kraków 1999). W tym samym roku wraz z Jackiem Rogalą zorganizowała w Polskim Radiu „Dni Muzyki Grażyny Bacewicz”. Jest także inicjatorką i autorką scenariusza dokumentalnego filmu telewizyjnego pt. "Dla ludzi mam zawsze twarz pogodną – Grażyna Bacewicz" (reż. Dariusz Pawelec).

</doc>
<doc id="1552645" url="https://pl.wikipedia.org/wiki?curid=1552645" title="Mistrzostwa Europy w Pływaniu na krótkim basenie 2003">
Mistrzostwa Europy w Pływaniu na krótkim basenie 2003

11. Mistrzostwa Europy w pływaniu na krótkim basenie odbyły się w Dublinie w Irlandii, w dniach 11-14 grudnia 2003 roku.

</doc>
<doc id="1552646" url="https://pl.wikipedia.org/wiki?curid=1552646" title="Maria Parczewska">
Maria Parczewska

Maria Parczewska (ur. 15 sierpnia 1953 w Warszawie) – polska psycholog, prekursorka edukacji twórczej i edukacji muzealnej, autorka projektów społecznych.
Życiorys.
Była uczennicą VI Liceum Ogólnokształcącego im. Tadeusza Reytana w Warszawie, w którym w 1972 uzyskała maturę. W 1977 ukończyła psychologię kliniczną na Uniwersytecie Warszawskim. W latach 1990–2017 była kuratorką Laboratorium Edukacji Twórczej (wspólnie z Januszem Byszewskim) w Centrum Sztuki Współczesnej w Warszawie, gdzie zajmowała się projektowaniem sytuacji twórczych, realizacją projektów społecznych oraz edukacją kreatywną. 
Wykładowczyni Instytucie Kultury Polskiej Uniwersytetu Warszawskiego, w Akademii Teatralnej w Warszawie, w Wyższej Szkole Pedagogiki Resocjalizacyjnej "Pedagogium" w Warszawie i na Studiach Kuratorskich Uniwersytetu Jagiellońskiego. 
Prowadzi warsztaty twórcze dla muzealników, bibliotekarzy, animatorów kultury, studentów, osób niepełnosprawnych i dla osób zajmujących się zawodowo osobami zagrożonymi marginalizacją. Jest projektantką plakatów i książek.
Otrzymała w 1993 nagrodę Ministerstwa Kultury za edukację twórczą i odznakę „Zasłużony dla Kultury Polskiej” w 2005.

</doc>
<doc id="1552648" url="https://pl.wikipedia.org/wiki?curid=1552648" title="Pięciu">
Pięciu

Pięciu – czarno-biały polski film psychologiczny z 1964 roku. Przedstawia historię pięciu górników podczas katastrofy w kopalni. 

</doc>
<doc id="1552649" url="https://pl.wikipedia.org/wiki?curid=1552649" title="Małgorzata Komorowska">
Małgorzata Komorowska

Małgorzata Komorowska (ur. 9 czerwca 1939 w Warszawie) – muzyk i polonistka, badaczka dziejów polskiej kultury muzycznej, życia operowego i biografii artystów, publicystka, recenzentka, komentatorka koncertów.
Życiorys.
W dzieciństwie pobierała lekcje gry na fortepianie u Haliny Kukiel, w jej klasie ukończyła podstawową szkołę muzyczną (1954). Ukończyła średnią szkołę muzyczną w klasie fortepianu Wandy Łosakiewicz. 
Absolwentka Wydziału Filologii Polskiej na Uniwersytecie Warszawskim (1962, magisterium u Jana Kotta) i Wydziału Wychowania Muzycznego (obecnie Edukacji) w Państwowej Wyższej Szkole Muzycznej w Warszawie (obecnie Uniwersytet Muzyczny Fryderyka Chopina) (1964, magisterium u Pawła Beylina).
Po ukończeniu studiów była nauczycielką przedmiotu wychowanie muzyczne w Szkole Podstawowej nr 15 w Warszawie na Saskiej Kępie (1964-1971), następnie instruktorką w Młodzieżowym Domu Kultury „Żoliborz” (1971-1978). Jednocześnie prowadziła chóry: pracowników PSS Społem w Grójcu (1964-1968) i akademicki SGPiS (jako asystentka Wita Zawirskiego).
Wykładała w Studium Nauczycielskim i na Wydziale Pedagogicznym Uniwersytetu Warszawskiego. 
Od 1982 roku wykładała na Akademii Muzycznej im. Fryderyka Chopina w Warszawie (obecnie UMFC), w latach 2003-2009 na stanowisku profesora nadzwyczajnego. 
W latach 1985-1992 była pracownikiem Instytutu Sztuki Polskiej Akademii Nauk, uzyskała tam stopień doktora hauk humanistycznych w zakresie historii teatru (1988 – promotor Michał Bristiger) i stopień doktora habilitowanego (1998). 
Stypendystka Ministerstwa Kultury i Fundacji Kościuszkowskiej. 
W latach 2003-2006 była członkiem Rady Naukowej ISPAN, współpracuje tam z Redakcją Słownika Biograficznego Teatru Polskiego (t. 2. 1994, t. 3. 2016) jako autorka ok. 400 biogramów artystów z dziedziny teatru muzycznego i kierowniczka grantów.
Była komentatorką koncertów organizowanych przez WTM, SPAM, Krajowe Biuro Koncertowe, Referat ds. Kultury Urzędu Dzielnicy Ursynów (cykl Koncerty na Ursynowie, 1996-2006), Impresariat Mazowieckiego Instytutu Kultury (m.in. cykl "Mazowsze w koronie", 2001-2014). 
Od 2011 roku jest członkiem kapituły muzycznej Nagrody im. Cypriana Kamila Norwida przyznawanej rokrocznie przez samorząd województwa mazowieckiego. 
W latach 2012-2014 była koordynatorem ds. digitalizacji archiwaliów operowych w Teatrze Wielkim – Operze Narodowej.
Publikacje.
Jest autorką wielu książek o tematyce muzycznej. 
Od 1965 roku liczne publikacje w prasie specjalistycznej (Teatr, 1969-1987, Dialog, Wychowanie muzyczne w szkole, Taniec, Théâtre en Pologne, www.teatralny.pl) i w periodykach społeczno-kulturalnych (Przekrój, nowojorski Przegląd Polski); nieprzerwanie w dwutygodniku (obecnie miesięcznik) Ruch Muzyczny – również w wydawnictwach zbiorowych (leksykony, encyklopedie), na portalach internetowych (www.taniecpolska.pl, www.teatrwielki.pl, portalu Maestro) oraz udział w sesjach naukowych i konferencjach muzykologicznych, teatrologicznych i interdyscyplinarnych w kraju (Duszniki, Wrocław, Poznań, Warszawa, Stawisko, Katowice) i za granicą (Innsbruck, Bolton Landing i Nowy Jork, Ankara). 
Inne.
W latach 1955-1956 była aktorką prywatnego teatru poetów i malarzy - Teatru na Tarczyńskiej (tytułowa rola w "Narodzinach Afrodyty" L.E. Stefańskiego, obok Mirona Białoszewskiego w roli Igraszka). 
Córka, Malina Sarnowska (ur. w 1972) skrzypaczka, pracuje w Dziale Edukacji Filharmonii Narodowej; jest prelegentką i autorką programów koncertów dla dzieci i młodzieży (cykle "Poranki i Popołudnia dla Małych Melomanów", "Koncerty dla Dziec"i).

</doc>
<doc id="1552650" url="https://pl.wikipedia.org/wiki?curid=1552650" title="Against the Grain (album)">
Against the Grain (album)

Against the Grain – siódmy solowy album Rory’ego Gallaghera, wydany w 1975 roku.
W 2000 roku pojawiła się zremasterowana edycja płyty zawierająca dwa dodatkowe utwory skomponowane przez Gallaghera: „Cluney Blues” i „My Baby, Sure”.
Lista utworów.
Poza oznaczonymi, wszystkie utwory napisane przez Gallaghera.

</doc>
<doc id="1552652" url="https://pl.wikipedia.org/wiki?curid=1552652" title="Mary Lambert">
Mary Lambert

Mary Lambert (ur. 13 października 1951 w Helenie w stanie Arkansas) – amerykańska reżyserka, zdobywczyni nagrody Audience Award.
Absolwentka Rhode Island School of Design. Starsza siostra Blanche Lambert Lincoln, senator z Arkansas. Jest reżyserką licznych wideoklipów swojej dobrej przyjaciółki, wokalistki Madonny, m.in. "„Borderline”", "„Like a Virgin”", "„Material Girl”", "„La Isla Bonita”" i "„Like a Prayer”". Wyreżyserowała pierwszy klip Chrisa Isaaka "Dancin" oraz teledyski do singli Janet Jackson: "Control" i "Nasty". Współpracowała również z takimi artystami jak Annie Lennox, Mick Jagger, The Go-Go’s, Whitney Houston, Alison Krauss, Mötley Crüe, Sting, Debbie Harry czy Tom Tom Club. Jej debiutem fabularnym był kontrowersyjny film "Siesta" (1987), laureat nominacja do Independent Spirit Awards, w którym wystąpiły Jodie Foster i Ellen Barkin. W 1989 roku sławę wśród fanów kina grozy przyniosła jej ekranizacja horroru Stephena Kinga "Smętarz dla zwierzaków" oraz sequel filmu – "Smętarz dla zwierzaków II" (1992). Zrealizowała też horrory: "Krąg wtajemniczonych" z 2000 roku oraz "" (2005), w którym w głównej roli wystąpiła Kate Mara.

</doc>
<doc id="1552655" url="https://pl.wikipedia.org/wiki?curid=1552655" title="Małgorzata Wiśniewska">
Małgorzata Wiśniewska

Małgorzata Wiśniewska (ur. 1980) – polska rzeźbiarka.
Życiorys.
W latach 1995–2000 uczennica Państwowego Liceum Sztuk Plastycznych w Gdyni Orłowie. W latach 2000–2006 studiowała na Wydziale Rzeźby Akademii Sztuk Pięknych w Gdańsku.
Dyplom z wyróżnieniem w pracowni prof. Stanisława Radwańskiego w 2006 r. Od 2006 r. pracuje jako asystentka na Wydziale Rzeźby ASP w Gdańsku. W 2012 roku uzyskała stopień doktora.
Wybrane wystawy, nagrody, udziały w konkursach (do 2007 r.):

</doc>
<doc id="1552658" url="https://pl.wikipedia.org/wiki?curid=1552658" title="Samuel Lipschütz">
Samuel Lipschütz

Samuel (Salomon) Lipschütz (ur. 4 lipca 1863 w Użhorodzie, zm. 30 listopada 1905 w Hamburgu) – amerykański szachista pochodzenia węgierskiego.
Osiągnięcia turniejowe.
Salomon Lipschütz zmarł przedwcześnie w roku 1905 wskutek powikłań pooperacyjnych (zmagał się z chorobą płuc).
Według retrospektywnego systemu Chessmetrics, najwyżej sklasyfikowany był w sierpniu 1900, zajmował wówczas 4. miejsce na świecie (za Emanuelem Laskerem, Harrym Pillsburym oraz Gézą Maróczym).

</doc>
<doc id="1552661" url="https://pl.wikipedia.org/wiki?curid=1552661" title="Dysocjacyjne zaburzenia identyfikacji">
Dysocjacyjne zaburzenia identyfikacji



</doc>
<doc id="1552664" url="https://pl.wikipedia.org/wiki?curid=1552664" title="John Cooper (konstruktor samochodów)">
John Cooper (konstruktor samochodów)

John Cooper (ur. 17 lipca 1923 w Kingston upon Thames, zm. 24 grudnia 2000) – brytyjski konstruktor samochodów, współzałożyciel przedsiębiorstwa Cooper Car Company.
Życiorys.
John Cooper był synem mechanika, Charlesa Coopera. Po kilkakrotnym niezdawaniu do następnych klas w wieku 15 lat opuścił szkołę i został narzędziowcem w przedsiębiorstwie ojca, zajmującym się remontowaniem samochodów wyścigowych. Projektował on różnego rodzaju narzędzia, przydatne nie tylko mechanikom ojca, ale i wojsku (w czasie II wojny światowej wykonywał narzędzia dla RAF).
Po wojnie John i Charles Cooperowie rozpoczęli produkcję niedrogich samochodów wyścigowych z silnikami centralnymi (z początku pochodziły one z motocykli) umieszczonymi za plecami kierowcy, a w roku 1948 założyli przedsiębiorstwo Cooper Car Company. Przedsiębiorstwo to zaczęło później produkować bolidy Formuły 2 i Formuły 1. W latach 1959-1960 zespół Cooper został mistrzem świata konstruktorów. Samochody Cooper były także wystawiane do wyścigów Indianapolis 500.
Dzięki swej potędze przedsiębiorstwa takie jak Ferrari czy Maserati zaczęły pokonywać Coopera. Wtedy John Cooper przerobił samochód Mini na rajdową wersję o nazwie Mini Cooper, który w latach 60. był czołowym samochodem rajdowym świata.
Za zasługi dla brytyjskiego sportu motorowego John Cooper został odznaczony Orderem Imperium Brytyjskiego. Zmarł w 2000 roku.

</doc>
<doc id="1552666" url="https://pl.wikipedia.org/wiki?curid=1552666" title="Parafia św. Michała Archanioła w Kodniu">
Parafia św. Michała Archanioła w Kodniu

 
Parafia św. Michała Archanioła – parafia prawosławna w Kodniu, w dekanacie Terespol diecezji lubelsko-chełmskiej.
Na terenie parafii funkcjonują 2 cerkwie:
Historia.
Parafia prawosławna w Kodniu powstała w 1515. Pierwszą świątynią była ufundowana przez wojewodę podlaskiego Iwana Sapiehę drewniana cerkiew św. Michała Archanioła, która przetrwała do lat 70. XIX w. W 1530 zbudowano murowaną cerkiew Świętego Ducha, przy której erygowano drugą parafię. W XVII w. obie parafie przyjęły unię.
Po likwidacji unii na południowym Podlasiu i reaktywacji parafii prawosławnych, w 1875 władze carskie urządziły w rzymskokatolickim kościele św. Anny cerkiew, która stała się siedzibą parafii św. Michała Archanioła w miejsce rozebranej drewnianej świątyni z 1515. W 1910 w Kodniu zbudowano kolejną cerkiew – pod wezwaniem Świętych Cyryla i Metodego. Działalność parafii przerwał wybuch I wojny światowej i udanie się prawosławnej ludności na bieżeństwo.
Po odzyskaniu przez Polskę niepodległości zlikwidowano wszystkie świątynie prawosławne w Kodniu – cerkiew św. Michała (wcześniejszy kościół św. Anny) zwrócono rzymskim katolikom, cerkiew Świętego Ducha stała się świątynią neounicką (obecnie jest to filialny kościół rzymskokatolicki), natomiast w cerkwi Świętych Cyryla i Metodego urządzono szkołę. Parafia katolicka przejęła też część cmentarza prawosławnego (mimo że już posiadała jeden, będący jej wyłączną własnością). Wierni prawosławni po powrocie z bieżeństwa zbudowali w miejscu drewnianej cerkwi św. Michała niewielką kapliczkę, przy której początkowo organizowali życie parafialne (od lat 30. pod opieką mnichów z monasteru w Jabłecznej). Wskutek trudności stwarzanych przez władze państwowe, nabożeństwa zaczęto odprawiać na cmentarzu, w prowizorycznym szałasie. Bezpośrednio przed wybuchem II wojny światowej wzniesiono murowany budynek (oficjalnie jako mieszkalny), który stopniowo zaadaptowano na cerkiew parafialną (pod wezwaniem św. Michała Archanioła).
W latach 1944–1946 część ludności prawosławnej została przesiedlona do ZSRR, w 1947 wysiedlono niektóre rodziny w ramach akcji „Wisła”. W okresie powojennym (prace trwały do lat 80.) powiększono budynek cerkiewny, dobudowano dzwonnicę i kopuły, wzniesiono dom parafialny.
W 1997 poświęcono cerkiew filialną św. Proroka Eliasza, zbudowaną na cmentarzu w Olszankach.
W 2000 podjęto decyzję o budowie nowej świątyni parafialnej (pod wezwaniem Świętego Ducha) przy ulicy Sławatyckiej, według projektu Mirosława Załuskiego (syna prawosławnego duchownego). Cerkiew wzniesiono w latach 2001–2007, dzięki znacznej pomocy finansowej Greckiego Kościoła Prawosławnego. Konsekracja świątyni (dokonana przez zwierzchników dwóch Cerkwi: polskiej – metropolitę Sawę i greckiej – arcybiskupa Chrystodulosa) miała miejsce 20 maja 2007. W budynku dawnej cerkwi parafialnej (św. Michała Archanioła) otwarto Centrum Kultury Prawosławnej.
Zasięg terytorialny.
Kodeń, Olszanki, Haczki, Dobromyśl, Elżbiecin

</doc>
<doc id="1552670" url="https://pl.wikipedia.org/wiki?curid=1552670" title="Myrmecophaga">
Myrmecophaga



</doc>
<doc id="1552671" url="https://pl.wikipedia.org/wiki?curid=1552671" title="Cyclopes">
Cyclopes



</doc>
<doc id="1552672" url="https://pl.wikipedia.org/wiki?curid=1552672" title="Linia kolejowa nr 251">
Linia kolejowa nr 251

Linia kolejowa nr 251 – zlikwidowana, jednotorowa, niezelektryfikowana linia kolejowa, łącząca stacje Tama Brodzka i Iława Główna.
Historia.
Linia została wybudowana w 1902 roku i była oddawana w dwóch odcinkach: Iława Główna – Szramowo i Szramowo – Tama Brodzka. 3 kwietnia 2000 roku wstrzymano całkowicie ruch na linii na odcinku -0,533 – 39,550. Zawieszony odcinek linii został rozebrany 28 lipca 2010 roku. Linia najprawdopodobniej została wykreślona z ewidencji PKP PLK w 2006 roku.

</doc>
<doc id="1552674" url="https://pl.wikipedia.org/wiki?curid=1552674" title="Bohdan Pociej">
Bohdan Pociej

Bohdan Pociej (ur. 17 stycznia 1933 w Warszawie, zm. 3 marca 2011) – polski muzykolog, krytyk muzyczny, autor książek o muzyce, redaktor.
Życiorys.
W 1952 rozpoczął studia polonistyczne na Uniwersytecie Warszawskim, w 1953 przeniósł się na muzykologię. W 1959 otrzymał tytuł magistra na podstawie pracy o twórczości François Couperina. W 1957 zadebiutował jako publicysta - w "Przeglądzie Kulturalnym”, a także jako krytyk muzyczny - na łamach "Ruchu Muzycznego", z którym wkrótce związał się etatowo, zostając członkiem redakcji (1959). W „Ruchu Muzycznym” pracował aż do przejścia na emeryturę w 1994. Regularnie publikował w takich czasopismach jak: "Tygodnik Powszechny", "Nowe Książki", "Więź", "Znak" i "Twórczość". Pozostawił po sobie kilkaset artykułów, esejów i książek poświęconych muzyce dawnej, romantycznej i nowej muzyce polskiej. Jego teksty odznaczają się ogromem poetycko-filozoficznych metafor.
W Polskim Radiu przedstawiał takie serie audycji, jak:
W "Ruchu Muzycznym" publikował artykuły z historii muzyki, zwłaszcza dawnej.
Od 1963 był członkiem Związku Kompozytorów Polskich; Sekcji Muzykologów ZKP przewodniczył w latach 1983–1985. Od 1994 był też członkiem Stowarzyszenia Pisarzy Polskich.
W 1989 otrzymał Nagrodę Jurzykowskiego.

</doc>
<doc id="1552675" url="https://pl.wikipedia.org/wiki?curid=1552675" title="Photo Finish">
Photo Finish

Photo Finish – dziewiąty solowy album Rory’ego Gallaghera z 1978 roku.
Reedycja.
W 1998 r. pojawiła się nowa, zremasterowana edycja płyty, zawierająca dwa dodatkowe utwory: „Early Warning” i „Juke Box Annie”.
Piosenka „The Mississippi Sheiks” jest hołdem dla Mississippi Sheiks, bluesowego zespołu z lat 30. XX wieku.
Lista utworów.
Wszystkie utwory autorstwa Gallaghera.

</doc>
<doc id="1552678" url="https://pl.wikipedia.org/wiki?curid=1552678" title="Lauren Williams">
Lauren Williams

Lauren Williams (ur. 13 września 1981) – kanadyjska wrestlerka, obecnie występująca w federacji Total Nonstop Action Wrestling pod pseudonimem Angelina Love.
Kariera wrestlerki.
Powrót do TNA (2007–2009).
The Beautiful People (2007–2009).
Gdy Total Nonstop Action Wrestling ogłosiło utworzenie własnej dywizji kobiet w 2007, Williams została zapowiedziana jako jedna z 10 uczestniczek Gauntlet matchu, który miał wyłonić pierwszą TNA Women’s World Championkę na Bound for Glory (14 października). Została wyeliminowana z pojedynku przez Gail Kim i ODB. Na Genesis (11 listopada) Williams uczestniczyła w Fatal Four Way matchu, w którym Gail Kim obroniła mistrzostwo kobiet; innymi uczestniczkami pojedynku były ODB i Roxxi Laveaux. W tym samym miesiącu Williams zaczęła walczyć pod pseudonimem ringowym Angelina Love i nawiązała współpracę z Velvet Sky. Ich zespół nosił nazwę Velvet-Love Entertainment. Duet pokonał ODB i Roxxi Laveaux na Turning Point (2 grudnia) w Tag Team matchu. W kolejnych miesiącach Love i Sky pomagały Gail Kim w jej rywalizacji z Awesome Kong. W odcinku "Impactu!" z 13 marca 2008 przeszły heel turn po ataku na Laveaux.
Po przejściu heel turnu zawodniczki porzuciły przydomek Velvet-Love Entertainment, przyjmując nazwę The Beautiful People. Przybrały wizerunek primadonn, brzydzących się i znieważających każdą osobę, którą uznały za nieatrakcyjną fizycznie. Wzięły udział w ośmioosobowym Queen of the Cage matchu na Lockdown (13 kwietnia), gdzie w ostatniej fazie pojedynku Roxxi Laveaux pokonała Angelinę Love, zostając pretendentką do walki o mistrzostwo kobiet. Na Sacrifice (11 maja) zorganizowano Battle Royal, w którym dwie zwycięskie zawodniczki miały zmierzyć się w Ladder matchu. Przegrana zawodniczka miała być za karę ostrzyżona. Dwójką tą okazały się Gail Kim i Roxxi Laveaux. W razie wygranej ostatniej z wymienionych, to Angelinie Love miano ściąć włosy. Wiedząc to, członkini The Beautiful People zainterweniowała w pojedynek, przechylając szalę zwycięstwa na stronę Kim. Gdy Knockoutki z litością przyglądały się strzyżeniu Roxxi, Love i Sky drwiły z poszkodowanej rywalki. 
The Beautiful People kontynuowały nękanie innych zawodniczek, włącznie ze zmarnowaniem szansy Kim na zdobycie po raz drugi mistrzostwa kobiet oraz nieudanej próbie ścięcia włosów ODB. 5 czerwca ODB i Sky stoczyły Street Fight match, podczas którego zadebiutowała Mickie Knuckles (znana później jako Moose) i nawiązała współpracę z drużyną Love i Sky. Na Slammiversary (8 czerwca) trójka wrestlerek nie sprostała Roxxi, ODB i Kim w Six Women Tag Team matchu. 18 lipca Sky wygrała dziesięcioosobowy Battle Royal, dzięki czemu zyskała prawo walki o Knockouts Championship. Tydzień później przegrała walkę o mistrzostwo, po czym wspólnie z Love zaatakowały mistrzynię Taylor Wilde, nakładając na jej głowę prześmiewczą papierową torbę. Tydzień później Kim i Wilde zwyciężyły The Beautiful People w Tag Team matchu. Po zakończonym pojedynku doszło między zawodniczkami do bójki, do której dołączyła również Awesome Kong i Raisha Saeed. ODB i Roxxi Laveaux wsparły protagonistki. Na Hard Justice (10 sierpnia) Love, Sky i Kong zostały pokonane przez Kim, ODB i Wilde.
W drugim odcinku "Impactu!" w 2009 Wilde i Roxxi wyjawiły Angelinie Love i Velvet Sky, że wszystkie zadania wykonywane przez nie na przełomie grudnia i stycznia dla The Governor Sarah Palin (ubieranie się w niemodną odzież, brak makijażu, praca w domowym zoo), które miały sprawić, że zostaną członkiniami jej gabinetu w Białym Domu, jak i uwierzenie udawanej przez Daffney polityk, miały na celu uwidocznienie głupoty antagonistek oraz wzięcia na nich odwetu za wszystkie krzywdy, jakie wyrządziły Knockoutkom. Po zakończeniu złośliwej krytyki i wyszydzeniu na głowy Love i Sky została wylana brunatna ciecz. W następnym tygodniu The Beautiful People brutalnie zaatakowały The Governor za kulisami dopóki nie zostały powstrzymane przez Cute’a Kipa. 5 lutego zespół zemścił się na Roxxi i Wilde, pokonując je w Tag Team matchu, następnie założyły im na głowy prześmiewcze torby. The Governor przegoniła antagonistki.
Rywalizacja The Beautiful People z Wilde zaogniła się, gdy wygrały z nią Tag Team match, w trakcie którego Madison Rayne przeszła na stronę antagonistek, atakując Wilde. Tydzień później grupa odniosła zwycięstwo w Four Corners Tag Team matchu przeciwko Awesome Kong i Raishie Saeed, Rhace Khan i Sojourner Bolt oraz Wilde i Roxxi. 12 marca Love i Sky zapowiedziały, że Rayne będzie musiała przejść inicjację do Mi Pi Sexy (Mi∇⦵) (nowo utworzone bractwo studenckie w zespole), a jej pierwszym zadaniem bojowym będzie walka z Taylor Wilde, którą zawodniczka ostatecznie przegrała. Wkrótce zespół zaczął pozostawiać swój znak rozpoznawczy na przeciwniczkach w postaci obcinania im pukli włosów, w ten sposób również Love dążyła do walki o TNA Knockouts Championship. Ich pierwszą ofiarą została The Governor. Na Destination X (15 marca) trio nie sprostało Wilde, Roxxi i The Governor. The Beautiful People kontynuowały strzyżenie rywalek, kolejno ośmieszając Raishę Saeed, Taylor Wilde, a po Six Woman Tag Team matchu, rozegranym 16 kwietnia, z tymi rywalkami oraz Awesome Kong, obcięły włosy ostatniej z nich. Na Lockdown (19 kwietnia) Love pokonała Kong w meczu o TNA Knockouts Championship. Mi Pi Sexy zorganizowały 23 kwietnia celebrację z okazji tego sukcesu, jednocześnie Rayne została ogłoszona oficjalnie członkinią zespołu. Przyjęcie przerwała była mistrzyni, niszcząc wszystko dookoła, następnie w kolejnych odcinkach "Impactu!" zwyciężyła Rayne, Sky i Cute Kipa w Stretcher matchach, jednak na Sacrifice (24 maja) nie udało jej się odzyskać tytułu mistrzowskiego należącego do Love.
28 maja Love obroniła tytuł przeciwko Sojourner Bolt. Po szybkim pokonaniu Bolt, Love zapytał, dlaczego Cute Kip wciąż się z nimi pojawia i oficjalnie wyrzucił go z grupy. Następnie mistrzyni wygłosiła przemówienie o dominacji The Beautiful People i kpiła z braku konkurencji w TNA. Doprowadziło to do debiutu Tary, która zaatakowała Sky i Rayne i użyła swojego finiszera Widow’s Peak na Love. Na Slammiversary (21 czerwca) Tara nie wykorzystała swojej szansy, ponieważ Sky i Rayne rozpyliły lakier do włosów, oślepiając rywalkę. W następnych tygodniach nowo przybyła wrestlerka zaczęła pojawiać się w ringu z tarantulą o nazwie Poison i straszyć nią cłonkinie The Beautiful People. 1 lipca, po wygranym Tag Team matchu z The Beautiful People, położyła pająka na nieprzytomnej Velvet Sky. Gdy tydzień później chciała zrobić to samo po raz drugi po zwycięstwie nad Sky, Love zgodziła postawić swoje mistrzostwo kobiet na szali, które Tara wygrała tego samego dnia, lecz na Victory Road (19 lipca) utraciła je na rzecz przeciwniczki. Poróżniwszy się z ODB i Codym Deanerem, Love i Sky miały zmierzyć się z nimi w Tag Team matchu na Hard Justice (13 sierpnia). Na szali pojedynku znalazło się również TNA Knockouts Championship.

</doc>
<doc id="1552680" url="https://pl.wikipedia.org/wiki?curid=1552680" title="Top Priority">
Top Priority

Top Priority – dziesiąty album solowy Rory’ego Gallaghera z 1979 roku. Po zakończeniu trasy koncertowej po USA irlandzki gitarzysta zebrał bardzo pochlebne recenzje, dlatego jego wytwórnia płytowa obiecała zająć się nową płytą jako swoim najważniejszym projektem – stąd tytuł, „top priority” (ang. najwyższy priorytet).
W 1998 roku pojawiła się zremasterowana wersja "Top Priority", zawierająca dwie dodatkowe piosenki: „Hellcat” i „The Watcher”.
Lista utworów.
Wszystkie utwory autorstwa Gallaghera.

</doc>
<doc id="1552686" url="https://pl.wikipedia.org/wiki?curid=1552686" title="Mikołaj Korycki">
Mikołaj Korycki

Mikołaj Korycki (zm. 1553) – podsędek bielski, starosta brański, sędzia ziemski bielski.
Ród Mikołaja Koryckiego – Koryccy herbu Ciołek – wywodził się z Korytnicy w województwie sandomierskim z ziemi stężyckiej.
2 czerwca 1531 Zygmunt Stary uczynił go podsędkiem bielskim. Karierę polityczną zawdzięczał Bonie, był wiernym i posłusznym urzędnikiem, ale również powiązaniom rodzinnym. Jego żoną była Elżbieta Uchańska, rodzona siostra Jakuba Uchańskiego – prymasa Polski, Arnolfa – wojewody płockiego, Tomasza – łowczego bełskiego i Aleksandry z Uchańskich – księżnej Poryckiej. W latach 1533-1540 Mikołaj Korycki był starostą brańskim, w 1537-1553 został sędzią bielskim.
Nabywał ziemię w okolicy Brańska. W 1533 król nadał mu grunty nad rzeką Niewodnicą. W Niewodnicy wybudował swoją siedzibę dworską na wzgórzu, w miejscu gdzie obecnie jest stacja kolejowa.
Zmarł w roku 1553, pozostawiając niepełnoletnie dzieci: Andrzeja, Annę, Katarzynę i Elżbietę.

</doc>
<doc id="1552687" url="https://pl.wikipedia.org/wiki?curid=1552687" title="Arthur Ruppin">
Arthur Ruppin

Arthur Ruppin (ur. 1 marca 1876 w Rawiczu, zm. 1 stycznia 1943 w Jerozolimie) – niemiecki filozof, ekonomista i socjolog pochodzenia żydowskiego. Jeden z liderów ruchu syjonistycznego. Promował powstawanie nowych form osiedli żydowskich, nazywanych kibucami i moszawami.
Życiorys.
Dzieciństwo i młodość.
Artur urodził się w 1876 roku w Rawiczu w Cesarstwie Niemieckim (obecnie terytorium Polski). Urodził się w tradycyjnej rodzinie żydowskiej. Był najstarszym synem Izaaka Alberta i Sycylii z domu Burke. Swoje dzieciństwo opisał jako szczęśliwe. Jednak jego ojciec zbankrutował i od tego momentu rodzina żyła bardzo biednie, utrzymując się z darowizn dalszych członków rodziny. W 1886 roku przeprowadzili się do Magdeburga. Artur uczył się w protestanckiej szkole, poznając kulturę niemiecką. Był wybitnym uczniem. W wieku 12 lat przeczytał wszystkie dzieła Johanna Goethego i Friedricha Schillera, ucząc się niektórych z nich na pamięć. Marzył, że zostanie niemieckim poetą.
Praca zawodowa i nauka.
W 1891 roku musiał przerwać naukę z powodu kłopotów finansowych rodziny. Aby ją wspierać, rozpoczął pracę jako praktykant w dużej firmie żydowskiego sąsiada. Swoją pracowitością zyskał szacunek i bardzo szybko awansował, zostając w wieku 17 lat dyrektorem handlowym. W tak młodym wieku prowadził ważne konsultacje i zawierał transakcje zastrzeżone zazwyczaj wyłącznie dla urzędników najwyższego szczebla. Pracując ukończył naukę w gimnazjum. W tym czasie poznał pływanie, gimnastykę i taniec. W 1896 roku rozpoczął naukę na Uniwersytecie w Magdeburgu. W kwietniu 1899 roku rozpoczął studia na Uniwersytecie w Berlinie. Studiował prawo i ekonomię. Po pierwszym semestrze przeniósł się na studia korespondencyjne i nie uczestniczył w normalnych zajęciach akademickich. W 1902 roku uzyskał stopień naukowy doktora ekonomii politycznej.
W trakcie studiów jeden z pracowników naukowych uczelni namówił Ruppina do wzięcia udziału w konkursie i napisania pracy na temat eugeniki. Napisał artykuł „"Darwinizm a nauki społeczne"”, który zdobył drugie miejsce w konkursie. Wygrane w ten sposób 6000 marek przekazał bratu i siostrze, aby otworzyli własną działalność gospodarczą. Nagroda ta otworzyła Ruppinowi wrota do niemieckiego społeczeństwa. W kolejnych latach napisał kilka artykułów na temat eugeniki. W latach 1902–1907 pracował jako prawnik i mocno odczuł siłę antysemityzmu. Spowodowało to, że zaczął zastanawiać się nad sposobem rozwiązania kwestii żydowskiej w Niemczech. Już w 1902 roku napisał pierwszy artykuł o ogólnej demografii niemieckich Żydów i stosunkach z Niemcami. Został on opublikowany w czasopiśmie naukowym. W 1903 roku odwiedził Galicję, zbierając dane antropologiczne o tamtejszych społecznościach żydowskich. W 1904 roku przeprowadził się do Berlina i rozpoczął pracę w Żydowskim Instytucie Statystycznym utworzonym przez Alfreda Nossiga. Wkrótce został mianowany dyrektorem Instytutu. W tym samym roku opublikowano wyniki jego badań socjologicznych nad współczesnymi Żydami. Jego pionierskie podejście do tematu spowodowało, że był on nazywany „ojcem żydowskiej socjologii”.
Działalność syjonistyczna.
W 1905 roku wziął udział w Siódmym Kongresie Syjonistycznym w Bazylei i wstąpił do Światowej Organizacji Syjonistycznej. Pracował w podkomisji gospodarczej, a w 1906 roku dołączył do działu prawnego. W 1907 roku Dawid Wolffsohn posłał Artura Ruppina i Jakuba Thona do Ziemi Izraela w celu zbadania możliwości rozwoju osadnictwa żydowskiego w Palestynie. W grudniu 1907 roku przedstawił szczegółowe sprawozdanie, w którym zalecał powszechne wykupywanie ziemi w Palestynie i położenie największego wysiłku w rozwój żydowskiego osadnictwa w Galilei i na równinie przybrzeżnej. W tym samym roku Otto Warburg zaproponował Ruppina na dyrektora "Przedsiębiorstwa Ziemi Izraela" z siedzibą w Jafie. W 1908 roku Ruppin przyjechał do Jafy i zajął się zarządzaniem działalnością osadniczą w Palestynie. Bardzo szybko doszło jednak do komplikacji, gdyż Komitet Wykonawczy Światowej Organizacji Syjonistycznej zamroził budżet na działania rozwojowe Warburga. W konsekwencji Warburg finansował z własnej kieszeni wynagrodzenie Ruppina. Na tym tle doszło do konfliktu między Warburgiem a Wolfsohnem. Problem nie wypłaconych pensji Ruppina i jego asystenta Thona trafił pod obrady Komitetu Wykonawczego Światowej Organizacji Syjonistycznej. Ostatecznie podjęto decyzję o finansowaniu dalszych działań Ruppina, które były wyrazem praktycznego podejścia do idei syjonizmu politycznego. Nowa umowa poszerzyła zakres uprawnień Ruppina, który miał teraz pełną swobodę działań i niezależność w ustalaniu polityki w Ziemi Izraela. W 1909 roku razem z Warburgiem założyli wspólną firmę zajmującą się wykupem ziemi w Palestynie. Ściśle współpracowali z Żydowskim Funduszem Narodowym, kupując grunty od różnych podmiotów, aby zapobiec wzrostowi cen z powodu wzrostu popytu na ziemię. Ruppin od samego początku postawił sobie za cel utworzenie niezależnej żydowskiej bazy, która mogła być niezależną od arabskich organów w Palestynie. Dążąc do zapewnienia niezależności gospodarczej poparł założenie żydowskiego miasta Tel Awiw z własnym portem morskim. Następnie wspierał rozwój miasta, między innymi poprzez utworzenie Gimnazjum Herzlija. Szybkie i zdecydowane działania Ruppina były niekiedy krytykowane. Oskarżano go, że postęp i rozbudowa idą kosztem jakości. Skupywał on wszelką dostępną ziemię, pomagał uzyskiwać pożyczki na zakładanie nowych kolonii rolniczych. Odegrał przy tym kluczową rolę w procesie kształtowania charakteru osadnictwa żydowskiego w Palestynie. Zmienił charakter pierwszych kolonii, w których byli bogaci właściciele plantacji i biedni robotnicy, na kolektywne spółdzielnie rolnicze kibuców i moszawów. Stały się one podstawą tworzenia przyszłego państwa żydowskiego. Ruppin pomógł powstać osadom Ilanijja, Deganja Alef, Kewucat Kinneret i Merchawja. Działalność Ruppina nadała kształt drugiej aliji (lata 1904–1913).
W 1925 roku był jednym z założycieli organizacji Brit Szalom, która poparła dwu-państwowe rozwiązanie problemu Palestyny. Jednak po arabskich zamieszkach z 1929 roku, pozostawił ten ruch. Od tego momentu uważał, że jedynym możliwym rozwiązaniem jest utworzenie niezależnego państwa żydowskiego. A sposobem realizacji tego celu był rozwój osadnictwa i kolonizacji Palestyny. W 1926 roku Ruppin dołączył do grona pracowników naukowych Uniwersytetu Hebrajskiego w Jerozolimie, gdzie utworzył Wydział Socjologii. Później budynek wydziału nazwano jego imieniem. W latach 1933–1935 był dyrektorem Agencji Żydowskiej. W 1934 roku wydał swoje najsłynniejsze dzieło „"Żydzi w nowoczesnym świecie"”.
Zmarł w dniu 1 stycznia 1943 roku w Jerozolimie. Został pochowany w kibucu Deganja Alef.
Znaczenie.
Arthur Ruppin włożył wielki wkład w rozwój praktycznego ruchu syjonistycznego. Często jest nazywany „ojcem syjonistycznego osadnictwa”. Na jego cześć nazwano kibuc Kefar Ruppin.

</doc>
<doc id="1552689" url="https://pl.wikipedia.org/wiki?curid=1552689" title="Danuta Gwizdalanka">
Danuta Gwizdalanka

Danuta Gwizdalanka (ur. 22 czerwca 1955 w Poznaniu) – polska muzykolog, autorka książek o muzyce, członkini Związku Kompozytorów Polskich. Żona Krzysztofa Meyera.
Życiorys.
Absolwentka Uniwersytetu im. Adama Mickiewicza, gdzie ukończyła muzykologię (1980) i filologię angielską (1981). W 1990 obroniła pracę doktorską "Brzmieniowe aspekty kwartetów smyczkowych Beethovena".
Pracowała w Teatrze Wielkim w Poznaniu oraz w Akademii Muzycznej w Bydgoszczy (1981–1991). W 1995 w University of Michigan (Ann Arbor, USA) prowadziła seminarium poświęcone polskiej muzyce po 1945 roku.
W latach osiemdziesiątych zapoczątkowała w Polsce tematykę ekologii muzyki, m.in. tłumaczeniem eseju R. Murray Schafera "The Music of the Environment (Muzyka środowiska)", który stał się podstawą wstępu i kanwą książki "The" "Tuning of the World" tego samego autora, oraz cyklem artykułów ("Strojenie trąb jerychońskich") na łamach „Ruchu Muzycznego”. Wprowadziła też do polskiego piśmiennictwa muzycznego, nieobecny w nim wcześniej, wątek genderowy, publikując książkę "Muzyka i płeć" (Kraków 2001). Autorka podręczników, prac poświęconych społecznym kontekstom kultury muzycznej (gender, polityka), muzyce kameralnej (przewodnik po utworach oraz dzieje praktyki wykonawczej) oraz biografii (Witolda Lutosławskiego, Mieczysława Wajnberga, Karola Szymanowskiego).
Publikacje.
Hasła w Encyklopedii Muzycznej PWM, e-leksykonie "Musik und Gender im Internet"
Cykle felietonów:
Rozprawy muzykologiczne w pracach zbiorowych, artykuły publicystyczne itp.

</doc>
<doc id="1552691" url="https://pl.wikipedia.org/wiki?curid=1552691" title="Waldemar Korycki">
Waldemar Korycki

Waldemar Aleksander Korycki (ur. 11 sierpnia 1946 w Wierzchowie Pomorskim) – polski lekkoatleta.
Specjalizował się w biegu na 400 metrów. Startował w tej konkurencji na mistrzostwach Europy w 1971 w Helsinkach, gdzie dotarł do półfinału, w którym nie wystartował. Za to w sztafecie 4 × 400 metrów zdobył wraz z kolegami (Andrzej Badeński, Jan Balachowski, Jan Werner) wicemistrzostwo Europy.
Korycki zdobywał także medale na halowych mistrzostwach Europy. W EIH w Madrycie (1968) zwyciężył wraz z Badeńskim, Balachowskim i Wernerem w sztafecie 4 × 2 okrążenia, a z Dudziakiem, Badeńskim i Borowskim zajął 2. miejsce w sztafecie 1+2+3+4 okrążenia. Złote medale w sztafecie 4 × 2 okrążenia zdobywał także na mistrzostwach w Sofii (1971) i Grenoble (1972) (również z Balachowskim, Badeńskim i Wernerem).
Był rezerwowym zawodnikiem w sztafecie 4 × 400 metrów podczas igrzysk olimpijskich w 1972 w Monachium.
Był klubowym rekordzistą Polski w sztafecie 4 x 400 metrów. Jedenaście razy wystąpił w meczach reprezentacji Polski (1 zwycięstwo indywidualne).
Czterokrotnie zdobywał mistrzostwo Polski w sztafecie 4 × 400 metrów (w 1967, 1968, 1970 i 1971), dwukrotnie był wicemistrzem Polski w tej konkurencji (w 1966 i 1973). Był również brązowym medalistą na 400 metrów indywidualnie (w 1971) i w sztafecie 4 × 100 metrów (w 1966). Wszystkie medale zdobył w barwach Zawiszy Bydgoszcz.
Rekordy życiowe:
Reprezentował kluby MKS Bydgoszcz (1953-1965) i Zawisza Bydgoszcz (1965-1973).

</doc>
<doc id="1552692" url="https://pl.wikipedia.org/wiki?curid=1552692" title="Zofia Helman">
Zofia Helman

Zofia Elżbieta Helman-Bednarczyk (ur. 8 marca 1937 w Radomiu) – polska muzykolog, honorowy członek Związku Kompozytorów Polskich.
Życiorys.
W latach 1954–1959 studiowała muzykologię na Uniwersytecie Warszawskim pod kierunkiem prof. Zofii Lissy, w 1967 obroniła pracę doktorską "Technika dźwiękowa w utworach Karola Szymanowskiego", a w 1980 habilitowała się na podstawie książki "Neoklasycyzm w muzyce polskiej XX wieku". Od 1991 jest profesorem.
W latach 1959-2007 pracowała w Instytucie Muzykologii Uniwersytetu Warszawskiego, którego dyrektorem była w latach 1991–1996.
Gościnnie wykładała w Instytucie Muzykologii Uniwersytetu Jagiellońskiego, Zakładzie Muzykologii Uniwersytetu im. Adama Mickiewicza w Poznaniu, Akademii Muzycznej w Krakowie oraz na uniwersytetach w Moguncji, Ljubljanie, Genewie i w Konserwatorium w Pekinie. Jest członkiem Komitetu Nauk o Sztuce PAN (od 1981). Zasiada w Zarządzie Fundacji im. Karola Szymanowskiego (od 1996). Brała lub bierze udział w pracach komitetów redakcyjnych „Polish Art Studies”, „Théâtre, Opéra, Ballet” (Paryż), „Przeglądu Muzykologicznego” i Encyklopedii Muzycznej PWM. Jest członkiem wielu stowarzyszeń muzycznych i muzykologicznych, m.in.: International Musicological Society, Robert-Schumann-Gesellschaft w Düsseldorfie, Gesellschaft für Musikforschung w Kassel, Société Internationale d’Histoire Comparée du Théâtre, de l’Opéra et du Ballet, Związku Kompozytorów Polskich, Towarzystwa im. Fryderyka Chopina w Warszawie, Towarzystwa Muzycznego im. Karola Szymanowskiego w Zakopanem, Collegium Invisibile.
Jej siostrą była Alicja Helman.
Nagrody i odznaczenia.
Za działalność naukową została uhonorowana m.in. Złotym Krzyżem Zasługi (1983), Nagrodą Ministra Edukacji Narodowej II stopnia (1986), Nagrodą Związku Kompozytorów Polskich (1988), Nagrodą „Clio” Wydziału Historycznego Uniwersytetu Warszawskiego (2000), Nagrodą im. Karola Szymanowskiego (2002), Doroczną Nagrodą Ministra Kultury i Dziedzictwa Narodowego (2008), honorowym członkostwem Związku Kompozytorów Polskich (2009).

</doc>
<doc id="1552695" url="https://pl.wikipedia.org/wiki?curid=1552695" title="Parafia św. Jana Teologa w Kopytowie">
Parafia św. Jana Teologa w Kopytowie

 
Parafia św. Jana Teologa – parafia prawosławna w Kopytowie, w dekanacie Terespol diecezji lubelsko-chełmskiej.
Na terenie parafii funkcjonuje 1 cerkiew i 1 kaplica:
Historia.
Parafia powstała w XVI w. W latach 1619–1875 unicka, następnie po likwidacji unickiej diecezji chełmskiej (1875–1915) znów prawosławna. Reaktywowana w 1920 jako parafia nieetatowa; zlikwidowana w 1947 wskutek wysiedlenia ludności w ramach akcji „Wisła”. Wznowienie działalności (jako placówki filialnej parafii w Kodniu) nastąpiło w 1957. Od 1972 samodzielna parafia; w 1992 weszła w skład dekanatu Terespol. W swojej historii wchodziła w skład dekanatów: brzeskiego (1720–1795), kodeńskiego (1837–1875), bialskiego (1875–1914), włodawskiego (1972–1992).
Pierwsza cerkiew istniała do lat 70. XIX w. W 1875, bezpośrednio po likwidacji unii na południowym Podlasiu, z inicjatywy władz carskich wzniesiono nową drewnianą świątynię, która uległa zniszczeniu w czasie I wojny światowej (na jej miejscu znajduje się obecnie rzymskokatolicki kościół Zmartwychwstania Pańskiego). Na początku lat 30. XX w. zbudowano na miejscowym cmentarzu prawosławnym drewnianą kaplicę, która przez ponad 60 lat była jedyną we wsi świątynią prawosławną. Obecna cerkiew parafialna powstała w latach 1996–1998 z adaptacji dawnego budynku mieszkalnego, do którego dobudowano wieżę-dzwonnicę, prezbiterium i dwie zakrystie. Konsekracja świątyni miała miejsce 9 sierpnia 1998.
W 2016 w pobliżu cerkwi rozpoczęto budowę domu parafialnego. Budowane jest też ogrodzenie parafialnego cmentarza.
Zasięg terytorialny.
Kopytów, Kopytów-Kolonia, Zagacie, Wołoszki

</doc>
<doc id="1552698" url="https://pl.wikipedia.org/wiki?curid=1552698" title="Helez">
Helez



</doc>
<doc id="1552699" url="https://pl.wikipedia.org/wiki?curid=1552699" title="Beror Hail">
Beror Hail



</doc>
<doc id="1552700" url="https://pl.wikipedia.org/wiki?curid=1552700" title="Jaén (Peru)">
Jaén (Peru)

Jaén – miasto w Peru, w regionie Cajamarca. Według spisu ludności z 22 października 2017 roku miasto liczyło 77 227 mieszkańców. 

</doc>
<doc id="1552701" url="https://pl.wikipedia.org/wiki?curid=1552701" title="Kretowór">
Kretowór

Kretowór ("Notoryctes") – rodzaj ssaka z rodziny kretoworowatych (Notoryctidae).
Zasięg występowania.
Rodzaj obejmuje gatunki występujące w Australii.
Morfologia.
Długość ciała (bez ogona) 8,6–14 cm, długość ogona 1,6–2,5 cm; masa ciała 30–60 g.
Systematyka.
Podział systematyczny.
Do rodzaju należą następujące gatunki:

</doc>
<doc id="1552702" url="https://pl.wikipedia.org/wiki?curid=1552702" title="Parafia św. Serafina z Sarowa w Kostomłotach">
Parafia św. Serafina z Sarowa w Kostomłotach

Parafia św. Serafina z Sarowa – parafia prawosławna w Kostomłotach, w dekanacie Terespol diecezji lubelsko-chełmskiej.
Na terenie parafii funkcjonuje 1 cerkiew:
Historia.
Parafia w Kostomłotach istniała już w 1631, o czym świadczy zachowana dedykacja na ikonie znajdującej się w neounickiej cerkwi św. Nikity. W protokole wizytacyjnym z 1726 znajduje się wzmianka o nowej cerkwi z odrębną dzwonnicą. W 1852 cerkiew ta została gruntownie wyremontowana z inicjatywy dziedzica Iwana Łosskiego. W 1875, po likwidacji unii na Południowym Podlasiu, parafia kostomłocka została przyłączona do Rosyjskiego Kościoła Prawosławnego. Na początku XX w. wspólnota liczyła ponad 700 wiernych. Planowano budowę nowej cerkwi, jednak tych zamierzeń nie zrealizowano wskutek wybuchu I wojny światowej i udania się miejscowej ludności na bieżeństwo.
Po odzyskaniu przez Polskę niepodległości i powrocie wiernych z bieżeństwa władze nie wyraziły zgody na reaktywację parafii prawosławnej. Świątynia została w 1927 przekazana Kościołowi neounickiemu, powołanemu do istnienia 3 lata wcześniej. Wyznawcy prawosławia spotykali się na nabożeństwach w kaplicy domowej i pozostawali pod opieką mnichów z monasteru w Jabłecznej. Stan taki trwał do 1947, tj. do wysiedlenia niemal wszystkich mieszkańców Kostomłotów w ramach akcji „Wisła”. Parafia neounicka oficjalnie wznowiła działalność w 1955.
Parafia prawosławna w Kostomłotach została reaktywowana w 2003, w związku z utworzeniem męskiego monasteru. W latach 2003–2004, staraniem arcybiskupa lubelskiego i chełmskiego Abla, sprowadzono z Dobrowody drewnianą cerkiew, którą zrekonstruowano, gruntownie wyremontowano i na nowo wyposażono. Ikonostas wykonał Mirosław Trochanowski, absolwent Policealnego Studium Ikonograficznego w Bielsku Podlaskim. W 2005 cerkiew konsekrowano pod wezwaniem św. Serafina z Sarowa. 3 maja 2006 w świątyni umieszczono kopię ikony Iwerskiej Ikony Matki Bożej, przywiezioną przez mnichów ze Świętej Góry Atos.
W 2013 r. miała miejsce rozbudowa obiektów monasterskich. W wymienionym roku parafia liczyła około 40 wiernych.
Cmentarz (o powierzchni 0,9 ha), współużytkowany przez parafię neounicką, znajduje się około 1 km na południowy zachód od centrum wsi.

</doc>
<doc id="1552703" url="https://pl.wikipedia.org/wiki?curid=1552703" title="Andrew Lawrence">
Andrew Lawrence

Andrew James „Andy” Lawrence (ur. 12 stycznia 1988 w Filadelfii) – amerykański aktor filmowy i telewizyjny, brat Josepha i Matthew Lawrence'ów.
Życiorys.
Urodził się w Filadelfii w stanie Pensylwania jako najmłodszy z trzech synów Donny Lynn (z domu Shaw), osobistej menadżerki, i Włocha Josepha „Joe” Mignogny Sr., brokera ubezpieczeniowego. . 
Debiutował na ekranie jako Donnie, syn Louisa Pinnocka (John Travolta) w dramacie sensacyjnym "Brzemię białego człowieka" ("White Man's Burden", 1995) u boku Harry’ego Belafonte i Kelly Lynch. W latach 2003-2004 występował jako Tayler "Ted" Mark Beene w serialu komediowym stacji FOX "Oliver i przyjaciele" ("Oliver Beene"). 
Za swoją rolę był w 2003 nominowany do Teen Choice Award. Na szklanym ekranie zadebiutował już w wieku trzech lat, pojawiając się w serialu "Rozkwitać" ("Blossom"), którego gwiazdą był w latach dziewięćdziesiątych jego brat Joseph. Rolę w serialu powtórzył jeszcze w 1994. 
Zdobywca nagrody Young Artist Award (2001), zwanej także Nagrodą Młodych, oraz trzech nominacji do tej nagrody (1996, 1997, 2001).
W 2017 wydał debiutancki EP "Kings March" i w zespole Still Three z braćmi - Joeyem i Andym, wydając debiutancki singiel „Lose Myself”.

</doc>
<doc id="1552704" url="https://pl.wikipedia.org/wiki?curid=1552704" title="Stage Struck">
Stage Struck

Stage Struck – jedenasty album irlandzkiego gitarzysty Rory’ego Gallaghera, wydany w 1980 roku. Płyta dokumentuje trasę koncertową trwającą między 1979 a 1980 rokiem. Zawiera głównie utwory z trzech ostatnich płyt Gallaghera: "Top Priority", "Photo Finish" i "Calling Card".
Utwory „Bad Penny” i „Key Chain” nie znalazły się na oryginalnym LP.
Lista utworów.
Wszystkie utwory napisane przez Gallaghera.

</doc>
<doc id="1552706" url="https://pl.wikipedia.org/wiki?curid=1552706" title="Rozstaw osi">
Rozstaw osi

Rozstaw osi – odległość między środkiem przedniego a tylnego koła.
Samochody.
W stanie równowagi łączny moment siły działający na samochód wynosi zero, dlatego rozstaw osi związany jest z ciężarem przypadającym na każde koło – co opisuje równanie:
gdzie:
Przy załadowaniu bagażnika znajdującego się z tyłu pojazdu ciężkim sprzętem środek ciężkości przesuwa się do tyłu i wzrasta ciężar naciskający na koła tylne, co powoduje, że tył pojazdu obniża się (jeśli zawieszenie na to pozwala).
Jeśli samochód zacznie przyśpieszać lub hamować, na tylną oponę oddziałuje dodatkowy moment siły i równanie przyjmuje postać:
gdzie:
Można to zaobserwować w życiu codziennym: kiedy samochód przyspiesza, jego tył zazwyczaj lekko osiada zaś podnosi się przód (to jak bardzo zależy od sztywności zawieszenia). Analogicznie jest w przypadku hamowania: przód osiada (tzw. "fading" – nurkowanie), podnosi się tył nadwozia.
Ponieważ rozstaw osi ma wpływ na rozłożenie masy pojazdu, jego długość jest kluczowa przy projektowaniu jego bryły., bo decyduje ona o właściwościach jezdnych i wyważeniu. Przykładowo, auto w którym nacisk na tylną oś jest duży, wykazuje skłonność do podsterowności, bo koła przednie nie mają wystarczającego docisku, a przez to przyczepności do podłoża. Dlatego, przy holowaniu jednoosiowej przyczepy, docisk na hak holowniczy musi wynosić około 400 N. 
Samochód może także wykazywać tendencję do nadsterowności, jeśli wywierany będzie zbyt duży nacisk na koła przednie przy niedostatecznym dociążeniu kół tylnych. Również podczas wykonywania skrętu, na koła oddziałuje boczny moment siły, który nadaje im siłę skrętną której wielkość zależy od odległości koła od środka ciężkości pojazdu. Dlatego w pojazdach z krótkim rozstawem osi, mała odległość pomiędzy środkiem ciężkości a tylną oponą powodować będzie występowanie większej siły bocznej działającej na tylną oponę, oznacza to w praktyce szybsze przyspieszanie i większą podatność pojazdu na ściąganie tyłu na boki 
Większość współczesnych segmentów samochodowych wydzielanych jest według rozstawu osi.
Jednoślady.
W większości motocykli i rowerów, rozstaw osi jest tak krótki w stosunku do wysokości ich środka ciężkości, że możliwe do wykonania są stoppie oraz wheelie (jazda tylko na tylnym lub przednim kole).

</doc>
<doc id="1552710" url="https://pl.wikipedia.org/wiki?curid=1552710" title="Murcia (Filipiny)">
Murcia (Filipiny)

Murcia – miasto na Filipinach, w prowincji Negros Occidental. W 2007 liczyło 71 289 mieszkańców.

</doc>
<doc id="1552711" url="https://pl.wikipedia.org/wiki?curid=1552711" title="Port lotniczy Dili">
Port lotniczy Dili

Port lotniczy Dili (port. Aeroporto Internacional Presidente Nicolau Lobato) (IATA: DIL, ICAO: WPDL) – międzynarodowy port lotniczy położony w Dili, stolicy Timoru Wschodniego. Jest największym portem lotniczym w Timorze Wschodnim. Lotnisko zostało nazwana po Nicolau dos Reis Lobato, polityku Timoru Wschodniego i bohaterze narodowym.
Do niedawna pas startowy lotniska Dili nie był w stanie pomieścić większych samolotów niż Boeing 737 lub C-130 Hercules, ale w styczniu 2008 roku portugalska czarterowa linia lotnicza EuroAtlantic Airways obsłużyła bezpośredni lot z Lizbony przy użyciu Boeinga 757, przewożąc 140 członków Guarda Nacional Republicana.
Pod rządami Portugalii Port lotniczy Baucau, który ma znacznie dłuższy pas startowy, był używany do lotów międzynarodowych, ale po indonezyjskiej inwazji w 1975 został przejęty przez wojsko indonezyjskie i zamknięte dla ruchu cywilnego.
Lotnisko zostało umieszczony pod kontrolą Australian Defence Force podczas operacji Astute w maju 2006.

</doc>
<doc id="1552712" url="https://pl.wikipedia.org/wiki?curid=1552712" title="Stefania Łącka">
Stefania Łącka

Stefania Łącka (ur. 6 stycznia 1914 w Woli Żelichowskiej, zm. 7 listopada 1946 w Krakowie) – redaktorka międzywojennego tygodnika diecezji tarnowskiej „Nasza Sprawa”, nauczycielka, więźniarka obozu koncentracyjnego Auschwitz-Birkenau oraz Służebnica Boża Kościoła katolickiego.
Życiorys.
Stefania Łącka urodziła się w Woli Żelichowskiej. Była córką Agnieszki i Antoniego Łąckich, małżeństwo posiadało jeszcze dwóch synów. Ojciec brał udział w I wojnie światowej, a zmarł 20 października 1921. Naukę szkolną rozpoczęła Stefcia w dwuklasowej szkole w rodzinnej miejscowości. Do kolejnych klas uczęszczała w Gręboszowie. Od jesieni 1926 uczyła się w Dąbrowie Tarnowskiej, gdzie ukończyła siedmioklasową szkołę powszechną. Następnie w 1928 r. zaczęła uczyć się w I Prywatnym Seminarium Nauczycielskim Żeńskim im. Bł. Kingi w Tarnowie. Działała w harcerstwie i Sodalicji Mariańskiej. W latach 1931-1932 prowadziła kronikę hufca żeńskiego (w szkole miał siedzibę), została hufcową sekretarką. Była redaktorką szkolnego miesięcznika "Złota Nić". Maturę zdała w 1933.
W latach 1933-1939 pracowała jako redaktorka tygodnika diecezji tarnowskiej „Nasza Sprawa”, w którym zatrudnił ją ks. Józef Chrząszcz. Redagowała również dodatek dla dzieci „Króluj nam Chryste”. W ramach zleconych obowiązków podróżowała po diecezji. Odwiedziła również Wilno, Rzym i Budapeszt.
Po wybuchu II wojny światowej wydawanie czasopisma zostało wstrzymane. Stefania przeszła do pracy w drukarni. 
Za udział w konspiracyjnej pracy Stefania Łącka wraz z redakcją została aresztowana i osadzona 16 kwietnia 1941 roku w więzieniu w Tarnowie. Po rocznym pobycie w więzieniu została wywieziona do niemieckiego obozu koncentracyjnego KL-Auschwitz. Deportowana jednym z pierwszych transportów kobiet z Tarnowa i Krakowa w kwietniu 1942 roku. Nadano jej numer obozowy 6886. W sierpniu 1942 roku przeniesiona do sektora dla kobiet w nowo otwartym obozie Birkenau. Wiosną 1943 roku zachorowała na dur brzuszny. Po odzyskaniu zdrowia pracowała jako pielęgniarka. Znała język niemiecki, została sekretarką (niem. Schreiberin) bloku nr 23, ratując często życie współwięźniarek.
Po ucieczce z ewakuowanego w styczniu 1945 r. obozu, Stefania Łącka powróciła do rodzinnego domu w lutym 1945 roku.
Spełniając swe marzenia rozpoczęła jesienią 1945 studia na wydziale polonistyki Uniwersytetu Jagiellońskiego. Będąc na studiach zachorowała, co było skutkiem wyczerpania organizmu, jakiego doznała w czasie pobytu w obozowej niewoli.
Zmarła w szpitalu w Krakowie 7 listopada 1946 r. Cztery dni później odbył się pogrzeb. Ciało spoczywa na cmentarzu parafialnym w Gręboszowie.
Proces beatyfikacyjny.
Z inicjatywy parafii Wniebowzięcia Najświętszej Maryi Panny w Gręboszowie oraz diecezji tarnowskiej powstała propozycja wyniesienia jej na ołtarze. Konferencja Episkopatu Polski na 384. zebraniu plenarnym w Warszawie, które odbyło się w październiku 2019, na prośbę biskupa tarnowskiego Andrzeja Jeża, wydała pozytywną opinię w sprawie rozpoczęcia procesu jej beatyfikacji. W tej sytuacji bp Jeż wydał specjalny edykt w którym zaapelował o przekazanie wszelkich materiałów dokumentalnych mogących pomóc w przeprowadzeniu tego procesu. Postulatorem procesu na szczeblu diecezjalnym mianowano ks. prof. Stanisława Sojkę. Sesja rozpoczynająca proces beatyfikacyjny odbyła się 8 września 2021 w bazylice katedralnej Narodzenia Najświętszej Maryi Panny w Tarnowie, której przewodniczył bp Andrzej Jeż. Od tej pory przysługuje jej tytuł Służebnicy Bożej. 
Upamiętnienie.
W wydaniu z 30 kwietnia 1974 r. Słowo Powszechne opublikowało tekst "Anioł w pasiaku" poetki Marii Kozaczkowej. Artykuł nie wywołał reakcji czytelników. Kolejne publikacje prasowe, autorstwa Heleny Noskowicz, pojawiły się w popołudniówce Echo Krakowa. Artykuł "Zasłużyła na pamięć" wydrukowano 22 sierpnia 1978 r., a artykuł "Wiele razy padło: zawdzięczam jej życie" – 15 grudnia 1978 r.
17 maja 1981 r. odsłonięto w kościele parafialnym w Gręboszowie tablicę upamiętniającą Stefanię Łącką. Następnym krokiem do zapoznania społeczeństwa z postacią Stefanii Łąckiej było w 1993 nadanie jej imienia szkole w Gorzycach. Po reformie polskiego szkolnictwa z 1999 roku, kiedy szkołę podstawową w Woli Żelichowskiej przekształcono w publiczne gimnazjum, Stefania w rodzinnych okolicach stała się bardziej znana. Staraniem dyrektor publicznego gimnazjum w Woli Żelichowskiej 15 czerwca 2003 roku nadano mu imię Stefanii Łąckiej. W szkole, na piętrze na wprost schodów, widnieje tablica upamiętniająca Stefanię Łącką, odsłonięta w 1981 staraniem miejscowej społeczności.
W latach 2016-2018 powstał film dokumentalno-fabularyzowany "Stefania Łącka. Serce w pasiaku" w reżyserii Dawida Szpary. Prapremiera obrazu odbyła się w kinie Sokół w Dąbrowie Tarnowskiej dnia 29 września 2018.

</doc>
<doc id="1552715" url="https://pl.wikipedia.org/wiki?curid=1552715" title="Promieniowanie czynne fotosyntetycznie">
Promieniowanie czynne fotosyntetycznie

Promieniowanie fotosyntetycznie czynne (ang. "Photosynthetically active radiation, PAR, PhAR") – promieniowanie słoneczne, które może być zabsorbowane przez barwniki fotosyntetyczne na potrzeby fotosyntezy. Zakres długości fali światła fotosyntetycznie czynnego zbliżony jest do zakresu światła widzialnego i wynosi od ok. 400 do ok. 700 nm.
Podstawowymi jednostkami pomiaru promieniowania fotosyntetycznie czynnego jest energia promieniowania słonecznego dostarczana na jeden metr kwadratowy: wat/m2.
Pomiar ilości fotonów biorących udział w fotosyntezie w danej jednostce czasu określa parametr PPF (ang. "photosynthetic photon flux") wyrażany jednostką: μmol/s.
W rzeczywistości podany zakres widmowy PAR jest pewnym uproszczeniem, gdyż o ile większość fotoautotrofów wykorzystuje głównie światło słoneczne wychwytywane przez chlorofil a, o tyle niektóre organizmy wykorzystują energię światła spoza zakresu PAR, dzięki pozostałym barwnikom fotosyntetycznym, dlatego też wg. niektórych źródeł przyjmuje się rozszerzony zakres widma nawet do 350–850 nm.
Znaczna część promieniowania słonecznego jest pochłaniana lub odbijana przez ziemską atmosferę. Ultrafiolet pochłaniany jest w dużej mierze przez tlen, zwłaszcza w postaci ozonu (ozonosfera), podczerwień przez gazy cieplarniane (metan, podtlenek azotu, dwutlenek węgla, para wodna). W związku z tym, atmosfera ziemska jest przezroczysta głównie dla światła widzialnego. W docierającym do powierzchni Ziemi świetle słonecznym, promieniowanie czynne fotosyntetycznie stanowi od 43,5% w dni pochmurne do 53% w dni słoneczne. Ilość ta zależy od kąta padania światła, zachmurzenia, zapylenia itp. Globalną sumę promieniowania aktywnego fotosyntetycznie ocenia się na 255 · 1019 kJ · rok-1, tj. 80,9 · 109 MW, a w okolicach Krakowa 13 400 · 106 kJ · ha-1· rok-1, tj. 42,5 W · m-2.
Promieniowanie słoneczne, docierając do powierzchni wody, częściowo ulega odbiciu, a częściowo pochłanianiu. Stopień odbicia zależy od czynników takich, jak kąt padania (a ten od szerokości geograficznej czy rzeźby terenu), długość fali, struktura powierzchni. Im mniejszy kąt padania, tym więcej światła się odbija, przy kącie poniżej 48,5° całe światło ulega odbiciu. W Europie środkowej w spokojnych warunkach odbiciu ulega kilka procent promieniowania, ale gdy powierzchnia jest sfalowana i spieniona, może to być 30–40%, a przy pokryciu ziarnistym lodem – 75%. Światło, które wnika do wody, ulega pochłonięciu przez zawiesinę (w tym fitoplankton) wraz z głębokością. Strefa, do której dociera 1% światła fotosyntetycznie czynnego, określa się strefą eufotyczną, a ponieważ jest to strefa, w której więcej materii organicznej powstaje w wyniku fotosyntezy, niż ulega rozkładowi – strefą trofogeniczną.

</doc>
<doc id="1552716" url="https://pl.wikipedia.org/wiki?curid=1552716" title="Promieniowanie fotosyntetycznie czynne">
Promieniowanie fotosyntetycznie czynne



</doc>
<doc id="1552717" url="https://pl.wikipedia.org/wiki?curid=1552717" title="Potyczka o Preah Vihear (2008)">
Potyczka o Preah Vihear (2008)

Potyczka pod Preah Vihear − starcie między Kambodżą a Tajlandią, które miało miejsce 15 października 2008. W starciu zginęło 2 kambodżańskich żołnierzy, a kilku zostało rannych. Po stronie tajlandzkiej rannych zostało kilku żołnierzy, natomiast ok. 20 trafiło do kambodżańskiej niewoli.
Geneza konfliktu.
Świątynia Preah Vihear, o którą toczy się spór, zbudowana została w XI w., na szczycie wzgórza (525 m n.p.m.). W 1954 r., po wycofaniu się wojsk francuskich z Kambodży, została zajęta przez wojsko tajlandzkie. Po interwencji Kambodży w Międzynarodowym Trybunale Sprawiedliwości w Hadze, w 1962 r. Preah Vihear został przyznany Kambodży. 2 lipca 2008 z inicjatywy Kambodży wpisano Preah Vihear na Listę Światowego Dziedzictwa Kulturowego i Przyrodniczego Ludzkości, co wznieciło spór o świątynię. Oba kraje w październiku 2008 rozmieściły w spornym rejonie dodatkowe wojska.
Okoliczności walki.
15 października 2008 doszło do wymiany ognia między dwoma wojskami − kambodżańskim i tajskim. Wymiana ognia pod świątynią Preah Vihear trwała ok. 10 minut, maksymalnie godzinę. Obie strony użyły m.in. pocisków rakietowych. Władze Kambodży twierdzą, że to Tajowie, którzy wkroczyli na terytorium Kambodży zaczęli strzelać pierwsi. Po kilkunastu minutach walki zbrojnej strzelanina ustała, a strony zaczęły rozmawiać.
Porozumienie.
16 października 2008 doszło do spotkania dowódców dwóch wrogich wojsk. Na spotkaniu ustalono, iż obie strony nie usuną wojsk z rejonu świątyni, lecz zorganizowano wspólne patrole wojskowe na spornym odcinku granicy w rejonie świątyni Preah Vihear. Z kolei 12 listopada ministrowie spraw zagranicznych obu krajów uzgodnili termin wycofania oddziałów stacjonujących na spornym odcinku granicy w rejonie świątyni Preah Vihear. Żołnierze mają zacząć się wycofywać z początkiem stycznia 2009.

</doc>
<doc id="1552719" url="https://pl.wikipedia.org/wiki?curid=1552719" title="Jinx">
Jinx

Jinx – dwunasty album solowy irlandzkiego gitarzysty Rory’ego Gallaghera z 1982 roku.
W latach 80. zaczęły się spowodowane nadużyciami alkoholu i narkotyków kłopoty zdrowotne Gallaghera, który przestał intensywnie koncertować i nagrywać. Przez ostatnie 15 lat kariery wydał tylko 3 albumy ("Jinx", "Defender" i "Fresh Evidence"), które uznawane są jednak za jedne z jego najbardziej udanych.
Lista utworów.
Wszystkie utwory autorstwa Gallaghera.

</doc>
<doc id="1552730" url="https://pl.wikipedia.org/wiki?curid=1552730" title="Defender (album)">
Defender (album)

Defender – trzynasty album solowy irlandzkiego gitarzysty Rory’ego Gallaghera z 1987 roku.
Lista utworów.
Wszystkie utwory autorstwa Gallaghera.

</doc>
<doc id="1552732" url="https://pl.wikipedia.org/wiki?curid=1552732" title="Parafia Zaśnięcia Najświętszej Maryi Panny w Kalnikowie">
Parafia Zaśnięcia Najświętszej Maryi Panny w Kalnikowie

Parafia Zaśnięcia Przenajświętszej Bogurodzicy – parafia prawosławna w Kalnikowie, w dekanacie Przemyśl diecezji przemysko-gorlickiej, siedziba dziekana.
Na terenie parafii funkcjonują 2 cerkwie:
Zasięg terytorialny.
Kalników, Nienowice, Stubno

</doc>
<doc id="1552735" url="https://pl.wikipedia.org/wiki?curid=1552735" title="Timothy Geithner">
Timothy Geithner

Timothy Franz Geithner (ur. 18 sierpnia 1961) – polityk i ekonomista amerykański, przewodniczący Banku Rezerw Federalnych w Nowym Jorku.
Znaczną część młodości spędził za granicą, w Zimbabwe, Indiach i Tajlandii, gdzie jego ojciec pracował dla Agencji rozwoju USAID i w Fundacji Forda.
Ukończył studia na wydziale studiów azjatyckich Uniwersytetu w Dartmouth, posiada tytuł z ekonomii międzynarodowej Uniwersytetu Johnsa Hopkinsa w Baltimore.
Od listopada 2003 r. jako wiceszef komisji polityki pieniężnej Fedu kierował oddziałem w Nowym Jorku.
26 stycznia 2009 został zaprzysiężony przez wiceprezydenta Stanów Zjednoczonych Joe Bidena na stanowisko Sekretarza Skarbu Stanów Zjednoczonych w gabinecie Baracka Obamy.
Jest żonaty, ma dwójkę dzieci.

</doc>
<doc id="1552738" url="https://pl.wikipedia.org/wiki?curid=1552738" title="Université Montpellier 1">
Université Montpellier 1

Université Montpellier 1 - francuski uniwersytet położony w mieście Montpellier. Uczelnia jest częścią Akademii Montpellier. Obecnie na uniwersytecie studiuje ponad 22 000 studentów wspartych ponad 700 osobową kadrą naukową. 
Uczelnia została założona w 1970 roku w ramach reformy oświaty wyższej. Uczelnia posiada ponad 1000 kierunków oraz wydziałów z czego najpopularniejszymi wydziałami jest ekonomia, wychowanie fizyczne oraz prawo.

</doc>
<doc id="1552740" url="https://pl.wikipedia.org/wiki?curid=1552740" title="Stanisław Wąsik">
Stanisław Wąsik

Stanisław Wąsik (ur. 23 października 1908 w Tobolsku, zm. 25 maja 2004 w Londynie) – działacz socjalistyczny i niepodległościowy. Uczestnik wojny obronnej w 1939 oraz obrony Francji w 1940. Internowany w Szwajcarii, zbiegł do Anglii, gdzie służył w Polskich Siłach Zbrojnych na Zachodzie. Od 1965 do 1990 przewodniczący Centralnego Komitetu Zagranicznego PPS. 
Życiorys.
Syn działacza PPS Antoniego Wąsika. Urodził się na Syberii w miejscu zesłania ojca. Po upływie zesłania, rodzina przeniosła się do Odessy. W 1923 wraz z rodziną został repatriowany do Polski, gdzie w 1927 ukończył naukę w III Gimnazjum Związku Zawodowego Nauczycielstwa Polskiego Szkół Średnich w Warszawie. Od 1925 był członkiem Związku Polskiej Młodzieży Socjalistycznej. 
W 1927 rozpoczął studia na wydziale prawa na Uniwersytecie Warszawskim, zakończone uzyskaniem tytułu magistra praw w 1931. W trakcie studiów należał do ZNMS, z ramienia którego działał w Bratniej Pomocy Studentów UW. W trakcie studiów pracował dorywczo jako korepetytor oraz prowadził świetlice RTPD. Od II roku studiów pracował w dziale pracy i płacy Związku Zawodowego Pracowników Kolejowych. Po ukończeniu studiów odbył służbę w Szkole Podchorążych Rezerwy Wojsk Łączności w Zegrzu.
Przed 1939 pracował w Prokuratorii Generalnej. Jako podporucznik rezerwy (dowódca kompanii łączności) uczestniczył w wojnie obronnej w 1939. Po przejściowej niewoli sowieckiej przedostał się do Warszawy. W grudniu 1939 przez Węgry przedostał się do Paryża do Armii Polskiej we Francji. Pełnił funkcję dowódcy łączności 6 Kresowego pułku strzelców pieszych 2 Dywizji Strzelców Pieszych. W szeregach dywizji wziął udział w walkach w obronie Francji, a następnie z całą dywizją został internowany w Szwajcarii. Dwukrotnie próbował ucieczki. Po pierwszej nieudanej próbie, skazany na dwa miesiące więzienia. Druga próba okazała się udana. Przez Francję przedostał się do Szkocji. Tam został szefem łączności 2 Brygady Strzelców Pieszych, która została rozformowana w 1947. Po wojnie aktywny w środowiskach kombatanckich. Członek Stowarzyszenia Polskich Kombatantów w Wielkiej Brytanii, oraz wykładowca Polskiego Uniwersytetu na Obczyźnie w Londynie.
Od 1948 był członkiem Polskiej Partii Socjalistycznej na emigracji. W latach 1952–1955 był członkiem Centralnej Komisji Rewizyjnej. Od 1955 do 1957 skarbnikiem Centralnego Komitetu Zagranicznego PPS, od 1957 do 1961 wiceprzewodniczącym CKZ i ponownie wiceprzewodniczącym od 1965. Po rozłamie w emigracyjnej PPS na „Centralny Komitet Zagraniczny” Zygmunta Zaremby i „Centralny Komitet” Adama Ciołkosza, był jeden z liderów CKZ. Od 1968 pełnił funkcję przewodniczącego Centralnego Komitetu Zagranicznego. W okresie 1968–1987 reprezentował również CKZ PPS w Międzynarodówce Socjalistycznej, działając w kierownictwie Unii Socjalistycznej Europy Środkowo-Wschodniej (SUCEE).
Od 1954 do 1961 z ramienia PPS był członkiem Tymczasowej Rady Jedności Narodowej, reprezentacji organizacji emigracyjnych przeciwnych dalszemu zajmowaniu urzędu prezydenta RP przez Augusta Zaleskiego. Następnie działał w Federacji Ruchów Demokratycznych, grupującym CKZ PPS, PSL Odłam Jedności Narodowej oraz Polski Ruch Wolnościowy Niepodległość i Demokracja i grupę Stronnictwa Demokratycznego. Od 1987 do 1991 wchodził w skład Rady Narodowej Rzeczypospolitej Polskiej VII i VIII kadencji na uchodźstwie.
Po połączeniu emigracyjnych struktur na Scaleniowym Zjeździe PPS w listopadzie 1987 w Bernried (powiat Deggendorf), został wybrany na przewodniczącego Centralnego Komitetu Zagranicznego PPS (Lidia Ciołkosz objęła funkcję przewodniczącej Centralnej Rady Partyjnej). Po połączeniu z krajowymi strukturami PPS w na XXV Kongresie Polskiej Partii Socjalistycznej w październiku 1990 w Warszawie został wybrany na wiceprzewodniczącego Rady Naczelnej PPS. Po śmierci Jana Józefa Lipskiego, od września 1991 do listopada 1992 pełnił funkcję przewodniczącego Rady Naczelnej PPS. Na XXVI Kongresie PPS wycofał swoją kandydaturę, z uwagi na zamieszkanie za granicą i potrzebę wyłonienia krajowego lidera PPS. Później wskutek sporów wewnątrz PPS po 1995 wycofał się z działalności partyjnej.

</doc>
<doc id="1552741" url="https://pl.wikipedia.org/wiki?curid=1552741" title="Gerlachowska Kopa">
Gerlachowska Kopa

Gerlachowska Kopa, Gierlachowska Kopa (słow. "Gerlachovská kopa", "Lavínová veža") – szczyt o wysokości 2600 m n.p.m. stanowiący północny, najniższy wierzchołek Zadniego Gerlacha w słowackich Tatrach Wysokich. Znajduje się w grani głównej Tatr Wysokich pomiędzy Lawinowym Szczytem, oddzielonym Wyżnią Gerlachowską Przełączką, a Wyżnią Wysoką Gerlachowską, oddzieloną Pośrednią Gerlachowską Przełączką.
Na Gerlachowską Kopę nie prowadzą żadne znakowane szlaki turystyczne, jest dostępna jedynie dla taterników.
Podobnie jak w przypadku Lawinowego Szczytu historia pomiarów Gerlachowskiej Kopy jest bardzo długa. Według dawniejszych pomiarów jej wysokość to ok. 2630 m, jednak pomiary te były niedokładne. Nieco nowsze pomiary aneroidowe wykazały, że jej wysokość to ok. 2605 m. Ostatecznie pomiary trygonometryczne, które wydają się najdokładniejsze, określiły wysokość Gerlachowskiej Kopy na ok. 2600 m.
Pierwsze wejście na Gerlachowską Kopę, choć nieturystyczne, miało miejsce w lipcu lub w sierpniu 1895 r. Dokonali tego żołnierze, być może wraz z przewodnikami. Celem wejścia było umieszczenie sprzętu pomiarowego, który stał na wierzchołku kilka lat.
Historia.
Pierwsze wejścia turystyczne:

</doc>
<doc id="1552742" url="https://pl.wikipedia.org/wiki?curid=1552742" title="Wojna naftowa w Nigerii">
Wojna naftowa w Nigerii

Wojna naftowa w Nigerii – wewnętrzna wojna w Nigerii trwająca od 14 do 21 września 2008. Nazwy „wojna naftowa” użył Ruch na rzecz Wyzwolenia Delty Nigru. Wojna ta była jednym z epizodów trwającego konfliktu w Delcie Nigru od 2006 roku.
Geneza konfliktu.
Konflikt w Nigerii wybuchł w 2006, kiedy miejscowi rebelianci, skupieni głównie w ugrupowaniu Ruch na rzecz Wyzwolenia Delty Nigru (MEND), zainicjowali ataki na instalacje przemysłu naftowego w delcie. Prócz tego porywali pracowników (do 2008 roku około dwustu – większość wypuszczono po zapłaceniu okupu, wśród nich było także kilku Polaków). Miejscowa ludność (głównie przedstawiciele plemion Ijaw i Ogoni) żądała sprawiedliwego podziału dochodów, jakie osiągało państwo z wydobywania ropy naftowej. Sprzeciwiła się też rabunkowej ich zdaniem gospodarce, prowadzonej przez koncerny naftowe, która miała prowadzić do fatalnych skutków ekologicznych w regionie. Atakom motywowanym politycznie towarzyszył rozkwit piractwa i fala przemocy na tle rabunkowym, która rozprzestrzeniła się również poza terytorium Nigerii.
13 września 2008 rebelianci wystosowali ultimatum, które dawało zagranicznym koncernom naftowym 24 godziny na wyjście z Nigerii.
Wojna naftowa.
Rebelianci ogłosili 14 września 2008 otwartą wojnę przeciwko rządowi Nigerii.
„W ślad za wcześniejszymi ostrzeżeniami, iż każdy atak na nasze pozycje będzie równoznaczny z wypowiedzeniem wojny naftowej Ruch na rzecz Wyzwolenia Delty Nigru (MEND) deklaruje wojnę naftową w odpowiedzi na niesprowokowane ataki z powietrza i od strony morza na swoje pozycje, do których doszło (…) 13 września” ogłosił w niedzielę rzecznik MEND Jomo Gnomo.
Za zapowiedziami rzecznika przyszła fala ataków na instalacje przemysłu naftowego w regionie. W pierwszych trzech dniach w walkach zginęło około stu ludzi.
Dnia 14 września w wyniku ataku na platformę wiertniczą należącą do koncernu Chevron w Kula zginęło dwudziestu dwóch żołnierzy nigeryjskich.
15 września bojówki zaatakowały w Alakiri stację przesyłową ropy należącą do Royal Dutch Shell. W tym ataku zginęło dwóch pracowników, a około stu ewakuowano. Rebelianci zaatakowali z około dziesięciu motorówek, obrzucając platformę ładunkami wybuchowymi. Atak trwał mniej więcej godzinę.
Zawieszenie broni.
W kolejnych dniach sytuacja uspokajała się, lecz dochodziło jeszcze do drobnych incydentów.
21 września 2008 nigeryjscy rebelianci zadeklarowali jednostronne zawieszenie broni.
Tłumacząc dlaczego wysunęli taką deklarację, usprawiedliwiali się wieloma prośbami wodzów plemiennych o wstrzymanie ataków. MEND poinformował, iż zawieszenie broni wchodzi w życie od 21 września od godziny 1:00, dodając:
Masowe aresztowania.
25 września rozpoczęła się akcja aresztowań osób podejrzanych o uczestnictwo w ugrupowaniach zbrojnych walczących podczas wojny. Policja zatrzymała około 200 osób, wśród nich także nieletnich. Niektórzy z aresztowanych są podejrzewani o prowadzenie rekrutacji wśród nieletnich na potrzeby grup rebeliantów działających w regionie.
Kryzys w Delcie Nigru.
W wyniku ataków rebeliantów na platformy naftowe wydobycie ropy naftowej w Delcie Nigru spadło o 600 tys. baryłek dziennie. Skutki tego widoczne były na światowych rynkach. Z powodu nieustannego od 2006 roku kryzysu wydobycie ropy naftowej w Nigerii spadło z 2,5 mln baryłek dziennie do 2,1 mln baryłek. W efekcie Nigeria przestała być liderem w produkcji ropy naftowej w Afryce, stała się nim Angola. Niestabilność w regionie delty jest jednym z czynników prowadzących do wzrostu cen ropy naftowej.

</doc>
<doc id="1552746" url="https://pl.wikipedia.org/wiki?curid=1552746" title="Eric Holder">
Eric Holder

Eric Holder (ur. 21 stycznia 1951 w Nowym Jorku) – amerykański polityk.
W czasach Billa Clintona był zastępcą prokuratora generalnego.
Od 20 stycznia 2009 do 27 kwietnia 2015 prokurator generalny Stanów Zjednoczonych w gabinecie Baracka Obamy. Pierwszy czarnoskóry polityk na tym stanowisku.
24 września 2014 złożył na ręce prezydenta Baracka Obamy swoją rezygnację z funkcji prokuratora generalny Stanów Zjednoczonych. Urząd zakończył 27 kwietnia 2015.

</doc>
<doc id="1552747" url="https://pl.wikipedia.org/wiki?curid=1552747" title="Wełnianeczka alpejska">
Wełnianeczka alpejska

 Wełnianeczka alpejska ("Trichophorum alpinum" ) – gatunek rośliny z rodziny ciborowatych.
Rozmieszczenie geograficzne.
Gatunek subarktyczno-subalpejski. Występuje w umiarkowanej strefie w Europie, Ameryce Północnej i Azji. W Polsce występuje głównie w północno-wschodniej części kraju. Poza tym rejonem występuje tylko na pojedynczych stanowiskach na Pomorzu Zachodnim, Równinie Opolskiej, w Sudetach (tylko w Górach Izerskich, Karkonoszach i Górach Kamiennych) oraz w Tatrach Wysokich. W Tatrach podany został z 4 stanowisk: Miedziane, nad Wielkim Stawem Polskim, Stawem Litworowym Gąsienicowym i Morskim Okiem.
Biologia i ekologia.
Bylina, geofit. Kwitnie w maju i czerwcu. Występuje głównie na torfowiskach niskich oraz przejściowych, a także źródliskach. W klasyfikacji zbiorowisk roślinnych gatunek charakterystyczny dla klasy (Cl.) "Scheuchzerio-Caricetea nigrae". Somatyczna liczba chromosomów 2n = 58.
Zagrożenia i ochrona.
Od 2014 roku roślina jest objęta w Polsce częściową ochroną gatunkową. W latach 2004-2014 podlegała ochronie ścisłej. Według klasyfikacji IUCN (Polska czerwona księga roślin) (2001) gatunek zagrożony wymarciem (kategoria EN), w roku 2014 z kategorią VU (narażony). Umieszczona na polskiej czerwonej liście w kategorii VU (narażony). W Tatrach jest zagrożony. Stanowisko nad Morskim Okiem już wyginęło, trzy pozostałe są zagrożone rozdeptaniem przez turystów, gdyż znajdują się blisko szlaku, ponadto przy Stawie Litworowym dodatkowym zagrożeniem jest silnie rozrastająca się turzyca dzióbkowata.

</doc>
<doc id="1552749" url="https://pl.wikipedia.org/wiki?curid=1552749" title="Sitowie alpejskie">
Sitowie alpejskie



</doc>
<doc id="1552751" url="https://pl.wikipedia.org/wiki?curid=1552751" title="Fresh Evidence">
Fresh Evidence

Fresh Evidence – czternasty i ostatni album irlandzkiego gitarzysty Rory’ego Gallaghera, wydany w 1990 roku.
Lista utworów.
Wszystkie utwory autorstwa Gallaghera.

</doc>
<doc id="1552753" url="https://pl.wikipedia.org/wiki?curid=1552753" title="Scirpus trichophorum">
Scirpus trichophorum



</doc>
<doc id="1552754" url="https://pl.wikipedia.org/wiki?curid=1552754" title="Scirpus hudsonianus">
Scirpus hudsonianus



</doc>
<doc id="1552755" url="https://pl.wikipedia.org/wiki?curid=1552755" title="Eriophorum alpinum">
Eriophorum alpinum



</doc>
<doc id="1552756" url="https://pl.wikipedia.org/wiki?curid=1552756" title="Trichophorum alpinum">
Trichophorum alpinum



</doc>
<doc id="1552758" url="https://pl.wikipedia.org/wiki?curid=1552758" title="Baeothryon alpinum">
Baeothryon alpinum



</doc>
<doc id="1552759" url="https://pl.wikipedia.org/wiki?curid=1552759" title="Wełnianka alpejska">
Wełnianka alpejska



</doc>
<doc id="1552764" url="https://pl.wikipedia.org/wiki?curid=1552764" title="Reguły miłości">
Reguły miłości

Reguły miłości (ang. "Love Rules!") – amerykańska komedia romantyczna wyprodukowana w 2004 roku na potrzeby telewizji, w reżyserii Stevena Robmana.
Fabuła.
Narzeczeni Michael i Kelly planują ceremonię ślubną, która ma być zupełnie inna od tradycyjnych uroczystości z dużą liczbą zaproszonych gości. Jednak za sprawą ich rodziny i bliskich kameralna uroczystość szybko urasta do rangi wielkiego przyjęcia.

</doc>
<doc id="1552768" url="https://pl.wikipedia.org/wiki?curid=1552768" title="Rykarda Parasol">
Rykarda Parasol

Rykarda Parasol (ur. 1970 w San Francisco) – amerykańska wokalistka folkowa i indie.
Dorastała w San Francisco jako córka dwojga amerykańskich imigrantów: Szwedki i polskiego Żyda. Mieszka głównie w Paryżu.

</doc>
<doc id="1552770" url="https://pl.wikipedia.org/wiki?curid=1552770" title="R4D-8">
R4D-8



</doc>
<doc id="1552771" url="https://pl.wikipedia.org/wiki?curid=1552771" title="BBC Sessions (album Rory’ego Gallaghera)">
BBC Sessions (album Rory’ego Gallaghera)

BBC Sessions – solowy album koncertowy irlandzkiego gitarzysty Rory’ego Gallaghera, wydany pośmiertnie w 1999 roku. Utwory zostały nagrane podczas występów dla BBC.
Lista utworów.
Poza oznaczonymi, wszystkie utwory napisane przez Gallaghera.

</doc>
<doc id="1552775" url="https://pl.wikipedia.org/wiki?curid=1552775" title="Alfredo Copello">
Alfredo Copello

Alfredo Copello (ur. 15 marca 1903 – data śmierci nieznana) – argentyński bokser wagi lekkiej. W 1924 roku na letnich igrzyskach olimpijskich w Paryżu zdobył srebrny medal. W finale przegrał z Hansem Jacobem Nielsenem.

</doc>
<doc id="1552776" url="https://pl.wikipedia.org/wiki?curid=1552776" title="Ogniem i mieczem (ujednoznacznienie)">
Ogniem i mieczem (ujednoznacznienie)



</doc>
<doc id="1552777" url="https://pl.wikipedia.org/wiki?curid=1552777" title="Śląska Partia Socjalistyczna">
Śląska Partia Socjalistyczna

Śląska Partia Socjalistyczna (ŚPS) – krótko istniejąca partia socjalistyczna w II RP. Założona 1 maja 1928 przez Józefa Biniszkiewicza na znak protestu przeciw głównonurtowej polityce Polskiej Partii Socjalistycznej. ŚPS popierała sanację i sprzeciwiała się sojuszowi pomiędzy PPS z niemieckimi partiami socjalistycznymi. Rozwiązana w 1930.

</doc>
<doc id="1552781" url="https://pl.wikipedia.org/wiki?curid=1552781" title="Telekamery 2009">
Telekamery 2009

Telekamery 2009 – dwunaste wręczenie nagrody Telekamery „Tele Tygodnia” za rok 2008 dla postaci telewizyjnych. Gala finałowa odbyła się 2 lutego 2009. Nagrody zostały przyznane w 10 kategoriach.
Złote Telekamery „Tele Tygodnia” otrzymali: Włodzimierz Szaranowicz („Komentator sportowy”: 1999, 2000, 2008), Robert Janowski („Rozrywka”: 2000, 2003, 2008) oraz serial "Kryminalni" („Serial kryminalny”: 2006–2008). Super Telekamerę otrzymał serial "Ranczo", zwycięzca w kategorii „Serial komediowy”.
Gościem zagranicznym gali był Tom Jones.
Zwycięzcy.
Informacje.
Wręczał: Andrzej Turski
Publicystyka.
Wręczała: Elżbieta Jaworowicz
Komentator sportowy.
Wręczał: Jan Tomaszewski
Muzyka.
Wręczali: Irena Santor i Dariusz Maciborek
Aktorka.
Wręczał: Marian Opania
Aktor.
Wręczała: Edyta Jungowska
Osobowość w rozrywce.
Wręczał: Karol Strasburger
Program rozrywkowy.
Wręczał: Jerzy Kryszak
Serial komediowy.
Wręczali: Beata i Łukasz Rybarscy
Serial obyczajowy.
Wręczała: Teresa Lipowska

</doc>
<doc id="1552782" url="https://pl.wikipedia.org/wiki?curid=1552782" title="Fidel LaBarba">
Fidel LaBarba

Fidel LaBarba (ur. 25 września 1905 w Nowym Jorku, zm. 3 października 1981 w Los Angeles) – amerykański bokser wagi muszej i dziennikarz sportowy. W 1924 roku na letnich igrzyskach olimpijskich w Paryżu zdobył złoty medal.
Kariera amatorska.
Swoją karierę amatorską zaczynał w Elks Club, prowadzonym przez Carlo Curtissa managera mistrza świata wagi ciężkiej Jessa Willarda. Pierwszą poważna gala wrestlingu i boksu z udziałem LaBarby została zapowiedziana przez dziennik Los Angeles Times na pierwszej stronie 18 września 1920 roku. Po zwycięstwie nad Dave'em Marineyem i zdobyciu mistrzostwa szkoły średniej został dostrzeżony przez Boba Howarda z Central Junior High School. Jego sukcesy zaowocowały włączeniem do grupy bokserów prowadzonej przez trenera. Zakwalifikował się również do reprezentacji olimpijskiej. Po zdobyciu złotego medalu na igrzyskach olimpijskich w Paryżu zakończył karierę amatorską.
Kariera zawodowa.
Swoją pierwszą zawodową walkę stoczył 22 sierpnia 1925 roku został pokonany przez Frankie Genaro w 10 rundzie przez techniczny nokaut. W 1927 roku zdobył tytuł mistrza świata pokonując Elky Clarka na punkty we wszystkich 12 rundach. po zdobyciu tytułu poszedł na uniwersytet. Po około roku powrócił do zawodowego boksu. Podczas jednej z walk stracił wzrok w jednym oku na skutek oderwania się siatkówki pomimo poddania się operacji.
Emerytura.
Po zakończeniu kariery powrócił do Standford i został dziennikarzem sportowym, pracował także dla Hollywood przy filmach związanych z boksem. Zmarł w Los Angeles.
W 1996 roku został wprowadzony do Międzynarodowej Galerii Sław Boksu.

</doc>
<doc id="1552784" url="https://pl.wikipedia.org/wiki?curid=1552784" title="Frederick Boylstein">
Frederick Boylstein

Frederick "Fred" Boylstein (ur. 15 marca 1902 w Ford City, zm. 28 lutego 1972 w Kittanning) – amerykański bokser wagi lekkiej. W 1924 roku na letnich igrzyskach olimpijskich w Paryżu zdobył brązowy medal.

</doc>
<doc id="1552786" url="https://pl.wikipedia.org/wiki?curid=1552786" title="Parafia Zmartwychwstania Pańskiego w Bielsku Podlaskim">
Parafia Zmartwychwstania Pańskiego w Bielsku Podlaskim

Parafia Zmartwychwstania Pańskiego – parafia prawosławna w Bielsku Podlaskim, w dekanacie Bielsk Podlaski diecezji warszawsko-bielskiej.
Na terenie parafii funkcjonują 2 cerkwie i 1 kaplica:
Historia.
Początki istnienia parafii pod wezwaniem Zmartwychwstania Pańskiego nie są dokładnie znane. Pierwsza cerkiew znajdowała się prawdopodobnie we wsi Lewki, 4 km na południe od Bielska Podlaskiego, nie ustalono jednak dokładnej lokalizacji świątyni (w pobliżu drogi do Kleszczel albo w uroczysku "Buhor" znajdującym się 1,5 km na północny zachód od Lewek). W miejscu wspomnianego uroczyska znajdowała się osada, zniszczona w 1377 przez Krzyżaków. Ocaleni mieszkańcy osady osiedlili się na wschodnim brzegu rzeki Białej, gdzie założyli wieś Dubicze (obecnie ulica w Bielsku Podlaskim), w której wznieśli cerkiew. W XVI w. świątynię przeniesiono na "Hołowiesk" (przy skrzyżowaniu traktów brzeskiego i orlańsko-kamienieckiego), gdzie zbudowano zamek starosty bielskiego. W ten sposób cerkiew "Woskresieńska" stała się świątynią zamkową. Było to o tyle istotne, że zamek odwiedzali liczni goście, przeważnie wyznania prawosławnego. Ponadto nowa cerkiew znalazła się bliżej wsi, w których zamieszkiwała większość parafian (Lewki, Parcewo). Pierwszy pisemny dokument o tej świątyni pochodzi z 1560 – jest to dekret króla Zygmunta Augusta nadający ziemię cerkwi "Woskresieńskiej".
Zawarcie unii brzeskiej (1596) wywołało znaczny sprzeciw parafian. W celu obrony prawosławia powstało bractwo cerkiewne, które w 1599 uzyskało przywilej od patriarchy Konstantynopola. Chociaż w 1636 cerkiew (najpóźniej ze wszystkich bielskich świątyń) została siłą przejęta przez unitów, bractwo nadal przewodziło kultywowaniu tradycji prawosławnych.
Pod koniec XVII i na początku XVIII w. okolice Bielska Podlaskiego zostały spustoszone przez wojny i epidemie. Spowodowało to znaczy spadek liczby parafian. Mimo to w 1710 rozpoczęto budowę nowej cerkwi. Ze względu na brak funduszy udało się wznieść niewielką, jednokopułową świątynię, posiadającą cztery okna. Cerkiew przez jeszcze wiele lat nie miała podłogi ani pokrycia kruchty. W latach 90. XVIII w. świątynia była w bardzo złym stanie technicznym i nie nadawała się do odprawiania w niej nabożeństw. W 1797, za zgodą władz pruskich, na potrzeby parafii zaczęto wykorzystywać opustoszały kościół przy klasztorze karmelitów, znajdującym się w pobliżu "traktu litewskiego". Na cerkwisku na Dubiczach wzniesiono kamienną figurę (zastąpioną później obeliskiem), upamiętniającą świątynię z XIV w. W tym czasie parafia Zmartwychwstania Pańskiego liczyła około 450 wiernych.
Na początku XIX w. w Parcewie wzniesiono drewnianą cerkiew cmentarną pod wezwaniem św. Dymitra. Pod koniec lat 20. XIX w. z inicjatywy ówczesnego dziekana bielskiego, ks. Adama Kostycewicza podjęto decyzję o zrekonstruowaniu cerkwi "Woskresieńskiej". Prace budowlane trwały w latach 1833–1838. Nowa świątynia miała 16,3 m długości, 9,9 m szerokości i 4,2 m wysokości. Na dachu umieszczono kopułę z żelaznym krzyżem.
W 1839, po likwidacji unii na Białostoccyźnie, parafia Zmartwychwstania Pańskiego została włączona do Rosyjskiego Kościoła Prawosławnego. W 1859 do parafii należało 618 osób. W 1861 obok cerkwi wzniesiono nowy dom parafialny, a w 1873 konsekrowano cerkiew cmentarną w Parcewie, wzniesioną na początku XIX w. Świątynię tę rozbudowano w 1897. W tym samym roku otwarto w Parcewie pierwszą na terenie parafii szkołę cerkiewną. Na przełomie XIX i XX w. na cerkwisku na Dubiczach zbudowano (w miejscu obelisku) murowaną kaplicę św. Jerzego, którą następnie ogrodzono.
W 1910 podjęto decyzję o budowie nowej świątyni parafialnej. Dotychczas istniejącą cerkiew rozebrano, pozostawiając z niej tylko północną ścianę. Prace budowlane wykonano w 1913; do nowej cerkwi dobudowano od frontu okazałą wieżę. Na początku następnego roku świątynia została konsekrowana.
W 1915, wskutek działań wojennych, większość parafian udała się na bieżeństwo. Powroty miały miejsce w latach 1919–1921. W 1921 dokonano kolejnej przebudowy cerkwi w Parcewie. Władze II Rzeczypospolitej nie zgodziły się na reaktywację parafii. Uposażenie ziemskie oraz dwa budynki parafialne zostały przejęte przez państwo. Wiernych dołączono do parafii św. Michała Archanioła. Dopiero w 1930 władze wyraziły zgodę na pobyt przy cerkwi stałego duchownego-administratora.
Parafia Zmartwychwstania Pańskiego odzyskała samodzielność podczas okupacji radzieckiej w 1940. W czasie okupacji niemieckiej zwrócono parafii budynki, natomiast ziemię przejęła po wojnie nowo utworzona szkoła rolnicza.
W 1960 cerkiew stała się świątynią tytularną nowego "biskupa bielskiego" Bazylego (Doroszkiewicza), późniejszego metropolity. Tym samym została nieoficjalnie podniesiona do rangi katedry.
W 1977 zbudowano nowy dom parafialny, a w latach 1986–1993 – plebanię. W 1988 uroczyście obchodzono 150-lecie ukończenia budowy cerkwi parafialnej (której fragment – ściana północna – wchodzi w skład obecnej świątyni), a także 1000-lecie chrztu Rusi. W 1995 parafia odzyskała grunty rolne; uregulowano też wtedy kwestię własności placu pod cerkwią. W latach 90. dokonano remontu obu cerkwi (parafialnej i cmentarnej w Parcewie), zbudowano nowe ogrodzenie wokół cerkwi "Woskresieńskiej", uporządkowano też otoczenie domu parafialnego. Prace renowacyjne wewnątrz cerkwi Zmartwychwstania Pańskiego (m.in. odnowienie i pozłocenie ikonostasu) prowadzono w latach 90. XX w. i w I dekadzie XXI w.
Świątynię "Woskresieńską" odwiedzili m.in.: patriarcha ekumeniczny Bartłomiej I, patriarcha aleksandryjski Piotr VII i patriarcha rumuński Teoktyst I.
Od 2005 w cerkwi św. Dymitra w Parcewie nabożeństwa odprawiane są w każdą niedzielę.
W latach 2013–2014 miała miejsce gruntowna przebudowa cerkwi parafialnej, polegająca na wymianie konstrukcji drewnianej (będącej w bardzo złym stanie technicznym) na betonową. Bryła budynku pozostała w niezmienionym kształcie.
W 2013 parafia Zmartwychwstania Pańskiego liczyła około 2000 wiernych. Swoim zasięgiem obejmuje wschodnią część Bielska Podlaskiego (dzielnice: Dubicze, Hołowiesk, Osiedle Podlasie) oraz wsie Lewki i Parcewo. Przy cerkwi działa chór parafialny, biorący udział m.in. w Hajnowskich Dniach Muzyki Cerkiewnej oraz w Wieczorach Kolęd w Bielsku Podlaskim. Przy parafii działają dwa bractwa: Parafialne Bractwo Młodzieży Prawosławnej i Bractwo Dorosłych św. Męczennicy Barbary. Parafia swoją opieką duszpasterską obejmuje dwie szkoły oraz szpital.

</doc>
<doc id="1552789" url="https://pl.wikipedia.org/wiki?curid=1552789" title="Tomáš Hubočan">
Tomáš Hubočan

Tomáš Hubočan (ur. 17 września 1985 w Żylinie) – słowacki piłkarz występujący na pozycji obrońcy w cypryjskim klubie Omonia Nikozja. Były reprezentant Słowacji. 
Kariera klubowa.
Hubočan jest wychowankiem MŠK Žilina. W lidze zadebiutował 13 listopada 2004 roku w wygranym 6:0 meczu z MFK Ružomberok. W styczniu 2006 roku trafił na półroczne wypożyczenie do FC ViOn Zlaté Moravce. Po powrocie do Žiliny został podstawowym graczem zespołu, zdobył mistrzostwo kraju, a także trafił do najlepszej jedenastki sezonu. W lutym 2008 roku za kwotę prawie 4 milionów Euro trafił do Zenitu Petersburg. Już w pierwszym roku w nowych barwach zwyciężył w rozgrywkach o Superpuchar Rosji, a także Superpuchar Europy.
30 września 2008 roku dostał szansę debiutu w meczu Ligi Mistrzów przeciwko Realowi Madryt. Na nieszczęście zawodnika już w 4. minucie zaliczył samobójcze trafienie. Za kadencji trenerów Dicka Advocaata i Anatolija Dawydowa zaliczył zaledwie 22 mecze ligowe w ciągu dwóch lat. Dopiero w roku 2010 gdy trenerem został Luciano Spalletti Hubočan został podstawowym zawodnikiem Zenita. Wywalczył z klubem dwa mistrzostwa kraju: 2010, a także 2011/12. W roku 2014 po objęciu drużyny przez André Villas-Boasa Słowak trafił na listę transferową.
29 sierpnia 2014 roku Hubočan trafił do Dinama Moskwa. 4 grudnia w meczu przeciwko Mordowii zdobył pierwszego gola dla stołecznego klubu. W meczu 1. kolejki sezonu 2015/2016 został uderzony w twarz przez zawodnika Zenitu Javiego Garcíe. Hiszpan został zdyskwalifikowany na jeden meczu i przeprosił Słowaka za swoje zachowanie.
Po występie na Euro 2016 Słowak został wykupiony przez francuską drużynę Olympique Marsylia. Z zespołem z południa Francji związał się trzyletnią umową. Debiut w nowych barwach przypadł na mecz z Toulouse FC rozegrany 14 sierpnia 2016 roku. We Francji grał jednak niewiele co poskutkowało wypożyczeniem do tureckiego Trabzonsporu. W roku 2019 wygasł jego kontrakt w Marsylii i jako wolny zawodnik związał się umową z Omonią Nikozja. Na Cyprze został mistrzem kraju już w pierwszym sezonie.
Kariera reprezentacyjna.
W kadrze Słowacji zadebiutował 11 grudnia 2006 roku w towarzyskim meczu przeciwko ZEA. W 2010 roku znalazł się w szerokiej kadrze trenera Vladimíra Weissa na Mistrzostwa Świata, jednak ostatecznie nie pojechał na turniej do RPA.
W 2016 roku znalazł się już w składzie Słowacji na Mistrzostwa Europy. Na turnieju zagrał w dwóch meczach fazy grupowej przeciwko Rosji jak i Anglii.
22 lutego 2019 roku wraz z kolegami z drużyny Martinem Škrtelem i Adamem Nemecem ogłosili zakończenie występów w reprezentacji. 13 października 2019 roku w towarzyskim meczu przeciwko Paragwajowi pojawił się na boisku w 87. minucie w ramach pożegnania z kadrą.

</doc>
<doc id="1552791" url="https://pl.wikipedia.org/wiki?curid=1552791" title="Hans Jacob Nielsen">
Hans Jacob Nielsen

Hans Jacob Nielsen (ur. 2 września 1899, zm. 6 lutego 1967) – duński bokser wagi lekkiej. W 1924 na letnich igrzyskach olimpijskich w Paryżu zdobył złoty medal. Brał udział także w igrzyskach w Antwerpii i Amsterdamie.

</doc>
<doc id="1552792" url="https://pl.wikipedia.org/wiki?curid=1552792" title="Martin Meerdink">
Martin Meerdink



</doc>
<doc id="1552795" url="https://pl.wikipedia.org/wiki?curid=1552795" title="Hanami">
Hanami

 – tradycyjny japoński zwyczaj podziwiania urody kwiatów, w szczególności kwiatów ozdobnych wiśni piłkowanych ("Cerasus serrulata") (jap. 桜 lub 櫻, "sakura"). "Hanami" praktykowane jest od kilkuset lat i cieszy się w Japonii ogromną popularnością. Kwitnienie wiśni trwa od jednego do dwóch tygodni, zazwyczaj w marcu lub kwietniu, jest relacjonowane przez media i wyczekiwane przez większość Japończyków.
Pełnia kwitnienia (jap. 満開, "mankai") następuje zazwyczaj tydzień po otwarciu pierwszych kwiatów (開花, "kaika"). Po kolejnym tygodniu drzewa zaczynają powoli przekwitać. W Japonii funkcjonuje również wcześniejsza, bardziej starożytna forma "hanami", popularna wśród starszych osób, w której obiektem podziwu są kwiaty moreli japońskiej, zwanej też śliwą japońską (jap. 梅, "ume"). Ceremonie te mają spokojniejszy charakter niż często hałaśliwe i zatłoczone imprezy pory kwitnienia wiśni.
Do słowa "hanami" dodaje się często przedrostek honoryfikatywny "o-", co tworzy słowo "o-hanami" (お花見).
Historia.
Zwyczaj "hanami" liczy sobie kilkaset lat. Najstarsze jego formy pojawiły się w okresie Nara (710-784), a jego źródeł można się doszukiwać w dworskim zwyczaju "hana no en" (花宴, dosł. „uczta kwiatowa”), powstałym pod wpływem dworskiej kultury Chin okresu dynastii Tang, oraz w istniejącej przynajmniej od VIII w. religijnej ceremonii oddawania czci bóstwom rezydującym w drzewach sakury. Rozróżnienie między dworskim zwyczajem a ceremonią religijną pojawia się jeszcze w XIV w., a wspomina o nim Kenkō Yoshida w swoich "Zapiskach dla zabicia czasu", powstałych w latach 1330-1331.
Początkowo obiektem podziwu był kwiat moreli japońskiej ("Prunus mume"). W okresie Heian (794-1185) większą popularność zaczęły zdobywać kwiaty wiśni (sakury). Zwyczaj ten został spopularyzowany przez cesarza Sagę (嵯峨天皇 "Saga-tennō", 786-842), który pod kwitnącymi drzewami wiśni w cesarskiej siedzibie w Kioto wydawał przyjęcia połączone z oglądaniem kwiatów i piciem sake. Uważa się, że w ten sposób zapoczątkował praktykowanie "hanami" w postaci zbliżonej do dzisiejszej. Również w okresie Heian pojawiła się poezja opisująca urodę delikatnych kwiatów, które były postrzegane jako metafora samego życia – krótkotrwałe piękno; uznawanie życia za coś tymczasowego było i jest bardzo popularne w kulturze japońskiej. Do dzisiaj kwiaty wiśni są jednym z kulturowych symboli Japonii.
"Hanami" wywodzi się również z obrzędu mającego na celu wywróżenie zbiorów i otwierającego porę sadzenia ryżu. Jego uczestnicy składali ofiary u korzeni drzewa, a po ceremonii brali udział w przyjęciu; wierzono, że wraz z pojawieniem się kwiatów wiśni, w drzewo wstępuje "Sagami", górskie bóstwo, oznajmiające rozpoczęcie sadzenia ryżu.
"Genji monogatari", japońska powieść powstała w XI w. (szczyt okresu Heian), była pierwszym utworem literackim, w którym pojawiło się określenie „podziwiania kwiatów wiśni” (rozdział 8, 花宴, "Hana no En", „Pod kwiatami wiśni”). W późniejszej poezji "tanka" i "haiku" „kwiaty” zawsze oznaczały „kwiaty wiśni”, a terminy "hanami" i "hana no en" (dosł. „kwiatowa uczta”) używane były wyłącznie w odniesieniu do „oglądania kwiatów wiśni”. Początkowo zwyczaj "hanami" praktykowany był jedynie na cesarskim dworze, jednak w okresie Azuchi-Momoyama (1568-1600) rozpowszechnił się także wśród samurajów. Hideyoshi Toyotomi (1536-1598) wydawał wielkie przyjęcia "hanami" w Yoshino i Daigo, co znacznie przyczyniło się do popularności tego zwyczaju w Japonii. Niedługo później wśród chłopstwa pojawił się zwyczaj odwiedzania pobliskich gór i spożywania obiadów pod kwitnącymi tam wiśniami, określany mianem „wiosennej wycieczki w góry”. Połączył się on ze zwyczajem praktykowanym wśród szlachty, dając początek współczesnej, „miejskiej” wersji "hanami". W okresie Edo (1600-1867) "hanami" rozpowszechniło się w całym społeczeństwie japońskim, po części dzięki siogunowi Yoshimune Tokugawie, który dla rozwoju handlu stworzył wiśniowe sady na przedmieściach Edo.
Obecnie.
W Japonii tradycja "hanami" jest nieustająco żywa. W okresie kwitnienia wiśni tysiące ludzi zapełniają parki, bawiąc się pod ukwieconymi drzewami, przy czym niekiedy zabawa przeciąga się do późnych godzin nocnych. Dla ponad połowy terytorium Japonii dzień kwitnięcia wiśni zbiega się z początkiem roku szkolnego oraz roku podatkowego, w związku z czym uroczystości otwarcia często rozpoczynają się od "hanami". Najlepsze miejsca w parkach zajmowane są na kilka godzin, a niekiedy nawet na kilka dni przed samym wydarzeniem. W miastach takich jak Tokio popularne są nocne zabawy pod drzewami wiśni ("yozakura", 夜桜, dosł. „nocna sakura”), niekiedy, jak np. w tokijskim parku Ueno, przy świetle papierowych lampionów.
Prognoza kwitnienia (桜前線, "sakura-zensen", dosł. „front sakury”) ogłaszana jest co roku przez Japońską Agencję Meteorologiczną i z uwagą śledzona przez osoby planujące udział w "hanami". Pierwsze wiśnie kwitną na subtropikalnej wyspie Okinawa, zaś na wysuniętej najbardziej na północ wyspie Hokkaido pojawiają się one dużo później. W większości wielkich miast, jak Tokio, Kioto czy Osaka, pora kwitnienia wiśni przypada na przełom marca i kwietnia. Tak telewizja, jak i gazety uważnie śledzą „front sakury”, w miarę jak przesuwa się on z południa na północ.
Świętowanie "hanami" wiąże się ze spożywaniem tradycyjnych japońskich potraw takich jak "dango" (kulki ryżowe), powszechnie pije się też sake i piwo. Japońskie przysłowie „lepsze dango od kwiatów” (花より団子, "hana yori dango") odnosi się do osób, które wolą ucztować niż podziwiać wiśnie. Inne popularne powiedzenie związane z "hanami" – – pochodzi z pierwszej linijki opowiadania z 1925 roku pt. „Pod drzewami wiśni”, napisanego przez autora o nazwisku Motojirō Kajii.
Poza Japonią.
W 1912 r. Japonia podarowała Stanom Zjednoczonym 3000 drzew wiśniowych w dowód przyjaźni pomiędzy obu krajami. Drzewa te, wraz z kolejnymi 3800 w 1965 r., posadzone zostały w Waszyngtonie, gdzie co roku odbywa się Narodowy Festiwal Kwiatów Wiśni (ang. National Cherry Blossom Festival).
Do zwyczaju "hanami" nawiązuje tak tytułem, jak i treścią niemiecki film z 2008 r. "Hanami – Kwiat wiśni" w reżyserii Doris Dörrie, nagrodzony przez Niemiecką Akademię Filmową.

</doc>
<doc id="1552796" url="https://pl.wikipedia.org/wiki?curid=1552796" title="Pralidoksym">
Pralidoksym

Pralidoksym, pralidoksyna – organiczny związek chemiczny z grupy oksymów, stosowany wraz z atropiną jako antidotum w przypadku narażenia na działanie insektycydów fosforanoorganicznych lub bojowych środków trujących o działaniu paralityczno-drgawkowym, między innymi gazów serii V (na przykład VX) i serii G (tabun, sarin, soman).
Najczęściej używany jest jako sól chlorkowa (2-PAM). Stosowany w lecznictwie jest również jodek pralidoksymu.
Innymi lekami o podobnym działaniu jest chlorek obidoksymu i chlorek azoksymu (znany jako HI-6). Środki te są podawane równocześnie z atropiną, ale nie mogą jej zastępować. Do kontrolowania drgawek w przypadku zatrucia insektycydami fosforanoorganicznymi lub gazami bojowymi stosowany jest jako lek wspomagający diazepam. Podawanie oksymów należy kontynuować przez cały czas podawania siarczanu atropiny, aż do całkowitej metabolizy związku fosforanoorganicznego.
Sposób działania.
W normalnych nikotynowych zakończeniach synaptycznych, w tym zakończeniu płytki motorycznej acetylocholina (ACh) jest uwalniana z kolbki synaptycznej aksonu, zaś receptor dla acetylocholiny obecny jest na błonie komórki mięśniowej. Acetylocholina po wydzieleniu z zakończeń presynaptycznych dyfunduje poprzez szczelinę synaptyczną i wiąże się z receptorami typu nikotynowego na błonie postsynaptycznej. To powoduje wystąpienie potencjału czynnościowego (AP), lub też indukuje skurcz mięśni na końcu płytki motorycznej.
W celu zapobieżenia nadmiernej stymulacji lub przesyceniu synapsy, acetylocholina jest bardzo szybko rozkładana przez enzym – acetylocholinoesterazę (AChE). Poprzez usunięcie acetylocholiny synapsa zostaje doprowadzona do stanu, gdy jest ona gotowa do kolejnej aktywacji. Przesycenie synapsy występuje wtedy, gdy istnieje nadmiar acetylocholiny w szczelinie synaptycznej.
Związki fosforanoorganiczne hamują działanie acetylocholinoesterazy przez fosforylację enzymu (a dokładniej nieodwracalną fosforylację seryny w miejscu aktywnym enzymu). Pralidoksym przywraca funkcjonowanie esterazy cholinowej przez usunięcie grupy fosforylującej, która związana jest z grupą estrową.
Paradoksalnie, pralidoksym w dawkach przekraczających dawkę optymalną sam jest inhibitorem cholinoesterazy, a więc także może przynieść takie same objawy jak toksyny. Jednak, w odróżnieniu od związków fosforanoorganicznych, pralidoksym wiąże się odwracalnie z acetylocholinosterazą.
Zastosowanie i dawkowanie.
Jest stosowany wraz z atropiną jako lek pomocniczy w zatruciu bojowymi środkami trującymi.
Zalecane dawkowanie, w zależności od źródeł:
Dawkowanie w autostrzykawkach:

</doc>
<doc id="1552797" url="https://pl.wikipedia.org/wiki?curid=1552797" title="Francisco Lombardo">
Francisco Lombardo

Juan Francisco Lombardo (ur. 11 czerwca 1925, zm. 24 maja 2012) – argentyński piłkarz, prawy obrońca. Wzrost 167 cm, waga 69 kg. W prasie i literaturze występuje na ogół tylko z drugim imieniem – czyli jako Francisco Lombardo.
Urodzony w Mendozie Lombardo rozpoczął karierę w klubie Newell’s Old Boys Rosario, skąd w 1952 przeniósł się do Boca Juniors. W Boca rozegrał łącznie 196 meczów i zdobył tylko jedną bramkę – w zremisowanym 2:2 w 1952 roku meczu z CA Platense.
Będąc graczem Boca Juniors wziął udział w turnieju Copa América 1955, gdzie Argentyna zdobyła mistrzostwo Ameryki Południowej. Lombardo zagrał we wszystkich pięciu meczach – z Paragwajem, Ekwadorem, Peru, Urugwajem i Chile.
Rok później wystąpił w turnieju Copa América 1956, gdzie Argentyna została wicemistrzem Ameryki Południowej. Także i tym razem zagrał we wszystkich pięciu meczach – z Peru, Chile, Paragwajem, Brazylią i Urugwajem. Zabrakło go jednak na turnieju Copa América 1957, gdzie reprezentacja Argentyny zwyciężyła w stylu, który zachwycił obserwatorów.
Jako piłkarz klubu Boca Juniors wziął udział w finałach mistrzostw świata w 1958 roku, gdzie Argentyna odpadła już w fazie grupowej. Lombardo zagrał we wszystkich trzech meczach – z Niemcami, Irlandią Północną i Czechosłowacją.
Fatalny występ na mistrzostwach świata Argentyna powetowała sobie rok później, zdobywając kolejny tytuł mistrza Ameryki Południowej podczas rozegranego u siebie turnieju Copa América 1959. Lombardo zagrał w pięciu spotkaniach – z Boliwią, Peru, Chile, Urugwajem i Brazylią.
Jeszcze w tym samym roku zorganizowano w Ekwadorze kolejny turniej Copa América 1959, gdzie Argentyna została wicemistrzem Ameryki Południowej. Lombardo zagrał tylko w jednym meczu – z Paragwajem.
W 1960 roku Lombardo przeniósł się do głównego rywala Boca Juniors – River Plate. W nowym klubie po rozegraniu 9 meczów zakończył karierę.
W latach 1952–1959 Lombardo rozegrał w reprezentacji Argentyny 37 meczów. Grający z charakterystycznym czarnym wąsikiem, kędzierzawy Lombardo, pomimo tego, że był krępy i niski, uchodzi za najlepszego prawego obrońcę świata w latach 50. Potrafił instynktownie przewidzieć zamiary rywala, dzięki czemu przechwytywał mnóstwo podań, po czym natychmiast uruchamiał napastników swoje drużyny. Nierzadko i sam ruszał do ataku.

</doc>
<doc id="1552798" url="https://pl.wikipedia.org/wiki?curid=1552798" title="Lou Martin">
Lou Martin

Lou Martin (ur. 12 sierpnia 1949 w Belfaście, zm. 17 sierpnia 2012 w Bournemouth) – muzyk bluesowy, występował w grupie Rory’ego Gallaghera. W roku 1968 odpowiedział na ogłoszenie w magazynie Melody Maker i dołączył do zespołu Killing Floor, rozpoczynając swoją karierę muzyczną.
W 1971 roku do zespołu Gallaghera polecił go Rod de'Ath, z którym Lou Martin grał jeszcze w Killing Floor. Razem z Gallagherem nagrał kilka albumów studyjnych: Blueprint, Tatoo, Against the Grain, Calling Card, Defender i Fresh Evidence.

</doc>
<doc id="1552800" url="https://pl.wikipedia.org/wiki?curid=1552800" title="Jackie Fields">
Jackie Fields

Jackie Fields (ur. 9 lutego 1908 w Chicago, Illinois, zm. 3 czerwca 1987 w Los Angeles, Kalifornia) – amerykański bokser wagi piórkowej pochodzenia żydowskiego, złoty medalista Letnich Igrzysk Olimpijskich 1924 w Paryżu. Podczas kariery amatorskiej wygrał 51 z 54 odbytych walk.
Kariera zawodowa.
Po sukcesach na igrzyskach olimpijskich Fields w 1925 został bokserem zawodowym. Wygrał walki z takimi zawodnikami jak Mushy Callahan, Sammy Baker, Vince Dundee i Jack Zivic. W marcu 1929 po 10 rundach pokonał na punkty Jacka Thompsona. W lipcu tego samego roku obronił tytuł na skutek dyskwalifikacji Joe Dundeego. W maju 1930 po 15-rundowym pojedynku stracił tytuł mistrza świata na rzecz Jacka Thompsona. Po przegranej walce na 2 lata przerwał karierę sportową. W 1932 uległ wypadkowi samochodowemu na skutek którego stracił wzrok w jednym oku. W lutym 1933 stracił tytuł mistrza świata na rzecz Younga Corbetta III.
W 2004 roku został wprowadzony do Międzynarodowej Galerii Sław Boksu.

</doc>
<doc id="1552802" url="https://pl.wikipedia.org/wiki?curid=1552802" title="Novus Ordo Mundi">
Novus Ordo Mundi



</doc>
<doc id="1552804" url="https://pl.wikipedia.org/wiki?curid=1552804" title="Smoke Signals">
Smoke Signals

Smoke Signals – koncertowy album grupy Matching Mole nagrany w 1972 i wydany w 2001 roku.
Historia i charakter albumu.
19 lutego zespół Matching Mole wyruszył na europejską trasę koncertową jako kwintet z Dave'em Sinclairem. Jednak po koncertach 25 i 26 lutego w Theatre 140 w Brukseli w Belgii – Dave Sinclair odszedł z zespołu. Przyczyna była paradoksalnie taka sama, która spowodowała odejście Roberta Wyatta z Soft Machine.
Muzyka Matching Mole zaczęła bowiem ewoluować i z zespołu, który miał wykonywać "proste piosenki" stali się w czasie tej tury koncertowej grupą wykonującą prawie całkowicie instrumentalną, coraz bardziej komplikującą się muzykę, zawierającą elementy art rocka, jazz-rocka, rocka progresywnego oraz coraz dłuższe momenty muzyki całkowicie improwizowanej.
Sam Robert Wyatt przyznał więc w końcu, gdy muzyka Matching Mole stała się dość podobna stylistycznie do muzyki Soft Machine, że najwyraźniej przesadził podając przyczyny odejścia z Soft Machine.
Dave'a Sinclaira zastąpił więc Dave MacRae, który nie bał się improwizacji i znakomicie dostosował się do charakterystycznego koncertu Matching Mole, składającego się przeważnie z jednego bloku muzycznego wykonywanego bez przerw, mimo że zawierał różne kompozycje.

</doc>
<doc id="1552810" url="https://pl.wikipedia.org/wiki?curid=1552810" title="James McKenzie">
James McKenzie

James McKenzie (ur. 13 sierpnia 1903, zm. 8 stycznia 1931) – były brytyjski bokser wagi muszej. W 1924 roku na letnich igrzyskach olimpijskich w Paryżu zdobył srebrny medal.

</doc>
<doc id="1552811" url="https://pl.wikipedia.org/wiki?curid=1552811" title="Parafia Zaśnięcia Najświętszej Maryi Panny w Bielsku Podlaskim">
Parafia Zaśnięcia Najświętszej Maryi Panny w Bielsku Podlaskim

Parafia Zaśnięcia Przenajświętszej Bogurodzicy – parafia prawosławna w Bielsku Podlaskim, w dekanacie Bielsk Podlaski diecezji warszawsko-bielskiej.
Na terenie parafii funkcjonują 2 cerkwie:
W pobliżu należącej do parafii wsi Kotły znajduje się czasownia.
Historia.
Parafia została erygowana 10 marca 1998 dekretem p.o. metropolity arcybiskupa Sawy. Wydzielono ją z parafii Narodzenia Przenajświętszej Bogurodzicy.
Obecna parafia jest kontynuatorką parafii w Hryniewiczach Wielkich, istniejącej do 1915.
Cerkiew parafialną (zaprojektowaną przez Michała Bałasza) wzniesiono w końcu lat 90. XX w. przy ulicy Adama Mickiewicza 179.
Parafia swoim zasięgiem obejmuje wschodnią część Bielska Podlaskiego oraz wsie: Białą, Hryniewicze Duże (gdzie znajduje się cmentarz z drewnianą cerkwią św. Proroka Eliasza), Kotły i Orlankę.
Parafia liczy ponad 2000 osób.

</doc>
<doc id="1552812" url="https://pl.wikipedia.org/wiki?curid=1552812" title="KzWW">
KzWW



</doc>
<doc id="1552814" url="https://pl.wikipedia.org/wiki?curid=1552814" title="Kościół św. Stanisława Biskupa i Męczennika w Wolinie">
Kościół św. Stanisława Biskupa i Męczennika w Wolinie

Kościół pw. Świętego Stanisława Biskupa i Męczennika w Wolinie – świątynia wybudowana w stylu neogotyckim z cegły w 1848 roku jako luterańska. Mieści się przy ulicy Kościelnej 19. Patronem świątyni jest Stanisław ze Szczepanowa.
Historia.
Kościół zbudowany został jako świątynia luterańska w roku 1848. Od 1951 do 2000 był kościołem parafialnym parafii świętego Stanisława w Wolinie, obecnie kościół filialny. Poświęcony został 22 grudnia 1946 roku.
Architektura.
Jest to kościół wzniesiony z cegły na planie prostokąta, posiadający wydzielone trójbocznie zamknięte prezbiterium. Nakryta jest dachem dwuspadowym złożonym z dachówki z wyrastającą sygnaturką zwieńczoną ośmiobocznym hełmem. We wnętrzu znajdują się: strop belkowany odeskowany, od strony zachodniej, nad wejściem znajduje się empora chórowa, wsparta na czterech filarach, a na niej są umieszczone czynne siedmiogłosowe organy o trakturze mechanicznej, wykonane w połowie XIX wieku.
We wnętrzu, w prezbiterium pomiędzy oknami umieszczony jest obraz patrona świątyni: św. Stanisław. W kościele jest chrzcielnica z drewnianą pokrywą. 

</doc>
<doc id="1552822" url="https://pl.wikipedia.org/wiki?curid=1552822" title="Równanie Burgersa">
Równanie Burgersa

Równanie Burgersa – jedno z fundamentalnych równań różniczkowych cząstkowych mechaniki płynów. Występuje w wielu dziedzinach matematyki i fizyki, np. w modelach dynamiki gazów i ruchu ulicznego. Nazwa równania upamiętnia holenderskiego fizyka Johannesa Martinusa Burgersa (1895–1981), który jako pierwszy badał to równanie.
Definicja.
Równanie Burgersa w ogólnej postaci jest nieliniowym, parabolicznym równaniem różniczkowym cząstkowym drugiego rzędu na jedną funkcję formula_1 dwóch zmiennych niezależnych formula_2 i formula_3
gdzie:
Pierwszy z członów równania Burgersa opisuje zmianę prędkości płynu w danym punkcie przestrzeni. Drugi człon jest nieliniowym wyrażeniem opisującym konwekcję płynu (tzw. człon konwekcyjny). Prawa strona równania opisuje dyssypację energii (człon lepkościowy).
Dla formula_10 równanie Burgersa upraszcza się do tzw. nielepkiego równania Burgersa:
Równanie to jest prototypem (tj. modelowym przykładem) równań różniczkowych cząstkowych, których rozwiązania mogą posiadać nieciągłości (odpowiadające falom uderzeniowym).

</doc>
<doc id="1552823" url="https://pl.wikipedia.org/wiki?curid=1552823" title="François Marque">
François Marque

François Marque (ur. 31 lipca 1983 w Troyes) – francuski piłkarz grający na pozycji obrońcy w Yverdon-Sport FC.
Kariera klubowa.
Wcześniej występował w: RCS La Chapelle, FC Libourne, FC Baulmes, FC Basel, Grenoble Foot, SC Bastia, 1. FC Saarbrücken, Amiens SC i FC Istres.

</doc>
<doc id="1552826" url="https://pl.wikipedia.org/wiki?curid=1552826" title="Nacjonalizm ukraiński">
Nacjonalizm ukraiński

Nacjonalizm ukraiński (również ukraiński ruch narodowy) – ukraiński nurt myśli politycznej i związany z nim ruch polityczny, powstały w pierwszej połowie XIX wieku.
Jego celem było utworzenie niepodległego i zjednoczonego (z części ziem należących do Czechosłowacji, Polski, Rumunii i ZSRR, a wcześniej do Austro-Węgier i Rosji) państwa ukraińskiego (ukr. Українська Самостійна Соборна Держава). Ukraiński ruch narodowy w okresie tworzenia toczył zażartą walkę z ruchem moskalofilskim.
Jednym ze skutków działań nacjonalistów ukraińskich było ludobójstwo polskiej ludności cywilnej na Wołyniu i w Małopolsce Wschodniej. Innym – po zakończeniu II wojny światowej – był opór przeciw sowietyzacji zachodniej Ukrainy (ostatnie grupy nacjonalistów ukraińskich walczyły przeciw ZSRR do lat 60. XX wieku).
Nacjonalizm ukraiński w latach 30. XX w. wykazywał wiele cech charakterystycznych dla faszyzmu i nacjonalizmu integralnego, określanego w ukraińskiej literaturze nacjonalistycznej mianem „czynnego nacjonalizmu”, jako przeciwstawienie do tradycyjnych nacjonalizmów europejskich. Jego głównym reprezentantem w XX w. była Organizacja Ukraińskich Nacjonalistów, powstała w 1929 roku w Wiedniu z połączenia kilku mniejszych organizacji, przede wszystkim Ukraińskiej Organizacji Wojskowej, utworzonej w 1920 roku.
Narodziny nacjonalizmu ukraińskiego.
Amerykański historyk John Armstrong uważa, że pierwszych śladów tworzenia się ideologii ukraińskiego nacjonalizmu należy się doszukiwać w twórczości pisarzy ukraińskich: Tarasa Szewczenki, Iwana Franki, Mykoły Kostomarowa oraz w szczególności historyka Mychajła Hruszewskiego, "który być może bardziej niż ktokolwiek inny zasługuje na tytuł ojca ukraińskiego nacjonalizmu". Autor ten wskazuje, iż inspiracją dla początków tej ideologii mógł być również dziewiętnastowieczny nacjonalizm niemiecki, a także działalność ludności polskiej w Galicji. Tezę o dziewiętnastowiecznych korzeniach nacjonalizmu ukraińskiego podziela historyk ukraiński, Jarosław Hrycak, który za obszar jego formowania się uważa austriacką Galicję. Jego zdaniem podstawową inspiracją dla rozwoju ruchu narodowego Ukraińców stanowiło przekonanie o związku Ukrainy z Europą Zachodnią oraz naśladownictwo polskiego nacjonalizmu.
Pierwszym przedstawicielem nowoczesnego nacjonalizmu był Mykoła Michnowśkyj, który przed I wojną światową postulował powstanie niepodległego państwa ukraińskiego. Sformułował on hasło: „Ukraina dla Ukraińców”.
Rozwój ukraińskiego ruchu nacjonalistycznego zintensyfikował się po przegranej wojnie z Polską w latach 1918–1919. Część oficerów Ukraińskiej Armii Halickiej (UHA) nie pogodziła się z przegraną. Niezadowoleni wyemigrowali do Europy Zachodniej, głównie do Czechosłowacji, i tam powołali do życia terrorystyczną i sabotażową Ukraińską Organizację Wojskową (UWO). Najważniejszą rolę w utworzeniu UWO odegrał płk UHA Jewhen Konowalec.
Większość kierowniczej kadry UWO stanowili wojskowi – kombatanci wojny polsko-ukraińskiej, która zakończyła się militarną klęską Zachodnioukraińskiej Republiki Ludowej (ZURL) i jej likwidacją. Działacze i wojskowi ZURL byli nastawieni antypolsko. Po przegranej wojnie z Polską o Lwów i Galicję Wschodnią wszystkie środowiska związane z ZURL aż do 1923 r. odmawiały przyjęcia tego faktu do wiadomości i robiły wszystko, aby jak najmocniej zdestabilizować sytuację na tym obszarze. Obywatele II RP narodowości ukraińskiej zbojkotowali Pierwszy Powszechny Spis Ludności w 1921 r., pobór do Wojska Polskiego i wybory parlamentarne w 1922 r. 
UWO została powołana w sierpniu 1920 roku, w kulminacyjnym punkcie wojny polsko-bolszewickiej. Program UWO sprowadzał się do trzech podstawowych haseł:
Ukraińska Organizacja Wojskowa w roku 1929 weszła formalnie w skład Organizacji Ukraińskich Nacjonalistów (OUN), jednak do 1933 roku działała jako zakonspirowany i niezależny Referat Bojowy. Dopiero w tym roku Stepan Bandera, jako nowy przewodniczący Egzekutywy Krajowej OUN, zintegrował Referat Bojowy z resztą organizacji.
Historyk Roman Wysocki jako autorów mających wpływ na uformowanie się nacjonalizmu ukraińskiego wskazuje: Stepana Rudnyćkiego, w którego pracach pojawiała się nowa definicja nacjonalizmu i który wykazywał jego wyższość nad „ideami uniwersalnymi”, oraz Wołodymyra Starosolśkiego i Julijana Ochrymowycza. Kolejnym autorem, który przyczynił się do rozwoju nacjonalizmu ukraińskiego był pisarz Wiaczesław Łypynśkyj. Opublikował on cykl "Listów do braci-chliborobów", w których wyróżniał jako dopełniające się formacje naród, państwo i społeczeństwo. Przy czym to państwo miało być czynnikiem kreującym naród. Za klęskę narodową Ukraińców uważał fakt, że w pierwszej próbie wywalczenie niepodległej państwowości ponieśli oni porażkę; równocześnie podkreślał, że zdolną do zwycięstwa w tej walce jest jedynie zdeterminowana elita, a nie całe społeczeństwo. Twierdził również, że przy budowie państwowości należy liczyć wyłącznie na własne siły. Poglądy Łypynśkiego znajdowały wielu zwolenników w tworzących się kręgach nacjonalistycznych, chociaż sam autor nie uważał się za przedstawiciela tego kierunku myślowego.
W dalszym kształtowaniu się ideologii nacjonalistycznej istotną rolę odegrały czasopisma: "Literaturno-Naukowyj Wistnyk", reaktywowany przez UWO w 1921 roku i kontrolowany przez tę organizację do 1933 roku oraz "Zahrawa", wydawana we Lwowie w latach 1923–1924. "Zahrawa" grupowała nacjonalistów o różnych założeniach programowych. Publikowali w niej: Dmytro Doncow, Dmytro Palijiw, Iwan Kuźmowycz, Wasyl Kuczabskyj, Mychajło Matczak i Ostap Koberskyj. Twórcy „Zahrawy” przyczynili się następnie do powstania Ukraińskiej Partii Pracy Narodowej (UPNR), powołanej 20 kwietnia 1924 roku. W swojej deklaracji ideowej partia głosiła konieczność odtworzenia „narodowo-kulturalnego typu odrębności narodu ukraińskiego” i wyznaczenia jego roli w Europie. Program UPNR zakładał również orientację na chłopów, jako największą liczebnie warstwę społeczną w narodzie ukraińskim, podkreślając równolegle przyszłą rolę robotników. Podkreślał przy tym rolę gospodarki wolnorynkowej, poszanowania tradycji i wolności religijnej. Stale zaznaczany był przy tym nadrzędny interes narodowy.
Cechy charakterystyczne dla ideologii nacjonalizmu ukraińskiego.
Walka o „Wielką Ukrainę”.
W połowie XIX wieku szerszego znaczenia nabiera wpływ Naddnieprza na Galicję Wschodnią. Pierwszym zwolennikiem połączenia był Pantelejmon Kulisz, członek Bractwa Cyryla i Metodego. Prześladowany przez władze rosyjskie, przeniósł się do Lwowa w 1891 roku. Kolejnymi byli Mychajło Drahomanow i Mychajło Hruszewski. Na początku XX wieku działali we Lwowie kolejni zwolennicy połączenia obu ziem – Dmytro Antonowycz, Wołodymyr Wynnyczenko, M. Mełenewśkyj, Symon Petlura. Przedstawiciele „Wielkiej Ukrainy” rozpoczęli również działalność w galicyjskim ruchu spółdzielczym (Wasyl Domanyćkyj, Andrij Żuk) i studenckim (Mykoła Zalizniak). Działania tych, jak i wielu innych osób, oddziaływały na rozwój poczucia narodowego Ukraińców galicyjskich. Po wykształceniu się bloków polityczno-militarnych (Ententa i Państwa centralne) w pierwszej dekadzie XX wieku, Galicja została uznana przez nacjonalistów ukraińskich za „Piemont Ukrainy”, a państwa centralne za siłę, przy pomocy której oderwie się Ukrainę Naddnieprzańską od Rosji i połączy z Galicją, tworząc niepodległe państwo ukraińskie.
W ideologii nacjonalistów ukraińskich najwyższą, absolutną wartością jest naród, a najważniejszym celem – zdobycie niezależnego państwa i to za każdą cenę. W wydanej we Lwowie w 1929 broszurze "Польське повстання 1863 р." działacz UWO i OUN Mychajło Kołodzinskyj pisał:
"Na przykładzie polskich powstańców widzieliśmy, że ludzie, którzy chcieli zdobyć wolność dla swojego narodu, nie przebierali w środkach dla jej osiągnięcia. Dlaczego i my nie mielibyśmy pójść drogami wytyczonymi przez historię? Trzeba krwi, dajmy morze krwi, trzeba terroru, wprowadzimy piekielny, trzeba ofiarować dobra materialne, nie zostawimy sobie niczego. Mając na celu wolne państwo ukraińskie, idźmy doń wszystkimi środkami i wszystkimi drogami. Nie wstydźmy się mordów, grabieży i podpaleń. W walce nie ma etyki. Etyka na wojnie to pozostałości niewolnictwa narzuconego przez zwycięzców – zwyciężonym. Nie dbajmy o dobre imię i opinię w świecie, bo choćbyśmy byli nie wiadomo jak ideowymi w swojej walce, wszyscy nazywać nas będą bandytami. Każda droga, która prowadzi do naszego najwyższego celu, bez względu na to, czy przez innych nazywana jest heroizmem czy podłością, jest naszą drogą".
John Armstrong uważa, że ukraiński nacjonalizm czerpał po części wzorce z organizacji rewolucyjnych Rosji carskiej, w tym z ruchów nastawionych na terror indywidualny, jak Narodnaja Wola (obrazują to lata 20. i 30. XX wieku – okres wzmożonych zamachów na polskich i radzieckich polityków i urzędników). Od bolszewików przejął natomiast metody ucisku politycznego.
Antyrosyjskość i antyradzieckość.
Według Dmytro Doncowa (twórcy ukraińskiej koncepcji nacjonalizmu, przyjętej w latach 30. XX wieku przez Organizację Ukraińskich Nacjonalistów (OUN) za podstawę ideologiczną działalności politycznej) głównym wrogiem Ukrainy miała być Rosja, niezależnie od jej formy ustrojowej, kraj o skrajnie odmiennej od Europy cywilizacji. Doncow przypisywał Ukrainie rolę obrońcy Europy przed Rosją i jej nieuchronnym imperializmem, powracającym pod różną nazwą i w różnej postaci (stawiał carat na tej samej płaszczyźnie, co bolszewizm). W odczycie wygłoszonym we Lwowie na II Wszechukraińskim Zjeździe Studentów w lipcu 1913 roku Doncow zaprezentował zarys programu opartego na zwróceniu się ku Europie Zachodniej i zerwaniu związków z Rosją, którą uznał za jednoznacznie nieprzychylną niepodległości Ukrainy. Pogląd ten rozwijał w wydanej w 1921 roku w Wiedniu pracy "Podstawy naszej polityki". Doncow przedstawił w niej propozycję polsko–ukraińskiej wspólnoty interesów, skierowanej przeciwko Rosji i "gotów był nawet do rezygnacji z ubiegania się o włączenie Galicji i Wołynia w skład przyszłego państwa ukraińskiego, uznając, iż niepodległość jest ważniejsza niż zjednoczenie („sobornost”) wszystkich ziem ukraińskich".
Zdaniem Tomasza Stryjka: Dlatego też w roku 1920 Doncow poparł sojusz polsko-ukraiński, zawarty pomiędzy Józefem Piłsudskim a Symonem Petlurą wbrew stanowisku „haliczan”.
Doncow zapowiadał zmierzch idei, „którym cześć oddawał wiek XIX”, i proponował nowe, oparte na bezwzględnym poświęceniu organizacji i „żelaznej sile entuzjazmu”. Podkreślał, że taka postawa grupy niezłomnych jednostek wystarczy, by zdobyć niepodległe państwo, zaś w przypadku braku podjęcia stosownych działań Ukraina nigdy się nie odrodzi – zgodnie z doktryną walki narodów jej miejsce zajmie ktoś inny. Dlatego w ideologii nacjonalizmu ukraińskiego ważną rolę odgrywało promowanie odpowiednich wzorców osobowych – głównie postaci związanych z ruchem kozackim, walczących w XVII i XVIII w. z Moskwą i Polską, np. Bohdana Chmielnickiego, Iwana Mazepy, Iwana Gonty i Maksyma Żeleźniaka.
„Rewolucja narodowa” jako droga do niepodległości.
Punkt 2 uchwały I Kongresu Ukraińskich Nacjonalistów (Wiedeń, 1929 r.) głosił:
"Całkowite usunięcie wszystkich okupantów („zajmańców”) z ziem ukraińskich, co nastąpi w toku rewolucji narodowej i otworzy możliwości rozwoju narodu ukraińskiego (Nacji Ukraińskiej), zabezpieczy tylko system własnych militarnych sił i celowa polityka sojusznicza" Główną rolę w „rewolucji narodowej”, która miała przynieść niepodległość, mieli odegrać ukraińscy chłopi. Do nich przede wszystkim nacjonaliści kierowali swoją propagandę.
Czasopismo Prowodu Ukraińskich Nacjonalistów "Rozbudowa nacji" z listopada-grudnia 1930 roku zapowiadała krwawy przebieg „rewolucji narodowej”:
"Kiedy nadejdzie ten nowy, wielki dzień, będziemy bez litości. Nie będzie żadnego zawieszenia broni, nie powtórzy się ani perejasławska, ani hadziacka umowa – przyjdzie nowy Żeleźniak, nowy Gonta. Nie będzie miłosierdzia ani dla wielkiego, ani dla małego, a poeta zaśpiewa: „I zarżnął ojciec syna”. (…) Tylko w morzu krwi, tylko bezwzględnością, tylko w jednym żelaznym szeregu i z jednym wodzem wywalczymy sobie prawa człowieka."
Antydemokratyzm i elitaryzm.
Z czasem poglądy Dmytro Doncowa uległy radykalizacji i coraz silniej akcentowany był elitaryzm, głoszący, że władzę w państwie powinna przejąć narodowa dyktatura. Była to podstawowa zasada nacjonalizmu integralnego zwana przez Doncowa „czynnym nacjonalizmem”. Uchwała I Kongresu Ukraińskich Nacjonalistów głosiła:
"W czasie walk wyzwoleńczych tylko narodowa dyktatura, która ukształtuje się w toku rewolucji narodowej, będzie mogła zabezpieczyć siłę wewnętrzną nacji ukraińskiej oraz jej odporność na zewnątrz"
Elementy faszyzmu.
Uchwała II Zboru Organizacji Ukraińskich Nacjonalistów, który miał miejsce w Rzymie w sierpniu 1939 roku, wskazywała, że na czele państwa powinien stać Wódz, wsparty ponadpartyjną (nie dopuszczającą do powstania jakiejkolwiek partii politycznej), hegemoniczną Organizacją Ukraińskich Nacjonalistów.
"Przewodniczący Przywództwa Ukraińskich Nacjonalistów, jako przywódca i reprezentant walk wyzwoleńczych narodu ukraińskiego (Nacji Ukraińskiej) jest jego Wodzem. Za swą działalność i decyzje Przewodniczący PUN odpowiada przed Bogiem, Narodem i przed własnym sumieniem”. (…) Na czele państwa stanie powołany przez zorganizowaną wolę narodu Przewodniczący Państwa – Wódz Narodu. (…) istnienie partii politycznych zakazane będzie w drodze ustawy. Jedyną formą politycznej organizacji społeczeństwa będzie OUN (…). Organizacyjne przywitanie ma formę podniesienia wyprostowanej prawej ręki w prawo-skos wyżej czubka głowy. Obowiązujące słowa przywitania: Sława Ukrainie – odpowiedź: Bohaterom sława"
John Armstrong podkreśla, że mimo zaznaczania roli przywództwa w ruchu, OUN nie zrezygnowała z procedur demokratycznych, takich jak głosowania, zjazdy i wybór zarządu w drodze głosowania delegatów.
Darwinizm społeczny Dmytro Doncowa.
Dmytro Doncow w swojej doktrynie uznawał poszczególne „nacje” (narody) za odrębne gatunki, co zgodnie z darwinizmem społecznym powodowało przyjęcie poglądu, że „nacje (narody) pozostają ze sobą w permanentnej wrogości, w stanie ciągłych wojen o byt i przestrzeń”. W wydanej w 1926 roku książce „Nacionalizm” Doncow odwoływał się wprost do teorii Karola Darwina: "Kto wyobraża sobie narodowości jako odrębne gatunki, które, jak i w świecie organicznym zdane są na wieczną konkurencję między sobą – ten jasno widzi, że nawet dwie spośród nich nie zmieszczą się na jednym skrawku ziemi pod słońcem (…). Teoria Darwina tłumaczy postęp zwycięstwem silniejszego nad słabszym w ciągłej walce o istnienie".
Określenie „rasa” czy „nacja” (naród) w pismach Doncowa jest jednak tożsame z definicją Ludwika Gumplowicza, tzn. jest określeniem socjologicznym, nie zaś definicją rasistowską, zgodnie z tezami Houstona Chamberlaina. Stąd określanie Doncowa jako „rasisty” jest nadużyciem semantycznym.
Ekspansjonizm.
Z darwinizmem społecznym wiąże się ekspansjonizm terytorialny, który miał być dowodem żywotności narodu i jego zdolności do przetrwania. Nacjonaliści ukraińscy nie definiowali granic planowanej ekspansji, która miała być logicznym wynikiem ich siły narodowej. Był to maksymalny cel strategiczny tego ruchu; znalazł swoje odzwierciedlenie w Uchwale I Kongresu Nacjonalistów Ukraińskich (pkt 7):
"(…) Na drodze do własnego samourzeczywistnienia w formie największej intensywności znaczenia historycznego, nacja zwiększa liczebnie swe siły biofizyczne na jednocześnie poszerzanej bazie terytorialnej (…). Nacja znajduje się stale w stanie własnego rozrostu"
Ustrój gospodarczy.
Ustrój miał być oparty na własności prywatnej (choć przewidywano ograniczenie prawa obrotu ziemią i dopuszczano nacjonalizację niektórych zakładów). Nacjonaliści postrzegali przyszłe państwo jako tradycyjne społeczeństwo agrarne, w którym problemy społeczne rozwiąże reforma rolna, tworząca silny stan chłopski. Poglądy nacjonalistów na sprawy gospodarcze z czasem jednak ewoluowały.
Różne spojrzenia na nacjonalizm ukraiński.
Zdaniem Jarosława Hrycaka, nacjonaliści ukraińscy za winnych porażki po I wojnie uznali także starsze pokolenie ukraińskich działaczy niepodległościowych. Sądzili, że starsi działali za miękko, byli zbyt liberalni, nie potrafili skorzystać z energii, jakie niosą w sobie wielkie powstania chłopskie. 
Tego zdania nie podziela ukraiński historyk Heorhij Kasjanow, który pisał: "Ukraiński radykalny nacjonalizm miał wyraźne rysy totalitarnego, antydemokratycznego i antykomunistycznego ruchu rewolucyjnego. Interes narodu przeważał w nim nad interesem jednostki." Inny ukraiński historyk, Iwan Łysiak-Rudnyćkyj, uważał, że OUN należy porównywać nie z faszyzmem czy nazizmem, a z ugrupowaniami narodowo-radykalnymi, takimi jak chorwaccy Ustasze, rumuńska Żelazna Gwardia, voldemarasowcy na Litwie, strzałokrzyżowcy na Węgrzech, czy radykalna grup młodych (Obóz Wielkiej Polski, ONR) wewnątrz Narodowej Demokracji w Polsce. Analogiczne stanowisko zajmował Ryszard Torzecki, dodając do tej listy terrorystów macedońskich oraz nacjonalistów baskijskich (ETA) i irlandzkich (Sinn Féin i IRA). Autor syntezy dziejów Polski, Hans Roos, również porównuje OUN do irlandzkiego Sinn Féin.
Wiktor Poliszczuk uważał ukraiński nacjonalizm integralny za doktrynę, stanowiącą nurt równoległy do faszystowskiego i nazistowskiego, choć nie pozbawiony również wpływów bolszewizmu. Koncepcje polityczne Doncowa zostały przez Poliszczuka przedstawione jako idące o wiele dalej w stosowaniu zasad darwinizmu społecznego niż Mussolini i Hitler.
Tezy Wiktora Poliszczuka spotkały się z krytyką m.in. Tomasza Stryjka, który uważa spojrzenie Poliszczuka za uproszczone. Zwraca on przede wszystkim uwagę, że idee głoszone przez Doncowa uległy w okresie 70 lat jego twórczego życia kilkakrotnej zasadniczej metamorfozie. Rdzeniem jego ideologii w tym okresie wydaje się być biologistyczne rozumienie narodu jako gatunku występującego w porządku natury ("species") i wyposażenie go w przymioty „siły” i „ekspansji”, dochodzące do praktycznego znaczenia w zależności od wpływu „woli” – zasadniczej siły motorycznej historii. Trwanie i rozwój narodów miały – jego zdaniem – zależeć przede wszystkim od realizacji przez nie pewnego „ideału” historycznego, w przypadku Ukrainy była nim misja obrony cywilizacji zachodniej przez niszczącym wpływem barbarzyństwa uosabianego przez „ducha” rosyjskiego. Opozycja: „Rosja” i „Europa” i – w związku z nią – dążenie do przemiany świadomości społecznej w kierunku definitywnego wyodrębnienia narodu ukraińskiego spod wpływu Rosji stało się zasadniczym celem publicystyki Doncowa we wszystkich okresach jego twórczości.
W wielu dokumentach II Oddziału Sztabu Głównego Wojska Polskiego i Ministerstwa Spraw Wewnętrznych okresu II Rzeczypospolitej przytacza się również porównania do terrorystów macedońskich, chorwackich i nacjonalistów irlandzkich (Sinn Féin i IRA).
Zdaniem Romana Wysockiego:
Ewolucja ukraińskiego nacjonalizmu.
Dmytro Doncow, pisząc "Nacjonalizm", opierał się raczej na koncepcjach niemieckich (czytał Fichtego i Herdera); nie jest wiadome, czy znał prace Maurrasa czy D’Annunzio. Stąd Armstrong określa jego nacjonalizm jako zestawienie „fanatycznego romantyzmu” z wpływem tradycji politycznej regionu (podziemne radykalne organizacje, nieufność, a nawet wrogość wobec demokracji parlamentarnej).
Ideologia OUN stanowi rzadko spotykany przypadek ewolucji programowej od faszyzmu do swego rodzaju socjaldemokracji. Dynamika tej przemiany, która dokonała się w ciągu zaledwie kilku lat, sprawiła, że transformacja ukraińskiego nacjonalizmu często uważana jest jako posunięcie taktyczne, kamuflowanie rzeczywistej natury. OUN Bandery, decydując się (po uprzedniej współpracy) na walkę z Trzecią Rzeszą, musiała zdystansować się od nazizmu. Aby zyskać sojuszników w demokratycznych państwach Zachodu, musiała wprowadzić do swojego programu elementy demokratyczne. Z drugiej strony, aby zyskać poparcie wschodniej części Ukrainy, należało zradykalizować program społeczny.
Ukraiński ruch narodowy do okresu autonomii galicyjskiej.
Zorganizowany ruch ukraiński powstał w XIX wieku na obszarze ówczesnej Galicji Wschodniej na terytorium Cesarstwa Austrii. Początkowo spory pomiędzy Rusinami a Polakami traktowano jako zwykłe spory między obrządkami rzymsko- i greckokatolickim. Powstawanie ukraińskiego ruchu narodowego było skutkiem stosunków społecznych i narodowościowych – w Galicji warstwą panującą, a więc uciskającą ruskich chłopów, była polska szlachta, na Bukowinie – bojarzy rumuńscy, a na Rusi Zakarpackiej – szlachta węgierska. Lud ruski w I połowie XIX wieku nie posiadał jeszcze świadomości narodowej. Wskutek wzrostu obciążeń pańszczyźnianych i podziałów gospodarstw sytuacja chłopów stale się pogarszała. Rodziło to ciągłe spory sądowe z dworami, jak również wystąpienia siłowe przeciw urzędnikom dworskim i interweniującemu wojsku (rozruchy w obwodzie żółkiewskim 1802, tarnopolskim 1803 i 1838, samborskim 1819 i 1833, czortkowskim 1809 i 1838, stryjskim 1842).
Drugim przejawem formowania się ukraińskiego nacjonalizmu było utworzenie w czasie Wiosny Ludów Głównej Rady Ruskiej. Rozpoczęła ona wydawanie "Zorii Hałyćkiej". 6 listopada 1848 Rada wysunęła żądania wydzielenia ukraińskiej części Galicji, stworzenia odrębnego wojska ukraińskiego, wprowadzenia w szkołach języka ukraińskiego, zrównania w prawach duchowieństwa ukraińskiego z klerem łacińskim, usunięcia urzędników wykazujących nieprzychylny stosunek do narodu ukraińskiego. Rada była również inicjatorem utworzenia Ruskiego Batalionu Strzelców Górskich, mającego walczyć z powstaniem węgierskim. Powstanie zostało rozgromione jednak przed zakończeniem formowania jednostki.
Wydarzenia Wiosny Ludów zostały stłumione, postulaty Rady nie zostały zrealizowane i nastała era neoabsolutyzmu, która ograniczyła działalność ukraińskiego ruchu narodowego na około 10 lat.
Ukraiński ruch narodowy w czasie autonomii galicyjskiej.
Od 1860 Polacy w Galicji rozpoczęli starania o nadanie autonomii, uwieńczone sukcesem w 1867.
Od uzyskania autonomii konflikt polsko-ukraiński znacznie się rozwinął. Autonomia zagwarantowała silną pozycję języka polskiego jako urzędowego w administracji i szkolnictwie, jedynie w sądownictwie dopuszczono jako pomocniczy język ukraiński. Również większość stanowisk zajęli Polacy. Równocześnie ukraiński ruch narodowy w Galicji przybierał zdecydowane oblicze antyrosyjskie. Zdaniem ukraińskiego historyka Jarosława Hrycaka nastawienie takie miało swoje korzenie w silnej identyfikacji ukraińskich działaczy w Galicji z Europą Zachodnią, której antonimem była Rosja, pojmowana jako kraj o niskiej kulturze czy wręcz barbarzyński.
W 1903 Mykoła Michnowśkyj, emigrant z Imperium Rosyjskiego, opublikował we Lwowie ulotkę 10 Przykazań UPL, uważaną za manifest ukraińskiego ruchu narodowego.
Ukraiński ruch narodowy w czasie I wojny światowej.
Po wybuchu I wojny światowej 27 lipca 1914 we Lwowie spotkali się przedstawiciele niepodległościowych partii ukraińskich i ugrupowań politycznych z terenu Galicji, powołując Główną Radę Ukraińską (HUR). 3 sierpnia HUR wydała manifest, w którym zadeklarowała wierność wobec monarchii austriackiej oraz wezwała naród ukraiński do walki przeciw Rosji u boku państw centralnych oraz o „wyzwolenie Galicji spod polskiego ucisku”. 6 sierpnia HUR wezwała ludność do wstępowania w szeregi Legionu Ukraińskich Strzelców Siczowych. 4 sierpnia emigranci z Ukrainy Naddnieprzańskiej utworzyli również we Lwowie Związek Wyzwolenia Ukrainy (SWU). Rozpoczęcie w sierpniu 1914 rosyjskiej ofensywy w Galicji spowodowało ewakuację HUR i SWU do Wiednia.
Na spotkaniu w Wiedniu 15 grudnia 1914 ukraińscy posłowie do Rady Państwa zaapelowali do wszystkich ukraińskich partii z Galicji i Bukowiny o stworzenie wspólnego przedstawicielstwa. Rozmowy trwały aż do maja 1915, kiedy to powołano Ogólną Radę Ukraińską (ZUR). Wpływ na zakończenie dyskusji miała ofensywa wojsk niemiecko-austriackich i wyparcie Rosjan z Galicji. ZUR ogłosiła podobny do poprzednich deklaracji manifest o konieczności utworzenia przy pomocy państw centralnych państwa ukraińskiego oraz powstania osobnego, ukraińskiego kraju koronnego, złożonego z Galicji Wschodniej, części Bukowiny i Rusi Podkarpackiej.
Działacze ukraińscy w Wiedniu znajdowali się początkowo w trudnej sytuacji. Wskutek początkowych sukcesów armii rosyjskiej ludność ukraińska była oskarżana o nastroje rusofilskie, a politycy ukraińscy o zdradę interesów monarchii austro-węgierskiej. Przyczyniali się do tego polscy politycy galicyjscy, oskarżający polityków ukraińskich o „ruską zdradę”. Ukraińscy nie byli dłużni, oskarżając polskich o tworzenie intryg, powodujących represje austriackie (aresztowania i egzekucje) na ludności ukraińskiej.
Wskutek tego politycy ukraińscy zaczęli domagać się zmiany namiestnika Galicji na osobę bezstronną. 22 czerwca 1915, w dniu odbicia Lwowa, osiągnęli swój cel – namiestnika Witolda Korytowskiego wymieniono na generał-gubernatora gen. Hermanna von Colarda, a następnie w 1916 gen. Ericha von Dillera. Polacy proponowali w rewanżu na to stanowisko Tadeusza Rozwadowskiego, jednak następcą Dillera w kwietniu 1917 został gen. Karl Georg Huyn.
W końcu 1915 sprawy związane z Ukrainą Naddnieprzańską przejęli Niemcy. Delegacja ZUR (Kost Łewycki i Mykoła Wasylko) kilkakrotnie wyjeżdżali do Berlina na rozmowy o tworzeniu ukraińskiej administracji na zajętych terenach Ukrainy. Jednak Niemcom bardziej odpowiadała współpraca z SWU, który już na początku wojny delegował do Berlina swoich przedstawicieli – Jewhena Łewyćkiego i Dmytra Doncowa. W Berlinie utworzyli oni Ukraińskie Biuro Prasowe, prowadzili również akcję propagandową wśród wziętych do niewoli Ukraińców z armii rosyjskiej. Z jeńców zaczęto tworzyć ukraińskie jednostki wojskowe.
Po raz drugi działalność ZUR została zatrzymana przez ofensywę Brusiłowa. Dopiero po kontrofensywie wojsk niemiecko-austriackich w lipcu i sierpniu 1917, działalność ZUR stała się bardziej aktywna. Ukraińcom udało się uzyskać posadę zastępcy namiestnika Galicji dla Wołodymyra Decykewycza, co było dużym osiągnięciem dla na drodze do wprowadzenia Ukraińców do administracji galicyjskiej.
Jednak 5 listopada 1916 ogłoszono zapowiedź utworzenia z ziem Królestwa Polskiego samodzielnego państwa polskiego. Aby polscy zwolennicy rozwiązania austro-polskiego nie doznali zawodu, cesarz Franciszek Józef wydał patent o rozszerzeniu autonomii Galicji. Nie było w nim mowy o podziale Galicji na część ukraińską i polską, co wywołało protest Ukraińskiej Reprezentacji parlamentarnej, która 7 listopada 1917 oświadczyła, że Ukraińcy nigdy nie zgodzą się na zwiększenie autonomii i nie uznają polskiego panowania nad Galicją.
We wrześniu 1918 we Lwowie powołano Ukraiński Generalny Komisariat Wojskowy, przygotowujący przejęcie władzy w Galicji Wschodniej, przy pomocy oddziałów armii austro-węgierskiej, złożonych z poborowych ukraińskich.
Działania nacjonalistów w okresie międzywojennym.
II Rzeczpospolita.
Lata 1918–1930.
Po upadku powstałych w 1918 ukraińskich państwowości – Ukraińskiej Republiki Ludowej i Zachodnioukraińskiej Republiki Ludowej lata 20. XX w. przyniosły w konsekwencji gwałtowny rozwój ukraińskich organizacji emigracyjnych, przeciwstawiających się zarówno Rosji sowieckiej i Ukrainie sowieckiej (traktowanej jako podporządkowane Moskwie państwo marionetkowe w ramach ZSRR), jak i Polsce, traktowanej jako okupant "„ziem ukraińskich”". Byli przywódcy polityczni ZURL, skupieni w partii o nazwie Ukraińskie Zjednoczenie Narodowo-Demokratyczne (UNDO), pogodzili się z faktem, że wojna z Polską została ostatecznie przegrana, a za Zbruczem władzę przejęli bolszewicy. Zaczęli szukać możliwości walki o swój interes narodowy w nowych warunkach geopolitycznych, dążąc do uzyskania autonomii w ramach odrodzonego państwa polskiego. 
Ideologiem nacjonalizmu ukraińskiego stał się przede wszystkim Dmytro Doncow. Pozostawał on w kontaktach z Jewhenem Konowalcem od początku lat 20., gdy w 1923 podjął się redagowania pisma „Zahrawa”, będącego swego rodzaju laboratorium ukraińskiej myśli nacjonalistycznej. Jego prace studiowali członkowie Organizacji Wyższych Klas Gimnazjów Ukraińskich, na bazie której powstał Związek Ukraińskiej Młodzieży Nacjonalistycznej. Również pod wpływem Doncowa powstał dekalog ukraińskiego nacjonalisty.
W tym czasie UWO dokonało m.in. nieudanej próby zamachu na Naczelnika Państwa Józefa Piłsudskiego (1921), również nieudanej próby zamachu na prezydenta Stanisława Wojciechowskiego (1924) i udanych zamachów na ukraińskiego poetę i nauczyciela Sydora Twerdochliba (1922) i na kuratora lwowskiego okręgu szkolnego Stanisława Sobińskiego (1926) (w zamachu wziął udział późniejszy dowódca UPA, Roman Szuchewycz), a także serii aktów sabotażowych.
W 1929 r. na I Kongresie Ukraińskich Nacjonalistów w Wiedniu doszło do zjednoczenia ukraińskich środowisk nacjonalistycznych. Utworzyły one Organizację Ukraińskich Nacjonalistów i przyjęły jako swoją ideologię doktrynę nacjonalizmu integralnego. Na czele OUN stanął Jewhen Konowalec, jego zastępcą został Mykoła Sciborski. OUN nie była partią typu parlamentarnego, od początku działała jako zakonspirowana organizacja typu wojskowego.
Celem OUN była walka z Polską (zdaniem S. Yekelchyka był to cel podstawowy) oraz ZSRR w celu utworzenia niepodległej Ukrainy (w granicach od Donu aż po Małopolskę), m.in. poprzez oderwanie od państwa polskiego województw lwowskiego, tarnopolskiego i stanisławowskiego.
OUN kontynuowała w Polsce metody UWO, która w 1930 została scalona z OUN i stała się jego wydziałem bojowo-wojskowym. Od lipca do października 1930 w ramach tzw. drugiego wystąpienia UWO według sprawozdań policji dokonanych zostało 186 aktów terroru: 1 napad na ambulans pocztowy, 8 sabotaży na torach, 14 na liniach energetycznych i telefonicznych (zwalanie słupów), 155 podpaleń mienia (w dużej mierze stogi siana, zabudowania gospodarcze), 8 usiłowań. Terror UWO, a potem OUN skierowany był także przeciwko Ukraińcom, którzy opowiadali się za ugodą polsko-ukraińską. W swej polityce UWO, a następnie OUN znalazło poparcie kolejnych niemieckich rządów Republiki Weimarskiej, dążących konsekwentnie do podważenia międzynarodowej pozycji II Rzeczypospolitej i przeprowadzonej za zgodą mocarstw Ententy rewizji granicy niemiecko-polskiej ustalonej traktatem wersalskim. Akcje sabotażowe UWO miały w zamierzeniu także doprowadzić do umiędzynarodowienia kwestii ukraińskiej na terenie Małopolski Wschodniej – do interwencji Ligi Narodów.
Konsekwencją drugiego wystąpienia UWO była przeprowadzona przez władze polskie w okresie pomiędzy 16 września 1930 a 30 listopada 1930 pacyfikacja Małopolski Wschodniej. Działania policji ujawniły, że także niektórzy działacze UNDO, Płastu, Łuha, jak i liczni uczniowie ukraińskich szkół byli zaangażowani w działania terrorystyczne. W działalność OUN zaangażowała się większość czynnej politycznie młodzieży ukraińskiej w II RP.
Lata 1931–1939.
OUN była od początku swego istnienia w II Rzeczypospolitej organizacją nielegalną i opowiadała się przeciwko polityce ugody polsko-ukraińskiej, reprezentowanej ze strony ukraińskiej przez UNDO (narodowo-demokratyczną partię ukraińską, legalnie działającą w Polsce), ze strony zaś polskiej – przez wpływową część obozu piłsudczyków z Tadeuszem Hołówką, wiceprezesem BBWR, i Henrykiem Józewskim. Polityka ugody polsko-ukraińskiej zaistniała po zmianie polityki wewnętrznej ZSRR w 1929 r. – odejście przez bolszewików od polityki ukrainizacji, rozpoczęcie przymusowej kolektywizacji rolnictwa (1930) i w konsekwencji wielkiego głodu na Ukrainie sowieckiej (1932).
Realizując politykę przeciwną zbliżeniu polsko-ukraińskiemu OUN zorganizowała akty terroru indywidualnego przeciw wysokim urzędnikom Rzeczypospolitej: zamachy przeciwko Tadeuszowi Hołówce (1931) i Bronisławowi Pierackiemu (1934) i Ukraińcom popierającym współpracę polsko-ukraińską (zabójstwo dyrektora ukraińskiego gimnazjum akademickiego we Lwowie Iwana Babija (1934)), a także akty przemocy przeciw instytucjom państwa polskiego (m.in. ekspropriacje).
W 1931 roku w doniesieniach policyjnych zaczęły pojawiać się informacje o planowanych zamachach przygotowywanych przez OUN na kolejne ważne osobistości w państwie, m.in.: ministra spraw zagranicznych Augusta Zaleskiego, premiera RP Felicjana Sławoj Składkowskiego, ministra rolnictwa i reform rolnych Bronisława Nakoniecznikowa-Klukowskiego, marszałka Sejmu Stanisława Cara, Józefa Becka oraz posła Petra Pewnego. W wyniku polskich akcji wywiadowczych przeprowadzonych na przełomie 1930/31 w województwie tarnopolskim zostały zlikwidowane nacjonalistyczne bojówki OUN w powiatach: brzeżańskim, czortkowskim, podhajeckim, tarnopolskim, zborowskim i zbaraskim oraz kilkadziesiąt ukraińskich jednostek antypolskich.
W 1931 roku nacjonaliści ukraińscy przeprowadzili 43 akcje sabotażowe lub terrorystyczne – w województwie: lwowskim – 23 (7 podpaleń, 3 przypadki uszkodzenia sieci telefonicznej, 10 akcji terrorystycznych, 2 napady i jeden opór zbrojny), tarnopolskim – 11 (6 podpaleń, 1 zamach na kolei, 1 opór względem służb porządkowych, 2 przypadki uszkodzenia drutów łącznościowych, 1 prowokacja), stanisławowskim – 8 (2 podpalenia, 2 napady, 4 akcje terrorystyczne), wołyńskim – 1 podpalenie. Statystyki za rok 1931 wykazują łącznie 8 osób zabitych w zamachach terrorystycznych UWO-OUN (zabójstwo posterunkowego Policji Państwowej podczas ataku na wóz pocztowy koło Birczy, zabójstwo posterunkowego Policji Państwowej pod Peczeniżynem, zabójstwo posła na Sejm Tadeusza Hołówki, zabójstwa trzech prowokatorów policyjnych i dwóch Ukraińców).
W 1932 roku ukraińscy nacjonaliści dwukrotnie pobili dyrektora ukraińskiego gimnazjum akademickiego we Lwowie Iwana Babija (dwa lata później został zamordowany), 22 marca 1932 zamordowali podkomisarza Emiliana Czechowskiego, na przełomie lutego/marca w wyniku zatrzymania studenta ukraińskiego w Tarnopolu aresztowano kolejnych 16 osób, z których niektóre były podejrzewane o dokonanie kilku zabójstw, w czerwcu 1932 w Krzemieńcu dokonano masowych aresztowań uczniów ukraińskich szkół średnich, podejrzanych o przynależność do OUN.
15 czerwca 1934 został zamordowany minister spraw wewnętrznych II RP Bronisław Pieracki. W konsekwencji zamachu władze polskie utworzyły obóz w Berezie Kartuskiej, w którym umieszczano w trybie administracyjnym przede wszystkim działaczy KPP, ONR i OUN.
Ogółem w latach 1921–1939 ukraińskie podziemie nacjonalistyczne przeprowadziło 63 zamachy w których zginęło łącznie: 36 Ukraińców (w tym jeden komunista), 25 Polaków, 1 Rosjanin i 1 Żyd. Najgłośniejsze ofiary to: Sydir Twerdochlib – ukraiński poeta (15 października 1922), Stanisław Sobiński – kurator szkolny okręgu lwowskiego (19 października 1926), Tadeusz Hołówko – wiceprezes BBWR (29 sierpnia 1931), Emilian Czechowski – podkomisarz Policji Państwowej (22 marca 1932), Aleksiej Majłow – sekretarz konsulatu ZSRR we Lwowie, rezydent wywiadu sowieckiego (21 października 1933), Józef Głowniak – starszy posterunkowy Policji Państwowej (13 marca 1934), Bronisław Pieracki – minister spraw wewnętrznych (15 czerwca 1934) i Iwan Babij – dyrektor ukraińskiego gimnazjum akademickiego we Lwowie (25 lipca 1934).
Oprócz 63 zamachów na osoby fizyczne (w tym 11 na znane polskie i ukraińskie osobistości polityczne, z czego 8 udanych), ukraińskie podziemie nacjonalistyczne dokonało w latach 1921–1939 łącznie pięciu zamachów bombowych i 18 akcji ekspropriacyjnych. Zestawienie nie uwzględnia aktów sabotażu, skierowanych przeciw mieniu publicznemu, społecznemu czy prywatnemu, które były główną pozycją w zestawieniach policyjnych, dotyczących działalności UWO i OUN.
Do najgłośniejszych akcji należały:
W 1934 OUN na terenie II Rzeczypospolitej liczyła ok. 2000 zakonspirowanych członków wszystkich szczebli organizacyjnych. Szacuje się, że w latach 1929–1939 przeszło przez jej szeregi ok. 20 000 ludzi.
Po zabójstwie Bronisława Pierackiego i Iwana Babija, Policja Państwowa dokonała masowych aresztowań, które objęły prawie całą Krajową Egzekutywę OUN z Banderą i Szuchewyczem oraz wielu członków powiatowych i okręgowych władz OUN – łącznie ok. 800 osób (prawie połowę czynnych członków OUN). Źródłem szczegółowej wiedzy policji stało się uzyskane już w 1933 roku przez Oddział II Sztabu Generalnego WP w Czechosłowacji tzw. archiwum Senyka, składające się z 418 oryginałów i 2055 fotokopii z wewnętrznej dokumentacji OUN. Przejęta dokumentacja nie tylko ujawniła strukturę i poufne decyzje kierownictwa OUN, ale potwierdziła niejawne poparcie Niemiec weimarskich, Czechosłowacji i Litwy dla tej organizacji. Aresztowania sparaliżowały OUN, ale nie zniszczyły samej organizacji. Na początku 1935 przybyła do Polski kurier Prowodu Ukraińskich Nacjonalistów Anna Czemerynśka, która wyznaczyła na funkcję krajowego prowidnyka OUN Lwa Rebeta. Nowe kierownictwo wstrzymało szersze akcje bojowe, odstąpiło również od demonstracyjnych akcji wywieszania flag i ulotek. Skoncentrowano się na odbudowie rozbitych struktur organizacyjnych i nielegalnych wydawnictw oraz na ich rozbudowie na terenie województwa wołyńskiego, gdzie siatka organizacyjna OUN była dotąd słabo rozwinięta. Na Wołyniu dokonywano również po 1935 pojedynczych akcji terrorystycznych.
W latach 1935–1936 w Warszawie i we Lwowie odbyły się procesy uczestników zamachów oraz członków krajowej egzekutywy OUN. Stepan Bandera i Mykoła Łebed za działalność antypaństwową i sprawstwo kierownicze zamachu na ministra Pierackiego zostali skazani na karę śmierci, zamienioną w trybie amnestii na dożywotnie więzienie.
OUN od samego początku współpracowała z Niemcami (Abwehra); w okresie odprężenia stosunków z Polską po podpisaniu w styczniu 1934 polsko-niemieckiej deklaracji o niestosowaniu przemocy, w latach 1934–1937 kontakty te zostały w praktyce przerwane. Odnowienie kontaktów nastąpiło w 1937, a ich ożywienie na wiosnę 1939 w ramach przygotowań Niemiec do agresji na Polskę.
Polityka ugody prowadzona w Małopolsce Wschodniej przez UNDO i polski rząd (której kulminacyjnym momentem było formalne porozumienie rządu Mariana Zyndram-Kościałkowskiego z UNDO w 1935) załamała się w 1938 r., a władze krajowe przeszły do polityki „wzmacniania elementu polskiego na wschodzie”. Jednocześnie Henryk Józewski został zdymisjonowany, a Wojsko Polskie przeprowadziło tzw. „akcję polonizacyjno-rewindykacyjną” (połączoną np. z burzeniem cerkwi na terenach etnicznie mieszanych). Powoływano też organizacje odwołujące się do anachronicznych tradycji szlachty zagrodowej i separatyzmów regionalnych (Huculi, Bojkowie). Przeciwstawiło to obywateli RP narodowości ukraińskiej państwu polskiemu i Polakom zamieszkującym tereny mieszane etnicznie.
Konsekwencją zmiany polityki polskiej na Wołyniu na prowadzoną z pozycji siły było rozszerzenie wpływów OUN (do tej pory działającej przede wszystkim w Małopolsce Wschodniej) na Wołyń i radykalizacja nastrojów społeczeństwa ukraińskiego na Wołyniu, a także dyskredytacja polityki ugodowej prowadzonej przez reprezentowane w Sejmie RP ukraińskie ugrupowania polityczne. Miało to znaczące konsekwencje, gdy aparatu państwa polskiego na tym obszarze miało po wrześniu 1939 zabraknąć. Aresztowania działaczy OUN w 1934 r. spowodowały bowiem zaprzestanie akcji terrorystycznej, ale nie powstrzymały rozwoju samej organizacji. Formalny koniec polityki ugody stwierdził u schyłku 1938 z trybuny Sejmu RP jego wicemarszałek Wasyl Mudry.
23 maja 1938 r. w terrorystycznym zamachu przeprowadzonym przez agenta NKWD Pawła Sudopłatowa w Rotterdamie zginął Jewhen Konowalec. II nadzwyczajny zbór OUN w Rzymie (27 sierpnia 1939 r.) pod nieobecność przebywającego w więzieniu Stepana Bandery i jego zwolenników ogłosił Andrija Melnyka Głównym Prowidnykiem OUN.
Powstanie 8 sierpnia 1938 autonomicznej Ukrainy Karpackiej w ramach Czechosłowacji spowodowało intensyfikację działań OUN w Małopolsce Wschodniej. Między 5 września 1938 a 15 marca 1939 według danych Policji Państwowej odnotowano 397 demonstracji antypaństwowych, 47 aktów sabotażu i 34 zamachy terrorystyczne. W okresie między 16 marca a 12 kwietnia 1939 – 59 demonstracji, 5 przypadków dywersji i 21 akcji terrorystycznych. Wywołało to kontrakcję policji – operację masowych zatrzymań przeprowadzoną w kwietniu, która po raz kolejny sparaliżowała działalność siatki OUN. Represje karne spowodowały jednak „taki poziom napięcia wśród Ukraińców w powiecie podhajeckim, brzeżańskim i stryjskim, że pojedynczy policjant nie śmiał wejść do wsi” w obawie przed linczem.
Przed wrześniem '39 OUN zintensyfikowała dozbrajanie swoich kadr oraz nasiliła działania propagandowe, w których wzywała Ukraińców do niewstępowania do Wojska Polskiego i porzucenia zamiarów obrony Polski w razie wybuchu wojny. Wzmożenie akcji OUN było w znacznej mierze efektem inspiracji Abwehry, która u progu wojny chciała wysondować realną siłę finansowanej przez siebie organizacji, uważającej się za sojusznika Niemiec. W wyniku ustaleń między Prowodem OUN z Andrijem Melnykiem na czele i Abwehrą sformowano w 1939 Legion Ukraiński. Abwehra, kierowana przez Wilhelma Canarisa, dążyła do wywołania na Wołyniu i w Małopolsce Wschodniej powstania antypolskiego. Canaris miał przekonywać Hitlera, by w zbliżającej się wojnie z Polską wykorzystać „kartę ukraińską”. Łudzono także kierownictwo OUN, że będzie ona mogła przeprowadzić na Kresach II RP „Rewolucję Narodową” i utworzy „Ukrainę zachodnią”. Policja polska przeprowadziła prewencyjne aresztowania członków i sympatyków OUN. W województwie wołyńskim (stan na 17 sierpnia 1939 r.) aresztowano 754 osoby (624 uwięziono), we lwowskim (stan na 1 lipca 1939 r.) zatrzymano 1621 osób podejrzanych o członkostwo w OUN. Akcja OUN nie spotkała się z aprobatą legalnych organizacji ukraińskich (UNDO), które napiętnowały dywersję.
W opinii Roberta Potockiego:
Nacjonaliści ukraińscy w Czechosłowacji.
W czasie wojny polsko-ukraińskiej na terenie Czechosłowacji schroniło się kilka jednostek zagrożonych okrążeniem lub rozbiciem (m.in. 1 Brygada Górska UHA). Zostały one internowane. W Czechosłowacji (prowadzącej niechętną Polsce politykę) schroniło się wielu emigrantów z Polski. W Pradze powstał Wolny Uniwersytet Ukraiński, utworzono również ukraińskie gimnazjum, Ukraiński Wyższy Instytut Pedagogiczny im. Mychajła Drahomanowa, Ukraińską Akademię Gospodarczą w Poděbradach.
W Czechosłowacji zezwolono również na działalność ukraińskich i rusińskich partii politycznych. Oprócz Czech, ożywiona ukraińska działalność polityczna była prowadzona na terenie Rusi Zakarpackiej. Przez Ruś Zakarpacką wiódł jeden ze szlaków przemytniczych, którym nacjonaliści ukraińscy przerzucali do Polski m.in. broń i dokumenty dla UWO/OUN.
Z Czechosłowacji na wielką skalę przemycano do Polski nielegalne i zakazane ukraińskie wydawnictwa nacjonalistyczne, m.in. czasopismo „Surmę”. Tylko w okresie od czerwca do grudnia 1933 roku, przemycono na teren Polski aż około 600 kg nielegalnych druków. Kurierami związanymi z Organizacją Ukraińskich Nacjonalistów byli m.in. Mykoła Kłymyszyn i Jarosław Karpyneć.
W 1938 Ruś Zakarpacka otrzymała autonomię, jako Ukraina Karpacka – trzeci składnik Czecho-Słowacji. Ukraina Karpacka utworzyła własne siły zbrojne – Sicz Karpacką, której liczebność nie przekroczyła 6 tys. żołnierzy. Kadrę Siczy tworzyli w znacznej mierze działacze OUN, a jej faktycznym dowódcą był Roman Szuchewycz.
Na mocy arbitrażu wiedeńskiego Węgrzy 2 listopada 1938 objęli w posiadanie południową część Rusi Zakarpackiej. Gdy 15 marca 1939 III Rzesza ogłosiła powstanie Protektoratu Czech i Moraw, Wehrmacht wkroczył do Pragi, a Słowacja ogłosiła niepodległość, Karpato-Ukraina również ogłosiła niepodległość. Prezydentem został Augustyn Wołoszyn, premierem Julijan Rewaj. W tym samym czasie (15–18 marca 1939) Węgrzy w dniach w walkach z Siczą zajęli całe terytorium Ukrainy Karpackiej.
Działania nacjonalistów podczas II wojny światowej.
1 września 1939 – 22 czerwca 1941.
Po ogłoszeniu zawarcia paktu Ribbentrop-Mołotow Komitet Narodowy UNDO, w obliczu zbliżającej się wojny, wydał 24 sierpnia 1939 deklarację wzywającą społeczeństwo ukraińskie do zachowania spokoju i przestrzegającą zwłaszcza młodzież przed udziałem w jakiejkolwiek akcji dywersyjnej przeciw państwu polskiemu, określając tę akcję jako działalność obcych agentur. Podobne deklaracje złożył Rząd Ukraińskiej Republiki Ludowej na Emigracji i metropolita Andrzej Szeptycki. 2 września 1939, podczas ostatniego posiedzenia Sejmu II Rzeczypospolitej wicemarszałek Wasyl Mudry złożył deklarację gotowości poniesienia ofiar dla obrony państwa. Analogiczną deklarację złożył Stepan Skrypnyk. Roman Smal-Stocki, przedstawiciel rządu URL na emigracji zaproponował ministrowi Józefowi Beckowi utworzenie dwóch brygad armii ukraińskiej do walki z Niemcami i ZSRR.
Tuż przed rozpoczęciem II wojny światowej Niemcy chwilowo wstrzymali poparcie dla OUN, ze względu na pakt Ribbentrop-Mołotow. ZSRR nie życzył sobie żadnych akcji Ukraińców na obszarze, który znalazł się w jego „strefie interesów”, a III Rzesza nie chciała zadrażnienia stosunków z nowym sojusznikiem. Dodatkowo w nocy z 1 na 2 września 1939 r. polska policja w ramach planowanych na wypadek wybuchu wojny aresztowań zatrzymała około 7 tys. Ukraińców podejrzanych o związek z organizacjami nacjonalistycznymi. Jednocześnie Krajowa Egzekutywa OUN odmówiła pod koniec sierpnia 1939 Zagranicznemu Prowodowi zgody na wywołanie powstania. Wobec ociągania się ZSRR z przyrzeczoną obietnicą agresji na Polskę, kierownictwo III Rzeszy rozważało jednak 12 września plan rozpoczęcia siłami OUN rebelii antypolskiej, która w planie Adolfa Hitlera miała doprowadzić do krwawej kontrakcji polskiej i ostatecznie do wymordowania polskiego ziemiaństwa rękami ukraińskimi w polsko-ukraińskiej wojnie domowej. 15 września Wilhelm Canaris udzielił Andrijowi Melnykowi warunkowej zgody na rozpoczęcie powstania antypolskiego. 17 września z chwilą agresji ZSRR na Polskę zgoda niemiecka przestała być aktualna. Od 12 września miały jednak miejsce nieskoordynowane, w większości z łatwością tłumione przez wojsko i policję, akcje dywersyjne uzbrojonych bojówek OUN na terenie województw południowo-wschodnich RP (pierwsze w nocy z 12/13 września w Stryju). Ich eskalacja nastąpiła w chaosie po wkroczeniu Armii Czerwonej. OUN-owcy mordowali głównie polskich osadników, rozbrojonych żołnierzy, a także zwykłych miejscowych chłopów.
Wraz z Niemcami we wrześniu 1939 r. na teren Polski wkroczył Legion Ukraiński, dowodzony przez Romana Suszkę, pod politycznym kierownictwem OUN. Oddział ten, podzielony na mniejsze jednostki przydzielone do Wehrmachtu, nie biorąc udziału w walkach, po 17 września został wycofany na zaplecze. Niektóre pododdziały w składzie jednostek niemieckich dotarły w pobliże Stryja i Lwowa, skąd wycofały się po przekazaniu tych terenów przez Wehrmacht pod okupację sowiecką. Nie wzięły one jednak udziału w walkach.
Ukraińskie społeczeństwo wobec agresji Niemiec na Polskę w większości zachowało lojalną postawę wobec państwa polskiego, w Wojsku Polskim walczyło ok. 110 tys. Ukraińców obywateli polskich, niejednokrotnie odznaczając się w walce (płk dypl. Pawło Szandruk został odznaczony Virtuti Militari za uratowanie brygady piechoty w bitwie pod Tomaszowem Lubelskim, st.strzelec Wasyl Małaniuk z 7 psk – Krzyżem Walecznych). W obronie II Rzeczypospolitej zginęło ok. 7800 Ukraińców, a drugie tyle zostało rannych.
Z pierwszym otwartym publicznym wezwaniem do masowego mordowania Polaków wystąpił po rozpoczęciu agresji sowieckiej na Polskę 17 września 1939 dowódca Frontu Ukraińskiego Armii Czerwonej komandarm Siemion Timoszenko pisząc w jednej z odezw: "Bronią, kosami, widłami i siekierami bij swoich odwiecznych wrogów – polskich panów". Ogółem w akcjach przeciwko polskiej ludności cywilnej we wrześniu i październiku 1939 r. z rąk bojówek nacjonalistycznych i komunistycznych (czasem występujących wspólnie) zginęło ok. 2000 Polaków w Małopolsce Wschodniej i około 1000 na Wołyniu. Według danych OUN jej członkowie we wrześniu 1939 zabili 796 Polaków i spalili co najmniej cztery polskie miejscowości, przy stratach własnych 160 zabitych i 53 rannych.
Po agresji sowieckiej na Polskę legalne partie ukraińskie, próbując ratować swych członków przed terrorem NKWD oficjalnie rozwiązały się, co zresztą nie ustrzegło ich działaczy od sowieckich represji. W konsekwencji jedyną czynną organizacją ukraińską pozostała po 17 września 1939 r. – cały czas zakonspirowaną – była OUN. Sowieckie władze okupacyjne po przeprowadzeniu pseudowyborów dokonały w październiku 1939 formalnej aneksji okupowanych terenów II Rzeczypospolitej. Konsekwencją aneksji było narzucenie mieszkańcom terenów okupowanych obywatelstwa ZSRR i rozpoczęcie procesu sowietyzacji terenów okupowanych i systematycznych represji policyjnych NKWD.
Uwolniony we wrześniu 1939 r. Stepan Bandera udał się do Rzymu i w spotkaniu z Melnykiem zażądał zmian w składzie Centralnego Prowodu OUN. Po odmowie, Bandera zwołał w Krakowie 10 lutego 1940 r. naradę aktywu OUN, która unieważniła decyzje zboru rzymskiego. Utworzono wtedy tzw. rewolucyjną frakcję OUN (OUN-R), pod kierownictwem Bandery zwaną od jego nazwiska OUN-B (Bandery). 1–3 kwietnia 1940 r. w Krakowie odbył się kolejny zjazd OUN, który zatwierdził podział OUN na OUN-M (Melnyka) i OUN-B (występującą oficjalnie pod nazwą OUN-SD – ukr."Samostijnykiw Derżawnykiw" (pol."Niepodległościowców – Państwowców")). OUN-B przyjęła orientację na rewolucyjną walkę o suwerenną Ukrainę, bez oglądania się na „cudzą pomoc”. W treści uchwał i rezolucji II zjazdu krakowskiego przyjęto zasady totalitaryzmu i monopartyjności, a także walki z „wrogimi” mniejszościami narodowymi w przyszłej Ukrainie.
Większość działaczy OUN poprzez linię demarkacyjną (podobnie jak większość działaczy ukraińskich partii legalnych) przeszła po agresji ZSRR na Polskę we wrześniu na teren okupowany przez Niemców. W Generalnym Gubernatorstwie działalność OUN była tolerowana przez niemieckiego okupanta, pragnącego podsycać antagonizm ukraińsko-polski i wykorzystać OUN w przypadku konfliktu niemiecko-sowieckiego. W Krakowie odbyła się tolerowana konferencja, a później kongres OUN. Powstał Ukraiński Komitet Centralny (złożony głównie z działaczy OUN-M), który miał za zadanie rozwijać życie ukraińskiego społeczeństwa w GG. Pod kierownictwem Abwehry szkolono kadry OUN do przyszłych zadań dywersyjnych i wywiadowczych.
Kierownictwo OUN utrzymywało nie zdekonspirowaną strukturę OUN z okresu przedwojennego. NKWD po masowych aresztowaniach działaczy ukraińskich partii działających oficjalnie w II Rzeczypospolitej rozpoczęło na początku 1940 roku inwigilację i aresztowania członków konspiracyjnej – i nie ujawnionej przed Sowietami po agresji ZSRR na Polskę – struktury OUN. NKWD dwukrotnie aresztowało skład Krajowej Egzekutywy OUN i przeprowadziło pokazowe procesy. Z sowieckich danych wynika, że w okresie od października 1939 do grudnia 1940 rozbito 352 organizacje ukraińskich nacjonalistów i aresztowano 4435 ich członków. Od grudnia 1940 r. struktury OUN na terenach okupowanych przez ZSRR prowadziły aktywną działalność rozpoznawczo-dywersyjną związaną z rozpoczęciem przygotowań III Rzeszy do wojny z ZSRR, wówczas Abwehra ponownie sugerowała przywódcom OUN-B możliwość powstania państwa ukraińskiego opartego o III Rzeszę.
22 czerwca 1941–1942.
22 czerwca 1941 wojska niemieckie uderzyły na ZSRR. W ślad za Wehrmachtem na teren Wołynia i Małopolski Wschodniej weszły tzw. grupy marszowe OUN-B i OUN-M. Zadaniem grup było stworzenie administracji ukraińskiej: objęcie kierowniczych stanowisk w tworzonych organach samorządowych, utworzenie siatki organizacji OUN, prowadzenie antysowieckiej agitacji wśród ludności. Pomiędzy grupami obu stronnictw dochodziło do waśni i starć, m.in. banderowcy zlikwidowali całą grupę pochodową OUN-M, która kierowała się na Wołyń. Na tereny te wkroczyły także dwa bataliony Nachtigall i Roland, które wchodziły w skład Drużyny Ukraińskich Nacjonalistów.
30 czerwca we Lwowie działacze OUN-B ogłosili Akt odnowienia Państwa Ukraińskiego. Stwierdzono w nim, że z „"woli narodu ukraińskiego"”, OUN-B powołuje rząd. Premierem został Jarosław Stećko. Ponadto zadeklarowano że: "Odrodzone Państwo Ukraińskie będzie ściśle współdziałać z Narodowo-Socjalistycznymi Wielkimi Niemcami, które pod kierunkiem Adolfa Hitlera tworzą nowy ład w Europie."
W czerwcu 1941 r. członkowie OUN-B podczas rozpoczęcia okupacji Małopolski Wschodniej przez Wehrmacht zabili kilkuset Polaków, we Lwowie milicja ukraińska rozstrzelała ok. 100 polskich studentów. Plany rządu Stećki zakładały, że ludność polską zamierzano zasymilować, a polską inteligencję niemieckim wzorem wymordować. Instrukcja OUN-B względem Polaków zakładała:
Siły policyjne III Rzeszy (Einsatzkommando zur besonderen Verwendung) dokonały mordu profesorów lwowskich oraz inteligencji Krzemieńca i Stanisławowa na podstawie list proskrypcyjnych, sporządzonych najprawdopodobniej przez aktywistów OUN-M.
Adolf Hitler był zdecydowanie przeciwny koncepcji powstania państwa ukraińskiego, pragnąc wszystkich Słowian przekształcić w niewolniczą siłę roboczą imperialnej III Rzeszy. Podczas ostatecznych rozmów prowadzonych we wrześniu 1941 r. w Berlinie w gmachu byłej ambasady polskiej pomiędzy przedstawicielami Abwehry i OUN-B, zarówno Stepan Bandera, jak i Jarosław Stećko odmówili odwołania deklaracji niepodległości Ukrainy. W konsekwencji zostali zatrzymani w areszcie domowym, a następnie przewiezieni do obozu koncentracyjnego w Sachsenhausen i osadzeni w oddziale dla więźniów specjalnych, tzw. Zellenbau, gdzie przebywali również m.in. pierwszy dowódca Armii Krajowej Stefan Rowecki, kanclerz Austrii Kurt Schuschnigg czy premier Francji Edouard Daladier. Cały kierowniczy aktyw OUN-B został również aresztowany. Po aresztowaniu 15 września 1941 przez Gestapo Lwa Rebeta, funkcję pełniącego obowiązki prowidnyka OUN-B objął działający w podziemiu Mykoła Łebed. Było to zgodne z ustaleniami prowodu OUN-B z 10 lipca 1941 co do kolejności przejęcia władzy w organizacji w przypadku aresztowań niemieckich. 4 października 1941 dowództwo SS i policji na Dystrykt Galicja wydało za Łebediem list gończy.
OUN-B po masowych aresztowaniach przez Gestapo we wrześniu 1941 (które dotknęły ok. 80% aktywu OUN-B) starała się obsadzić swoimi ludźmi urzędy, organizacje i przedsiębiorstwa, uwolnione po ucieczce Sowietów. Ukraińcy zgłaszali się też do Ukraińskiej Policji Pomocniczej. Tę strategię zatwierdzono na konferencji na przełomie września i października 1941 r. w Zboiskach.
W kwietniu 1942 r. odbyła się kolejna konferencja OUN-B, która powołała nowy Centralny Prowid i rozważyła strategię działań. Nie zmieniono stosunku do melnykowców, których uważano za wrogów, nasilono działania propagandowe i organizacyjne. Na Wołyniu niemal w każdej wiosce pracowali banderowscy agitatorzy. Przygotowano także plany tworzenia oddziałów partyzanckich, ale nie przystąpiono do ich realizacji. OUN-B latem 1942 r. nie widziała takiej potrzeby. Na Wołyniu działały w tym czasie oddziały partyzanckie Siczy Poleskiej (które używały nazwy Ukraińska Powstańcza Armia), stworzone przez Taras Borowća ps. „Taras Bulba”. Zyskały one duży rozgłos i poparcie ukraińskiej ludności. OUN-M również prowadziła działalność organizacyjną, przeprowadzając szkolenia i tworząc bojówki (w 1942 r. ich liczebność wynosiła 450 osób).
W październiku 1942 r. we Lwowie odbyła się konferencja referentów wojennych OUN-B. Popularność Siczy Poleskiej i rosnące poparcie dla jej działań wśród ludności zmusiły OUN-B do rewizji stanowiska. Wszyscy uczestnicy konferencji byli zgodni, że należy utworzyć własną partyzantkę. Na kolejnym spotkaniu w grudniu 1942 r. postanowiono przystąpić do tworzenia Oddziałów Wojskowych OUN. Rozważono również stosunek do mniejszości narodowych. Rosjan, Węgrów, Czechów, Rumunów postanowiono „zostawić w spokoju”, Żydów i Ormian likwidować, Polaków wysiedlić pod groźbą śmierci.
1943–1944 r..
Do tworzenia oddziałów partyzanckich na Wołyniu przystąpił Dmytro Klaczkiwski ps. „Kłym Sawur” wraz z Iwanem Łytwyńczukiem ps. „Dubowyj”. Na terenie, za który odpowiadał, sformowano pierwszą sotnię oddziałów wojskowych OUN-B pod dowództwem Hryhorija Perehijniaka „Dowbeszki-Korobki”, która 7–9 lutego przeprowadziła pierwsze akcje (atak na niemiecki posterunek policyjny we Włodzimiercu i wymordowanie polskich mieszkańców Parośli I).
Między 17 a 23 lutego 1943 r. odbyła się III konferencja OUN-B. Po bitwie stalingradzkiej dostrzeżono możliwość klęski Niemiec. Postanowiono przyspieszyć tworzenie partyzantki (która miała nosić nazwę Ukraińska Armia Wyzwoleńcza) i „uwolnić Ukrainę” od okupacji niemieckiej przed nadejściem Armii Czerwonej. Pomiędzy 15 marca a 10 kwietnia 1943 na rozkaz OUN-B z policji ukraińskiej zdezerterowało 5 tys. członków, którzy zasilili oddziały militarne OUN-B.
13 maja 1943 władzę nad OUN w miejsce Mykoły Łebedia (p.o. prowidnyka krajowego) przejął kolegialnie jako Biuro Prowodu – triumwirat: Zynowij Matła, Dmytro Majiwśkyj i Roman Szuchewycz, ten ostatni jako p.o. głównego prowidnyka. Odbyło się to w trybie quasi-zamachu stanu pod nieobecność Łebedia, który opuścił naradę kierownictwa OUN
Od kwietnia/maja 1943 r. oddziały OUN-B zaczęły używać nazwy Ukraińska Armia Powstańcza wykorzystując popularność tej formacji. Rozpoczęto również wciąganie do współpracy partyzanckich oddziałów OUN-M i Tarasa Bulby, a następnie wcielono je siłą niejednokrotnie mordując oponentów.
Od marca 1943 r. na Wołyniu UPA w zorganizowany sposób przystąpiła do ludobójstwa polskiej ludności cywilnej, dokonując czystki etnicznej. Decyzja o usunięciu polskiej ludności zapadła według niektórych historyków na III konferencji OUN-B w lutym 1943. Wersji tej nie potwierdzają jednak ustalenia śledztwa Głównej Komisji Badania Zbrodni Przeciwko Narodowi Polskiemu, według których najprawdopodobniej podjął ją samodzielnie Dmytro Klaczkiwski. Niepodważalny jest natomiast fakt wydania w czerwcu 1943 r. przez dowódcę UPA na Wołyniu Dmytra Klaczkiwskiego rozkazu o powszechnej fizycznej likwidacji całej ludności polskiej. W wyniku „antypolskiej akcji” na Wołyniu wymordowano w sumie od 50 do 60 tys. Polaków.
28 kwietnia 1943 r. III Rzesza w porozumieniu z działaczami OUN-M rozpoczęła tworzenie Dywizji SS „Galizien”. Początkowo niemiecki werbunek do dywizji spotkał się z krytyką banderowców, lecz wkrótce docenili oni możliwość przeszkolenia wojskowego możliwego w ramach dywizji. Banderowcy starali się w konsekwencji wprowadzić do dywizji jak najwięcej swoich sympatyków, którzy w przyszłości pomogli by uzyskać nad nią kontrolę. Ilość ochotników przewyższyła znacznie stany etatowe dywizji. Stworzone z ochotników do dywizji pułki policyjne (4 Pułk Policji SS i 5 Pułk Policji SS) wzięły udział w niemieckich akcjach pacyfikacyjnych na Lubelszczyźnie i na terenie Małopolski Wschodniej. Formowana w Rzeszy dywizja, przerzucona w maju 1944 na front wschodni, w czerwcu 1944 r. została okrążona przez Armię Czerwoną i rozbita w bitwie pod Brodami. Około 200 żołnierzy po wyjściu z okrążenia dołączyło do UPA.
W lipcu – sierpniu 1943 r. UPA panowała już nad dużymi obszarami na Wołyniu, przystąpiono do parcelacji majątków ziemskich między ukraińskich chłopów. Parcelacją objęto również ziemię należącą do gospodarstw chłopskich zbiegłych, lub wymordowanych Polaków. W Małopolsce Wschodniej od czerwca 1943 r. również zaczęły powstawać oddziały partyzanckie. Dla zmylenia Niemców oddziały te nazywano Ukraińską Narodową Samoobroną, jej dowódcą był Ołeksandr Łućkyj. W dniach 21–25 sierpnia 1943 r. we wsi Słoboda Złota w woj. tarnopolskim odbył się III zjazd OUN. W trakcie obrad zadeklarowano odejście od integralnego nacjonalizmu, wobec tego że w oczach aliantów zachodnich akceptację mogą uzyskać jedynie systemy demokratyczne. Mimo tego program na szczeblu społeczno-gospodarczym uległ dalszej radykalizacji: proklamowano usunięcie "obszarników, kapitalistów i bolszewickich pasożytów". Zjazd umocnił pozycję Romana Szuchewycza, zatwierdzając powołanie Biura Prowodu i funkcję Szuchewycza.
W styczniu 1944 r. oddziały UNS zaczęły się przeformowywać w UPA, we wsi Soroki koło Lwowa zwołano konferencję która postanowiła utworzyć ponadpartyjną nadbudowę polityczną UPA w postaci Ukraińskiej Głównej Rady Wyzwoleńczej. Utworzono ją ostatecznie w czerwcu-lipcu 1944 r. zapraszając do współpracy możliwie jak najszerszą reprezentację polityczną. Prezydentem UHWR został Kyryło Ośmak. UHWR była próbą pogodzenia nurtu myślenia nacjonalistycznego z narodowo-demokratycznym. Przyszła Ukraina nie miała być już zdominowana przez jedną partię, ale miała zapewnić obywatelom podstawowe prawa demokratyczne. W rzeczywistości ten zwrot ku demokracji był w dużej mierze zabiegiem propagandowym, obliczonym na pozyskanie uznania aliantów. Główną rolę w UHWR odgrywali banderowcy – Szuchewycz był jednocześnie dowódcą UPA, p.o. głównego prowidnyka OUN-B i sekretarzem generalnym UHWR. Stosunek banderowców do UHWR najlepiej oddają ich rozkazy w których pisano: "„Prowadząc prace wśród ludności, powinniśmy udawać demokratów, pozostając w rzeczywistości nacjonalistami”". Prezydent UHWR został po wkroczeniu Armii Czerwonej do Lwowa, aresztowany we wrześniu 1944 przez NKWD.
W tym czasie melnykowcy tracili poparcie. Zaczęło się od straty dwóch ważnych działaczy: Jarosława Baranowśkiego i Romana Suszki, zastrzelonych najprawdopodobniej przez banderowców. Działacze OUN-M oskarżali UPA o ściąganie kontyngentów od chłopów ukraińskich, potępili mordowanie Polaków. Andrij Melnyk w Berlinie skrytykował politykę niemiecką wobec Ukraińców. Niemcy odpowiedzieli aresztowaniami wielu działaczy co sparaliżowało działalność OUN-M. Część oddziałów zbrojnych melnykowców została siłą włączona do UPA. Na przełomie 1943/1944 Melnyk został również aresztowany przez Gestapo i osadzony w Sachsenhausen-Zellenbau obok Bandery i Stećki.
Od początku 1944 r. masowe mordy na Polakach zaczęły występować także w Małopolsce Wschodniej w województwach: tarnopolskim, stanisławowskim i lwowskim. Większość była dziełem oddziałów UPA rajdujących z terenu Wołynia. Ludobójstwo na większą skalę nastąpiło od marca 1944. Wobec wkraczającej Armii Czerwonej, dowództwo UPA wydało szczegółowy rozkaz z instrukcją jak usuwać Polaków. Zgodnie z nim miano wzywać Polaków do opuszczenia ziemi a wypadku nieposłuszeństwa likwidować. Szczególne nasilenie mordów miało miejsce w Wielkanoc. Zasięg akcji UPA przesuwał się ze wschodu na zachód. W lipcu 1944 r. na zjeździe UHWR poruszono kwestię polską, dyskusję podsumował Roman Szuchewycz: "Z Polakami prowadzimy na północno-zachodnich ziemiach ukraińskich wojnę. Kiedy ukraińska policja na początku 1943 r. odeszła do podziemia, Niemcy skierowali tam polską policję z SS. Polska policja prowadziła z SS operacje, stosując okrutne i nieludzkie metody. Polski element rozproszony na Wołyniu w pełni paraliżował ruch UPA. Odpowiedź na to dała sama ludność Wołynia – przeprowadzili działania w ludność. Polacy zaczęli się bronić. Wówczas zaczęła się likwidacja ludności polskiej na Wołyniu, która zakończyła się latem 1943 r. Ostały się jedynie wyspy pod ochroną niemiecką, wtedy rozwinęła się UPA.[...]Od kwietnia 1944 r. [...] dowództwo UPA wydało rozkaz przesiedlenia Polaków, jeśli sami się nie przesiedlą. Ataki są kontynuowane [...] Kobiety padały tylko przypadkowo [...] Na Chełmszczyźnie w marcu i kwietniu tego roku zostało zabitych przez Polaków ok. 2000 Ukraińców, kobiet i dzieci [...] tam nasze oddziały obecnie ochraniają życie Ukraińców i terytorium ukraińskie. [...]Tworzymy dla siebie wygodne pozycje, których nie można osiągnąć przy zielonych stołach (rozmów). Nie damy siebie oszukać. Ukraińskie masy w naszych rękach". W konsekwencji według ustaleń historyków w Małopolsce Wschodniej zostało zamordowanych od 20–25 do 30–40 tys. Polaków. Ewa Siemaszko szacuje liczbę polskich ofiar na tym terenie na ok. 70 000, z czego 20 383 znane z nazwiska. Ponadto na terenie dzisiejszej Polski w latach 1943–1948 zginęło 6–8 tys. Polaków.
Po skierowaniu walki także w stronę niemiecką UPA przyjęła taktykę nieatakowania Wehrmachtu a jedynie niemieckiej administracji i policji. Niszczono urzędy administracji, palono dokumenty, mleczarnie, młyny, tartaki, atakowano mniejsze miejscowości znosząc słabe posterunki i urządzano zasadzki na patrole policyjne, rozbrajano mniejsze grupy wojska. Niemcy odpowiadali obławami na oddziały UPA i akcjami represyjnymi. Do większych potyczek doszło pod Radowiczami 7–9 września 1943 r., pod Zagorowem i k. góry Łopata. Pomimo starć cały czas OUN-B miała kontakt z władzami niemieckimi. Dla obu stron głównym wrogiem byli Sowieci. Dlatego dochodziło do lokalnych porozumień, które nasilały się wraz ze zbliżaniem się Armii Czerwonej. 5 marca 1944 r. doszło do spotkania komisarza niemieckiego Bernharda Papee z przedstawicielem OUN-B księdzem greckokatolickim Iwanem Hryniochem. Nacjonaliści zażądali zwolnienia ukraińskich więźniów politycznych i pozostawienia swobody działania przeciwko polskiej ludności cywilnej. Niemcy nie zgodzili się na te żądania domagając się zaprzestania działań przynoszących szkodę interesom Niemiec, obiecali wstrzymanie represji wobec ludności ukraińskiej i zwolnili rodziny (ale nie działaczy) zatrzymanych ounowców. Po zajęciu Wołynia i Wschodniej Małopolski przez Armię Czerwoną Niemcy przekazywali UPA broń i amunicję.
UPA prowadziła też walki z sowiecką partyzantką. W styczniu 1943 r. na Wołyniu było 650 sowieckich partyzantów. Jednak liczba ich szybko wzrastała, z terenu Białorusi i Wschodniej Ukrainy przybywały nowe oddziały (por. Sydor Kowpak) i wykonywały rajdy w kierunku zachodnim prowadząc działania dywersyjno-wywiadowcze przeciw Niemcom. Spotkało się to z przeciwdziałaniem UPA, która stoczyła wiele potyczek z Sowietami, z których największa miała miejsce koło Teremna. Z czasem oddziałów sowieckich przybywało, UPA zrezygnowała z akcji ofensywnych pod koniec 1943 r. Atakowała tylko mniejsze grupy partyzantów i przeprowadzała likwidacje wszystkich Ukraińców podejrzanych o sympatie komunistyczne. Wobec wkraczającej w 1944 r. na tereny działania UPA, Armii Czerwonej dowództwo przyjęło taktykę przeczekania. W przeciwieństwie do polskiej partyzantki, która przeprowadziła Akcję Burza na Wołyniu i Lwowie przeciwko Niemcom przy współpracy z jednostkami Armii Czerwonej, nacjonaliści ukraińscy nie prowadzili działań zbrojnych wobec jednostek frontowych niemieckich i sowieckich w okresie przejścia frontu. Dzięki temu uniknięto aresztowań. Po przejściu frontu podjęto działania wobec tworzącej się administracji i oddziałom sowieckim.
Zbrodnie nacjonalistów ukraińskich.
Zbieranie historycznych świadectw zbrodni.
Prócz instytucji państwowych powołanych ustawowo do badania, dokumentowania i ścigania zbrodni przeciwko narodowi polskiemu jak Instytut Pamięci Narodowej, badaniem i dokumentowaniem zbrodni ukraińskich nacjonalistów zajmują się organizacje społeczne, w tym Światowy Związek Żołnierzy Armii Krajowej, założone w 1992 Stowarzyszenie Upamiętnienia Ofiar Zbrodni Ukraińskich Nacjonalistów z siedzibą we Wrocławiu, które wydaje kwartalnik „Na Rubieży” i działający od 1982 Ośrodek „Karta” wydający kwartalnik „Karta”. Karta uczestniczyła w organizacji w latach 1997–2005 serii seminariów historyków polskich i ukraińskich, poświęconych wzajemnym stosunkom w okresie II wojny światowej. Owocem seminariów jest dziesięciotomowa seria „"Polska-Ukraina. Trudne pytania"” zawierająca opracowania przygotowane w trakcie seminariów. Współwydawcami serii były Światowy Związek Żołnierzy Armii Krajowej i Ośrodek „Karta”.
Prowadzone śledztwa.
Śledztwa w sprawie zbrodni popełnionych przez ukraińskich nacjonalistów na ludności polskiej w latach 1939–1947 prowadzą obecnie terenowe oddziały Instytutu Pamięci Narodowej.
Oddziałowa Komisja Ścigania Zbrodni przeciwko Narodowi Polskiemu w Lublinie prowadzi śledztwa:
Oddziałowa Komisja Ścigania Zbrodni przeciwko Narodowi Polskiemu we Wrocławiu prowadzi szereg śledztw w sprawach o zbrodnie ludobójstwa dokonane w latach 1939–1945 przez nacjonalistów ukraińskich na Polakach w obrębie byłych województw: lwowskiego, stanisławowskiego, tarnopolskiego, z wyjątkiem tej części województwa lwowskiego, która po 1945 r. znalazła się w granicach Rzeczypospolitej Polskiej.
Oddziałowa Komisja Ścigania Zbrodni przeciwko Narodowi Polskiemu w Rzeszowie prowadzi aktualnie (stan na listopad 2011 r.) następujące śledztwa w sprawie zbrodni popełnionych przez ukraińskich nacjonalistów na ludności polskiej:
Szacunki ofiar rzezi wołyńskiej i czystki etnicznej w Małopolsce Wschodniej.
Ryszard Szawłowski w artykule "Genocidium atrox", publikowanym również jako "Trzy ludobójstwa" porównując zbrodnie dokonane na Polakach przez III Rzeszę, ZSRR i nacjonalistów ukraińskich, uznał, że te ostatnie z pewnych względów przewyższają zbrodnie niemieckie i sowieckie. Jego zdaniem o takiej kwalifikacji decyduje:
Grzegorz Motyka (2011):
Działania ukraińskich nacjonalistów w latach 1945–1991.
OUN i UPA w ZSRR.
W Związku Radzieckim za „nacjonalizm ukraiński” uważano każdy przejaw ukraińskiego ruchu narodowego, w negatywnym rozumieniu tego słowa. Istniała cała grupa naukowców specjalizujących się w badaniu „zagadnienia ukraińskich burżuazyjnych nacjonalistów”. Do takowych zaliczano wszelkie ukraińskie partie, nawet socjaldemokratyczne.
Według sowieckich ocen na terenach Białoruskiej SRR działało około 250 grup OUN-B i UPA, każda liczyła od 25 do 500 osób. Charakter działań był podobny jak w Ukraińskiej SRR – zabijano funkcjonariuszy sowieckich, dokonywano akcji sabotażowych. W latach 1944–1947 UPA dokonała około 2384 dywersji antysowieckich, zabijając 1012–1225 osób. Przeciwko nim przeprowadzono około 4474 operacji przeciwpartyzanckich likwidując 92 nielegalne organizacje oraz 670 formacji partyzanckich, zabito około 3 tys. polskich i ukraińskich partyzantów (w BSRR działała również polska partyzantka). Od października 1943 r. po kwiecień 1953 r. Sowieci aresztowali 1282 ukraińskich nacjonalistów.
Od chwili zajęcia Wołynia i Małopolski Wschodniej przez Armię Czerwoną w 1944 r. mieszkańców terenów okupowanych i anektowanych w 1939 władze sowieckie traktowały jako obywateli ZSRR. Na ludność wiejską nałożono wysokie kontyngenty, ze wschodu ZSRR przybyły sowieckie kadry partyjne i państwowe, rozpoczęły się ponownie masowe aresztowania i deportacje „elementów antysowieckich”, niezależnie od narodowości (żołnierzy Armii Krajowej, czy profesorów wyższych uczelni lwowskich wywiezionych do pracy niewolniczej do obozów koncentracyjnych Gułagu w Donbasie). Władze sowieckie zwalczały wszystkie przejawy tego co określały jako ukraiński nacjonalizm – ukraińskie symbole narodowe (tryzub, flaga niebiesko-żółta) zostały uznane za "nacjonalistyczne" i zakazane, ukraińscy działacze polityczni, spółdzielczy, czy inteligenci byli aresztowani i deportowani do systemu Gułagu. Rozpoczęły się również sowieckie prześladowania antyreligijne. Motyw walki z „nacjonalizmem ukraińskim” pojawił się w tym kontekście w czasie siłowej likwidacji Ukraińskiej Cerkwi Greckokatolickiej. 11 kwietnia 1945 został aresztowany przez NKWD Josyf Slipyj, arcybiskup metropolita lwowski i halicki i wszyscy członkowie Episkopatu greckokatolickiego – „skazani” następnie przez NKWD na więzienie i długoletnią pracę przymusową w łagrach. NKWD aresztowało również ponad 800 z 2300 księży greckokatolickich „skazując” ich standardowo na 10 lat łagru. Pod pretekstem walki z „burżuazyjnym nacjonalizmem” władze sowieckie rozpoczęły skierowaną przeciwko inteligencji kampanię rusyfikacyjną.
UPA była zwalczana przez na Wojska Wewnętrzne NKWD, wsparte siatką agentów. UPA po nieudanych próbach rajdów na wschód skoncentrowała się na obronie terenu przed wpływami sowieckimi. Przeciwstawiała się ściąganiu kontyngentów, zabijała aktywistów, napadała na tworzone rady wiejskie, uwalniała więźniów, mordowała rzeczywistych bądź domniemanych agentów sowieckich (nierzadko z całymi rodzinami), paliła zboże i magazyny. Mniejsze grupy sowieckich żołnierzy były likwidowane. W największym punkcie rozwoju w 1944 r. UPA liczyła 25–30 tys. ludzi w ponad stu oddziałach partyzanckich w sile sotni. 5 i 6 lutego 1945 odbyła się narada Centralnego Prowodu OUN, na której postanowiono zmienić taktykę. Od tej pory UPA działała w małych grupach w sile czot, część członków skierowano do życia na „legalnej stopie” – tworzyli oni zakonspirowane grupy działające w miejscowościach, oddziały UPA całkowicie podporządkowano lokalnym prowidnykom OUN. Z czasem sytuacja nacjonalistycznego podziemia zaczęła się gwałtownie pogarszać, wpływ na to miały następujące czynniki: NKWD do zwalczanie partyzantki rzuciła duże siły – ponad 30 tys. wojsk wewnętrznych NKWD, podległe NKWD oddziały pograniczne, 69 tys. żołnierzy istriebitilnych batalionów NKWD, gęsta siatka agenturalna (175 rezydentów wywiadu NKWD, 1196 agentów, 9843 informatorów), deportacje osób powiązanych z partyzantką UPA, skuteczna taktyka przeciwpartyzancka (obławy w lasach, przeszukania domów, gęsta sieć posterunków tzw. Wielka Blokada),157 specgrup NKWD udających UPA (liczących 1808 osób) pogarszające się morale (oddalająca się nadzieja na konflikt pomiędzy ZSRR a Zachodem i na rozpad ZSRR wskutek narodowościowych ruchów odśrodkowych).
Większymi sukcesami UPA w walce z Sowietami było: postrzelenie w zasadzce na drodze dowódcy 1 Frontu Ukraińskiego gen. Nikołaja Watutina, rozgromienie batalionu Armii Czerwonej niedaleko Podhajec, wysadzenie składu amunicji i zniszczenie 5 samolotów na lwowskim lotnisku Skniłów, wyjście z okrążenia dużych sił UPA w bitwie pod Hurbami w lasach krzemienieckich. 26 stycznia 1945 roku enkawudziści zatrzymali jednego z wyższych dowódców UPA Jurija Stelmaszczuka, który po śledztwie wydał miejsce przebywania Dmytra Klaczkiwskiego. Po pościgu przez oddział wojsk wewnętrznych NKWD 12 lutego 1945 r. pierwszy dowódca UPA został zastrzelony. W 1946 r. w wyniku dużych strat Szuchewycz podjął decyzję o częściowym zdemobilizowaniu oddziałów i przejściu do podziemia. Od tej pory UPA nie przeprowadzało większych akcji partyzanckich. Duży nacisk położono na akcje propagandowe, likwidowanie sympatyków władzy sowieckiej i dywersje. Dużym ciosem dla nacjonalistycznego podziemia była „operacja Zachód” rozpoczęta 21 października 1947 r. – wysiedlono w niej 76 192 Ukraińców podejrzanych o sprzyjanie OUN.
W latach 1948–1949 w wyniku działań NKWD, oddziały UPA działały jedynie w Karpatach, w 1949 r. pozostały tylko dwie sotnie. 3 września 1949 r. Szuchewycz wydał rozkaz zakończenia wszelkich działań partyzanckich. Faktycznym początkiem końca działalności UPA było zabicie 5 marca 1950 przez NKWD Romana Szuchewycza – naczelnego dowódcy UPA – podczas próby aresztowania w Biłohorszczu. Szczątkowe oddziały partyzanckie UPA utrzymały się na terenie Ukraińskiej SRR do połowy lat 50. XX wieku. Po zabójstwie Lwa Rebeta i Stepana Bandery przez agenta KGB, aresztowani do kwietnia 1954 Centralni Prowidnycy OUN: Myron Matwijejko, Wasyl Hałasa i Wasyl Kuk, wydali w 1959 pod naciskiem KGB publiczne oświadczenia potępiające walkę zbrojną, doszło także do pokazowych procesów ounowców w których zapadły wyroki śmierci. Do 1960 r. Sowieci zlikwidowali resztki zbrojnych grup OUN-B i UPA.
OUN-B i UPA (według danych KGB USSR) przeprowadziło w latach 1944–1951 14 424 akcje zbrojne. W ich wyniku Sowieci stracili 30 676 zabitych, z czego 8340 pracowników NKWD i MGB, żołnierzy wojsk MGB, Armii Czerwonej i członków IB. Ponad 15 tysięcy zabitych stanowili cywile – mieszkańcy wsi i kołchozów.
Z kolei w wyniku prowadzonych przez NKWD i MGB represji zabito, aresztowano lub deportowano łącznie od 445 do 500 tysięcy mieszkańców zachodnich obwodów Ukrainy, a więc prawie co dziesiątego mieszkańca tego terenu. Liczba samych zabitych wyniosła 155 108 osób, deportowanych – 203 662 osoby.
Grzegorz Motyka stwierdza:
OUN, UPA na terytorium Polski.
Pod względem struktury tereny obecnej Polski wchodziły do dwóch okręgów UPA: II i VI. Po wytyczeniu granicy sowiecko-polskiej dokonano reorganizacji tworząc VI Okręg Wojskowy UPA „San”, podlegający zgrupowaniu UPA-Zachód dowodzonemu przez Wasyla Sydora. Siatką cywilną kierował Jarosław Staruch, któremu podlegali: dowódca UPA Myrosław Onyszkewycz, dowódca SB OUN Petro Fedoriw oraz odpowiedzialny za działalność propagandową Wasyl Halasa. Tereny dzisiejszej Polski były określane jako Zakerzonia. Zdaniem Grzegorza Motyki ziemie te miały od 1945 roku dla nacjonalistycznego podziemia ukraińskiego znaczenie drugoplanowe. OUN-B i UPA w Polsce od roku 1945 miały zadanie utworzyć kanały łączności z Zachodnią Europą oraz przeciwdziałać wysiedleniom Ukraińców, które wynikły z umowy o wymianie ludności między Polską a BSRR i USRR.
Zbigniew Palski uważa, że UPA dążyło do oderwania od Rzeczypospolitej terenów uważanych przez nich za ukraińskie. Dowodem na to ma być proklamowanie na terenie powiatu przemyskiego i okolic przez nacjonalistów ukraińskich tzw. Republiki Przemyskiej. Zwycięstwo nad hitlerowskimi Niemcami i ustalenie granicy między PRL a ZSRR nie oznaczało rezygnacji OUN-UPA z traktowania dalszych terenów obecnej Polski, wówczas zamieszkanych w zdecydowanej mniejszości przez ludność ukraińską, jako części ich przyszłego państwa. Nad tym obszarem OUN-UPA starały się utrzymać kontrolę, licząc na wybuch trzeciej wojny światowej. Po zakończeniu wojny nacjonaliści nadal mordowali i rabowali Polaków, a także stosowali terror wobec ukraińskiej ludności zmuszając ją do podporządkowania się OUN-UPA
Oddziały UPA i SKW walcząc z wysiedleniami Ukraińców prowadziły także akcje przeciwko posterunkom MO, niszczono tory kolejowe, mosty, palono wysiedlone wsie, organizowano zasadzki na oddziały wojska, atakowano i palono polskie wsie (m.in. Wiązownicę, Borownicę, Nowosielce). W kwietniu-maju 1945 podjęto próby porozumienia pomiędzy UPA a polskim podziemiem poakowskim. 21 maja 1945 kpt. Marian Gołębiewski (AK-DSZ Zamość) i ppłk Jurij Łopatynski (UHWR i UPA) zawarli porozumienie obejmujące nieagresję, współpracę i pomoc. Dotyczyło ono powiatów: lubaczowskiego, tomaszowskiego, hrubieszowskiego, biłgorajskiego i chełmskiego i przetrwało do kwietnia 1947 roku. 27 maja 1946 oddziały UPA i WiN przeprowadziły wspólny atak na Hrubieszów, atakując siedziby NKWD i UB, uwalniając więźniów politycznych i niszcząc akta policyjne.
Rozejm pomiędzy podziemiem ukraińskim a polskim spowodował zatrzymanie akcji przesiedleńczej. Wówczas komunistyczne władze podjęły decyzję o wysiedlaniu siłą przy użyciu wojska. Do połowy 1946 sukcesy wojska były niewielkie. Dopiero w 1946 nowa taktyka polegająca na nocnych przeczesywaniach wsi i lasów dała pewne rezultaty. Mimo to UPA w owych walkach miała niejednokrotnie przewagę dzięki lepszej znajomości terenu, dobrze urządzonym kryjówkom, doskonałemu rozeznaniu wszelkich ruchów polskiej strony w wyniku obserwacji i wywiadu współpracującej z nią ludności ukraińskiej, która też zapewniała zaopatrzenie uzupełniane rabunkiem dokonywanym na Polakach. Na początku 1947 władze polskie postanowiły ostatecznie rozwiązać problem UPA i Ukraińców w Polsce (wiele wskazuje, że pod naciskiem władz sowieckich). 28 kwietnia 1947 r. przeprowadzono akcję „Wisła” w wyniku której wysiedlono ponad 140 tys. Ukraińców. Podejrzanych o sympatie nacjonalistyczne kierowano do obozu pracy w Jaworznie. Równocześnie przeprowadzono silne uderzenia w struktury UPA. Większość sotni została zdziesiątkowana, część z nich zmuszona została przebijać się przez Czechosłowację na Zachód. 17 września 1947 krajowy prowidnyk OUN, Jarosław Staruch, otoczony przez KBW wysadził się w schronie, dzień wcześniej aresztowano szefa SB OUN Petro Fedoriwa, 5 marca 1948 r. aresztowano dowódcę UPA Myrosława Onyszkewycza. Resztki podziemia zlikwidowano do jesieni 1948 r.
UPA w Czechosłowacji.
Ukraińcy zamieszkujący Słowację byli słabo uświadomieni narodowościowo. Część z nich uważała się za Rusinów lub Karpato-Rusinów. Poparcie dla działań nacjonalistycznej partyzantki było niewielkie i wiązało się raczej z niechęci do komunizmu. Najczęstszą formą działalności UPA w Czechosłowacji były rajdy wykonywane z terenu Polski w celu prowadzenia antykomunistycznej propagandy, sotnie UPA unikały raczej walki, w grudniu 1945 nieustalony do tej pory oddział (prawdopodobnie bojówka SB-OUN) obrabował kilka miejscowości, w Kolbasovie dokonał pogromu Żydów (zginęło 11 osób), zabito także w innych miejscowościach 18 komunistów i Żydów. 6 maja 1946 r. doszło do spotkania polsko-czechosłowackiego na którym ustalono zasady współpracy przy zwalczaniu UPA. W tym miesiącu rozpoczęto przekazywanie ukraińskiej ludności stronie polskiej, która kierowała ją do ZSRR (w sumie przeniesiono 3116 osób). Na granicy pojawiły się silne patrole wojska, które przeprowadzały obławy na UPA (czasem zapędzały się na stronę polską). Podczas akcji „Wisła” na Słowacji, Morawach i Czechach do zwalczania UPA przygotowano 13,5 tys. ludzi. Nie zapobiegło to próbom przedostania się UPA na Zachód. Rajdy podjęły sotnie „Hromenki”, „Burłaki” i „Brodycza”. Jedynie pierwszej z tych sotni udało się w większości przebić do Austrii.,
Ogółem Czechosłowacy zabili 61 upowców, 289 wzięli do niewoli, aresztowano 65 współpracowników UPA i 46 członków siatki cywilnej. Straty czechosłowackie wyniosły 32 zabitych i 26 rannych.
Nacjonaliści ukraińscy na emigracji.
Już w 1944 r. Centralny Prowid OUN-B wysłał na zachód specjalną ekipę OUN-B i UHWR, by uzyskać międzynarodowe poparcie dla ukraińskiego podziemia. Szefem misji został Mykoła Łebed. Od początku pojawiły się nieporozumienia pomiędzy ekipą UHWR a wypuszczonymi z więzień banderowcami. Bandera i Stećko nie mogli pogodzić się z czysto symboliczną rolą, jaką dla nich przewidziała nowa władza OUN. W lutym 1946 w Monachium banderowcy utworzyli Zagraniczne Formacje OUN (ZCz OUN) kierowane przez Banderę. Ważną częścią tej organizacji była Służba Bezpieczeństwa (SB ZCz OUN), która likwidowała sowieckich agentów, a także przeciwników politycznych. W 1947 r. do Niemiec przybyło kilkuset partyzantów UPA, którzy przebili się z Polski. Wzbudzili oni zainteresowanie zachodnich wywiadów, które rozważały możliwość nacjonalistów do działań wywiadowczych. 28–31 sierpnia 1948 r. w Mittenwaldzie w Niemczech zebrała się Nadzwyczajna Konferencja ZCz OUN, na której doszło do rozłamu – z partii odeszli m.in. Lew Rebet i Mykoła Łebed. Spotkało się to z krytyką Centralnego Prowodu OUN, w wyniku której Bandera zrzekł się przewodnictwa Zcz OUN. Do partii przyjęto z powrotem usuniętych członków UHWR, a na III Konferencji ZCz OUN w 1951 na przewodniczącego wybrano Stećkę. Zgoda nie potrwała długo, przy próbie powrotu Bandery do władzy w ZCz OUN, w styczniu 1954 z Zagranicznych Formacji OUN wystąpiła grupa Rebeta (Lew Rebet, Mykoła Łebed, Myrosław Prokop i in.), początkowo używała nazwy identycznej z ZCz OUN. 25 grudnia 1956 Lew Rebet powołał do życia Organizację Ukraińskich Nacjonalistów za Granicą (OUN-z) odwołującą się do platformy demokratycznej UHWR. Jednocześnie ZCz OUN oficjalnie powróciły do ideologii Doncowa.
Sowieckie służby specjalne prowadziły grę operacyjną z ukraińskimi nacjonalistami na emigracji, dezinformując władze Zcz OUN. Akcja ta rozpoczęła się w 1948 r. zwerbowaniem do współpracy Leona Łapińskiego ps. „Zenon”. Od tej pory zrzuty spadochroniarzy na terytorium USSR były dość skutecznie likwidowane. Oprócz tego utworzono fikcyjne oddziały siatki podziemia, nadawano fałszywe radiogramy do środowiska banderowskiego w Niemczech. Pomiędzy 1951 a 1954 rokiem przechwycono 4 grupy kurierskie, zlikwidowano 33 agentów SIS oraz CIA. Dzięki wywiadowi udało się także schwytać dwóch ostatnich członków Centralnego Prowodu OUN – Wasyla Hałasę i Wasyla Kuka. W 1954 r., po wpadce siatki Zenona, Brytyjczycy zerwali współpracę z OUN. ZCz OUN zawarło jednak porozumienie z wywiadem włoskim. Nadal wysyłało do Polski i USRR swoich kurierów i przedstawicieli. Wpływ na to miała dezinformacja sowiecka, która podtrzymywała złudne wrażenie u emigracyjnych działaczy o istnieniu w USRR silnego podziemia.
Wywołało to irytację władz sowieckich. W 1957 Nikita Chruszczow, I sekretarz KC KPZR polecił Aleksandrowi Szelepinowi, szefowi KGB zlikwidować kierownictwo emigracyjnego OUN. Operacja miała być przeprowadzona skrycie, przy pomocy pistoletu z trucizną (cyjanowodór w aerozolu) wywołującego u zamordowanego objawy zawału serca. Sowieci mogli liczyć, że zabójstwa nie wyjdą na jaw, lub zostaną odebrane jako wewnętrzne porachunki w ramach OUN. Jako pierwszy cel wybrano Lwa Rebeta, przywódcę OUN-z, gdyż organizacja ta współpracowała z USA i była uważana za groźniejszą dla ZSRR niż ZCz OUN. 12 października 1957 r. agent KGB Bohdan Staszynski zamordował Lwa Rebeta, a 15 października 1959 r. Stepana Banderę kierującego Zcz OUN (Zagraniczne Formacje OUN). Staszynski został odznaczony przez kierownictwo ZSRR Orderem Czerwonego Sztandaru, jednak w 1961 zbiegł na Zachód i ujawnił prawdę o sowieckiej operacji, wywołując międzynarodową propagandową kompromitację Kremla jako zleceniodawcy zabójstw politycznych.
Nacjonalizm ukraiński współcześnie.
W czasie rozkładu ZSRR (od 1989) i po jego upadku (1991) i proklamowaniu niepodległości przez Ukrainę zostały odtworzone na jej terenie (z udziałem ukraińskiej emigracji politycznej z Europy Zachodniej i Kanady) organizacje nacjonalistów ukraińskich. Najpierw melnykowcy, którzy swoją frakcję OUN zarejestrowali jako organizację społeczną, po nich banderowcy, którzy zarejestrowali się na Ukrainie, jako Kongres Ukraińskich Nacjonalistów.
Po uzyskaniu niepodległości przez Ukrainę, w jej części zachodniej nastąpiło upamiętnianie działaczy nacjonalistycznych poprzez nadawanie ich nazwisk miejscom publicznym (ulicom, placom, szkołom), wznoszenie pomników i tablic pamiątkowych i tworzenie miejsc pamięci. Dotyczy to zwłaszcza postaci: Stepana Bandery, Romana Szuchewycza, Dmytro Doncowa, Jewhena Konowalca, Dmytro Klaczkiwskiego, Andrija Melnyka, Jarosława Stećki i Stepana Łenkawskiego. Tylko do 2010 roku na zachodzie Ukrainy dzięki dotacjom samorządów odsłonięto około 1000 pomników i tablic ku czci UPA i SS „Galizien”. Pomniki ku czci UPA powstały także w miejscowościach, gdzie doszło do zbrodni na polskiej ludności cywilnej popełnionej właśnie przez jej oddziały, np. w Podkamieniu i Janowej Dolinie (dzis. Bazaltowe). W październiku 2011 roku jedną z dwóch ulic we wsi Rajłów (obwód lwowski) próbowano z inicjatywy radnego partii „Swoboda” przemianować na „Żołnierzy Batalionu Nachtigall”, uchwała rady wiejskiej Rajłowa w tej sprawie została zawetowana przez przewodniczącego nadrzędnej rady wiejskiej i nie weszła w życie. We Lwowie znajdują się ulice: Stepana Bandery, Romana Szuchewycza, Dmytro Doncowa, Jewhena Konowalca, Andrija Melnyka i Jarosława Stećki.
Po uzyskaniu przez Ukrainę niepodległości rozpoczął się proces desowietyzacji i kształtowania świadomości historycznej Ukraińców, przez historyków i dziennikarzy i ukraińskie władze, określony przez Johna-Paula Himkę jako polityka "OUN – UPA – Hołodomor". Wzorców dla współczesnej ukraińskiej polityki historycznej dostarczyły publikacje ukraińskich autorów emigracyjnych, z których wielu było nacjonalistami. Jednym z głównych punktów nowoczesnej interpretacji własnej historii przez diasporę ukraińską było w opinii szwedzkiego historyka Pera Andersa Rudlinga "zaprzeczanie faszystowskiej i antysemickiej naturze OUN, jej zbrodniom wojennym, czystkom etnicznym i udziałowi w Holokauście".
OUN i UPA niezgodnie z faktami przedstawiane są jako organizacje demokratyczne, tolerancyjne i przychylne wieloetnicznej Ukrainie, które położyły podwaliny obecnej ukraińskiej demokracji, sojusznik zachodnich aliantów. Uczestników nacjonalistycznego podziemia przedstawia się jako bohaterów gotowych bezinteresownie oddać życie za niepodległość Ukrainy, walczących na terenie całego kraju w jego współczesnych granicach. W opowieściach o nich rzeczywistość miesza się z mitami i legendami. David R. Marples wymienia następujące składniki mitu o wojowniku UPA: idealizm, samopoświęcenie, odwaga, męstwo, rycerskość oraz nawiązania do Kozaczyzny.
Roman Szuchewycz (2007) i Stepan Bandera (2010) zostali odznaczeni przez prezydenta Ukrainy Wiktora Juszczenkę najwyższym ukraińskim tytułem honorowym – Bohatera Ukrainy. Po dojściu do władzy Wiktora Janukowycza dekrety te zostały uchylone w trybie prawomocnych orzeczeń Okręgowego Sądu Administracyjnego w Doniecku (2011). W odpowiedzi na ten wyrok władze zachodnich obwodów Ukrainy wyraziły stanowczy sprzeciw, a działacze nacjonalistyczni z partii „Swoboda” zagrozili „marszem na Kijów i usunięciem siłą obecnych władz”. Jurij Mychalczyszyn, deputowany do Rady Miejskiej Lwowa oświadczył: "Banderowska armia przepłynie przez Dniepr i wyrzuci z Kijowa donieckich bandytów".
Tytuł Bohatera Ukrainy, z rąk prezydenta Juszczenki otrzymał również Jurij Szuchewycz (syn Romana Szuchewycza).
W gloryfikacji OUN i UPA, według Iwana Kaczanowskiego, biorą udział takie media jak: , 5 kanał, gazety: "Deń", "Dzerkało Tyżnia", "Ukraińska Prawda", "Ukraina Mołoda" oraz różne media lokalne.
Rostysław Nowożeneć, deputowany lwowskiej rady obwodowej z Bloku Julii Tymoszenko w latach 2006–2010, proponował nazwanie stadionu budowanego we Lwowie na Mistrzostwa Europy w Piłce Nożnej 2012 imieniem Stepana Bandery, stadion otrzymał nazwę Arena Lwów. Kierowana przez Nowożenca fundacja „Ukraina-Ruś” w 2010 roku wydała przewodnik zatytułowany "„Ukraińskie miejsca w Polsce”", w którym znalazły się stwierdzenia, że plemię Polan to plemię ukraińskie, Juliusz Słowacki, Zygmunt II August, Stanisław August Poniatowski byli Ukraińcami, a Kraków to „staroukraiński gród”, który dostał się pod okupację Polaków. Od państwa rosyjskiego żądał 10,5 trylionów hrywien jako odszkodowanie dla Ukrainy za „śmierć milionów jej mieszkańców z rąk rosyjskich oprawców”. W styczniu 2011 wraz z Jurijem Szuchewyczem na wiecu we Lwowie Nowożenec wzywał do przyłączenia do Ukrainy terytoriów w granicach Polski: Łemkowszczyzny, Nadsania, Chełmszczyzny i Podlasia.
Rok 2011 decyzją Lwowskiej Rady Obwodowej został ogłoszony w obwodzie lwowskim rokiem Jewhena Konowalca (z okazji przypadającej rocznicy jego 120 urodzin), rok ten został poświęcony także pisarzowi Markijanowi Szaszkewyczowi. Tarnopolska Rada Obwodowa także poświęciła rok 2011 Jewhenowi Konowalcowi i Dmytro Klaczkiwskiemu („Kłym Sawur”) (jednemu z inicjatorów i głównych kierujących rzezią wołyńską).
W obwodach zachodnich Ukrainy rosnące poparcie w wyborach znajdowała w latach 2009–2012 nacjonalistyczna partia Ogólnoukraińskie Zjednoczenie „Swoboda”. W 2009 partia odniosła sukces w wyborach w obwodzie tarnopolskim zdobywając 34,45% poparcia, odpowiednio 154 325 głosów wyborców. Partia ta zwyciężyła także podczas wyborów samorządowych w 2010 roku zarówno w obwodzie tarnopolskim, jak i iwanofrankiwskim i lwowskim. W wyborach parlamentarnych w 2012 roku partia uzyskała 10,44% poparcia (2 129 906 głosów).
Po protestach Euromajdanu (XI 2013 – II 2014) i odsunięciu od władzy Wiktora Janukowycza i Partii Regionów (II 2014) nastąpił spadek popularności partii „Swoboda”. Jej przewodniczący Ołeh Tiahnybok w przedterminowych wyborach prezydenckich 25 maja 2014 otrzymał poparcie 1,16% ogółu wyborców (210 476 głosów). W przedterminowych wyborach 26 października 2014 do Rady Najwyższej „Swoboda” uzyskała z kolei siódme miejsce według liczby oddanych głosów (742 022 głosów– 4,71%) i nie pokonawszy progu 5% nie weszła do parlamentu. W Radzie Najwyższej 2014 partię „Swoboda” reprezentuje 6 deputowanych (na 423 deputowanych Rady), wybranych w okręgach jednomandatowych (po jednym okręgu jednomandatowym w obwodach: połtawskim, rówieńskim, tarnopolskim i kijowskim i w dwóch okręgach jednomandatowych w Kijowie).
Drugie ugrupowanie nacjonalistyczne – UNA-UNSO przekształciło się 22 marca 2014 w partię Prawy Sektor. Jej przewodniczący Dmytro Jarosz w przedterminowych wyborach prezydenckich 25 maja 2014 otrzymał poparcie 0,7% ogółu wyborców (127 772 głosów). W przedterminowych wyborach 26 października 2014 do Rady Najwyższej Prawy Sektor uzyskał dwunaste miejsce według liczby oddanych głosów (284 936 głosów – 0,80%) i nie pokonawszy progu 5% nie wszedł do parlamentu. W Radzie Najwyższej 2014 jedynym deputowanym Prawego Sektora jest Dmytro Jarosz, wybrany w okręgu jednomandatowym w obwodzie dniepropetrowskim, gdzie uzyskał 21 074 głosy.
Wydarzenia.
W 2009 roku aktywiści partii „Swoboda” usiłowali zakłócić uroczystości rocznicowe upamiętniające zbrodnię w Hucie Pieniackiej. Również w 2010 r. nacjonaliści ze „Swobody” usiłowali przeszkodzić rocznicowym obchodom mordu w Hucie Pieniackiej blokując dojście do pomnika zamordowanych, rok wcześniej zażądali demontażu pomnika upamiętniającego polskie ofiary mordu, wystawionego w tej miejscowości w 2005 roku przez Radę Ochrony Pamięci Walk i Męczeństwa.
W nocy z 9/10 maja 2009 we Lwowie został przez nieznanych sprawców sprofanowany pomnik zamordowanych przez Einsatzkommando zur Besonderen Vervendung polskich profesorów uczelni lwowskich na Wzgórzach Wuleckich; pokryto go swastykami i napisem w języku ukraińskim – „Śmierć Lachom”. Zdaniem Lucyny Kulińskiej profanacji dokonali nacjonaliści ukraińscy.
Pod koniec 2009 roku w telewizji ukraińskiej wyemitowano serial "Historia ziem ukraińskich", sponsorowany przez Browar Lwowski. Skandal wywołał jego odcinek poświęcony rzezi humańskiej, zachęcający do poznania „chwalebnej przeszłości ojczyzny”. W odcinku tym ataman Żeleźniak po zdobyciu miasta, posilając się piwem marki Lwowskie, powiesił na kościelnej wieży „Lacha, Żyda i psa – bo ich wiara jednakowa” (Lach, Żyd i sobaka – wse wira odnaka). Słowa te w przeszłości wykorzystywane były na tabliczkach, które podczas koliszczyzny hajdamacy umieszczali na szubienicach obok mordowanych Polaków i Żydów (obok człowieka wieszano zazwyczaj psa). Treść odcinka wzbudziła protesty w polskich organizacjach kresowych, ze strony części ukraińskich publicystów oraz polityków polskich. Poseł na Sejm RP Stanisław Pięta zaapelował do Grupy Carlsberg, do której należy Browar Lwowski, o przeproszenie Polski oraz Izraela, domagał się także interwencji polskiego MSZ i zapowiedział organizację bojkotu piw Grupy.
1 kwietnia 2010 r. kilkunastoosobowa grupa nacjonalistycznej młodzieży z partii „Swoboda”, wznosząc antypolskie i antysemickie hasła, przerwała konferencję prasową w Kijowie z udziałem ks. Tadeusza Isakowicza-Zaleskiego, na której zapowiadano złożenie wniosku o unieważnienie dekretu o przyznaniu tytułu Bohatera Ukrainy dla Stepana Bandery.
W 2012 w wyniku nacisków „Swobody” uniemożliwiono niemieckiemu historykowi Grzegorzowi Rossolińskiemu-Liebe wygłoszenie wykładów pt. „Stepan Bandera: życie ukraińskiego rewolucyjnego ultranacjonalisty i pamięć o nim, lata 1909–2009” oraz „OUN-UPA oraz etniczna i polityczna przemoc na zachodniej Ukrainie w latach 1939–1950”. Historyk zaczął odbierać telefony z pogróżkami, a instytucje które wypożyczały pomieszczenia do przeprowadzenia wykładów pod różnymi pretekstami odmówiły udostępnienia sal.
W marcu 2012 roku w Iwano-Frankowsku odbyła się cykliczna (4. z rzędu) konferencja poświęcona nacjonalizmowi ukraińskiemu w kontekście problematyki rewolucji w historii Ukrainy i Europy. Jeden z jej, ówcześnie przewodniczący Iwano-Frankowskiej Rady Obwodowej z ramienia partii "Swoboda" – Ołeksandr Sycz stwierdził: "Celem głównym organizowanych spotkań było sprostowanie sowieckiego pojęcia nacjonalizmu, jako czegoś złego, jak czegoś, co jako ruch polityczny nie może być konstruktywnym przy budowie państwa ukraińskiego. Aby zmienić te stereotypy została zwołana pierwsza konferencja, która ukazała konieczność uczynienia tej konferencji cykliczną". Konferencja została zorganizowana przez: Iwano-Frankowską Radę Obwodową, Podkarpacki Uniwersytet Narodowy im. Wasyla Stefanyka, Iwano-Frankiwski Narodowy Techniczny Uniwersytet Nafty i Gazu, oraz Halickie centrum historyczno-polityczne. W konferencji tej wziął udział także polski dziennikarz internetowy, redaktor „Portalu Spraw Zagranicznych” psz.pl Dariusz Materniak, który wygłosił referat na temat ruchu „Solidarność” dotyczący przemian w Polsce w latach 80. XX wieku jako przykładu pokojowej rewolucji i zmiany systemu politycznego, gospodarczego i społecznego.
Organizacje współczesne.
Do tradycji i ideologii nacjonalistycznej nawiązywały, lub nawiązują:
Wspólnym mianownikiem tych ugrupowań jest antyrosyjskość i antykomunizm. Opowiadają się za wyłącznym statusem języka ukraińskiego jako urzędowego na Ukrainie, za wystąpieniem Ukrainy z WNP i przeciwko związkom z Federacją Rosyjską, za energetyczną niezależnością Ukrainy od Rosji, odszkodowaniami od Rosji dla ofiar represji w okresie sowieckim, uznaniem wielkiego głodu na Ukrainie za zbrodnię ludobójstwa, przyznaniem statusu kombatantów dla walczących w UPA.

</doc>
<doc id="1552828" url="https://pl.wikipedia.org/wiki?curid=1552828" title="Gradient ciśnienia">
Gradient ciśnienia

Gradient ciśnienia – wielkość fizyczna określająca kierunek największego przyrostu ciśnienia gazu lub cieczy oraz przyrost ciśnienia przypadający na jednostkę długości, jest wielkością wektorową, jego jednostką w układzie SI jest paskal na metr (Pa/m). Matematycznie jest gradientem z ciśnienia. Występowanie gradientu ciśnienia wywołuje siłę gradientu ciśnienia.
Wielkość ta ma fundamentalne znaczenie w mechanice płynów i dyscyplinach pochodnych, m.in. w hydrodynamice podziemnej i meteorologii.
Definicja.
"Gradient ciśnienia" jest wektorem, którego składowe w chwili formula_1 (w kartezjańskim układzie odniesienia) równe są pochodnym cząstkowym ciśnienia formula_2 względem współrzędnych przestrzennych formula_3
Gradient ciśnienia oznaczany też bywa za pomocą operatora nabla:
Tak rozumiane pojęcie gradientu ciśnienia jest zgodne z matematycznym pojęciem gradientu pola skalarnego. Należy jednak pamiętać, że wykorzystane w jego definicji pochodne mają sens tylko w takich skalach przestrzennych, w jakich określone jest pojęcie ciśnienia (por. np. dyskusję tego zagadnienia w haśle funkcja rozkładu) i na jakich zmiany ciśnienia są technicznie mierzalne. Stąd też w zastosowaniach praktycznych stosuje się nieco uproszczoną definicję gradientu ciśnienia jako wektora prostopadłego do powierzchni (w zagadnieniach trójwymiarowych) lub linii (w zagadnieniach dwuwymiarowych, np. w meteorologii) stałego ciśnienia, zwanej powierzchnią (linią) izobaryczną, skierowanego do obszaru o wyższym ciśnieniu i mającego wartość
gdzie formula_7 jest różnicą ciśnień w dwóch punktach leżących w odległości formula_8 od siebie na prostej prostopadłej do powierzchni (linii) izobarycznej. Wartość formula_8 zależy od obszaru zastosowań; np. w meteorologii typową wartością tego parametru jest 100 km.
Własności.
Gradient ciśnienia jest zawsze prostopadły do powierzchni izobarycznej skalarnego pola ciśnienia formula_2 i skierowany w kierunku wzrastania jego wartości.
Jednostki.
W układzie SI jednostką gradientu ciśnienia jest paskal na metr (Pa/m).
Zastosowania.
Gradient ciśnienia ma fundamentalne znaczenie m.in. w meteorologii, mechanice płynów i hydrodynamice podziemnej, gdyż w przypadku istnienia niezerowego gradientu ciśnienia na płyn (np. powietrze lub wodę) działa dodatkowa siła proporcjonalna do gradientu ciśnienia wziętego ze znakiem minus. W układach, które są izotropowe i w których prędkości przepływu są małe (tzn. liczba Reynoldsa jest dostatecznie mała, by przepływ miał charakter pełzający), np. w hydrodynamice podziemnej, płyn porusza się dokładnie w kierunku przeciwnym do wektora gradientu ciśnienia. W hydrodynamice podziemnej dotyczy to zarówno prędkości filtracji, jak i prędkość adwekcji (z wyjątkiem przepływów w ośrodkach anizotropowych). Podczas przepływów w ośrodkach porowatych, zgodnie z prawem Darcy’ego, prędkość filtracji jest bowiem wprost proporcjonalna do wziętego ze znakiem minus gradientu ciśnienia płynu.
Gradient ciśnienia ma szczególne znaczenie w fizyce atmosfery. W atmosferach planetarnych gradient ciśnienia skierowany jest niemal pionowo w dół. Jego wartość w troposferze Ziemi wynosi ok. 9 Pa/m, czyli 90 hPa/km, jest więc łatwo mierzalna nawet domowym barometrem.
Ponieważ atmosferę ziemską można w pierwszym przybliżeniu traktować jak gaz doskonały w stanie równowagi hydrostatycznej, ciśnienie równe jest ciężarowi powietrza w słupie powietrza (o przekroju jednostkowym) ponad danym punktem. Dlatego pionowy gradient ciśnienia można związać z gęstością i temperaturą powietrza za pomocą następującego wzoru:
gdzie:
We wzorze tym wszystkie wielkości poza formula_16 są funkcjami formula_20
Skoro gradient ciśnienia jest proporcjonalny do gęstości powietrza na danej wysokości, w wyższych partiach atmosfery jest on szybko malejącą funkcją wysokości. Pionowa składowa gradientu ciśnienia atmosferycznego wytwarza siłę skierowaną do góry, która jest niemal doskonale równoważona przez skierowany w dół ciężar mas powietrza. Brak pełnego zrównoważenia składowej pionowej obserwuje się m.in. podczas burz.
Gradient ciśnienia atmosferycznego zwykle ma niewielką składową poziomą odpowiedzialną za powstawanie wiatrów. Dlatego w meteorologii powszechnie wykorzystuje się dwuwymiarowy rzut wektora gradientu ciśnienia na powierzchnię Ziemi zwany gradientem barycznym. W pobliżu powierzchni Ziemi składowa pozioma gradientu ciśnienia zwykle skierowana jest w kierunku mas powietrza o wysokim ciśnieniu (antycyklonów), jednak jej dokładny kierunek i wartość zależą od warunków pogodowych. W naszych szerokościach geograficznych typowe wartości poziomej składowej gradientu ciśnienia poza obszarami frontów atmosferycznych wynoszą ok. 10−2 Pa/m (czyli ok. 10 Pa/km).

</doc>
<doc id="1552831" url="https://pl.wikipedia.org/wiki?curid=1552831" title="Michał Konarski (aktor)">
Michał Konarski (aktor)

Michał Konarski (ur. 15 stycznia 1972 w Warszawie) – polski aktor teatralny, filmowy i dubbingowy.
W 1996 roku ukończył studia PWST w Krakowie. W latach 1996–1999 był aktorem Teatru Rozmaitości w Warszawie. Od 2007 jest aktorem Teatru Syrena w Warszawie. Widzom TVP znany jest głównie jako aktor Kabaretu Olgi Lipińskiej. Wyreżyserował "Mistrza i Małgorzatę" w Teatrze Rampa w Warszawie.

</doc>
<doc id="1552832" url="https://pl.wikipedia.org/wiki?curid=1552832" title="Wagram">
Wagram



</doc>
<doc id="1552834" url="https://pl.wikipedia.org/wiki?curid=1552834" title="Parafia Opieki Matki Bożej w Bielsku Podlaskim">
Parafia Opieki Matki Bożej w Bielsku Podlaskim

Parafia Opieki Matki Bożej – parafia prawosławna w Bielsku Podlaskim, w dekanacie Bielsk Podlaski diecezji warszawsko-bielskiej.
Na terenie parafii funkcjonują 2 cerkwie:
Historia.
Parafię erygowano 10 marca 1998 wydzielając ją z parafii św. Michała Archanioła. Początkowo liczyła ok. 450 rodzin. W 2008 dołączono około 100 rodzin z dzielnicy Studziwody, należących poprzednio do parafii Narodzenia Bogurodzicy.
Na placu przy cerkwi parafialnej planowana jest budowa dzwonnicy z kaplicą św. Męczennika Atanazego Brzeskiego.
Obecnie parafię tworzą następujące miejscowości: Bielsk Podlaski (część), Piliki, Dobromil, Pietrzykowo-Gołąbki, Pietrzykowo-Wyszki, Bolesty, Skrzypki Duże i Małe, Sierakowizna i Truski.

</doc>
<doc id="1552836" url="https://pl.wikipedia.org/wiki?curid=1552836" title="Blood on the Risers">
Blood on the Risers

Blood on the Risers – piosenka z okresu II wojny światowej używana przez siły powietrznodesantowe (Airborne) Armii Stanów Zjednoczonych: 82. Dywizja Powietrznodesantowa (United States 82nd Airborne Division), 173. Brygada Powietrznodesantowa (173rd Airborne Brigade), 4. Brygadowa Grupa Bojowa (4th Brigade Combat Team), 25. Dywizja Piechoty (25th Infantry Division) i 101. Dywizja Powietrznodesantowa (101st Airborne Division).
Melodia została zaczerpnięta z pieśni "Battle Hymn of The Republic", która została napisana w roku 1861.

</doc>
<doc id="1552837" url="https://pl.wikipedia.org/wiki?curid=1552837" title="Michał Konarski (pedagog)">
Michał Konarski (pedagog)

Michał Konarski, (ur. 25 stycznia 1784 r. w Słonimie, zm. 26 kwietnia 1861 w Odessie) – polski pedagog, literat, testator na cele społeczne.
Życiorys.
Był synem Jana i Anny z Macewiczów (względnie Maciewiczów). Pochodził ze zubożałej rodziny ziemiańskiej. 
Testament.
Dzięki rzutkości i energii, a jednocześnie oszczędności, graniczącej ze skąpstwem, zgromadził znaczny majątek, przekraczający w chwili śmierci 200 tysięcy rubli. Nie posiadając rodziny, za namową Karola Kaczkowskiego i Wiktora Korejwy, na 5 dni przed śmiercią sporządził testament, w którym około 2/3 majątku przeznaczył na cele społeczne i kulturalno-oświatowe. 
Z zapisu Konarskiego ufundowana została w Warszawie I Miejska Szkoła Rzemieślnicza nazwana jego imieniem. W roku 1936, w 50-lecie istnienia tego zakładu, na budynku szkoły przy ul. Leszno wmurowana została tablica pamiątkowa ku czci fundatora. 
Po drugiej wojnie światowej tradycje tej szkoły przejął Zespół Szkół im. Michała Konarskiego w Warszawie przy ul. Okopowej 55a. Część majątku przeznaczył Konarski na stypendia dla uczniów szkół warszawskich i studentów Uniwersytetu Jagiellońskiego. 
Towarzystwo Naukowe Krakowskie otrzymało, obok zapisu pieniężnego, cenny zbiór rękopisów i druków z XVI–XIX wieku. Konarski zostawił też legaty dla historyków: Karola Szajnochy, Wacława Aleksandra Maciejowskiego, i Juliana Bartoszewicza, na wydanie ich dzieł, oraz dla nauczyciela i działacza narodowego na Śląsku Józefa Lompy. 
Poza tym znaczne sumy zapisał na szkoły, szpitale i kościoły w Odessie i Bracławiu. Pozostawił w rękopisie zbiór oryginalnych i tłumaczonych bajek, a także komedię "Dziw nad dziwy" tłumaczoną z jęz. rosyjskiego.

</doc>
<doc id="1552840" url="https://pl.wikipedia.org/wiki?curid=1552840" title="Loretta Devine">
Loretta Devine

Loretta Devine (ur. 21 sierpnia 1949 w Houston w stanie Teksas) – amerykańska aktorka teatralna, filmowa i telewizyjna.
Córka Jamesa Devine'a i Eunice Devine (z domu O’Neal). W 1971 roku ukończyła University of Houston, a pięć lat później została absolwentką Brandeis University. Debiutem aktorki na dużym ekranie był dramat filmowy "Will" z 1981 roku. Od tego czasu aktorka wystąpiła w blisko osiemdziesięciu filmach i serialach telewizyjnych, a najbardziej znana jest z roli licealnej nauczycielki Marli Hendricks w serialu stacji FOX "Boston Public" (2000 – 2004). Za rolę Marli Hendricks Loretta zdobyła trzy nagrody NAACP Image Award (2001, 2003, 2004).
Od kwietnia 2001 roku jest zaręczona z Glennem Marshallem.

</doc>
<doc id="1552844" url="https://pl.wikipedia.org/wiki?curid=1552844" title="Kustodia płocka">
Kustodia płocka

Kustodia płocka (poprzednie nazwy: "kustodia śląsko-łódzka", "kustodia łódzka", "kustodia płocko-łódzka") – jedna z 2 diecezji Kościoła Katolickiego Mariawitów, ze stolicą w Felicjanowie. Kustoszką diecezji jest biskupka Damiana Maria Beatrycze Szulgowicz, zwierzchniczka Kościoła.

</doc>
<doc id="1552849" url="https://pl.wikipedia.org/wiki?curid=1552849" title="Kustodia warszawska">
Kustodia warszawska

Kustodia warszawska (poprzednia nazwa: "kustodia warszawsko-lubelska") – jedna z 2 diecezji Kościoła Katolickiego Mariawitów, ze stolicą w Warszawie. Kustoszką diecezji jest biskupka Hanna Maria Rafaela Woińska.

</doc>
<doc id="1552851" url="https://pl.wikipedia.org/wiki?curid=1552851" title="Tiago Gomes (ur. 1985)">
Tiago Gomes (ur. 1985)

Tiago Filipe Figueiras Gomes, (ur. 19 sierpnia 1985 w Vila Franca) – portugalski piłkarz grający głównie na pozycji środkowego pomocnika. Wychowanek Benfiki Lizbona.

</doc>
<doc id="1552852" url="https://pl.wikipedia.org/wiki?curid=1552852" title="Bashkim Gazidede">
Bashkim Gazidede

Bashkim Gazidede (ur. 2 lutego 1952 w Peshkopii, zm. 25 października 2008 w Tiranie) – albański matematyk, polityk i agent wywiadu.
Życiorys.
Syn Osmana Shehu. W latach 1984–1992 był specjalistą od algebry i wykładowcą matematyki na Uniwersytecie w Tiranie, a także autorem podręczników szkolnych do matematyki. W 1991 związał się ze Stowarzyszeniem Intelektualistów Muzułmańskich. W tym samym roku po raz pierwszy wystartował w wyborach parlamentarnych, z listy Demokratycznej Partii Albanii, ale mandat deputowanego z okręgu Dibry uzyskał dopiero w następnych wyborach, w 1992. W latach 1992–1997, w okresie rządów Salego Berishy kierował Narodową Służbą Wywiadowczą (alb. "Shërbimi Informativ Kombëtar"), powstałą po likwidacji Sigurimi. Nie miał wcześniejszych doświadczeń w kierowaniu służbami specjalnymi, w jednym z pierwszych wywiadów zapowiadał usunięcie 60 proc. kadr, wywodzących się z dawnych komunistycznych służb specjalnych. Współpracując ściśle z amerykańskimi służbami specjalnymi, należał zarazem do grona najbliższych współpracowników Salego Berishy, kontrolując aparat Demokratycznej Partii Albanii.
W czerwcu 1996 był oskarżany o zatrzymywanie i torturowanie działaczy opozycji, protestujących przeciwko rządom Demokratycznej Partii Albanii. W czasie zamieszek, które ogarnęły Albanię wiosną 1997 B.Gazidede kierował nieudaną operacją mającą na celu przywrócenie porządku publicznego. 26 marca pojawił się w parlamencie i w przekazie dla telewizji oskarżył władze Grecji, CIA oraz amerykańską ambasadę w Tiranie o przygotowanie operacji Lotos, której celem miało być przejęcie przez Greków kontroli nad południową Albanią.
W czerwcu 1997, po zwycięstwie w wyborach Socjalistycznej Partii Albanii wyjechał z kraju, prawdopodobnie do Turcji. 21 sierpnia 1998 ówczesny prokurator generalny Albanii – Aleksander Goga wydał nakaz aresztowania dziewięciu wysokich urzędników państwowych, oskarżonych o popełnienie w 1997 zbrodni ludobójstwa (na tej liście był także Gazidede). Gazidede był oskarżany także o nadużycie władzy i porzucenie obowiązków służbowych w obliczu zagrożenia. W lipcu 2003 śledztwo przeciwko B.Gazidede zostało umorzone.
W 2005 powrócił do Albanii i podjął pracę urzędnika. Rok później wyjechał do Mediolanu, gdzie leczył się na koszt rządu albańskiego. Zmarł na chorobę nowotworową. Pochowany na cmentarzu Tufinë w Tiranie.
Był żonaty (żona Leta), miał dwoje dzieci.

</doc>
<doc id="1552855" url="https://pl.wikipedia.org/wiki?curid=1552855" title="Margus Hunt">
Margus Hunt

Margus Hunt (ur. 14 lipca 1987) – estoński lekkoatleta, kulomiot i dyskobol. Od 2013 zawodnik zespołu NFL Cincinnati Bengals.
W 2005 zdobył złoty medal w rzucie dyskiem podczas Mistrzostw Europy juniorów w lekkoatletyce rozegranych w Kownie. Był jedną z największych gwiazd Mistrzostw Świata Juniorów w Lekkoatletyce rozegranych w 2006 w Pekinie. Zdobył tam z dużą przewagą złoty medal w pchnięciu kulą notując 12. wynik w historii wśród juniorów. Jednak prawdziwy popis swoich umiejętności dał w konkursie rzutu dyskiem, już w eliminacjach pobił rekord świata juniorów (66.35), w finale jeszcze dwukrotnie poprawiał swoje osiągnięcie (66.68 m w czwartej kolejce oraz 67.32 m w szóstej), co zaowocowało nowym rekordem świata i drugim złotem tej imprezy.
Hunt studiował na Southern Methodist University, gdzie w latach 2009–2011 grał w futbol w drużynie uniwersyteckiej SMU Mustangs w formacji defensywnej na pozycji defensive end. W kwietniu 2013 został wybrany w drugiej rundzie draftu NFL z numerem 53. przez Cincinnati Bengals. 

</doc>
<doc id="1552858" url="https://pl.wikipedia.org/wiki?curid=1552858" title="Ignacio Rodriguez-Iturbe">
Ignacio Rodriguez-Iturbe

Ignacio Rodriguez-Iturbe (ur. 8 marca 1942 w Caracas w Wenezueli, zm. 29 września 2022) – amerykański hydrolog, profesor Uniwersytetu Texas A&amp;M.
Zajmował się dynamiką związków między klimatem, glebą i wegetacją. Za swoją działalność otrzymał m.in. Medal Roberta E. Hortona (1998) i Stockholm Water Prize (2002). Od 2008 jest członkiem Papieskiej Akademii Nauk. Należał do Opus Dei, jego syn działa w Wenezueli jako duchowny prałatury personalnej Opus Dei. 

</doc>
<doc id="1552859" url="https://pl.wikipedia.org/wiki?curid=1552859" title="Symulator Jazdy Polskimi Lokomotywami MaSzyna EU07-424">
Symulator Jazdy Polskimi Lokomotywami MaSzyna EU07-424



</doc>
<doc id="1552866" url="https://pl.wikipedia.org/wiki?curid=1552866" title="Ambrose Monk">
Ambrose Monk



</doc>
<doc id="1552870" url="https://pl.wikipedia.org/wiki?curid=1552870" title="Taste">
Taste

Taste – irlandzki zespół rockowy, założony w 1966 roku w Irlandii przez Rory’ego Gallaghera.
Historia.
Zespół, oryginalnie nazwany „the Taste”, rozpoczął swoją działalność w Cork jako trio: Rory Gallagher jako gitarzysta i wokalista, Eric Kitteringham na basie i Norman Damery na perkusji. Podczas swoich wczesnych lat Taste dawał koncerty w Irlandii i Hamburgu, do czasu aż zaczął regularnie grywać w Maritime Hotel, rhythmandbluesowym klubie w Belfaście.
W roku 1968 oryginalny skład Taste rozpadł się, Kitteringham i Damery odeszli. Na ich miejsce pojawili się Richard McCracken (gitara basowa) i John Wilson (instrumenty perkusyjne). Wtedy grupa przeniosła się na stałe do Londynu, podpisała kontrakt z wytwórnią Polydor i ruszyła w trasę razem z Blind Faith. W 1969 roku wydała pierwszą płytę, zatytułowaną po prostu "Taste" oraz nieco później drugą, "On the Boards". Pod koniec roku, razem z Yes, Taste otwierał pożegnalne koncerty słynnego Creamu.
Najsłynniejszy występ Taste odbył się w 1970 roku podczas Isle of Wight Festival, kiedy muzycy dzielili scenę z takimi gwiazdami jak The Who czy Jimi Hendrix. Po bardzo gorącym przyjęciu przez publiczność, zespół wracał na scenę na 5 bisów. Mimo wszystko pod koniec roku grupa rozpadła się, a Rory Gallagher rozpoczął solową karierę.

</doc>
<doc id="1552874" url="https://pl.wikipedia.org/wiki?curid=1552874" title="Victor Junior">
Victor Junior

Victor Junior – czasopismo dla nastolatków w 4, 5 i 6 klasie szkoły podstawowej. Magazyn ukazuje się od 2002 r. Pismo zostało wyróżnione w konkursie ŚWIAT PRZYJAZNY DZIECKU organizowanym przez Komitet Ochrony Praw Dziecka. We wrześniu 2018 r. pismo otrzymało Odznakę Honorową za Zasługi dla Ochrony Praw Dziecka od Rzecznika Praw Dziecka.

</doc>
<doc id="1552875" url="https://pl.wikipedia.org/wiki?curid=1552875" title="Wagram (krawędź)">
Wagram (krawędź)

Wagram - krawędź dzieląca Pogórze Weinviertel od Kotliny Tullneńskiej i niziny Morawskiego Pola w Dolnej Austrii. 
Krawędź Wagram rozciąga się między dolinami rzek Kamp na zachodzie i Morawy na wschodzie. Stanowi wysokie na 10-30 m urwisko pochodzenia erozyjnego, rozcięte dolinami niewielkich rzek Schmida, Göllersbach, Rußbach i Weidenbach. Krawędź została utworzona przez Dunaj - pierwotnie stanowiła jego brzeg, a później stała się krawędzią terasy rzecznej. Krawędź przecina warstwy osadów - żwiru dunajskiego z epoki lodowcowej, lessu i iłu.

</doc>
<doc id="1552883" url="https://pl.wikipedia.org/wiki?curid=1552883" title="Parafia Narodzenia Pańskiego">
Parafia Narodzenia Pańskiego

Parafie pod wezwaniem Narodzenia Pańskiego

</doc>
<doc id="1552888" url="https://pl.wikipedia.org/wiki?curid=1552888" title="Jérémy Amelin">
Jérémy Amelin

Jérémy Amelin (ur. 1 lipca 1986 w Montargis) – francuski piosenkarz, autor tekstów piosenek i tancerz.
Wychowywał się w Montargis, w Regionie Centralnym, w departamencie Loiret. Dostrzeżony przez Pascala Sevrana, po raz pierwszy zaistniał na małym ekranie w 2005 w programie "Entrée d'Artistes". Następnie wziął udział w piątej edycji popularnego reality show "Star Academy" (2005) i znalazł się w finale programu. Podpisał kontrakt z firmą płytową Universal Music France i nagrał debiutanckiego singla "A Contre Sens" (2006). Uczestniczył w nagraniu muzyki do filmu "Dans L'Un, L'Une" (2008). Wystąpił na żywo w paryskim nocnym klubie QUEEN w Champs-Élysées (2008). Kolejny jego singiel to "Fantasizes" (2008).

</doc>
<doc id="1552889" url="https://pl.wikipedia.org/wiki?curid=1552889" title="Jiří Mužík">
Jiří Mužík

Jiří Mužík (ur. 1 września 1976 w Pilźnie) – czeski lekkoatleta, płotkarz.
Sukcesy.
Mužík dwukrotnie reprezentował Czechy na Igrzyskach Olimpijskich (Sydney 2000 &amp; Ateny 2004), na obu imprezach odpadał w półfinałowych biegach na 400 metrów przez płotki.
Rekordy życiowe.
8 czerwca 1997 w Pradze czeska sztafeta 4 x 400 metrów w składzie: Jan Podebradský, Lukáš Souček, Mužík i Jan Štejfa ustanowiła wynikiem 3:03,05 rekord kraju, który przetrwał do 2012.

</doc>
<doc id="1552891" url="https://pl.wikipedia.org/wiki?curid=1552891" title="Alfredo Balmelli">
Alfredo Balmelli

Alfredo Balmelli – piłkarz urugwajski, bramkarz.
Jako piłkarz klubu Central Montevideo był w kadrze reprezentacji Urugwaju podczas turnieju Copa América 1917, gdzie Urugwaj drugi raz z rzędu zdobył tytuł mistrza Ameryki Południowej. Ponieważ podstawowym bramkarzem reprezentacji był Cayetano Saporiti, Balmelli ani razu nie wystąpił w turnieju.
W reprezentacji zagrał tylko dwa razy – z Argentyną i Brazylią. Stracił w tych meczach 2 bramki. Przez 15 lat był bramkarzem klubu Central.

</doc>
<doc id="1552892" url="https://pl.wikipedia.org/wiki?curid=1552892" title="Gwardia Katowice (żużel)">
Gwardia Katowice (żużel)

Gwardia Katowice − polski klub żużlowy z Katowic. W latach 1956–1958 brał udział w rozgrywkach ligowych (przed sezonem 1957 połączył się z AMK Katowice). W późniejszym czasie przestał funkcjonować.
Historia.
Klub założono w 1956 r. jako sekcję żużlową Gwardii Katowice. Obok niego w Katowicach działał Auto Mobil Klub Katowice. Do rozgrywek II ligi zgłosiły się nowo powstałe sekcje żużlowe "AMK Katowice" (zakwalifikowana do "Grupy Północ") i "Gwardii Katowice" (zakwalifikowana do "Grupy Południe"). Różnica poziomów między poszczególnymi zespołami w obu grupach II ligi była na tyle duża, że przed sezonem 1957 dokonano reorganizacji rozgrywek, zmniejszając II ligę do 8 zespołów (zakwalifikowały się drużyny z miejsc 2-4 w obu grupach oraz spadkowicze z I ligi), a z reszty stworzono III ligę. Do II ligi zakwalifikował się AMK, natomiast Gwardię czekał III-ligowy los. W tej sytuacji postanowiono połączyć obie sekcje i nowy klub przystąpił do rozgrywek II ligi pod nazwą "Gwardii Katowice" - w jej barwach startowali Paweł i Wiktor Waloszkowie, Robert Nawrocki i Alfred Spyra (wszyscy poprzednio w starej Gwardii). Zespół zajął dobre 4 miejsce, jednak do następnego sezonu, już pod nazwą "KKS Katowice", przystępował osłabiony brakami kadrowymi (do Śląska Świętochłowice odeszli bracia Waloszkowie) i sprzętowymi. Po dwóch wysokich porażkach wyjazdowych na inaugurację sezonu, ze Stalą Gorzów (12:59) i Kolejarzem Rawicz (14:63), sekcja rozpadła się i wycofała z rozgrywek.

</doc>
<doc id="1552896" url="https://pl.wikipedia.org/wiki?curid=1552896" title="Parafia Zaśnięcia Matki Bożej w Boćkach">
Parafia Zaśnięcia Matki Bożej w Boćkach

Parafia Zaśnięcia Matki Bożej – parafia prawosławna w Boćkach, w dekanacie Bielsk Podlaski diecezji warszawsko-bielskiej.
Na terenie parafii funkcjonują 2 cerkwie i 4 kaplice:
Historia.
Parafia powstała w początkach XVI w. Obecnie należą do niej wsie: Andryjanki, Boćki, Dubno, Dziecinne, Knorydy, Nurzec, Pasieka, Sielc, Starowieś, Szeszyły i Żołoćki. W 2015 r. parafia liczyła ok. 650 wiernych, a w 2016 r. ok. 800.

</doc>
<doc id="1552897" url="https://pl.wikipedia.org/wiki?curid=1552897" title="Ubytki">
Ubytki



</doc>
<doc id="1552902" url="https://pl.wikipedia.org/wiki?curid=1552902" title="Luftstreitkräfte">
Luftstreitkräfte

Luftstreitkräfte, Deutsche Luftstreitkräfte (przed 1916 Die Fliegertruppen des deutschen Kaiserreiches) – siły powietrzne armii Cesarstwa Niemieckiego w czasie I wojny światowej oraz po jej zakończeniu. Poprzednik Luftwaffe.
Niemieckie lotnictwo wojskowe było częścią Armii Cesarstwa Niemieckiego.
Organizacja.
Struktura Luftstreitkräfte zmieniała się przez cały okres I wojny światowej. Związane to było ze zmianami technologicznymi, taktyką oraz zmianą podejścia do lotnictwa z jednostek typowo pomocniczych do jednostek liniowych. Dowództwo i sprawy organizacyjne sprawował Inspektorat Wojsk Powietrznych (Idflieg). W czasie I wojny światowej wytworzył się schemat organizacyjny, który z niewielkimi zmianami został przejęty przez Luftwaffe. Na przełomie 1915 i 1916 naczelne dowództwo armii niemieckiej stworzyło kilkanaście typów jednostek lotniczych:
Luftstreitkräfte w sierpniu 1914.
W sierpniu 1914 lotnictwo cesarskie składało się z przydzielonych do dowództwa poszczególnych 25 korpusów armijnych oraz 9 dowództw armii jednostek polowych oraz innych jednostek pomocniczych:
Statystyka.
Całkowite straty Luftstreitkräfte wyniosły 8 604 pilotów (zabitych, zaginionych, w niewoli), 7 302 rannych, oraz 3 126 straconych samolotów, 546 balonów oraz 26 statków powietrznych. Zniszczono około 5 425 samolotów oraz 614 balonów nieprzyjaciela.
Po zakończeniu I wojny światowej, lotnictwo niemieckie uległo całkowitej likwidacji 8 maja 1920 na podstawie traktatu wersalskiego. Na podstawie traktatu prawie wszystkie samoloty należące do Luftstreitkräfte zostały zniszczone.

</doc>
<doc id="1552906" url="https://pl.wikipedia.org/wiki?curid=1552906" title="Julien Quercia">
Julien Quercia

Julien Quercia (ur. 17 sierpnia 1986 w Thionville) – piłkarz francuski grający na pozycji napastnika.
Kariera klubowa.
Quercia jest wychowankiem klubu FC Sochaux-Montbéliard. W 2005 roku trafił do kadry pierwszego zespołu z juniorów. Natomiast 3 grudnia 2005 zadebiutował w Ligue 1 w zremisowanym 0:0 wyjazdowym spotkaniu z RC Strasbourg. Do końca sezonu rozegrał 6 spotkań, ale już w następnym (2006/2007) zaliczył ich 26. 19 sierpnia 2006 strzelił pierwszego gola we francuskiej lidze, Sochaux zremisowało 1:1 z Sedanem. W 2007 roku zdobył z Sochaux Puchar Francji, dzięki zwycięstwu w finale po serii rzutów karnych nad Olympique Marsylia. W Sochaux spędził także rundę jesienną sezonu 2007/2008, w której zdobył jednego gola.
W styczniu 2008 roku Quercia przeszedł za milion euro do innego pierwszoligowca, AJ Auxerre. W drużynie prowadzonej przez Jeana Fernandeza po raz pierwszy wystąpił 9 lutego 2008 w zwycięskim 2:1 wyjazdowym meczu ze Stade Rennais FC. Od czasu transferu do Auxerre rywalizował o miejsce w ataku z Polakiem Ireneuszem Jeleniem, Kenijczykiem Dennisem Oliechem, Rumunem Danielem Niculae i rodakiem Kevinem Lejeune. 
W lipcu 2011 przeszedł do FC Lorient. Następnie był graczem F91 Dudelange, Racing FC Union Luksemburg oraz CSO Amnéville. W 2018 roku zakończył karierę.
Kariera reprezentacyjna.
W latach 2006–2007 Quercia rozegrał 7 spotkań i zdobył 2 gole dla reprezentacji Francji U-21.

</doc>
<doc id="1552909" url="https://pl.wikipedia.org/wiki?curid=1552909" title="SEA-ME-WE 3">
SEA-ME-WE 3

SEA-ME-WE 3 (skrót do ang. South-East Asia – Middle East – Western Europe 3) – światłowodowy podmorski kabel telekomunikacyjny, łączący Europę Zachodnią, Bliski Wschód z południowo-wschodnią Azją i Australią. Łącze ukończono w 2000. Jest to najdłuższy kabel podmorski na świecie. Operatorem jest indyjska firma Tata Indicom i 92 innych inwestorów z branży telekomunikacyjnej.
Łącze o długości 39 000 km wykorzystuje technologię Dense Wavelength Division Multiplexing (multipleksacji wielu sygnałów cyfrowych w jednym łączu światłowodowym, z przydzieleniem każdemu sygnałowi innej długości fali świetlnej, innego kanału) w celu zwiększenia przepustowości i jakości sygnału na duże odległości.
Punkty styku z lądem.
Łącze styka się z lądem w 39 punktach:
Przerwy w działaniu.
26 grudnia 2006 łącze zostało przerwane, powodując znaczącą degradację usług internetowych dla Dalekiego Wschodu. Powodem było, jak się podejrzewa, trzęsienie ziemi w pobliżu wybrzeża Tajwanu o sile 7,1 w skali Richtera. Naprawa zajęła 3 tygodnie.
19 grudnia 2008 kabel został znowu przecięty, razem z zapewniającym redundancję kablem SEA-ME-WE 4 oraz FLAG FEA i GO-1.

</doc>
<doc id="1552913" url="https://pl.wikipedia.org/wiki?curid=1552913" title="Naalbinding">
Naalbinding

Nålebinding/Naalebinding (z duńskiego "plecenie/wiązanie igłą") – stara technika sporządzania płaskich wyrobów włókienniczych (rodzaj plecionki) przy pomocy kawałków włókna i igły. Przypomina szycie lub plecenie sieci rybackich. W Europie poprzedza robienie na drutach i szydełkowanie. Zanikła po wprowadzeniu tych ostatnich w późnym średniowieczu. Do dziś przetrwała w krajach skandynawskich.

</doc>
<doc id="1552917" url="https://pl.wikipedia.org/wiki?curid=1552917" title="Puchar Świata w skokach narciarskich 2010/2011">
Puchar Świata w skokach narciarskich 2010/2011

Puchar Świata w skokach narciarskich 2010/2011 – 32. edycja Pucharu Świata mężczyzn w skokach narciarskich, która rozpoczęła się 27 listopada 2010 na skoczni Rukatunturi w fińskiej Ruce, a zakończyła 20 marca 2011 na Letalnicy w słoweńskiej Planicy. Zdobywcą Kryształowej Kuli został Austriak Thomas Morgenstern. Ostateczny kalendarz zawodów został zatwierdzony 3 czerwca 2010 w Antalyi. Był to pierwszy od 14 lat sezon, w którym nie został rozegrany Turniej Nordycki.
Podczas trwania sezonu nastąpiły następujące zmiany w kalendarzu PŚ:
We wszystkich konkursach Pucharu Świata obowiązywał także nowy system punktacji, w którym oprócz not za styl i długości skoku wpływ na notę końcową skoczka ma siła i kierunek wiatru, a także długość najazdu na próg. System ten obowiązywał w kilku ostatnich konkursach sezonu poprzedzającego.
Zwycięzcy kwalifikacji do zawodów.
Przed każdymi zawodami Pucharu Świata rozgrywane są kwalifikacje, których 50 najlepszych uczestników (40 w przypadku konkursów lotów) bierze udział w konkursie głównym. Przed zawodami w Harrachovie i Vikersund zostaną rozegrane tylko jedne kwalifikacje przed każdą z par konkursów. Finałowy konkurs w Planicy nie został poprzedzony serią kwalifikacyjną i wystartowało w nim 30 najlepszych skoczków całego sezonu.
Liderzy klasyfikacji generalnej Pucharu Świata.
Pozycja lidera Pucharu Świata należy do zawodnika, który w dotychczas rozegranych zawodach zgromadził najwięcej punktów do klasyfikacji generalnej cyklu. W przypadku równej liczby punktów, liderem Pucharu Świata jest ten zawodnik, który ma na swoim koncie więcej wygranych konkursów. W konkursie inaugurującym nowy sezon, rolę lidera przyjmuje zawodnik, który zwyciężył w poprzedniej edycji.
Trenerzy.
Trenerzy poszczególnych reprezentacji w sezonie 2010/2011:
Kwoty startowe.
Na podstawie Światowej Listy Rankingowej (WRL) wyznaczone są kwoty startowe dla poszczególnych krajów na dane periody Pucharu Świata 2010/2011. Kwota oznacza maksymalną liczbę reprezentantów, którą dany kraj ma prawo wystawić w zawodach. Państwu, które jest gospodarzem danych zawodów przysługują specjalne bonusy.
Poniżej wykaz kwot startowych, które dane państwo może wystawić w poszczególnych periodach. Państwa, których nie podano w poniższej tabeli mogą wystawiać do każdego konkursu co najwyżej dwóch skoczków.

</doc>
<doc id="1552919" url="https://pl.wikipedia.org/wiki?curid=1552919" title="Rząd Szálasiego">
Rząd Szálasiego

Rząd Szálasiego (oficjalnie Rząd Jedności Narodowej) – krótko istniejący u schyłku II wojny światowej marionetkowy rząd węgierski kolaborujący z III Rzeszą. Jego utworzenie zostało ogłoszone w poniedziałek 16 października 1944 roku, po tym, jak dzień wcześniej obalono regenta Węgier, admirała Miklósa Horthyego w przeprowadzonej przez Niemców oraz faszystowskich Węgrów operacji Panzerfaust. Na czele rządu stanął Ferenc Szálasi, przywódca faszystowskiego ugrupowania Strzałokrzyżowców, który oprócz urzędu premiera przejął także uprawnienia regenta jako „Przywódca Narodu” ("Nemzetvezető"). Rząd Jedności Narodowej był całkowicie zależny od nazistowskich Niemiec (nieporównywalnie bardziej niż poprzednie rządy węgierskie w latach 1939–1945).
Głównym celem powstania nowego gabinetu była potrzeba utrzymania Węgier w wojnie przeciwko ZSRR, zarówno przez Niemców jak i węgierskich faszystów. Objęcie władzy przez Szálasiego zapewniało kontynuowanie walk za wszelką cenę. Dalsza walka Węgier zapewniała dostarczenie dodatkowych sił dla walczących na froncie wschodnim Niemców, a także utrzymanie frontu bałkańskiego, który umożliwiał sukcesywny odwrót sił niemieckich z południowo-wschodniej Europy.
Kumulacja stanowiska premiera i głowy państwa teoretycznie dawała Szálasiemu władzę dyktatorską. W swoich odezwach nie ukrywał on, że chce przebudować gruntownie kraj w duchu nazistowskim. Powstanie faszystowskiego gabinetu (oraz okupacja niemiecka) formalnie jednak nie przerwały ciągłości państwowości węgierskiej. Formalnie w dalszym ciągu istniało Królestwo Węgier (nie powstało faszystowskie państwo na wzór Włoskiej Republiki Socjalnej).
Historia.
Rząd Szálasiego dysponował niewielkimi możliwościami sprawowania realnej władzy. Z jednej strony ograniczała go wszechwładza niemieckiego okupanta (frontowego dowództwa Wehrmachtu oraz Edmunda Veesenmayera – pełnomocnika Rzeszy na Węgrzech), z drugiej strony Armia Czerwona w szybkim tempie zajmowała kolejne obszary Węgier, docierając pod bramy Budapesztu, którego oblężenie rozpoczęło się 29 grudnia 1944 roku. Jednocześnie, 22 grudnia, w opanowanym przez Sowietów Debreczynie został powołany nowy, konkurencyjny wobec Szálasiego, promoskiewski rząd Królestwa Węgier, z Bélą Miklósem na czele.
Strzałokrzyżowcy działali na polu propagandowym, mobilizując ludność do oporu przeciw Sowietom, czynnie brali też udział w mordowaniu pozostałych jeszcze na Węgrzech Żydów. Zaostrzono zarządzenia dotyczące sądów doraźnych, rozszerzono zakres stosowania kary śmierci, ograniczono sprzedaż alkoholu i zawieszono zajęcia w szkołach wyższych.
W marcu 1945 roku siły niemiecko-węgierskie rozpoczęły ostatnią, rozpaczliwą ofensywę na pozycje sowieckie (Operacja Frühlingserwachen). Mimo znacznych sukcesów terytorialnych, po dziesięciu dniach ofensywa została ostatecznie zatrzymana przez Sowietów, którzy przeprowadzili własne kontruderzenie. Dnia 28 marca 1945 roku Szálasi wraz z rządem uciekł do Niemiec. Do początku kwietnia całe terytorium Węgier zostało zajęte przez wojska sowieckie. Ferenc Szálasi został wzięty do niewoli przez wojska amerykańskie 6 maja 1945 roku. Formalnie gabinet Szálasiego przestał działać 7 maja 1945 roku. Szálasi został przekazany Węgrom przez Amerykanów. W 1946 roku odbyła się rozprawa sądowa, w której został skazany na karę śmierci. Wyrok został wykonany 12 marca 1946 roku.

</doc>
<doc id="1552922" url="https://pl.wikipedia.org/wiki?curid=1552922" title="Angela Moroșanu">
Angela Moroșanu

Angela Moroșanu (ur. 26 lipca 1986 w Jassach) – rumuńska lekkoatletka, sprinterka i płotkarka.
Sukcesy.
Moroșanu uczestniczyła w Igrzyskach Olimpijskich w Pekinie (2008) gdzie odpadła w półfinałowym biegu na 400 metrów przez płotki.

</doc>
<doc id="1552924" url="https://pl.wikipedia.org/wiki?curid=1552924" title="Angela Morosanu">
Angela Morosanu



</doc>
<doc id="1552928" url="https://pl.wikipedia.org/wiki?curid=1552928" title="CKS Czeladź (żużel)">
CKS Czeladź (żużel)

CKS Czeladź – polski klub żużlowy z Czeladzi działający w latach 1947–1960. Od 1947 jako sekcja motocyklowa w klubie Brynica później od 1948 jako sekcja motorowo-żużlowa w KS Górnik Czeladź. W latach 1956–1960 przystępował do udziału w rozgrywkach ligowych szczebla centralnego jako Górnik Czeladź (1956), CWK Czeladź (1957) oraz CKS Czeladź (1958–1960).
Historia.
W 1947 roku w klubie Brynica powstała pierwsza sekcja motocyklowa w Czeladzi. W 1948 roku w wyniku połączenia klubów CKS (zał. 1924) i Brynica utworzono KS Górnik Czeladź. W tym wielosekcyjnym klubie swoje miejsce znalazła także sekcja motorowo-żużlowa i rajdowa. Połączenie Brynicy i CKS-u nastąpiło przy okazji reorganizacji polskiego sportu na wzór radziecki, która miała miejsce na przełomie lat 40. i 50., jednak na fali polskiego października 1956 kluby w zdecydowanej większości powróciły do tradycyjnych nazw.
W pierwszej połowie lat 50. zawodnicy Górnika startowali w różnego rodzaju turniejach towarzyskich, zarówno drużynowych, jak i indywidualnych. W latach 1952–1953 czeladzianie przystąpili również do rozgrywek drużynowych mistrzostw Polski na maszynach przystosowanych. Był to czas, kiedy rozgrywki ligowe w Polsce na szczeblu centralnym ograniczone były do jednej ligi, w której występowały centralne sekcje żużlowe zrzeszeń sportowych. Liga zrzeszeniowa funkcjonowała w latach 1951–1954. Zmiany przyniósł rok 1954, kiedy to wiosną przeprowadzono pierwsze próby silnika polskiej konstrukcji. Dostępność motocykla FIS skonstruowanego w WSK Rzeszów zapoczątkowała drogę ku normalnym rozgrywkom ligowym już w 1955 roku.
Drużyna Górnika Czeladź została zgłoszona do ligowych rozgrywek w roku 1956. Akces do startu zgłosiły łącznie 24 drużyny, w związku z czym II ligę podzielono na dwie grupy. Górnik został zakwalifikowany do grupy „południe”, w której zajął 6. miejsce na koniec sezonu. Żużlowcy z Czeladzi po debiucie w II lidze szykowali się do następnego sezonu na drugoligowych torach, gdy tymczasem Główna Komisja Żużlowa podjęła decyzję o utworzeniu trzech klas rozgrywkowych – do nowo zgłoszonych zespołów miały dołączyć ekipy, które w swoich grupach zajęły miejsca 5–8.
Zlikwidowano dwie grupy drugoligowe, ale postanowiono, że znany z ubiegłorocznych rozgrywek format zostanie zastosowany na najniższym szczeblu. Czeladzianie przystąpili do rozgrywek w sezonie 1957 pod nową nazwą – "CWK Czeladź". Na trzecioligowym froncie toczyli zaciętą walkę o awans z drużyną AMK Kraków. Lepsi, dzięki lepszemu bilansowi małych punktów, okazali się ostatecznie krakowianie. Los się jednak uśmiechnął do żużlowców z Czeladzi – po sezonie drużynę AMK rozwiązano, a w jej miejsce powstały dwie odrębne organizacje: Wanda Nowa Huta i Cracovia. W tych okolicznościach prawo startu na zapleczu I ligi w następnym sezonie uzyskał zespół czeladzki.
Do drugoligowych rozgrywek w roku 1958 drużyna przystępowała już pod nazwą "CKS Czeladź". Zespół przed sezonem został wzmocniony pozyskanym z Górnika Rybnik Pawłem Dziurą. Przygoda z II ligą trwała jednak krótko. 8 czerwca podczas meczu CKS Czleladź – Kolejarz Rawicz grupa kibiców i działaczy usunęła z toru Jana Kolbera, natomiast 6 lipca podczas meczu CKS Czeladź – Tramwajarz Łódź po wykluczeniu przez sędziego Pawła Dziury (za zerwanie taśmy) doszło do chuligańskich ekscesów działaczy i zawodników. 5 sierpnia, na skutek wydarzeń, które miały miejsce podczas meczu z Tramwajarzem, GKŻ podjęła decyzję o zamknięciu stadionu w Czeladzi do końca sezonu, degradacji drużyny CKS-u do III ligi oraz dyskwalifikacji Pawła Dziury na 3 lata. Wyniki meczów z udziałem CKS zaś anulowano.
W 1959 roku zdegradowana do III ligi drużyna zajęła w niej ostatnie miejsce, niemniej jednak władze polskiego żużla zdecydowały się na likwidację trzecioligowego frontu i powrót do dwóch klas rozgrywkowych. W obliczu tej decyzji w 1960 roku CKS przystąpił do rozgrywek II ligi. Po kilku meczach drużyna została jednak wycofana z rozgrywek, a sekcja żużlowa rozwiązana.

</doc>
<doc id="1552930" url="https://pl.wikipedia.org/wiki?curid=1552930" title="Samarina">
Samarina

Samarina (gr. Σαμαρίνα, arum. Samarina, Xamarina) – miejscowość w Grecji, w administracji zdecentralizowanej Epir-Macedonia Zachodnia, w regionie Macedonia Zachodnia, w jednostce regionalnej Grewena, w gminie Grewena. W 2011 roku liczyła 378 mieszkańców.
Najwyżej położona miejscowość w Grecji zamieszkiwana do niedawna przez greckich Wołochów - Arumunów, współcześnie w większości już zasymilowanych.
Historia.
W 1880 roku w Samarinie powstała szkoła arumuńska T. Shomu.
W Samarinie urodzili się Alcybiades Diamandi oraz Mikołaj Matussi, przywódcy Księstwa Pindosu - efemerycznego bytu quasi-państwowego w czasie II wojny światowej.

</doc>
<doc id="1552931" url="https://pl.wikipedia.org/wiki?curid=1552931" title="Müsli">
Müsli



</doc>
<doc id="1552933" url="https://pl.wikipedia.org/wiki?curid=1552933" title="Muesli">
Muesli



</doc>
<doc id="1552936" url="https://pl.wikipedia.org/wiki?curid=1552936" title="Stanfordzki Eksperyment Więzienny">
Stanfordzki Eksperyment Więzienny



</doc>
<doc id="1552937" url="https://pl.wikipedia.org/wiki?curid=1552937" title="Antoni Krupski">
Antoni Krupski

Antoni Krupski (niem. "Krupski Anton"; ur. 27 lipca 1889 w Schleinikon, kanton Zurych, zm. 3 grudnia 1948 w Zurychu), szwajcarski lekarz weterynarii pochodzenia polskiego, profesor Uniwersytetu w Zurychu.
Życiorys.
Był synem Stanisława, działacza polskich organizacji spiskowych, zesłańca i więźnia carskiego, osiadłego w 1871 w Szwajcarii, gdzie po ukończeniu studiów medycznych pracował jako lekarz kolejowy oraz był publicystą politycznym związanym z Muzeum Narodowym Polskim w Rapperswilu. Antoni Krupski studiował weterynarię na Uniwersytecie w Zurychu, gdzie najpierw uzyskał dyplom lekarza weterynarii, a następnie doktora medycyny weterynaryjnej (1917, rozprawa doktorska "Über die Wirkung von Giftkombinationen auf Bakterien").
Przez pewien czas pracował jako miejski lekarz weterynarii w Zurychu, później poświęcił się pracy naukowej i na Wydziale Medycyny Weterynaryjnej miejscowego Uniwersytetu był kolejno docentem i profesorem. Prowadził klinikę oraz prowadził zajęcia z chorób wewnętrznych zwierząt. W pracy naukowej zajmował się fizjologią i patologią rozrodu oraz chorobami bydła.
Bibliografia prac naukowych Krupskiego liczy kilkadziesiąt pozycji (w tym części był on współautorem), większość ukazała się na łamach periodyku "Schweizer Archiv für Tierheilkunde", ale także w innych pismach szwajcarskich i austriackich (m.in. "Vergleichende Versuche über die Wirkung einiger gebräuchlicher Desinfektionsmittel", "Kritische Bemerkungen zur Frage der Vorkommens der Riderfinne", "Beiträge zur Pathologie der Sexualorgane des Rindes", "Beiträge zur Phisiologie und Pathologie des endokrinen Systems", "Beiträge zur Physiologie und Pathologie der Nierenfunktionen beim Pferd", "Über akzidentelle Thymusinvolution beim Kalbe", "Blutuntersuchungen bei Haustieren", "Erythrocytenmobilisation beim Pferd").
Krupski był obywatelem Szwajcarii, do końca życia zachował jednak przywiązanie do Polski. W latach 1940-1945 otaczał opieką internowanych w Szwajcarii polskich wojskowych, współpracował również z ośrodkami weterynaryjnymi w Polsce w pierwszych latach powojennych.

</doc>
<doc id="1552938" url="https://pl.wikipedia.org/wiki?curid=1552938" title="SEA-ME-WE 4">
SEA-ME-WE 4

SEA-ME-WE 4 (skrót do ang. "South-East Asia – Middle East – Western Europe 4") – światłowodowy podmorski kabel telekomunikacyjny o długości ok. 18000 km łączący Europę zachodnią, Bliski wschód i południowo-wschodnią Azję.
Topogia łącza.
Łącze podzielone jest na 4 segmenty z 17 punktami styku z lądem:
Historia.
Kabel SEA-ME-WE 4 został stworzony przez konsorcjum 16 przedsiębiorstw telekomunikacyjnych, które podpisały umowę 27 marca 2004. Budowę przeprowadziło Alcatel Submarine Networks (teraz Alcatel-Lucent Submarine Networks). Prace ukończono 13 grudnia 2005

</doc>
<doc id="1552941" url="https://pl.wikipedia.org/wiki?curid=1552941" title="Rejon korsuński">
Rejon korsuński

Rejon korsuński – jednostka administracyjna wchodząca w skład obwodu czerkaskiego Ukrainy.
Rejon utworzony w 1923, ma powierzchnię 896 km² i liczy około 41 tysięcy mieszkańców. Siedzibą władz rejonu jest Korsuń Szewczenkowski.
Na terenie rejonu znajdują się 1 miejska rada, 1 osiedlowa rada i 23 silskie rady, obejmujące w sumie 47 wsi i 5 osad.

</doc>
<doc id="1552943" url="https://pl.wikipedia.org/wiki?curid=1552943" title="Rejon łysiański">
Rejon łysiański

Rejon łysiański – jednostka administracyjna wchodząca w skład obwodu czerkaskiego Ukrainy.
Rejon utworzony w 1923, ma powierzchnię 746 km² i liczy około 24 tysięcy mieszkańców. Siedzibą władz rejonu jest Łysianka.
Na terenie rejonu znajdują się 1 osiedlowa rada i 27 silskich rad, obejmujących w sumie 35 wsi i 3 osady.

</doc>
<doc id="1552945" url="https://pl.wikipedia.org/wiki?curid=1552945" title="Jewgienij Borisow">
Jewgienij Borisow

Jewgienij Walerjewicz Borisow, ros. Евгений Валерьевич Борисов (ur. 7 marca 1984) – rosyjski lekkoatleta, płotkarz.
W lutym 2008 wygrał Halowy Puchar Europy w Lekkoatletyce rozegrany w Moskwie. Na dystansie 60 metrów przez płotki uzyskał znakomity czas - 7,44 s, jest to szósty wynik w historii Europy na tym dystansie. Wynik ten stawiał go w szeregu faworytów do medalu podczas Halowych Mistrzostw Świata w Lekkoatletyce rozgrywanych w marcu 2008 w Walencji. Borisow nie zawiódł oczekiwań zdobywając brązowy medal ex aequo z Łotyszem Olijarsem. Dobrej formy z sezonu halowego nie udało mu się przenieść na sezon letni - reprezentował co prawda Rosję na Igrzyskach Olimpijskich w Pekinie, jednak odpadł tam już w pierwszej rundzie biegów eliminacyjnych na 110 metrów przez płotki (13,90 - 35. czas eliminacji). Wielokrotny mistrz i rekordzista kraju.

</doc>
<doc id="1552946" url="https://pl.wikipedia.org/wiki?curid=1552946" title="Rejon mańkiwski">
Rejon mańkiwski

Rejon mańkiwski – jednostka administracyjna wchodząca w skład obwodu czerkaskiego Ukrainy.
Rejon utworzony w 1923, ma powierzchnię 765 km² i liczy około 28 tys. mieszkańców. Siedzibą władz rejonu jest Mańkówka.
Na terenie rejonu znajdują się 2 osiedlowe rady i 21 silskich rad, obejmujących w sumie 26 wsi i 3 osady.

</doc>
<doc id="1552950" url="https://pl.wikipedia.org/wiki?curid=1552950" title="Geopolis – Elektroniczne Czasopismo Geograficzne">
Geopolis – Elektroniczne Czasopismo Geograficzne

Geopolis – Elektroniczne Czasopismo Geograficzne – pierwsze polskie geograficzne czasopismo naukowe publikowane wyłącznie w Internecie. Zakres tematyczny czasopisma obejmuje geografię społeczno-ekonomiczną, gospodarkę przestrzenną oraz nauki pokrewne.
Geopolis jest półrocznikiem wydawanym od 2008 roku przez Instytut Geografii Społeczno-Ekonomicznej i Gospodarki Przestrzennej Uniwersytetu im. Adama Mickiewicza w Poznaniu.

</doc>
<doc id="1552952" url="https://pl.wikipedia.org/wiki?curid=1552952" title="Parafia Archikatedralna pw. św. Ap. Piotra i Pawła w Poznaniu">
Parafia Archikatedralna pw. św. Ap. Piotra i Pawła w Poznaniu



</doc>
<doc id="1552953" url="https://pl.wikipedia.org/wiki?curid=1552953" title="Janina (województwo mazowieckie)">
Janina (województwo mazowieckie)

Janina – wieś w Polsce położona w województwie mazowieckim, w powiecie grójeckim, w gminie Chynów.
W latach 1975–1998 miejscowość należała administracyjnie do województwa radomskiego.

</doc>
<doc id="1552954" url="https://pl.wikipedia.org/wiki?curid=1552954" title="Hammamet">
Hammamet

Hammamet (arab. الحمامات, "Al-Hammamat", fr. "Hammamet") – miasto w Tunezji, położone nad Morzem Śródziemnym na południowym wschodzie półwyspu Al-Watan al-Kibli ("Cap Bon"). Z powodu swoich plaż jest jednym z głównych kurortów turystycznych regionu.
Stare miasto bogate jest w zabytki. W Hammamet znajduje się bardzo stara medyna. Miasto to charakteryzuje się dość wysokimi temperaturami przez cały rok, piękną plażą i turkusowymi wodami Morza Śródziemnego. Znajduje się niedaleko trzech lotnisk – w Tunisie, stolicy Tunezji, w Monastyrze oraz w Enfidzie.
Sport.
W mieście rozgrywane są, cyklicznie co tydzień, kobiece turnieje tenisowe rangi ITF, pod nazwą Hammamet Open i z pulą nagród 15 000 $.
Istnieje tutaj także klub piłki nożnej, FC Hammamet, grający w tunezyjskiej lidze Tunisian Ligue.

</doc>
<doc id="1552957" url="https://pl.wikipedia.org/wiki?curid=1552957" title="Nowy Żelechów">
Nowy Żelechów

Nowy Żelechów – wieś w Polsce położona w województwie mazowieckim, w powiecie grójeckim, w gminie Chynów.
W latach 1975–1998 miejscowość należała administracyjnie do województwa radomskiego.

</doc>
<doc id="1552958" url="https://pl.wikipedia.org/wiki?curid=1552958" title="Frédéric Da Rocha">
Frédéric Da Rocha

Frédéric Da Rocha (ur. 16 września 1974 w Cenon) – francuski piłkarz pochodzenia portugalskiego grający na pozycji środkowego pomocnika.
Kariera klubowa.
Da Rocha urodził się w Akwitanii w rodzinie pochodzenia portugalskiego. Karierę zawodniczą rozpoczął w drużynie FC Nantes i trafił do niej już w 1991 roku. Początkowo reprezentował barwy zespołu rezerw, a w 1995 roku awansował do kadry pierwszej drużyny prowadzonej przez Jeana-Claude'a Suaudeau. W rozgrywkach Ligue 1 zadebiutował 9 sierpnia 1995 w przegranym 1:4 wyjazdowym meczu z Bastią. W 1996 roku jako rezerwowy dotarł z Nantes do półfinału Ligi Mistrzów, jednak "Kanarki" odpadły po dwumeczu z Juventusem. Wcześniej Latem 1996 był już podstawowym zawodnikiem Nantes, ale po kolejne sukcesy w karierze sięgnął dopiero w 1999 roku. W maju sięgnął po Puchar Francji, dzięki zwycięstwu Nantes 1:0 w finale nad Sedanem. Latem wygrał też Superpuchar Francji. W 2000 roku Da Rocha ponownie zwyciężył w Pucharze Francji, a zespół "Kanarków" tym razem w finale pokonał 4:0 amatorski Calais RUFC. Natomiast w sezonie 2000/2001 po raz pierwszy w karierze został mistrzem Francji. Z kolei latem 2001 wygrał Superpuchar Francji. Jednak w sezonie 2006/2007 Nantes z Frédérikiem w składzie spadło do Ligue 2, ale Da Rocha pozostał w zespole i jako kapitan skutecznie wspomógł go w walce o powrót do Ligue 1. Od 2009 roku jest zawodnikiem US Boulogne.

</doc>
<doc id="1552959" url="https://pl.wikipedia.org/wiki?curid=1552959" title="Frederic Da Rocha">
Frederic Da Rocha



</doc>
<doc id="1552960" url="https://pl.wikipedia.org/wiki?curid=1552960" title="Funt zakopiański">
Funt zakopiański

Funt zakopiański – żetony z wizerunkami Józefa Piłsudskiego, Stefana Żeromskiego oraz Giewontu i bacówki pełniące funkcję środka płatniczego w oznaczonych punktach handlowych w Zakopanem, wydane w 2008 w liczbie 10000 sztuk. Funt zakopiański został wydany dla upamiętnienia 90. rocznicy Rzeczypospolitej Zakopiańskiej.

</doc>
<doc id="1552961" url="https://pl.wikipedia.org/wiki?curid=1552961" title="Sławomir Łubiński">
Sławomir Łubiński

Sławomir Łubiński (ur. 26 kwietnia 1934 w Warszawie, zm. 15 lutego 2023) – polski prozaik i scenarzysta filmowy. Pracował jako goniec, laborant, zaopatrzeniowiec i akwizytor. W latach 1964–1980 był redaktorem prasy codziennej.

</doc>
<doc id="1552962" url="https://pl.wikipedia.org/wiki?curid=1552962" title="Sikuty">
Sikuty

Sikuty – wieś w Polsce położona w województwie mazowieckim, w powiecie grójeckim, w gminie Chynów.
W latach 1975–1998 miejscowość należała administracyjnie do województwa radomskiego.

</doc>
<doc id="1552967" url="https://pl.wikipedia.org/wiki?curid=1552967" title="Zbyszków">
Zbyszków

Zbyszków – wieś w Polsce położona w województwie mazowieckim, w powiecie grójeckim, w gminie Chynów.
W latach 1975–1998 miejscowość należała administracyjnie do województwa radomskiego.

</doc>
<doc id="1552968" url="https://pl.wikipedia.org/wiki?curid=1552968" title="Heviz (jezioro)">
Heviz (jezioro)



</doc>
<doc id="1552970" url="https://pl.wikipedia.org/wiki?curid=1552970" title="Granola">
Granola

Granola (słowo ang., pochodzące z włoskiego zdrobnienie od "grano": "zboże, pszenica") – mieszanina płatków zbożowych, rodzynek, orzechów, suszonych owoców i cukru (lub miodu), pieczona do chrupkości.
Podawana jest z mlekiem lub jogurtem na śniadanie. Może być także wykorzystywana jako składnik ciast, deserów bądź batoników.
Historia.
Granola została wymyślona w Dansville w stanie Nowy Jork przez dr. Jamesa Caleba Jacksona w Jackson Sanatorium w 1894 r. 
Podobne płatki zostały wymyślone również przez Johna Harveya Kellogga. Były również znane pod nazwą granula, ale nazwa ta została zmieniona na granola, żeby uniknąć problemów prawnych z dr. Jacksonem.

</doc>
<doc id="1552973" url="https://pl.wikipedia.org/wiki?curid=1552973" title="Battle (zespół muzyczny)">
Battle (zespół muzyczny)

Battle ( "Baeteul") – południowokoreański boysband, który zadebiutował 17 grudnia 2006 roku, wydając singel „Crash (Crazy in love)”. Członkowie zostali wybrani poprzez reality show „Koks Let's Play! Battle Shinhwa !”

</doc>
<doc id="1552976" url="https://pl.wikipedia.org/wiki?curid=1552976" title="Odczep">
Odczep

Odczep – dodatkowe połączenie elektryczne uzwojenia. Każda cewka lub uzwojenie będące częścią obwodu elektrycznego posiada dwa połączenia (początkowe i końcowe), pomiędzy którymi znajduje się stała wartość induktancji cewki. Odczepy są dodatkowymi połączeniami, znajdującym się pomiędzy połączeniem początkowym i końcowym, pozwalającymi na skokową regulację charakterystyki uzwojenia (induktancji, napięcia, itd.).
Wykonanie.
W przypadku niewielkich uzwojeń odczepy są wykonywane bezpośrednio podczas nawijania uzwojenia i są one integralną częścią cewki głównej (drut nawojowy nie jest przecinany). W dużych uzwojeniach poszczególne sekcje mogą być nawijane osobno, po czym następuje ich połączenie szeregowe celem uzyskania głównego uzwojenia z odpowiednimi odczepami.
Zastosowanie.
Odczepy są stosowane w transformatorach do regulacji napięcia wtórnego. W niewielkich zasilaczach uniwersalnych pozwalają na skokową zmianę napięcia, zazwyczaj w granicach 3-12 V. 
Odczepy są również stosowane w transformatorach energetycznych do regulacji napięcia sieci w niewielkim zakresie (rzędu ±10%), które może ulec wahaniom przy zmianie obciążenia lub konfiguracji sieci. 
W szczególnych przypadkach odczepy stosuje się również w uzwojeniach stojanów silników uniwersalnych, które muszą pracować w warunkach zasilania więcej niż jednym napięciem znamionowym lub w celu regulacji ich prędkości obrotowej, np. w mikserach kuchennych.
W autotransformatorze ze skokową regulacją odczepy umieszczone pomiędzy połączeniem początkowym i końcowym pozwalają na uzyskanie napięcia niższego niż napięcie zasilania, podczas gdy odczepy znajdujące się poza sekcją główną generują napięcie wyższe od napięcia zasilania.
Występują również transformatory, w których odczepy stosuje się po stronie pierwotnej (wyższego napięcia), aby zasilać je z różnych sieci np. 230 V i 110 V.

</doc>
<doc id="1552977" url="https://pl.wikipedia.org/wiki?curid=1552977" title="WSSD">
WSSD



</doc>
<doc id="1552978" url="https://pl.wikipedia.org/wiki?curid=1552978" title="Ekstraliga kobiet w piłce nożnej">
Ekstraliga kobiet w piłce nożnej



</doc>
<doc id="1552979" url="https://pl.wikipedia.org/wiki?curid=1552979" title="Wiesław Łuka">
Wiesław Łuka

Wiesław Łuka (ur. 28 sierpnia 1941 w Siedlcach) – polski prozaik, reportażysta, krytyk literacki i scenarzysta filmowy.
Życiorys.
Ukończył filologię polską (1964 r.) na Uniwersytecie Warszawskim, po maturze w siedleckim Liceum im. S. Żółkiewskiego (1959 r.). Debiutował jako krytyk filmowy w tygodniku "Dookoła Świata". Jako reportażysta debiutował na łamach tygodnika "Życie Literackie". W latach 1964-1970 był redaktorem Wytwórni Filmowej "Czołówka", w następnych latach pracował w redakcjach m.in. "Walki Młodych", "Prawa i Życia", "Ekspress Reporterów", "Sztandaru Młodych" oraz "Głosu Nauczycielskiego". Otrzymał wiele nagród klubowych Stowarzyszenia Dziennikarzy Polskich oraz w konkursach na reportaż, organizowanych przez redakcje czasopism. 
Wygrał także konkurs na scenariusz filmu fabularnego, organizowany przez TVP, poświęcony sprawie połanieckiej. Scenariusz oparł na swojej książce reporterskiej pt. "Nie oświadczam się". Na jego podstawie powstał film pt. "Zmowa" w reżyserii Janusza Petelskiego. Również na podstawie tej książki Janusz Wiśniewski wyreżyserował przedstawienie pt. "Świadkowie" w Teatrze Słupskim. 
Od 1995 roku prowadzi zajęcia na Wydziale Dziennikarstwa i Nauk Politycznych (obecnie Wydział Dziennikarstwa Informacji i Bibliologii). Przez kilka lat pracował w Liceum Kamila Baczyńskiego w klasach o profilu dziennikarskim. W 2016 za całokształt dorobku dziennikarskiego otrzymał nagrodę Krajowego Klubu Reportażu.

</doc>
<doc id="1552981" url="https://pl.wikipedia.org/wiki?curid=1552981" title="Aaviku">
Aaviku

Miejscowości w Estonii:

</doc>
<doc id="1552982" url="https://pl.wikipedia.org/wiki?curid=1552982" title="Czesław Lenczowski">
Czesław Lenczowski

Czesław Lenczowski (ur. 13 marca 1905 w Świątnikach Górnych, zm. 28 marca 1984 w Starym Sączu) – artysta malarz.
Czesław Lenczowski ze Starym Sączem był związany od 1924 roku. Studia na krakowskiej ASP przerwała wojna. W okresie okupacji związany z ZWZ i AK. Aresztowany, przeżył niemieckie obozy koncentracyjne Auschwitz-Birkenau i Flossenbürg. Z obozu Flossenbürg zbiegł podczas ewakuacji w kwietniu 1945 roku. Po wojnie dokończył studia. Powrócił do Starego Sącza i tu żył aż do śmierci. Pracował jako nauczyciel. 
Był malarzem, pejzażystą i portrecistą. Pozostawił po sobie około 5 tysięcy obrazów i portretów. Malował na zamówienie dla wielu kościołów, m.in. dla kościoła św. Elżbiety w Starym Sączu, gdzie można oglądać drogę krzyżową. Zaprojektował również ołtarz główny w kościele w Przyszowej. Niewielka część jego dzieł zachowała się w jego domu w Starym Sączu przy ul. Morawskiego oraz w Starosądeckim Muzeum Regionalnym. Robił także scenografie dla teatrów, a w szczególności dla Teatru Robotniczego w Nowym Sączu. Członek ZPAP.

</doc>
<doc id="1552984" url="https://pl.wikipedia.org/wiki?curid=1552984" title="Zielona książka">
Zielona książka

Zielona książka (arab. الكتاب الأخضر) – tytuł książki Muammara Kaddafiego, libijskiego przywódcy i polityka; pierwsze wydanie w 1975 r. (wydanie polskie: Wydawnictwo Fabuła 1991 r.).
Książka przedstawia oryginalną filozofię polityczną Kadafiego oraz jego poglądy na demokrację. Odrzuca jej nowoczesne (liberalne) rozumienie, w zamian proponując demokrację bezpośrednią opartą na komitetach ludowych.
Postuluje również odrzucenie kapitalizmu i marksistowskiej koncepcji dyktatury proletariatu; rozwiązaniem ma być trzecia droga, będąca połączeniem demokracji bezpośredniej i socjalizmu.

</doc>
<doc id="1552988" url="https://pl.wikipedia.org/wiki?curid=1552988" title="Adam Hieronim Sieniawski">
Adam Hieronim Sieniawski



</doc>
<doc id="1552990" url="https://pl.wikipedia.org/wiki?curid=1552990" title="Stanisław Łukasiewicz (prozaik)">
Stanisław Łukasiewicz (prozaik)

Stanisław Łukasiewicz (ur. 31 maja 1907 w Antopolu koło Siedlec, zm. 14 stycznia 1996 w Warszawie) – polski prozaik.
Życiorys.
Ukończył studia na Wydziale Humanistycznym Uniwersytetu Warszawskiego. 
W 1928 roku ogłosił swój pierwszy tom opowiadań "Senatorowie w mazurze". W latach 1934–1937 pracował w szkolnictwie, zaś w latach 1937–1939 był kierownikiem Wydziału Prasowego ZNP. W latach 1940–1942 był urzędnikiem magistratu miasta Warszawy, następnie pracował w gminie w Sobolewie. W okresie od 1945 do 1946 był dyrektorem Biura Prasowego Krajowej Rady Narodowej, następnie kierownikiem literackim gazety „Głos Wielkopolski”. W latach 1954–1962 pracował ponownie w szkolnictwie. Od 1955 roku należał do PZPR.
Odznaczenia.
Odznaczony Krzyżem Kawalerskim Orderu Odrodzenia Polski.

</doc>
<doc id="1552991" url="https://pl.wikipedia.org/wiki?curid=1552991" title="Karabin Colt Canada C7">
Karabin Colt Canada C7

Colt Canada C7 – kanadyjski karabin automatyczny, będący modyfikacją karabinu M16, produkowany od 1982 roku przez Diemaco/Colt Canada.
Broń wykorzystywana jest przez siły zbrojne Kanady, Danii i Holandii, norweskie Hærens Jegerkommando oraz brytyjskie United Kingdom Special Forces.

</doc>
<doc id="1552992" url="https://pl.wikipedia.org/wiki?curid=1552992" title="Zimna katoda">
Zimna katoda

 
Zimna katoda – określenie stosowane w odniesieniu do katod nie podgrzewanych zewnętrznie. Pomimo braku podgrzewania, katoda może nadal w czasie pracy nagrzewać się do wysokich temperatur. Katody takiej konstrukcji są używane w niektórych typach lamp gazowanych (np. wyświetlaczy nixie) i próżniowych.
Terminem „zimna katoda” określa się też lampy fluorescencyjne z zimną katodą (CCFL), stosowane w dużej części skanerów komputerowych, do podświetlania ekranów LCD i moddingu komputerów.
Emisja elektronów.
Istnieje wiele sposobów wywołania emisji elektronów w lampach elektronowych i wyładowczych. Popularna metoda to wykorzystanie zjawiska termoemisji. Dzięki temu zjawisku można stosować stosunkowo niskie napięcia (setki V) do przyspieszania elektronów.
Elektrony można jednak przyspieszać także bez żarzenia katody. Wymaga to jednak większego napięcia (kilka kV). Ponieważ w takiej lampie katoda nie jest podgrzewana, określa się ją jako „zimną katodę”.

</doc>
<doc id="1552993" url="https://pl.wikipedia.org/wiki?curid=1552993" title="Colt Canada C7">
Colt Canada C7



</doc>
<doc id="1552995" url="https://pl.wikipedia.org/wiki?curid=1552995" title="Karabin C7">
Karabin C7



</doc>
<doc id="1552996" url="https://pl.wikipedia.org/wiki?curid=1552996" title="Diemaco C7">
Diemaco C7



</doc>
<doc id="1552997" url="https://pl.wikipedia.org/wiki?curid=1552997" title="Karabin Diemaco C7">
Karabin Diemaco C7



</doc>
<doc id="1552999" url="https://pl.wikipedia.org/wiki?curid=1552999" title="Colt's Patent Firearms Company">
Colt's Patent Firearms Company



</doc>
<doc id="1553001" url="https://pl.wikipedia.org/wiki?curid=1553001" title="Olga Lepieszynska">
Olga Lepieszynska



</doc>
<doc id="1553002" url="https://pl.wikipedia.org/wiki?curid=1553002" title="Olga Lepieszynska (tancerka)">
Olga Lepieszynska (tancerka)

Olga Wasiljewna Lepieszynska (ros.: Ольга Васильевна Лепешинская; ur. 28 września 1916 roku w Kijowie, zm. 20 grudnia 2008 roku w Moskwie) – rosyjska tancerka, solistka baletu moskiewskiego Teatru Wielkiego, Ludowy Artysta ZSRR.
Pochodziła z polskiego rodu szlacheckiego osiadłego w Kijowie. Ukończyła szkołę choreograficzną przy Teatrze Wielkim. Jej debiut na scenie baletowej miał miejsce w 1925 roku. Dziesięć lat później zagrała główną rolę w balecie "Troje grubasów" według powieści Jurija Oleszy. Przedstawienie stało się bardzo popularne, a 18-letnia wówczas Lepieszynska zdobyła sławę.
Olga Lepieszynska utrzymywała bliskie stosunki z Poliną Żemczużyną, żoną Wiaczesława Mołotowa, była też znana jako „ulubiona baletnica Stalina”, który często bywał na jej występach.
Według brytyjskiego autora Nigela Westa, w 1935 roku na zlecenie NKWD została kochanką ambasadora Niemiec w Moskwie, Friedricha-Wernera von der Schulenburga.
Gdy ustanowiono Nagrodę Stalinowską, Olga Lepieszynska została w 1941 roku jej pierwszą laureatką za rolę w "Don Kiszocie". Podczas II wojny światowej została członkinią „brygady frontowej” Teatru Wielkiego, występując dla radzieckich żołnierzy.
Po zakończeniu kariery baletowej pracowała szkoląc baletnice, m.in. w Berlinie, oraz jako sędzia w konkursach choreograficznych.
Pierwszym mężem Olgi Lepieszynskiej był Leonid Rajchman, generał NKWD. Po aresztowaniu Rajchmana w 1951 roku Lepieszynska wyrzekła się go jako „wroga ludu”, a po jego zwolnieniu w 1956 roku wzięła z nim rozwód. Drugim mężem tancerki był generał Aleksiej Antonow, szef sztabu Armii Czerwonej.
Pochowana na Cmentarzu Wwiedieńskim w Moskwie.

</doc>
<doc id="1553003" url="https://pl.wikipedia.org/wiki?curid=1553003" title="José Benincasa">
José Benincasa

José Benincasa (ur. 16 czerwca 1891 w Montevideo, zm. w 1959 tamże) – piłkarz urugwajski, obrońca.
Benincasa karierę rozpoczął w klubie River Plate Montevideo. Jako piłkarz tego klubu zadebiutował w 1910 roku w reprezentacji Urugwaju. Później przeszedł do klubu CA Peñarol.
Przez większość kariery Benincasa był piłkarzem Peñarolu, jednak w 1916 na krótko, wraz z Angelem Romano i Juanem Delgado, przeniósł się do argentyńskiego klubu Boca Juniors. Wydarzenie to było wtedy głośne z tego powodu, że zmiany barw klubowych związane z przejściem zawodnika do klubu zagranicznego należały wtedy do rzadkości.
Jako piłkarz klubu CA Peñarol był w kadrze reprezentacji Urugwaju podczas turnieju Copa América 1917, gdzie Urugwaj drugi raz z rzędu zdobył tytuł mistrza Ameryki Południowej. Benincasa nie zagrał w żadnym meczu.
Był także w kadrze reprezentacji podczas turnieju Copa América 1919, gdzie Urugwaj został wicemistrzem Ameryki Południowej. Także i tym razem Benincasa nie wystąpił w żadnym spotkaniu.
Wystąpił także w turnieju Copa América 1921, gdzie Urugwaj był dopiero trzeci. Benincasa zagrał we wszystkich meczach - z Paragwajem, Brazylią i Argentyną.
Od 12 czerwca 1910 do 19 sierpnia 1928 Benincasa rozegrał w reprezentacji Urugwaju 38 meczów.

</doc>
<doc id="1553006" url="https://pl.wikipedia.org/wiki?curid=1553006" title="Jan Błachnio">
Jan Błachnio

Jan Ryszard Błachnio (ur. 15 października 1944 w Przyłęku) – polski historyk, nauczyciel akademicki, poseł na Sejm IX i X kadencji.
Życiorys.
W 1974 ukończył studia na Katolickim Uniwersytecie Lubelskim. W okresie PRL pracował jako dziennikarz. W 1990 obronił doktorat, a w 1998 został doktorem habilitowanym nauk humanistycznych w zakresie filozofii, specjalizując się w historii filozofii. Zawodowo związany z uczelniami bydgoskimi, najpierw Wyższą Szkołą Pedagogiczną, następnie Uniwersytetem Kazimierza Wielkiego. Był profesorem w Instytucie Prawa, Administracji i Zarządzania Wydziału Administracji i Nauk Społecznych UKW. Wykładał na nim m.in. filozofię i logikę prawniczą. Był prezesem Polskiego Towarzystwa Oświaty Zdrowotnej i Pomocy Ludziom Niepełnosprawnym oraz zastępcą redaktora naczelnego „Tygodnika Polskiego”.
Należał do rady krajowej Patriotycznego Ruchu Odrodzenia Narodowego oraz rady wojewódzkiej tej organizacji w Bydgoszczy. Działał w koncesjonowanym przez władze Chrześcijańskim Stowarzyszeniu Społecznym. Należał do prezydium zarządu głównego oraz był przewodniczącym stowarzyszenia w Bydgoszczy. Z ramienia ChSS i Unii Chrześcijańsko-Społecznej sprawował w latach 1976–1990 mandat radnego Wojewódzkiej Rady Narodowej, a w okresie 1985–1991 posła IX i X kadencji Sejmu z okręgu Bydgoszcz. W trakcie sprawowania mandatu pełnił m.in. funkcję zastępcy przewodniczącego Komisji Kultury (IX kadencja) i Komisji Łączności z Polakami za Granicą (X kadencja). Ponadto w trakcie IX kadencji był sekretarzem Koła Poselskiego ChSS. W 1991 bez powodzenia ubiegał się o reelekcję z listy Ruchu Chrześcijańsko-Społecznego Przymierze. Po porażce w tych wyborach wycofał się z działalności politycznej.

</doc>
<doc id="1553007" url="https://pl.wikipedia.org/wiki?curid=1553007" title="Parafia św. Proroka Eliasza w Podbielu">
Parafia św. Proroka Eliasza w Podbielu

Parafia św. Proroka Eliasza – parafia prawosławna w Podbielu (kolonii wsi Dubiażyn), w dekanacie Bielsk Podlaski diecezji warszawsko-bielskiej.
Na terenie parafii funkcjonują 2 cerkwie i 1 kaplica:
Do parafii należą miejscowości: Dubiażyn, Koszki, Gredele, Malinniki, Mokre, Kozły, Rajki i przysiółek Podbiele, każda z miejscowości ma swój cmentarz.
Parafia liczy ok. 800 wiernych.

</doc>
<doc id="1553008" url="https://pl.wikipedia.org/wiki?curid=1553008" title="Post-painterly Abstraction">
Post-painterly Abstraction



</doc>
<doc id="1553009" url="https://pl.wikipedia.org/wiki?curid=1553009" title="Perkusistka">
Perkusistka



</doc>
<doc id="1553010" url="https://pl.wikipedia.org/wiki?curid=1553010" title="Jerzy Łukosz">
Jerzy Łukosz

Jerzy Łukosz, pseud. Johann Keevus (ur. 17 stycznia 1958 we Wrocławiu) – polski prozaik, dramatopisarz, eseista, krytyk literacki oraz tłumacz literatury niemieckiej.
Ukończył germanistykę na Uniwersytecie Wrocławskim. Studiował także slawistykę na uniwersytecie w Ratyzbonie. W 1987 roku uzyskał tytuł doktora za rozprawę o dziennikach Tomasza Manna. Debiutował jako prozaik w 1980 roku na łamach czasopisma „Odra”.

</doc>
<doc id="1553013" url="https://pl.wikipedia.org/wiki?curid=1553013" title="Concino Concini">
Concino Concini

Concino Concini (ur. 1575 we Florencji, zm. 24 kwietnia 1617 w Paryżu) – włoski arystokrata i polityk, faworyt królowej Francji Marii Medycejskiej, który odegrał znaczącą rolę polityczną w okresie małoletniości króla Ludwika XIII. Zginął zamordowany z rozkazu młodego króla, który przy pomocy własnych faworytów chciał usunąć kamarylę dworską matki i przejąć ster rządów w państwie.
W pierwszym okresie regencji Marii Medycejskiej, zaraz po śmierci Henryka IV nie miał większego wpływu na rządy. Jednak dzięki wpływom jego żony – dwórki Marii, Leonory Dori po 1612 uzyskał decydujący głos na dworze królowej wdowy. Jako faworyt królowej-matki zdobył jej niemal nieograniczone zaufanie i uznanie, co już w 1613 roku przyniosło mu zaszczytny tytuł marszałka d'Ancre. Rządy Marii i jej faworyta były jednak skrajnie niepopularne wśród francuskiej arystokracji uważającej włoską królową i jej krajana za nisko urodzonych „przybłędów”. Concini był tym bardziej niepopularny, że w polityce wewnętrznej dążył do wzmocnienia autorytetu monarchii i zwalczał nienawidzących go książąt i arystokrację. Jego politykę w tym względzie będą zresztą kontynuować przyszli faworyci Ludwika XIII: diuk Karol de Luynes i kardynał Richelieu. Przez ogół społeczeństwa Concini nie był lubiany, Stany Generalne w 1614 zażądały jego usunięcia z kraju. Popularności nie przysporzyło mu żądanie dla siebie tytułu konetabla Francji (1615). Królowa Maria nie odważyła się jednak nadać mu najwyższego tytułu wojskowego królestwa w obawie przed opinią publiczną. 
U schyłku jego rządów do ekipy rządzącej wszedł ówczesny biskup Luçon, późniejszy kardynał Richelieu, jako minister wojny i spraw zagranicznych (25 kwietnia 1616). Kres rządów Conciniego przyszedł po zawiązaniu przez Ludwika XIII własnej koterii. Młody król miał dość rządów matki i jej faworytów, którzy traktowali Ludwika niepoważnie i lekceważąco. Gdy faworytem króla został Karol de Luynes, przeciwko Conciniemu został zawiązany spisek. Przewodził mu przyjaciel de Luynesa, urzędnik ministerstwa finansów Guichard Déageant. Concini ani jego otoczenie nie zdołali wykryć spisku, natomiast arystokracji był on na rękę. Włoch został zastrzelony przez spiskowców króla w drodze do Luwru, 24 kwietnia 1617. Maria de Medici została zesłana do zamku w Blois wraz z Richelieu, a na czele ekipy rządzącej stanął Karol de Luynes.

</doc>
<doc id="1553014" url="https://pl.wikipedia.org/wiki?curid=1553014" title="Jose Benincasa">
Jose Benincasa



</doc>
<doc id="1553019" url="https://pl.wikipedia.org/wiki?curid=1553019" title="Zbigniew Puzewicz">
Zbigniew Puzewicz

Zbigniew Puzewicz (ur. 14 lutego 1930 w Wilnie, zm. 29 marca 2018 w Warszawie) – polski inżynier i wynalazca, profesor nauk technicznych, nauczyciel akademicki. Naukowiec specjalizujący się w technice mikrofalowej, elektronice kwantowej i technice laserowej. Twórca pierwszych polskich laserów, pionier zastosowania technologii laserowej w medycynie, technice wojskowej i gospodarce. Kierował zespołami, które opracowały przenośny przeciwlotniczy zestaw rakietowy Grom i Piorun. Oficer Wojska Polskiego (w stopniu pułkownika), poseł na Sejm IX i X kadencji.
Życiorys.
Dzieciństwo i wczesną młodość spędził w Wilnie. Po zakończeniu II wojny światowej został repatriowany z rodziną do Gdańska.
W 1948 rozpoczął studia oraz służbę wojskową w kompanii akademickiej przy Politechnice Gdańskiej na Wydziale Elektrycznym. W 1951 ukończył studia pierwszego stopnia na Wydziale Łączności Politechniki Gdańskiej, uzyskując w styczniu 1952 tytuł zawodowy inżyniera elektryka z wynikiem bardzo dobrym. W 1951 został skierowany do nowo utworzonej Wojskowej Akademii Technicznej, gdzie rozpoczął pracę jako starszy laborant w Katedrze Podstaw Radiotechniki. W 1952 został wykładowcą, a dwa lata później objął stanowisko starszego asystenta. Pracę magisterską obronił z wyróżnieniem w Wojskowej Akademii Technicznej w 1956. W październiku tego samego roku został adiunktem w Katedrze Podstaw Radiotechniki, a następnie objął stanowisko starszego wykładowcy. Od 1956 do 1960 kierował Zakładem Techniki Fal Ultrawielkich Częstotliwości. W grudniu 1960 Zbigniew Puzewicz uzyskał stopień naukowy doktora nauk technicznych. W 1961 objął kierownictwo nad Katedrą Podstaw Radiotechniki (przekształconą w 1969 na Katedrę Układów Elektronicznych i Elektroniki Kwantowej). 10 lipca 1970 Zbigniew Puzewicz uzyskał tytuł profesora nadzwyczajnego, zaś 10 marca 1978 profesora zwyczajnego. W latach 1971–1975 koordynował całość prac w zakresie techniki laserowej w ramach realizacji krajowego problemu węzłowego 06.2.3 zatytułowanego "Rozwój badań, opracowanie konstrukcji i budowa urządzeń laserowych". W 1967 Zbigniew Puzewicz zorganizował Instytut Elektroniki Kwantowej WAT i pełnił funkcję jego komendanta do 1994. Po przejściu do rezerwy w stopniu pułkownika objął kierownictwo Zespołu Elektroniki Kwantowej.
Od 1947 był członkiem Polskiej Partii Robotniczej, a następnie działaczem Polskiej Zjednoczonej Partii Robotniczej. Z ramienia PZPR w latach 1985–1991 sprawował mandat posła IX i X kadencji. Do Sejmu kontraktowego wszedł z okręgu koszalińskiego, w trakcie kadencji współtworzył Klub Posłów Wojskowych. W 1993 bez powodzenia kandydował do parlamentu z listy Bezpartyjnego Bloku Wspierania Reform.
Pochowany na cmentarzu Wojskowym na Powązkach w Warszawie (kwatera FIII/11/8).
Działalność dydaktyczna.
Działalność dydaktyczną na Wojskowej Akademii Technicznej Zbigniew Puzewicz rozpoczął w 1952. Objął wówczas prowadzenie przedmiotu podstawy radiotechniki na Fakultecie Łączności. W 1954 prowadził wykłady z teoretycznych podstaw radiotechniki na kursie magisterskim, na którym był jednocześnie słuchaczem. W latach 1952–1956 przeprowadził około 3000 godzin wykładów i ćwiczeń. Po objęciu stanowiska kierownika Zakładu Techniki Fal Ultrawysokich Częstotliwości w 1956 prowadził wykłady z teorii pola elektromagnetycznego i techniki fal ultrakrótkich.
W trakcie wieloletniej działalności dydaktycznej prowadził wykłady i ćwiczenia laboratoryjne z różnych przedmiotów związanych z radiotechniką, m.in. podstaw radiotechniki, podstaw teorii pola i techniki ultrawielkich częstotliwości, teorii pola elektromagnetycznego i techniki fal ultrakrótkich, elektroniki kwantowej, przyrządów próżniowych. Kierował kilkudziesięcioma pracami dyplomowymi z zakresu radiotechniki, techniki ultrawielkich częstotliwości i elektroniki kwantowej. W latach 1960–1961 uczestniczył w przebudowie programów nauczania na Wydziale Elektroradiotechnicznym, przekształconym następnie w Wydział Elektroniki WAT. W utworzonym Instytucie Elektroniki Kwantowej organizował seminaria naukowe, staże doskonalące i studia doktoranckie (dla specjalistów z kraju i zagranicy) w nowej wówczas dziedzinie – elektronice kwantowej.
Zbigniew Puzewicz wielokrotnie był zapraszany do udziału w zagranicznych konferencjach naukowych w charakterze członka komitetu naukowego oraz eksperta w międzynarodowych komisjach. W 1975 profesorowie Janusz Groszkowski i Bohdan Paszkowski stwierdzili, że "ze względu na znaczące oddziaływanie osiągnięć na kształtowanie i rozwój ogółu pracowników nauki w kraju, prof. Zbigniew Puzewicz jest twórcą szkoły w zakresie nauki i techniki laserowej wraz z jej szerokimi aplikacjami w wielu dziedzinach". Był członkiem różnych komitetów naukowych Polskiej Akademii Nauk. Był autorem lub współautorem około dwustu publikacji naukowych, a także recenzentem licznych wniosków o nadanie tytułu profesora, autorem kilkudziesięciu recenzji rozpraw habilitacyjnych i prac doktorskich w instytucjach naukowych (takich jak Instytut Podstawowych Problemów Techniki PAN, Instytut Maszyn Przepływowych PAN, Uniwersytet Mikołaja Kopernika w Toruniu, Uniwersytet im. Adama Mickiewicza w Poznaniu i innych). Był promotorem dwudziestu przewodów doktorskich. Uzyskał członkostwo w Towarzystwie Naukowym Warszawskim i Akademii Inżynierskiej w Polsce.
Działalność naukowo-badawcza.
Mikrofale i lasery.
W 1956 podjął prace badawcze w zakresie teorii i praktyki wykorzystania linii paskowych w układach mikrofalowych. Tematyka związana z propagacją fal elektromagnetycznych była przedmiotem jego pracy magisterskiej oraz doktorskiej (zatytułowanej "Rodzaje falowodowe w otwartych strukturach przesyłowych"), a także szeregu publikacji i wystąpień na konferencjach naukowych. W pracach tych, w oparciu o współczesne środki matematyczne (metody przestrzeni Hilberta), zostały sformułowane warunki oraz dowody istnienia rodzajów falowodowych w otwartych mikrofalowych strukturach przesyłowych. Pozwoliło to na wyznaczanie rodzajów falowodowych w liniach paskowych, dając w ten sposób podstawy do inżynierskiego projektowania wykorzystywanych mikrofalowych linii i anten paskowych.
W 1961 po objęciu Katedry Podstaw Radiotechniki zainicjował i kierował pracami nad szerokopasmowymi odbijaczami radiolokacyjnymi oraz metodami maskowania i pozoracji radiolokacyjnej dużych obiektów. Wyniki prac wykorzystano przy produkcji seryjnej odbijaczy radiolokacyjnych. W latach 1961–1962 zespół kierowany przez Zbigniewa Puzewicza podjął prace nad maserami przeznaczonymi do łączności satelitarnej oraz łączności radiowej dalekiego zasięgu. Prace te dotyczyły badań rezonansu paramagnetycznego w kryształach rubinu, konstrukcji maserów rezonatorowych i z falą bieżącą, pracujących w temperaturze ciekłego azotu i helu. Zespół ten przy współpracy z Katedrą Urządzeń Mikrofalowych uruchomił w lutym 1963 rezonatorowy mikrofalowy wzmacniacz kwantowy – maser pracujący w paśmie X (długość fali 3 cm) z pompowaniem w paśmie Ka (długość fali 8 mm). Opracowanie i uruchomienie masera rubinowego stanowiło znaczące osiągnięcie naukowe i konstrukcyjne w skali światowej.
Następnie Zbigniew Puzewicz wraz ze swoim zespołem we współpracy z Katedrą Urządzeń Mikrofalowych kierowaną przez Kazimierza Dzięciołowskiego podjął prace badawcze nad laserami wykorzystującymi emisję wymuszoną do generacji promieniowania koherentnego. Ich zwieńczeniem było uruchomienie 20 sierpnia 1963 (dwa lata po uruchomieniu pierwszego lasera na świecie) pierwszego w Polsce lasera helowo-neonowego, generującego promieniowanie podczerwone o długości fali 1,15 μm. Ten sam zespół przeprowadził we wrześniu 1963 eksperyment przesłania głosu na odległość za pomocą lasera He-Ne. 7 listopada 1963 zespół Zbigniewa Puzewicza uruchomił pierwszy w Polsce laser na ciele stałym – laser rubinowy. W oparciu o laser rubinowy zespół ten opracował w 1964 pierwszy w Europie koagulator laserowy do mikrochirurgii okulistycznej. Z jego pomocą przeprowadzona została w kwietniu 1965 pierwsza w Europie operacja „przyklejenia” siatkówki w oku pacjenta.
Prace omawiające konstrukcje i własności polskich laserów były referowane i omawiane na licznych konferencjach naukowych (krajowych i zagranicznych). Z uwagi na ich nowatorski charakter były przedmiotem zainteresowania placówek badawczych w kraju i zagranicą. Modele tych urządzeń były eksponowane od 1964 na wystawach krajowych i zagranicznych (m.in. w Poznaniu, Lipsku i Wiedniu). 25 października 1966 został uruchomiony pierwszy laser molekularny dużej mocy (200W). W 1967 wytworzono serię produkcyjną tych laserów w Zakładzie Produkcji Doświadczalnej WAT i przekazano do badań z perspektywą zastosowania laserów w przemyśle (przy cięciu i spawaniu materiałów). Za udział w opracowaniu wykonaniu i wprowadzeniu do produkcji laserów molekularnych dużej mocy Komitet Nagród Państwowych przyznał w 1968 zespołową nagrodę państwową II stopnia w dziedzinie techniki.
W 1971 utworzono Problem Węzłowy 06.2.3 pod tytułem "Rozwój badań, opracowanie konstrukcji i budowa urządzeń laserowych". Oprócz Instytutu Elektroniki Kwantowej WAT w pracach nad nim uczestniczyło 27 jednostek badawczych (politechniki, uniwersytety oraz instytuty) z całej Polski. Zbigniew Puzewicz, opracowując jego założenia oraz kierując nim, wniósł zasadniczy wkład w proces stworzenia w kraju podstaw nowej gałęzi nauki i aplikacji techniki laserowej. Prowadzone przez szereg lat prace umożliwiły wdrożenie urządzeń laserowych dla wielu dziedzin nauki (w tym medycyny), a także przemysłu i obronności.
Lasery w medycynie.
Prace w zakresie medycznych zastosowań laserów podjęte przez Zbigniewa Puzewicza, po uruchomieniu pierwszych laserów na ciele stałym (rubinowego i YAG-Nd) oraz laserów molekularnych, zapoczątkowały badania w zakresie medycznych zastosowań laserów w Europie. Koagulator laserowy dedykowany był przede wszystkim mikrochirurgii okulistycznej i stosowany w leczeniu odklejeń siatkówki, do przypalania na dnie oka krwawiących naczyń siatkówki, przy schorzeniach cukrzycowych i gruźliczych, jak również w stanach chorobowych, w których dotychczasowe postępowanie chirurgiczne było niemożliwe. Opracowanie i zastosowanie w praktyce koagulatora laserowego było znaczącym osiągnięciem polskiej nauki na skalę światową, był on pierwszym tego typu urządzeniem w Europie. W 1965 koagulator został opatentowany i skierowany do produkcji seryjnej w Centralnym Laboratorium Optyki. W latach 1965–1975 powstało siedem typów koagulatorów okulistycznych. Urządzenia te były wykorzystywane w klinikach okulistycznych. W samej Klinice Chorób Oczu Akademii Medycznej w Warszawie zoperowano z ich pomocą 6000 pacjentów w latach 1965–1978.
Zbigniew Puzewicz był inicjatorem oraz kierował nowatorskimi badaniami w zakresie oddziaływania promieniowania laserowego na komórki i tkanki żywe, które doprowadziły do powstania również pionierskich w Europie laserów medycznych CO2. Prace te obejmowały:
Zbigniew Puzewicz jako autor i współautor opublikował również szereg prac naukowych dotyczących zastosowania laserów w medycynie.
Lasery w przemyśle i nauce.
Pod kierunkiem Zbigniewa Puzewicza opracowano i wyprodukowano krótkie serie laserów (He-Ne, molekularnych CO2, energetycznych laserów gazowych i na ciele stałym) na potrzeby gospodarki i nauki. Wszystkie te urządzenia znalazły zastosowania m.in. do budowy szybów i chodników kopalnianych, masztów radiowych i toru wodnego Portu Północnego. Lasery szkolne i spektrometry laserowe były wykorzystywane w szkolnictwie i nauce. Minister nauki, szkolnictwa wyższego i techniki oraz prezes Polskiej Akademii Nauk przyznali Zbigniewowi Puzewiczowi w 1973 Nagrodę Specjalną w Roku Nauki Polskiej za kierowanie zespołem i udział w opracowaniu i wykonaniu modeli dwóch rodzajów impulsowych laserów energetycznych dużej mocy – lasera molekularnego na dwutlenku węgla o ciśnieniu atmosferycznym (o mocy 3 GW i energii 200 J) oraz lasera na ciele stałym (szkło neodymowe).
Na przełomie lat 60. i 70. wieku pojawiła się teoretyczna możliwość zastosowania laserów w uzyskaniu syntezy termojądrowej. Badania w tym zakresie podjął Sylwester Kaliski, ówczesny komendant WAT, który zorganizował Zespół Analiz Teoretycznych i Zespół Fizyki Plazmy. Korzystając z dorobku kierowanego przez Zbigniewa Puzewicza Instytutu Elektroniki Kwantowej w zakresie laserów dużej mocy, w czerwcu 1973 przeprowadzono wspólny eksperyment Zespołu Analiz Teoretycznych, Zespołu Fizyki Plazmy, Instytutu Elektroniki Kwantowej oraz Instytutu Badań Jądrowych. Wyniki eksperymentu potwierdziły możliwość uzyskania generacji strumienia neutronów, świadczących o aktach syntezy jąder deuteru, poprzez użycie skoncentrowanej energii laserów. Dalsze analizy teoretyczne wykazały jednak, że praktyczna realizacja syntezy termojądrowej wymaga nieporównywalnie większej energii laserów, niż pierwotnie zakładano. Zbigniew Puzewicz zrezygnował z dalszych prac w tym zakresie, bowiem budowa laserów o takich mocach przekraczała ówczesne możliwości Instytutu Elektroniki Kwantowej. Jako członek zespołu badawczego otrzymał w 1973 Nagrodę Specjalną w Roku Nauki Polskiej przyznaną przez ministra nauki, szkolnictwa wyższego i techniki oraz prezesa PAN za uzyskanie wysokotemperaturowej plazmy dla mikrosyntezy, a także Zespołową Nagrodę Państwową I stopnia w dziedzinie nauki (za udział w pracach nad wytworzeniem wysokotemperaturowej plazmy i nad laserową mikrosyntezą termojądrową).
Technika laserowa i optoelektronika w systemach wojskowych.
Opracowanie przez Zbigniewa Puzewicza laserów na ciele stałym (rubinowego i YAG-Nd) z modulacją dobroci umożliwiło powstanie nowatorskich konstrukcji w zakresie wojskowych zastosowań laserów. Prace te obejmowały:
W 1991 Zbigniew Puzewicz rozpoczął w Instytucie Elektroniki Kwantowej WAT realizację projektu badawczego pt. "Badania i optymalizacja układów odbiorczych promieniowania laserowego i w podczerwieni". Prace te zapoczątkowały opracowanie Przenośnego Przeciwlotniczego Zestawu Rakietowego (PPZR) Grom. Zainicjował i brał udział w opracowaniu strategicznego programu rządowego "Nowoczesne Technologie dla Potrzeb Obrony Przeciwlotniczej Wojsk i Obiektów", obejmującego opracowanie i wdrożenie do produkcji przenośnego zestawu rakietowego o kryptonimie Grom. Zespół kierowany przez Zbigniewa Puzewicza podjął tematykę modelowania, pomiarów telemetrycznych oraz sposobów sterowania obrotowych rakiet przeciwlotniczych bardzo krótkiego zasięgu. Opracowane modele teoretyczne i algorytmy sterowania umożliwiły podjęcie prac nad nowoczesnymi systemami detekcji i sterowania. W wyniku tych prac powstały modele i prototypy głowicy samonaprowadzającej oraz algorytmy układów startowych. Opracowano i wdrożono do produkcji m.in.:
PPZR Grom zaczął być produkowany seryjnie w 2000 (całkowicie w Polsce) na potrzeby Wojska Polskiego oraz kontrahentów zagranicznych, stanowiąc podstawową przeciwlotniczą rakietową broń krótkiego zasięgu o cechach inteligentnych. W 1999 konstrukcja ta otrzymała nagrodę Defender na Międzynarodowym Salonie Przemysłu Obronnego. W kierowanym przez profesora Zespole Elektroniki Kwantowej WAT opracowano i wdrożono do produkcji w Mesko S.A. urządzenie szkolno-treningowe UST-1, pozwalające na szkolenie obsługi PPZR Grom w strzelaniu do realnych celów powietrznych w obecności zakłóceń, imitatorów celów powietrznych i pozorowanych celów powietrznych. Urządzenie to znalazło się na wyposażeniu Wojska Polskiego. W 2000 UST-1 otrzymało nagrodę Defender.
W 2007 Zbigniew Puzewicz zainicjował prace nad opracowaniem rakiety przeciwlotniczej Piorun. Kierowany przez niego Zespół Elektroniki Kwantowej Instytutu Optoelektroniki WAT opracował koncepcję oraz sformułował założenia modernizacji. Pod jego kierunkiem w zakładach przemysłu obronnego powstały unikatowe rozwiązania techniczne i technologiczne obejmujące najistotniejsze zespoły optoelektroniczne i elektroniczne pocisku ze szczególnym uwzględnieniem toru optoelektronicznego, zespołu detekcyjno-sterującego, laserowego zapalnika zbliżeniowego oraz adaptacji celownika dziennego i termalnego. Opracowano również konstrukcję i technologię wytwarzania unikatowych w skali światowej fotodetektorów InSb i PbS, specjalistycznej optyki podczerwieni i nowoczesnych, hybrydowych przedwzmacniaczy. Uzyskano znaczące zwiększenie zasięgu wykrywania i skuteczności niszczenia celów. Przenośny Zestaw Rakietowy (PPZR) PIORUN otrzymał Nagrodę Prezydenta Rzeczypospolitej Polskiej dla produktu najlepiej służącego podniesieniu poziomu bezpieczeństwa żołnierzy Sił Zbrojnych RP. Został wdrożony do produkcji seryjnej w CRW Telesystem-Mesko Sp. z o.o. oraz Mesko S.A.
Od 2012 wraz z zespołem współpracowników zajął się opracowaniem:

</doc>
<doc id="1553021" url="https://pl.wikipedia.org/wiki?curid=1553021" title="Reykjanesbraut">
Reykjanesbraut



</doc>
<doc id="1553022" url="https://pl.wikipedia.org/wiki?curid=1553022" title="Antycząsteczka">
Antycząsteczka



</doc>
<doc id="1553023" url="https://pl.wikipedia.org/wiki?curid=1553023" title="John La Farge">
John La Farge

John La Farge (ur. 31 marca 1835 w Nowym Jorku, zm. 14 listopada 1910) – amerykański malarz, projektant witraży, dekorator i pisarz. Był jednym z najbardziej innowacyjnych i wszechstronnych artystów amerykańskich XIX wieku.
Życie i twórczość.
Studiował prawo na Uniwersytecie Mount St. Mary i w St. John’s College (obecnie Fordham University). W latach 1856–1857 przebywał w Europie, krótko studiował malarstwo w Paryżu pod kierunkiem Thomasa Couture. W Anglii zetknął się z twórczością prerafaelitów i zapoznał się ze zbiorami dzieł starych mistrzów. Po powrocie do Ameryki osiedlił się w Newport na Rhode Island i postanowił całkowicie oddać się sztuce. Początkowo studiował z malarzem Williamem Morrisem Huntem, dzięki któremu mógł rozwinąć swoje umiejętności. W 1861 ożenił się z Margaret Mason Perry, siostrą malarki Lilly Cabot Perry.
John La Farge był wszechstronnym artystą, największą popularność przyniosły mu projekty witraży i malarstwo ścienne zdobiące wiele amerykańskich kościołów i budynków publicznych m.in. w Buffalo, Nowym Jorku, Bostonie i Worcester. Artysta zdołał dorównać przepychowi średniowiecznych witraży, wprowadził też wiele innowacji, takich jak zastosowanie opalizującego szkła czy nowych metod montażu.
La Farge dużo malował, posługiwał się klasyczną techniką olejną, tworzył akwarele i ilustracje dla prasy. Malował pejzaże, martwą naturę i portrety, poruszał również tematykę orientalną. W 1886 odwiedził Japonię, a w latach 1890–1891 odbył podróż po wyspach południowego Pacyfiku. Plonem tych wypraw były liczne obrazy, akwarele oraz wydane wspomnienia.
Artysta był autorem ośmiu książek i licznych esejów poświęconych sztuce, prowadził również cieszące się dużym powodzeniem wykłady. W 1904 został jednym z pierwszych członków American Academy of Arts and Letters, działał w najważniejszych organizacjach artystycznych Ameryki, a rząd francuski przyznał mu Legię Honorową. Jego najbliższymi przyjaciółmi byli malarz William Morris Hunt i historyk Henry Adams.
Zmarł w 1910, został pochowany na Green-Wood Cemetery w Brooklynie.
Największe zbiory prac La Farge’a znajdują się m.in. w Corcoran Gallery of Art w Waszyngtonie, Metropolitan Museum of Art w Nowym Jorku i Museum of Fine Arts w Bostonie.

</doc>
<doc id="1553024" url="https://pl.wikipedia.org/wiki?curid=1553024" title="Magnetometr transduktorowy">
Magnetometr transduktorowy

Magnetometr transduktorowy – rodzaj magnetometru, w którym pomiar pola magnetycznego odbywa się przy wykorzystaniu zjawiska nasycenia rdzenia magnetycznego, czyli indukcji magnetycznej oraz analizie drugiej harmonicznej. Przyrząd stosowany jest głównie do pomiaru pola magnetycznego stałego, w zależności od wykonania możliwy jest pomiar indukcji rzędu 0,1 nT. Efekt wykorzystał po raz pierwszy niemiecki fizyk Friedrich Förster w 1937 roku. Przyrządy te znalazły zastosowanie m.in. w archeologii (wykrywanie metali), defektoskopii, diagnostyce i innych.
Zasada działania.
Zjawisko indukcji elektromagnetycznej powoduje indukowanie się napięcia w cewce, która wytwarza zmienną indukcję magnetyczną zależną od pola magnetycznego. Duże wartości przenikalności rdzeni magnetycznych powodują "wzmacnianie" indukcji wewnątrz cewki. Dla dużych wartości pola następuje nasycenie magnetyczne, co wprowadza nieliniowość i ogranicza zakres pracy magnetometrów opartych na bezpośrednim związku pola magnetycznego i wartości indukowanego napięcia.
W przypadku bardzo dużych sinusoidalnie zmiennych pól magnetycznych następuje nasycenie rdzenia i na wyjściu cewki generują się symetryczne dodatnie i ujemne impulsy. Z uwagi na ich symetryczność sygnał taki zawiera tylko nieparzyste harmoniczne (przy analizie transformatą Fouriera). Jeśli w takim układzie pojawi się składowa stała pola magnetycznego, to spowoduje ona niesymetryczne magnesowanie i nasycanie rdzenia. Wówczas również zostaje zakłócona symetryczność impulsów napięcia generowanych na wyjściu cewki i pojawienie się parzystych harmonicznych.
W praktyce wykorzystuje się głównie drugą harmoniczną, której amplituda jest proporcjonalna do składowej stałej pola magnetycznego. Stosuje się więc odpowiednie elektroniczne układy filtrujące, których zadaniem jest pomiar wartości skutecznej napięcia drugiej harmonicznej i odpowiednie wyprowadzenie tej informacji na przykład w postaci proporcjonalnego napięcia stałego. Może to być na przykład wartość 1 V na 1 mT mierzonej wartości stałej indukcji magnetycznej.
Czułość i zastosowanie.
Magnetometry transduktorowe są przeznaczone głównie do pomiaru stałej indukcji magnetycznej, ale spotyka się również konstrukcje do pomiaru zmiennych pól (np. o częstotliwości 50 Hz).
Istnieje wiele typów odmian tych magnetometrów. Ich konstrukcja różni się przede wszystkim kształtem rdzenia magnetycznego, ilością cewek zasilających i pomiarowych, rodzajem materiału magnetycznego i przetwarzającego układu elektronicznego. Wszystkie działają na tej samej zasadzie nasycania rdzenia i niesymetryczności generowanych impulsów.
Należą do tanich i bardzo czułych przyrządów pomiarowych. Mogą być używane w temperaturze pokojowej.
Czułością ustępują jedynie magnetometrom typu SQUID, które wykorzystują zjawisko nadprzewodnictwa, muszą być używane w niskich temperaturach i z tego powodu są droższe.
Zakres pomiarowy komercyjnie dostępnych magnetometrów waha się od 1 nT do 1 mT.

</doc>
<doc id="1553028" url="https://pl.wikipedia.org/wiki?curid=1553028" title="Kazimierz Sosnowski (krajoznawca)">
Kazimierz Sosnowski (krajoznawca)



</doc>
<doc id="1553030" url="https://pl.wikipedia.org/wiki?curid=1553030" title="Elmar Lichtenegger">
Elmar Lichtenegger

Elmar Lichtenegger (ur. 25 maja 1974 w Klagenfurcie) – austriacki lekkoatleta, płotkarz, olimpijczyk.
Doping.
W 2003 Lichtenegger został złapany na zażywaniu nonadrolonu. 22 listopada 2007 w czasie dwóch kontroli na treningu wykryto u niego norandrosteron. Austriak zapowiedział zakończenie kariery sportowej, z resztą według obecnych przepisów druga wpadka dopingowa skutkuje dożywotnią dyskwalifikacją.

</doc>
<doc id="1553031" url="https://pl.wikipedia.org/wiki?curid=1553031" title="Bottoms Up">
Bottoms Up



</doc>
<doc id="1553032" url="https://pl.wikipedia.org/wiki?curid=1553032" title="Gregor Jordan">
Gregor Jordan

Gregor Jordan (ur. 1966 w Sale) – australijski reżyser filmowy. 
W połowie lat 90. realizował filmy krótkometrażowe, następnie pracował na potrzeby telewizji. W roku 1999 nakręcił kryminał "Dwie ręce" z Heathem Ledgerem w roli głównej. Kolejny swój film nakręcił już w Stanach Zjednoczonych – wyprodukowany w 2001 roku komediodramat "Buffalo Soldiers" w sarkastyczny sposób ukazywał bazę armii amerykańskiej w RFN tuż przed upadkiem Muru Berlińskiego. W 2003 roku sygnował swym nazwiskiem dramat "Ned Kelly", opowieść o słynnym australijskim bandycie. Rolę tytułową odtworzył Ledger, a partnerowali mu Naomi Watts i Orlando Bloom.

</doc>
<doc id="1553033" url="https://pl.wikipedia.org/wiki?curid=1553033" title="Fiber-Optic Link Around the Globe">
Fiber-Optic Link Around the Globe

Fiber-Optic Link Around the Globe (FLAG) – podmorski światłowodowy kabel telekomunikacyjny o długości 28000 km łączący wschodnie wybrzeże Stanów Zjednoczonych, Wielką Brytanię i Japonię. operatorem jest indyjska firma Flag Telecom będąca własnością Reliance Communications. Segment łączący Europę z Azją jest czwartym co do długości na świecie.

</doc>
<doc id="1553035" url="https://pl.wikipedia.org/wiki?curid=1553035" title="Parafia Matki Bożej Wniebowziętej">
Parafia Matki Bożej Wniebowziętej

Parafie pod wezwaniem MB Wniebowziętej (MB ⇒ Matki Boskiej lub Matki Bożej):

</doc>
<doc id="1553038" url="https://pl.wikipedia.org/wiki?curid=1553038" title="PZL.62">
PZL.62



</doc>
<doc id="1553040" url="https://pl.wikipedia.org/wiki?curid=1553040" title="Gierlachowska Kopa">
Gierlachowska Kopa



</doc>
<doc id="1553046" url="https://pl.wikipedia.org/wiki?curid=1553046" title="Yelena Isinbayeva">
Yelena Isinbayeva



</doc>
<doc id="1553059" url="https://pl.wikipedia.org/wiki?curid=1553059" title="Sadí Couture">
Sadí Couture

Sadi Couture – piłkarz urugwajski, pomocnik.
Jako piłkarz klubu Dublin Montevideo był w kadrze reprezentacji Urugwaju podczas turnieju Copa América 1917, gdzie Urugwaj drugi raz z rzędu zdobył tytuł mistrza Ameryki Południowej. Nie zagrał jednak w żadnym spotkaniu.
Couture rozegrał łącznie tylko dwa mecze w reprezentacji Urugwaju – oba w 1918 roku.

</doc>
<doc id="1553060" url="https://pl.wikipedia.org/wiki?curid=1553060" title="Sadi Couture">
Sadi Couture



</doc>
<doc id="1553062" url="https://pl.wikipedia.org/wiki?curid=1553062" title="Ziemia łukowska">
Ziemia łukowska

Ziemia łukowska, łac. "Terra Lucoviensis" – niewielka jednostka historycznego podziału terytorialnego ze stolicą w Łukowie, położona w północno-wschodniej części Małopolski. W czasach piastowskich należała do ziemi sandomierskiej, a w I Rzeczypospolitej wchodziła w skład województwa lubelskiego.
Granice.
Ziemia łukowska graniczy:
Historia.
Ziemia łukowska ukształtowała się w ramach najpierw księstwa krakowskiego i sandomierskiego, województwa sandomierskiego, a następnie, od 1474 roku, w ramach województwa lubelskiego, gdzie stanowiła odrębny powiat. Łuków stanowił również siedzibę starostwa grodowego, obok Lublina.
Ośrodkiem rozwoju parafii ziemi łukowskiej był Łuków (od XI/XII w.?), przejściowo w latach 1254-1257 r. stolica biskupstwa. Niewiele później powstała parafia Kock (przed 1327 r.). Do końca XVIII wieku biskupi krakowscy erygowali w sumie 12 samodzielnych parafii. Oprócz dwóch najstarszych były to: parafia Tuchowicz (przed 1350-1351), Zbuczyn (1418 – erekcja powtórna), Pruszyn (1430), Trzebieszów (1430), Ulan (ok. 1440), Serokomla (1444–1445), Kozirynek (Radzyń, 1456), Siedlce (1532), Radoryż (1588) i Stanin (1599). W Domanicach przed 1595 powstał kościół, wprawdzie tylko filialny parafii łukowskiej, jednak z wydzielonym okręgiem, a od 1747 r. samodzielna parafia. Także w Kąkolewnicy od XVIII w. funkcjonował kościół filialny – parafii Trzebieszów. Niektóre wsie zachodniego skraju ziemi łukowskiej należały do parafii Wilczyska (przed 1325–1328) i Wojcieszków (1434), posiadających swoje ośrodki na terenie ziemi stężyckiej. Natomiast parafia kocka rozciągała się na fragment ziemi lubelskiej i stężyckiej.
Ziemia łukowska miała zagwarantowane prawem odbywanie pospolitego ruszenia wyprawą łanową.
W dobie rozbiorów ziemia łukowska weszła w skład krótkotrwałego województwa chełmskiego (1793-1794), a wraz z III rozbiorem w 1795 roku znalazła się w granicach Austrii. Od 1809 roku znajdowała się w Księstwie Warszawskim, zaś po kongresie wiedeńskim w 1815 r., w granicach Królestwa Polskiego zaboru rosyjskiego. Nowe podziały administracyjne (patrz: województwo podlaskie) sprawiły, że ziemię łukowską i jej okolice zaczęto określać mianem Podlasia, mając na myśli Podlasie Południowe.
W 1867 Siedlce i Łuków weszły w skład powstałej wówczas guberni siedleckiej. 
W czasach międzywojennych, obszar ziemi łukowskiej znajdował się całkowicie w granicach województwa lubelskiego, utworzono powiat łukowski. Po 1950 roku Siedlce znalazły się w granicach województwa warszawskiego.
Zabytki.
Budowle i założenia urbanistyczne powstałe na terenie ziemi łukowskiej przed 1795 rokiem, które zachowały się i są zabytkami
Najstarszymi zabytkami, podlegającymi ochronie konserwatorskiej, są średniowieczne grodziska, m.in. koło Tuchowicza, Łukowa, Strzyżewa, Turowa i Niewęgłosza.
Łuków
Tuchowicz
Radzyń Podlaski (Kozirynek)
Żabików
Serokomla
Siedlce
Stanin
Ponadto do 2009 r. stał w Staninie drewniany kościółek parafialny z 1756 r., który został translokowany do Pratulina.
Jeleniec
Kock
Ulan Duży
Mysłów
Do najcenniejszych zabytków historycznej ziemi łukowskiej należy renesansowy kościół w Radzyniu Podlaskim, barokowe kościoły, dwa w Łukowie, jeden w Siedlcach, rokokowy pałac w Radzyniu, budynek ratusza w Siedlcach oraz klasycystyczne dzieła architektoniczne w Siedlcach i w Kocku.
Dawna mowa mieszkańców.
Gwary ziemi łukowskiej (podobnie jak i północnej, nizinnej części ziemi lubelskiej) należą do dialektu mazowieckiego. W południowej części krainy występują niewielkie wpływy dialektu małopolskiego.
Współczesność.
Miasta.
Obecnie na obszarze ziemi łukowskiej znajdują się zaledwie cztery miasta. Są to:
Dawniej miastami były również: Serokomla, Tuchowicz i Zbuczyn. Przy granicy ziemi łukowskiej na Małej Bystrzycy znajdowało się miasto Wojcieszków, a 5 km dalej miasto Adamów (oba w ziemi stężyckiej).
Gminy wiejskie.
Gminy wiejskie powstałe na terenie ziemi łukowskiej (w kolejności nawiązującej do układu dorzeczy), data pierwszej wzmianki i herb współczesny oraz uwagi o zasięgu gminy

</doc>
<doc id="1553066" url="https://pl.wikipedia.org/wiki?curid=1553066" title="Herb Daniłowa">
Herb Daniłowa

Herb Daniłowa (ros. "Данилов") − miasto (od 1777) w Środkowej części Rosji, w obwodzie jarosławskim, ustanowiony został 29 lipca 1999 r. Oficjalnie opisuje się go tak: Herb przedstawia tarczę herbową podzieloną na dwa ukośne pola z lewej dolnej do górnej prawej. Na górze herbu znajduje się srebrne pole, w dolnej części szachownica zielono biała. Spod szachownicy w stronę srebrnego pola wychodzi niedźwiedź, trzymający w lewej łapie halabardę.

</doc>
<doc id="1553067" url="https://pl.wikipedia.org/wiki?curid=1553067" title="WMFR">
WMFR



</doc>
<doc id="1553068" url="https://pl.wikipedia.org/wiki?curid=1553068" title="Karamustafa">
Karamustafa



</doc>
<doc id="1553076" url="https://pl.wikipedia.org/wiki?curid=1553076" title="FLAG">
FLAG



</doc>
<doc id="1553079" url="https://pl.wikipedia.org/wiki?curid=1553079" title="Raúl Garrido">
Raúl Garrido

Raúl Garrido - piłkarz urugwajski, napastnik.
Jako piłkarz klubu Universal Montevideo był w kadrze reprezentacji Urugwaju podczas turnieju Copa América 1917, gdzie Urugwaj drugi raz z rzędu zdobył tytuł mistrza Ameryki Południowej. Garrido nie wystąpił w żadnym spotkaniu.
Garrido tylko raz zagrał w reprezentacji Urugwaju - 16 października 1917 roku w towarzyskim meczu z Brazylią, wygranym przez Urugwaj 3:1.

</doc>
<doc id="1553080" url="https://pl.wikipedia.org/wiki?curid=1553080" title="Walenty Maciej Bończa Tomaszewski">
Walenty Maciej Bończa Tomaszewski



</doc>
<doc id="1553082" url="https://pl.wikipedia.org/wiki?curid=1553082" title="Raul Garrido">
Raul Garrido



</doc>
<doc id="1553083" url="https://pl.wikipedia.org/wiki?curid=1553083" title="Świdnicki Lipiec">
Świdnicki Lipiec



</doc>
<doc id="1553085" url="https://pl.wikipedia.org/wiki?curid=1553085" title="Parafia św. Aleksandra Newskiego">
Parafia św. Aleksandra Newskiego

Parafie pod wezwaniem św. Aleksandra Newskiego:

</doc>
<doc id="1553086" url="https://pl.wikipedia.org/wiki?curid=1553086" title="Sevenum">
Sevenum

Sevenum – miejscowość w Limburgii w południowej Holandii. Zamieszkiwana jest przez ponad 7 tys. mieszkańców. Nazwa pochodzi od siedmiu zamków znajdujących się niegdyś w miejscowości.

</doc>
<doc id="1553087" url="https://pl.wikipedia.org/wiki?curid=1553087" title="Arboresze">
Arboresze

Arboresze (inne rzadziej używane w języku polskim nazwy: "Arbaresze" i "Arberesze"), alb. "Arbëreshë" – grupa etniczna zamieszkująca głównie Kalabrię we Włoszech. Uważają się za potomków Albańczyków, którzy począwszy od schyłku średniowiecza migrowali z Bałkanów do Italii. Są grekokatolikami (Kościół italo-albański).
Historia.
W 1468 roku zmarł albański bohater narodowy Gjergi Kastrioti Skanderbeg. Zasłynął w Europie jako wódz niepokonany w walce z Osmanami. Po jego śmierci lokalni możnowładcy nie byli w stanie prowadzić wspólnej i skutecznej polityki opierania się Turkom, w związku z czym tereny dzisiejszej Albanii, Serbii, Chorwacji i Bośni były sukcesywnie podbijane przez Turków. Wprawdzie, co do zasady, w imperium osmańskim panowała tolerancja religijna (system "milletów"), w praktyce jednak dochodziło do prześladowań i rzezi. Również nakładane na „niewiernych” podatki bywały nie do udźwignięcia, dlatego Bałkany ogarnęła fala migracji. Tysiące chrześcijan, w tym Albańczyków, podjęły wyprawę przez Adriatyk do Italii. W ciągu 200 lat napłynęło w sumie siedem dużych fal migracji, które obejmowały całe klany rodzinne, często nawet całe miejscowości. W sumie we Włoszech osiedliło się około pół miliona Albańczyków. 
W odróżnieniu od Skiptarów, jak nazywają się Albańczycy, pozostali w Albanii, nazwali się oni Arboreszami, na pamiątkę regionu Arbënor, z którego wywodzili się pierwsi uchodźcy.
Arboresze osiedli się na południu Włoch, dzisiaj albańskie wsie znajdują się również na Sycylii, w Apulii i Molise (zwłaszcza Campobasso). Wielu Arboreszów walczyło o jedność Włoch w wojskach Garibaldiego, a dziś co druga wioska chlubi się wojennym pomnikiem ku czci „eroi albanesi”, którzy szli do boju przeciwko Habsburgom lub za Mussolinim.
Teraźniejszość.
Najwięcej ich mieszka w Kalabrii, gdzie w około trzydziestu miejscowościach można jeszcze na ulicy lub w barze usłyszeć język, znacznie różniący jednak od języka albańskiego w standardzie literackim.
Pomimo procesów asymilacyjnych dzisiaj nadal około 100 000 mieszkańców Włoch uważa się za Arboreszów, z dumą kultywuje swój język i liczne albańskie tradycje. Katoliccy księża Arboreszów w początkach ery nowożytnej otrzymali od papieży prawo do zawierania małżeństw i odprawiania nabożeństw w obrządku greckim. Do niedawna pojęcie „minoranza” było we włoskim społeczeństwie nacechowane raczej negatywnie, dopiero istniejąca od 1999 roku ustawa uznaje istnienie mniejszości albańskiej we Włoszech.
Ze względu na intensywne w XX i XXI wieku procesy asymilacyjne, wsie arboreskie tracą swoją tożsamość. Proces asymilacji został gwałtownie przyspieszony w połowie XX w. za sprawą industrializacji i masowej migracji do miast młodych pokoleń. Wsie kalabryjskie często są niemal wymarłe, przeto następuje zerwanie więzi międzypokoleniowej.

</doc>
<doc id="1553088" url="https://pl.wikipedia.org/wiki?curid=1553088" title="Centrum Sztuki Dziecka w Poznaniu">
Centrum Sztuki Dziecka w Poznaniu

Centrum Sztuki Dziecka w Poznaniu – instytucja kultury, działająca od 1984 w Poznaniu. Głównym celem centrum jest inspirowanie profesjonalnej twórczości dla dzieci i młodzieży, promocja nowych wartościowych zjawisk artystycznych, popularyzacja i wspieranie rozwoju nowych metod edukacji kulturalnej młodego pokolenia, dokumentacja i wymiana informacji dotyczących zdarzeń artystycznych, instytucji i osób związanych ze sztuką dla dzieci. Centrum ma swoją siedzibę w Zamku Cesarskim. 
Historia.
Instytucja została powołana w 1984 przez Ministra Kultury i Sztuki jako Ogólnopolski Ośrodek Sztuki dla Dzieci i Młodzieży. Od 1996 ośrodek rozpoczął działalność jako jednostka samorządowa miasta Poznania. W 1999 ośrodek zmienił nazwę na obecną. Od 14 października 2014 centrum razem z teatrem szkolnym „Łejery” jest współgospodarzem Ośrodka Edukacji Teatralnej „Scena Wspólna” przy ul. Brandsteattera 1. 
Dyrektorem centrum jest Jerzy Moszkowicz.
Działalność.
Centrum jest m.in. organizatorem:

</doc>
<doc id="1553089" url="https://pl.wikipedia.org/wiki?curid=1553089" title="Cerkiew Zaśnięcia Najświętszej Maryi Panny">
Cerkiew Zaśnięcia Najświętszej Maryi Panny

Cerkwie pod wezwaniem Zaśnięcia NMP:

</doc>
<doc id="1553090" url="https://pl.wikipedia.org/wiki?curid=1553090" title="Antonio Marques Castro">
Antonio Marques Castro

Antonio Marques Castro - piłkarz urugwajski, napastnik.
Jako piłkarz klubu CA Peñarol był w kadrze reprezentacji Urugwaju podczas turnieju Copa América 1917, gdzie Urugwaj drugi raz z rzędu zdobył tytuł mistrza Ameryki Południowej. Marques Castro nie zagrał w żadnym meczu.
Castro w latach 1912-1916 rozegrał w reprezentacji Urugwaju 5 meczów.

</doc>
<doc id="1553092" url="https://pl.wikipedia.org/wiki?curid=1553092" title="Gdynia Arena">
Gdynia Arena

Gdynia Arena – obiekt znajdujący się w gdyńskiej dzielnicy Mały Kack (do 2014 r. w dzielnicy Działki Leśne) przy ul. Kazimierza Górskiego 8, w sąsiedztwie obiektów sportowych Gdyńskiego Centrum Sportu (m.in. Narodowego Stadionu Rugby i Stadionu Miejskiego). Hala została otwarta 22 grudnia 2008 roku. Do 1 października 2013 roku obiekt nosił nazwę "Hala Sportowo-Widowiskowa Gdynia". 
Charakterystyka i funkcjonalność.
Obiekt przypomina kształtem skorupę żółwia, a użyte w konstrukcji dachu maszty i liny nawiązują do symboliki morskiej. Dla podkreślenia sąsiedztwa hali z terenami leśnymi, jej boczne ściany stanowią skarpy ziemne z naturalną roślinnością, pełniące zarazem funkcję izolacji termicznej.
Hala jest obiektem wielofunkcyjnym, którego główną funkcją jest organizacja zawodów sportowych, w takich dyscyplinach jak: koszykówka, siatkówka i piłka ręczna. Inne funkcje hali to organizacja widowisk, wystaw, targów oraz imprez kulturalnych.
Hala została wybudowana zgodnie z wymogami FIBA, pozwalającymi organizować imprezy rangi międzynarodowej w koszykówce.
Dane liczbowe:
Poza areną główną w obiekcie znajdują się: szatnie, siłownia, sauna, sala masażu, gabinet lekarski, pokoje pomocy medycznej, kontroli antydopingowej, pomieszczenia administracyjne, pomieszczenia sędziów i trenerów, sala konferencyjna i magazyny sprzętu sportowego. W czasie imprez innych niż sportowe, podłoga areny może być zabezpieczona specjalną zwijaną nawierzchnią.
Historia budowy.
Hala została zaprojektowana przez biuro projektów Karczewski &amp; Bernier Architectes oraz ATI Architektura Technika Inwestycje, a wykonawcą prac zostało konsorcjum firm Mostostal Siedlce SA i Mega SA. Budowa obiektu rozpoczęła się w połowie 2004 roku, natomiast uroczystość wmurowania kamienia węgielnego odbyła się 23 lipca tego samego roku.
Pierwotnie ukończenie prac budowlanych przewidywano na przełom 2005 i 2006 roku, jednak z powodu wykrycia błędu w projekcie konstrukcyjnym, budowę na pewien czas przerwano, a wznowienie prac nastąpiło w kwietniu 2006 roku.
Zakończenie robót budowlanych nastąpiło pod koniec 2008 roku, a uroczystości otwarcia została zaplanowana na 22 grudnia 2008 roku, na godzinę 12:00. Początkowo przewidywane koszty budowy hali wynosiły 45 milionów zł, jednak ostatecznie jej koszt wzrósł do 86 milionów zł.

</doc>
<doc id="1553099" url="https://pl.wikipedia.org/wiki?curid=1553099" title="Michael Rosenbaum">
Michael Rosenbaum

Michael Owen Rosenbaum (ur. 11 lipca 1972 w Oceanside w stanie Nowy Jork) – amerykański aktor pochodzenia żydowskiego. Odtwórca roli Lexa Luthora w serialu stacji The WB / The CW "Tajemnice Smallville" (2001–2008, 2011), za którą w 2002 otrzymał nagrodę Saturna jako najlepszy drugoplanowy aktor telewizyjny i pięć nominacji do tej nagrody (2003, 2004, 2005 i 2006). Podkładał głos w serialach: "Liga Sprawiedliwych" ("Justice League") i "Liga Sprawiedliwych bez granic" ("Justice League Unlimited").

</doc>
<doc id="1553101" url="https://pl.wikipedia.org/wiki?curid=1553101" title="13. dzielnica Paryża">
13. dzielnica Paryża

13. dzielnica Paryża (fr. "13e arrondissement de Paris") – jedna z 20 dzielnic Paryża o powierzchni wynoszącej 7,15 km² usytuowana na lewym brzegu Sekwany. Obecnie na terenie 13. dzielnicy znajduje się Chinatown, chińskie miasteczko zbudowane przez społeczność chińską w południowo-wschodniej części dzielnicy. Do najbardziej znanych budowli 13. dzielnicy zalicza się budynek Francuskiej Biblioteki Narodowej, a także nowoczesna strefa biurowców, Paris Rive Gauche.
do 2019 roku swoją siedzibę miała tutaj Télécom Paris Tech (dawniejsza École Nationale Supérieure des Télécommunications de Paris – ENST) – jedna z francuskich Grandes Ecoles specjalizująca się w telekomunikacji i informatyce.
13. dzielnica Paryża dzieli się na cztery mniejsze dzielnice (quartier):
Demografia.
Populacja 13. dzielnicy ciągle rośnie głównie za sprawą osiedlania się emigrantów z Azji. W dzielnicy znajduje się silna diaspora chińskojęzyczna, a także znacząca grupa emigrantów pochodząca z Kambodży, Tajlandii oraz Wietnamu.
Obecnie dzielnice zamieszkuje 181 300 mieszkańców co stanowi szczyt populacyjny 13. dzielnicy. W 1999 roku zatrudnienie w dzielnicy znalazło ponad 90 000 osób, jednakże względu na wybudowanie strefy Paris Rive Gauche liczbę tę uważa się na znacznie większą.
Imigracja.
Ze spisu przeprowadzonego w 1999 roku wynika, że 76,2% mieszkańców 13. dzielnicy urodziło się na terenie Francji Metropolitarnej. Pozostałe 24,8% urodziło się poza jej granicami, z czego 1,8% stanowią imigranci pochodzący z francuskich terenów zamorskich, 4,5% imigranci urodzeni za granicą, lecz posiadający francuski paszport od urodzenia (głównie ex-kolonie w Afryce Północnej), 2,9% imigrantów stanowią przedstawiciele EU-15 (Stara Unia), a 14,6% to imigranci pochodzący spoza krajów EU-15.

</doc>
<doc id="1553102" url="https://pl.wikipedia.org/wiki?curid=1553102" title="Rock Bottom">
Rock Bottom

Rock Bottom – drugi studyjny album Roberta Wyatta nagrany i wydany w 1974 r.
Historia i charakter albumu.
Pierwsze pomysły muzyczne do planowanego albumu zaczęły powstawać pod koniec 1972 r. w Wenecji we Włoszech. Reżyser Nicolas Roeg kręcił tam film "Nie oglądaj się teraz" z Donaldem Sutherlandem i Julie Christie. Alfreda Benge, dziewczyna Roberta, była najlepszą przyjaciółką Christie oraz pracowała jako asystentka przy montażu filmu.
Po powrocie do Londynu wiosną 1973 r. Wyatt zorganizował grupę muzyczną do wykonywania skomponowanej muzyki.
Jednak 1 czerwca, dzień przed pierwszą próbą nowego zespołu, w czasie urodzinowego przyjęcia dla Gilli Smyth, pijany Wyatt wypadł z trzeciego (według polskiej rachuby) piętra i złamał kręgosłup. W szpitalu Stoke Mandeville, w którym spędził osiem miesięcy, uratowano mu życie i nauczono poruszać się za pomocą wózka inwalidzkiego.
Ten wypadek całkowicie zmienił życie Wyatta; nie mógł już być perkusistą, nie mógł jeździć na trasy koncertowe i nie potrzebował już stałego zespołu. "Utrata moich nóg dała mi może nowy rodzaj wolności". Skoncentrował się na nagrywaniu i na śpiewie. Do każdego nagrywanego utworu mógł dobierać innych muzyków. Każda kompozycja mogła być nagrywana na innych instrumentach.
Po trzech miesiącach w szpitalu otrzymał wózek inwalidzki i odkrył w pokoju wizytowym stare pianino. I na nim zaczął pracować nad pomysłami muzycznymi jeszcze z Wenecji. W momencie opuszczenia szpitala Wyatt był już całkowicie gotowy do nagrania albumu. Ich przyjaciółka Delphina wynajęła im dom w Wiltshire, gdzie rozpoczął pierwsze sesje nagraniowe. W marcu przenieśli się do nowego domu w Londynie, który kupiła im Julie Christie, gdzie do sesji dołączyli inni muzycy. Ostateczne nagrania i miksowania nastąpiły w CBS Studios.
Właściwie cały album "Rock Bottom" został poświęcony Alfredzie Benge, którą Wyatt poślubił 26 lipca, w dniu wydania albumu. Równocześnie jest to najbardziej melancholijna płyta Wyatta, chociaż zawiera także kilka żartobliwych momentów.
Spis utworów.
Wszystkie kompozycje - Robert Wyatt

</doc>
<doc id="1553103" url="https://pl.wikipedia.org/wiki?curid=1553103" title="Jacinda Barrett">
Jacinda Barrett

Jacinda Barrett (ur. 2 sierpnia 1972 w Brisbane) – australijska aktorka filmowa i telewizyjna oraz modelka.
Życiorys.
W wieku siedemnastu lat zajęła się modelingiem i wyjechała do Europy. Tam właśnie, w Londynie, nim rozpoczęła hollywoodzką karierę, wzięła udział w czwartej edycji reality-show stacji MTV "The Real World". Następnie rozpoczęła studia w British American Drama Academy w Oksfordzie. Pierwszą rolę odegrała w segmencie "Medalion" amerykańskiego horroru "Mroczne opowieści" ("Campfire Tales", 1997). We wrześniu pojawiła się w magazynie "Maxim", dla którego zrobiła sesję zdjęciową, promującą nadchodzący sezon telewizyjny. Sesja promowała jej występ w operze mydlanej stacji NBC "Wind on Water", lecz serial nie odniósł sukcesu i został zdjęty z ekranu po pierwszej serii. Pierwszą poważną i zauważoną przez publikę rolę dostała w filmie grozy ' ("Urban Legends: Final Cut", 2000). Rola w tym filmie przyniosła młodej aktorce wielu fanów płci męskiej. Popularność przyniosły jej role w filmach "Płonąca pułapka" ("Ladder 49", 2004), "Piętno" ("The Human Stain", 2003), "Imiennik" ("The Namesake", 2007) oraz ' ("Bridget Jones: The Edge of Reason", 2004). W roku 2007 Australijski Instytut Filmowy nominował ją do nagrody International Award za rolę Jenny w romantycznym komediodramacie "Przyjaciele" ("The Last Kiss").
Życie prywatne.
Była zaręczona z Chrisem Hardwickiem, prowadzącym program MTV "Singled Out", ich związek jednak się rozpadł. 29 grudnia 2004 roku wyszła za mąż za aktora Gabriela Machta. 20 sierpnia 2007 roku w Los Angeles urodziło się ich pierwsze dziecko Satine Anais Geraldine Macht.

</doc>
<doc id="1553104" url="https://pl.wikipedia.org/wiki?curid=1553104" title="Gazeta Katolicka w Kanadzie">
Gazeta Katolicka w Kanadzie

Gazeta Katolicka w Kanadzie – polskojęzyczne, pionierskie pismo w Kanadzie wydawane od 17 marca 1908 do 30 października 1940 w Winnipegu (Manitoba). Jest traktowane jako kontynuacja pierwszego pisma w języku polskim na terenie Kanady – powołanego na krótko przez ojców oblatów – "Głosu Kanadyjskiego" (1904-1905). 
"Gazeta Katolicka" poprzez publikację wielu pamiętników i wspomnień stała się unikatowym źródłem informacji o rozwoju polskiego osadnictwa rozrzuconego w Kanadzie, organizowaniu się i asymilacji w nowym środowisku. Już w pierwszym numerze zaapelowano do czytelników o nadsyłanie listów z opisami ich codziennych doświadczeń. Mimo skąpego wykształcenia u większości nowych imigrantów nie zabrakło odważnych, którzy zdołali opisać (głównie w prowincjach preriowych) swoje życie i najbliższe otoczenie. Powstały wyjątkowe w swoim rodzaju wpomnienia opisujące ich trudy podróży do Kanady, osamotnienie, ich codzienne bolączki, rozczarowania i radości oraz lekcje życia, jakich doświadczali. Nadesłane listy zawierały nawet dokładne opisy ilu i jakich kto ma sąsiadów, czy jest w pobliżu kościół lub szkoła, itp. Gazeta Katolicka stała się przez to zbiorowym pamiętnikiem tych, którzy opuścili jedną ojczyznę aby budować inną.
Z biegiem czasu pismo zmonopolizowało rynek polonijny w Kanadzie, stając się doskonałym medium opiniotwórczym i tubą propagandową dla kół związanych z oblatami. Było nieocenionym źródłem informacji na temat społeczeństwa, praw i zwyczajów w Kanadzie. Jego nakład dochodził do 5 tysięcy egzemplarzy (na ogół 12 stron w formacie A3). Slogan autoreklamowy: “Jedyna Gazeta Polska w Kanadzie”.
Pierwszym wydawcą została firma West Canada Publishing Company (później na zmianę z Gazeta Katolicka Publishing Company i Canadian Publishers Ltd.) założona przez niemieckiego oblata Josepha Cordesa. To samo wydawnictwo publikowało też pisma katolików angielskich i niemieckich pod patronatem biskupa z dystryktu St. Boniface. Pierwszym redaktorem był Adam F. Bloch (1908-10), kolejnymi: późniejszy założyciel konkurencyjnego "Czasu" – Maks Major (1910-11), Jan Pazdor (1912-18, 1922-40), Zofia Rapalska (1918-22) i J. Baderski (1921-40). 
W 1933 oblaci zakładają Stowarzyszenie Polaków w Kanadzie, którego organem prasowym "Gazeta Katolicka" staje się w maju 1934. 
W 1940 roku zmieniła nazwę na "Gazeta Polska w Kanadzie", a w 1950 została przyłączona do tygodnika "Głos Polski", który ukazuje się do dziś w Toronto.

</doc>
<doc id="1553109" url="https://pl.wikipedia.org/wiki?curid=1553109" title="Gazeta Polska w Kanadzie">
Gazeta Polska w Kanadzie

Gazeta Polska w Kanadzie – polskojęzyczny tygodnik wydawany w Kanadzie w Winnipegu (Manitoba) od 6 listopada 1940 do 11 maja 1949, jako przedłużenie" Gazety Katolickiej w Kanadzie".
Wydawcą była oficyna Canadian Publishers Ltd., zaś wśród kolejnych redaktorów znaleźli się: Jan S. Pazdor (1940-47) i ks. M. Węcki. (1949). Jej kontynuacją jest "Gazeta Polska".

</doc>
<doc id="1553113" url="https://pl.wikipedia.org/wiki?curid=1553113" title="Czas (tygodnik kanadyjski)">
Czas (tygodnik kanadyjski)

Czas, ang. The Polish Times – polskojęzyczny, zasłużony tygodnik wydawany w Winnipegu (Manitoba) w Kanadzie w okresie od 1914 do 2004, kiedy to połączył się z innym wieloletnim tygodnikiem polskim – "Związkowcem", tworząc od tej pory "Czas-Związkowiec". Pismo o rekordowo długiej działalności jak na warunki emigracyjne.
W chwili powstania "Czasu" Winnipeg uchodził (aż do II wojny światowej) za najważniejsze w Kanadzie skupisko imigrantów z Polski, z biegiem czasu oddając palmę pierwszeństwa Montrealowi, później Ottawie, aż wreszcie Toronto. W ówczesnym Winnipegu i w okolicy mieszkało już kilka tysięcy Polaków, a najważniejszym pismem na rynku była "Gazeta Katolicka w Kanadzie".
Jej monopol próbowali odebrać działacze Polskiego Towarzystwa Gimnastycznego “Sokół”, zakładając w 1913 pod wodzą Maksa Majora "Gazetę Narodową", która nie przetrwała kilku miesięcy. Nie zrażony niepowodzeniem Major podjął kolejną próbę przy pomocy firmy wydawniczej Polish National Publishing Co., będącej własnością Czecha, Frantiska Dojacka. Tytuł przyjęto za krakowskim dziennikiem "Czas". Ogłaszano się jako “Jedyny Postępowy Tygodnik Polski w Kanadzie”. Anglojęzyczne teksty zajmowały ok. 20% numeru.
Maks Major, który wcześniej pracował w "Gazecie Katolickiej w Kanadzie", odszedł w 1919, aby przez 3 lata stać na czele torontońskiego "Nowego Życia". Ponieważ w 1927 "Czas" został przejęty czasowo przez społeczność ukraińską, zaistniała potrzeba powołania całkowicie polskiego wydawnictwa. Dzięki zbiórkom pieniężnym kilku różnych organizacji udało się to dopiero w 1931 roku, kiedy powstało wydawnictwo Polish Press Ltd.
Z chwilą powstania Zjednoczenia Zrzeszeń Polskich w Kanadzie (Union of Polish Societies in Canada, 1932-44), będącego protoplastą Kongresu Polonii Kanadyjskiej, "Czas" stał się jego organem prasowym przy aprobacie Polonii i ówczesnego rządu polskiego. Antyklerykalny charakter pisma oraz ostra krytyka "Gazety Katolickiej" zostały poważnie załagodzone, dzięki czemu "Czas" mógł faktycznie być akceptowany przez większość Polaków, a na pewno stać się największym czasopismem Polonii centralnej i zachodniej Kanady. Od roku 1944 „Czas” był pismem niezależnym i nie był organem żadnej organizacji. Dzisiaj ten tygodnik uważany jest za jeden z najważniejszych kamieni milowych w historii polskiej prasy w Kanadzie.
Kolejni redaktorzy: Maks Major (1915-19), Juljan Nowacki (1919-31, 1931-32, 1934-35), Leon S. Garczyński (1931), Jan Sikora (1932-34), Kazimierz Konarski (1935), W.A. Drelenkiewicz (1935-40), August F. Chudzicki (1940-47), dr Adam Synowiecki (1947-1970), Wiktor L. Michalski (1970-73), ks. Mieczysław Szwej (1973-75), Joseph Michał Krajewski (1975-77), Jerzy Mroczkowski (1977-1986), zespół (od 1986). W latach redagowania pisma przez J. Mroczkowskiego miało ono zdecydowanie antykomunistyczny charakter i wyrażało zdecydowanie prądy pro niepodległościowe i legalistyczne (uznawanie uprawnień rządu RP na Obczyźnie). Obok samego Mroczkowskiego, głównymi stałymi publicystami tygodnika byli wówczas: Jerzy Lechita i Bogumił Pacak-Gamalski.
Kolejni wydawcy: Polish National Publishing Company (1915), Canada North-West Publishing Company (1915-20), National Press Limited (1920-31), Polish Press Limited (1931-2004).
W wyniku fuzji z torontońskim "Związkowcem" oba pisma kontynuują swój żywot od lipca 2004 pod wspólną winietą "Czas-Związkowiec".
Egzemplarze "Czasu" z okresu 1915-2003 przechowywane są w archiwach Uniwersytetu Manitoby w Winnipegu.

</doc>
<doc id="1553119" url="https://pl.wikipedia.org/wiki?curid=1553119" title="Gazeta Polska (Winnipeg)">
Gazeta Polska (Winnipeg)

Gazeta Polska – polskojęzyczny tygodnik wydawany w Winnipegu (Manitoba) w Kanadzie od 18 maja 1949 do 31 października 1951 jako kontynuacja "Gazety Polskiej w Kanadzie". 
Wydawcą była firma Canadian Publishers Ltd. (w rzeczywistości misjonarze oblaci). Funkcję redaktora pełnił ks. Jan Sajewicz, a wspomagali go Stanisław Zybała (1949-50) i Wiktor Turek (1950-51).
W 1951 "Gazeta Polska" weszła w fuzję z tygodnikiem Głos Polski, który przetrwał ze swoją nazwą i ukazuje się do dziś w Toronto.
Dużo wcześniej pod tym samym tytułem "“Gazeta Polska”" ukazało się w 1906 w Winnipegu (najbardziej polskim mieście w Kanadzie w tym okresie) pismo, założone przez trzech polskich przedsiębiorców, którzy odkupili wyposażenie wydawnictwa od upadłego "Głosu Kanadyjskiego". W przeciwieństwie do poprzedników nowi właściciele związani byli z antyklerykalną frakcją Polonii i z Partią Liberalną. Z powodów finansowych czasopismo tamto miało bardzo krótki żywot.

</doc>
<doc id="1553122" url="https://pl.wikipedia.org/wiki?curid=1553122" title="Specjalny Oddział Gando">
Specjalny Oddział Gando

Specjalny Oddział Gando (, = "Kando T’ŭksŏltae", = "Kanto Tokusetsutai") – jednostka wojskowa Armii Mandżukuo złożona z koreańskich kolaborantów.
Po utworzeniu przez Japończyków marionetkowego państwa Mandżukuo w Mandżurii 18 lutego 1932, w regionie Jiandao (zwanym Gando po koreańsku) leżącym w prowincji Jilin miało miejsce osiedlenie dużej liczby koreańskich emigrantów. W regionie tym działało też wiele antyjapońskich oddziałów partyzanckich, wspieranych przez dużą część ludności. W tej sytuacji, w celu ustabilizowania miejscowej sytuacji, Japończycy 1 grudnia 1938 sformowali spośród swoich kolaborantów Specjalny Oddział Gando. Miał on status samodzielnego oddziału o wielkości batalionu (do 700 osób) w ramach Armii Mandżukuo. Do jego zadań należało zwalczanie partyzantów i innych grup zbrojnych. Żołnierze oddziału zostali przeszkoleni w stosowaniu taktyki antypartyzanckiej. W czasie działań wojskowych wykazywali się dużym okrucieństwem i brutalnością i w ten sposób „oczyścili” większą część obszarów nadgranicznych z partyzantów.
Oddział istniał do sierpnia 1945, kiedy radziecka Armia Czerwona pokonała siły Japonii i Mandżukuo. Wielu kolaborantów zbiegło do Korei Południowej, gdzie w późniejszym czasie weszli w skład nowo formowanej Armii Republiki Korei, dochodząc czasami do wysokich funkcji. Należeli do nich np. (jeden z założycieli armii Korei Południowej, generał), (dowódca operacji antypartyzanckich podczas wojny koreańskiej, generał), i (kolejni dowódcy południowokoreańskiej floty wojennej).

</doc>
<doc id="1553124" url="https://pl.wikipedia.org/wiki?curid=1553124" title="Alexey Korolev">
Alexey Korolev



</doc>
<doc id="1553125" url="https://pl.wikipedia.org/wiki?curid=1553125" title="Ivan Karaulov">
Ivan Karaulov



</doc>
<doc id="1553126" url="https://pl.wikipedia.org/wiki?curid=1553126" title="Jugosłowiańskie Wecze Narodowe">
Jugosłowiańskie Wecze Narodowe

Jugosłowiańskie Wecze Narodowe (ros. Югославянское национальное вече) – jugosłowiański najwyższy organ władzy podczas wojny domowej w Rosji
W czasie wojny domowej w Rosji ukształtowały się 2 jugosłowiańskie organy władzy po stronie białych: Jugosłowiańska Komisja przy Czechosłowackiej Radzie Ludowej i ośrodek skupiony wokół konsula serbskiego Milankovicia. W grudniu 1918 r. na jego bazie został powołany Tymczasowy Jugosłowiański Komitet Ludowy w Rosji jako najwyższy organ władzy nad wszystkimi Serbami, Chorwatami i Słoweńcami przebywającymi w Rosji. Pozostałe jugosłowiańskie organizacje polityczne uznano za nielegalne i działające w interesie Cesarstwa Austrii. W dniach 11-12 marca 1919 r., po wielomiesięcznych rozmowach, została ostatecznie powołana wspólna jugosłowiańska organizacja polityczna w Rosji pod nazwą Jugosłowiańskie Wecze Narodowe. 22 marca tego roku podporządkował mu się konsul Milanković, ogłaszając 25 marca zakończenie działalności Tymczasowego Jugosłowiańskiego Komitetu Ludowego w Rosji. To samo zrobili działacze Jugosłowiańskiej Komisji przy Czechosłowackiej Radzie Ludowej. Jugosłowiańskie Wecze Narodowe rozpoczęło działalność 4 kwietnia 1919 r. Podporządkowało się władzom Królestwa SHS. Na jego czele stanął Serb Božidar Jeremić, 1 zastępcą został Chorwat Ilia Ćavlina, 2 zastępcą – Słoweniec Frano Szusztersić, 3 zastępcą – Serb Konstantin Perić, sekretarzem – Chorwat Pajo (Pavle) Gregorić, skarbnikiem – Chorwat Ante Dobrovolni. Wydawano pismo "Jugoslavienskog ujedinienje", którego redaktorem był Serb prof. Mirko Jovanović. Z powodu ofensywy wojsk bolszewickich i klęsk oddziałów admirała Aleksandra W. Kołczaka Wecze nie zdołało rozwinąć szerszej działalności. Głównym zadaniem w takiej sytuacji stało się wywiezienie Jugosłowian z Rosji do ojczyzny. Zastanawiano się, czy ewakuować się z portów Dalekiego Wschodu drogą morską, czy lądem przez europejską część Rosji. Pojawił się jednak problem z odejściem jugosłowiańskich jednostek wojskowych z frontu. Kapitan Vladimir Pavković, dowódca Ochotniczego Pułku Serbów, Chorwatów i Słoweńców im. Majora Blagoticia, broniącego Czelabińska i okolicznych obszarów, wystąpił do francuskiego komendanta alianckiej misji wojskowej na Syberii gen. Maurice'a Janina o podstawienie wagonów kolejowych w celu ewakuacji. Zabiegał też o wycofanie z frontu pozostałych jugosłowiańskich jednostek wojskowych. Generał M. Janin skierował go do miejscowego rosyjskiego dowódcy, który nie zgodził się na to. W takiej sytuacji kpt. V. Pavković wydzielił z pułku 3 oddziały po 100 żołnierzy, pluton karabinów maszynowych z 2 ciężkimi karabinami maszynowymi i szwadron kawalerii, liczący 60 ludzi. Na ich czele stanął kpt. 2 klasy Simunić. Zgrupowanie to pozostało na froncie pod Czelabińskiem, tracąc w ciężkich walkach dowódcę i kilku oficerów oraz ok. 150 ludzi. Pozostała część pułku zaczęła wycofywać się w kierunku wschodnim, pomimo braku zgody ze strony adm. A. W. Kołczaka. Wraz z odstępującymi wojskami białych wycofał się też konsul Milanković. Duża część jugosłowiańskich jednostek wojskowych dostała się jednak do niewoli bolszewickiej. Jugosłowianie przebywali w niej do 1921 r., kiedy umożliwiono im powrót do ojczyzny. Pozostałe oddziały, które dotarły do Władywostoku, ewakuowały się na statkach w sierpniu 1920 r.
Linki zewnętrzne.
Jugosłowiańskie jednostki wojskowe podczas wojny domowej w Rosji, w tym historia Jugosłowiańskiego Wecze Narodowego (jęz. rosyjski)

</doc>
<doc id="1553128" url="https://pl.wikipedia.org/wiki?curid=1553128" title="Brebeneskuł (jezioro)">
Brebeneskuł (jezioro)

Brebeneskuł (ukr. Бребенескул) – wysokogórskie jeziorko w Czarnohorze na Ukrainie. Najwyżej położone jezioro w Ukraińskich Karpatach, uznawane za najwyżej położone jezioro tego kraju (1801 m n.p.m.).
Leży na południowo-zachodnim skłonie pasma Czarnohory, w kotlinie pomiędzy szczytami Brebeneskuł i Gutin Tomnatyk. Powierzchnia jeziora wynosi (w zależności od sezonowych wahań poziomu wody) około 0,4 ha. Długość jeziora wynosi 134 m, szerokość 28-44 m, a obwód ok. 430 m. Głębokość zbiornika dochodzi do 3 m.
Teren formalnie podlega Rachowskiemu Gospodarstwu Leśnemu, a jeziorko jest chronione jako pomnik przyrody lokalnego znaczenia. Jednak okolice jeziora są częstym miejscem biwakowania turystów i zbieraczy korzeni goryczek (żółtej i kropkowanej). Brzegi jeziora i sam zbiornik są zaśmiecone, a kosodrzewina wycinana na ogniska.
Z jeziora wypływa potok, również nazywany "Brebeneskuł".

</doc>
<doc id="1553133" url="https://pl.wikipedia.org/wiki?curid=1553133" title="Prezydenci Legnicy">
Prezydenci Legnicy

Prezydent Legnicy od 2002 r. wybierany jest przez mieszkańców miasta w wyborach powszechnych, równych, tajnych i bezpośrednich. Jest organem wykonawczym Legnicy jako jednostki samorządu terytorialnego, a także zwierzchnikiem służbowym pracowników jednostek organizacyjnych oraz zwierzchnikiem legnickich służb, inspekcji i straży.

</doc>
<doc id="1553134" url="https://pl.wikipedia.org/wiki?curid=1553134" title="Heinrich Laehr">
Heinrich Laehr

Bernhard Heinrich Laehr (ur. 10 marca 1820 w Żaganiu, zm. 18 sierpnia 1905 w Zehlendorfie) – niemiecki lekarz psychiatra. 
Życiorys.
Syn Augusta Laehra i Dorothei Friederike z domu Henn. Od 1839 studiował medycynę Uniwersytecie Fryderyka Wilhelma w Berlinie, od 1841 na Uniwersytecie Marcina Lutra w Halle. Jego nauczycielami byli patolog Peter Krukenberg i Ernst Blasius, w którego klinice chirurgicznej Laehr został, jeszcze jako student, asystentem. W 1843 roku otrzymał tytuł doktora medycyny. W latach 1842/43 jako młodszy lekarz ("Unterarzt") w Fundacji Francka w Halle. W 1848 roku został lekarzem asystentem w zakładzie psychiatrycznym ("Provinzial-Irrenanstalt") w Halle, kierowanym przez Heinricha Philippa Augusta Damerowa. Od 1850 był sekundariuszem w tym zakładzie. W 1853 roku założył prywatny zakład psychiatryczny dla kobiet "Schweizerhof" w Berlinie-Zehlendorf, którym kierował do 1889 roku (po nim prowadzenie zakładu przejął syn Hans Laehr). Od 1857 roku był redaktorem naczelnym czasopisma psychiatrycznego "Allgemeine Zeitschrift für Psychiatrie und psychisch-gerichtliche Medicin", popularnie nazywanego "Laehrs Zeitschrift" albo "Grünen Heinrich" (miało zieloną okładkę). W 1864 współzakładał Verein der deutschen Irrenärzte. Był też jednym z założycieli Deutsche Gesellschaft für Psychiatrie i jego przewodniczącym w latach 1867–98. W 1891 został profesorem tytularnym. Zmarł w 1905 roku. Wspomnienia pośmiertne napisali Schaefer, Moeli, Bloch, Boedeker
W 1854 ożenił się z wdową Johanną Henriettą Marią von Krebs, z domu Otto (1824–1902). Mieli pięciu synów (jeden zmarł w dzieciństwie) i dwie córki. Jego synowie Hans (1856–1929) i Max (1865–1936) również byli lekarzami psychiatrami.
Dorobek naukowy.
Laehr wprowadził do medycyny termin morfinizmu (1872). Zasłużony dla organizacji opieki psychiatrycznej w Niemczech, nadzorował budowę zakładów psychiatrycznych w Lengerich (1864), Berlinie-Dalldorf (1882), Eberswalde (1865), Owińskach (1880), Grafenbergu (1882), Düren (1880), Andernach (1867), Merzig (1876), Schwerinie (1874) i Poczdamie (1886). Był jednym z głównych krytyków reform lecznictwa psychiatrycznego w Niemczech, proponowanych przez Griesingera.
Był też jednym z pierwszych historyków psychiatrii. W 1895 roku opublikował 2000-stronicową, trzytomową bibliografię "Die Literatur der Psychiatrie, Neurologie und Psychologie", w której wymienił około 16000 prac 8500 autorów, poruszających tematykę psychiatrii, neurologii i psychologii w okresie od 1459 do 1799.

</doc>
<doc id="1553135" url="https://pl.wikipedia.org/wiki?curid=1553135" title="ESO 255-7">
ESO 255-7

ESO 255-7 (również AM 0626-470) – połączona grupa galaktyk, znajdująca się w gwiazdozbiorze Rufy w odległości około 550 milionów lat świetlnych od Ziemi. ESO 255-7 składa się z czterech połączonych ze sobą galaktyk, układających się w kształt łuku. Obiekt widoczny u góry zdjęcia wydaje się być jedną galaktyką, jednak w rzeczywistości na ten element składają się dwa obiekty, z których niższy jest w znacznym stopniu zasłonięty przez pył.

</doc>
<doc id="1553137" url="https://pl.wikipedia.org/wiki?curid=1553137" title="Uri (imię)">
Uri (imię)

Uri – biblijne imię męskie (hebr. אורי, "Mój ogień").
Znane osoby noszące to imię:
Postacie fikcyjne:

</doc>
<doc id="1553139" url="https://pl.wikipedia.org/wiki?curid=1553139" title="Pawieł Akselrod">
Pawieł Akselrod

Pawieł Borisowicz Akselrod (Axelrod) (ros. Павел Борисович Аксельрод, ur. w Poczepie, zm. 1928 w Berlinie) – rosyjski rewolucjonista, działacz Socjaldemokratycznej Partii Robotniczej Rosji, gdzie był jednym z liderów frakcji mienszewików.
Studiował na Uniwersytecie w Kijowie. W początkowym okresie działalności rewolucyjnej należał do bakunistów (od nazwiska lidera Michaiła Bakunina). Od 1870 należał do partii Ziemla i Wola. Od 1883 członek marksistowskiej grupy Wyzwolenie Pracy. Od 1900 jeden z redaktorów Iskry i Zorzy. W latach 1883–1903 propagując marksizm napisał kilka prac, w których idealizował demokrację kapitalistyczną i działalność parlamentarną zachodnioeuropejskich socjaldemokratycznych partii. Od II zjazdu Socjaldemokratycznej Partii Robotniczej Rosji (SDPRR) w 1903 był jednym z przywódców i głównych ideologów mienszewików i wrogiem bolszewików. W 1905 stworzył ideę tzw. "zjazdu robotniczego". Na IV zjeździe Zjednoczeniowym RSPRR w 1906 wystąpił z ideą politycznej współpracy proletariatu i burżuazji, co zostało przez bolszewików uznane za pogląd oportunistyczny. Po rewolucji 1905 był ideowy przywódcą tzw. likwidatorów. W czasie I wojny światowej zajął stanowisko propaństwowe, odmawiając poparcia dla pomysłu przekształcenia trwającej "wojny imperialistycznej" w wojnę domową, za co został przez frakcję bolszewików okrzyknięty socjalszowinistą. W 1917 członek Komitetu Wykonawczego Piotrogradzkiej Rady Deputatów Robotniczych i Żołnierskich. Wspierał Rząd Tymczasowy.
Po rewolucji październikowej przebywał na emigracji. Jeden z liderów II Międzynarodówki, stronnik reformizmu, przeciwnik władzy sowieckiej. Nawoływał do zbrojnej interwencji w Rosji w celu obalenia władzy bolszewików.

</doc>
<doc id="1553142" url="https://pl.wikipedia.org/wiki?curid=1553142" title="Zielony Klin">
Zielony Klin

Zielony Klin () – ukraińska historyczna nazwa terytorium zasiedlonego przez Ukraińców na południowym terytorium Dalekiego Wschodu Imperium Rosyjskiego (obwód amurski i obwód nadmorski).
Do XX wieku 50% populacji obwodu nadmorskiego stanowiły ludy azjatyckie. Z rozwojem kolonizacji Dalekiego Wschodu do 1912, według danych rosyjskiego badacza A. Mieńszikowa, Ukraińcy stanowili 81,26% przesiedleńców w obwodzie nadmorskim. Według danych radzieckiego historyka W.M. Kabuzana udział Ukraińców wśród mieszkańców obwodu nadmorskiego przed rokiem 1917 liczył nie mniej niż 75%. Historyk kanadyjski pochodzenia ukraińskiego M. Marunczak uważa te liczby za zaniżone, stwierdzając, że W.M. Kabuzan w swoich wyliczeniach nie uwzględnił przesiedleńców z innych zamieszkałych wówczas przez Ukraińców regionów, jak obwód kubański czy gubernia woroneska.
Według spisu ludności w 1926 na terytorium Zielonego Klinu było 303 tys. Ukraińców (z 315 tys. wszystkich Ukraińców Dalekiego Wschodu), lub 24,5% całej populacji Dalekiego Wschodu.
Historia.
Nazwa Zielony Klin pojawiła się na przełomie XIX i XX wieku dzięki masowej imigracji Ukraińców do południowego regionu Dalekiego Wschodu Imperium Rosyjskiego. Wskutek inicjatywy generała P. Unterbergera od 1882 był możliwy bezpłatny przewóz osiedleńców - prawie wyłącznie wieśniaków ukraińskich - z Odessy drogą morską do Władywostoku na przydzielone im działki ziemi na nizinach przy rzekach Amur i Ussuri i nad jeziorem Chanka. Początkowo terytorium Zielonego Klinu obejmowało obszar obwodu amurskiego i obwodu nadmorskiego, który pozostał głównym obiektem ukraińskiej kolonizacji Dalekiego Wschodu. Nazwą Zielony Klin zaczęto wtedy nazywać terytorium od Bajkału do Cieśniny Beringa. W połowie czerwca 1918 w Ussuryjsku odbył się Ogólnoukraiński Zjazd działaczy i obywateli Dalekiego Wschodu, na którym postanowiono organizować Dalekowschodnią Ukraińską Radę i Narodowy Fundusz dla potrzeb Ukraińców. Oprócz tego, sformułowano polityczne wymogi dotyczące stworzenia Autonomii Ukraińskiej na terytorium Zielonego Klinu.
Podobny zjazd Ukraińców Mandżurii odbył się też w Harbinie, który obrał Okręgową Radę Mandżurii. W 1918 odbył się jeszcze dwa zjazdy ukraińskie w Harbinie, na którym postawiono wymogi, aby Moskwa uznała Zielony Klin jako część Ukrainy oraz wyprowadziła swoje wojska i przekazała broń władzom ukraińskim.
Jeszcze wcześniej 26 marca 1917 przeprowadzono pierwsze ogólne zebranie ukraińskich osiedleńców Dalekiego Wschodu we Władywostoku, na którym stworzono Towarzystwo "Proswita".
Pod koniec października 1918 roku został zwołany IV Zjazd Ukraińców, na którym zatwierdzono projekt Konstytucji Ukraińców Dalekiego Wschodu, postanowiono organizować wojsko ukraińskie i wybrano nowy skład Sekretariatu na czele z Jurijem Hłuszko-Mową. Jednak wkrótce władza na Dalekim Wschodzie zmieniła się. Po zajęciu Syberii przez wojska Białych podporządkowanych władzy admirała Aleksandra Kołczaka, zaczęto prześladować ukraiński ruch narodowy. Z przyjściem bolszewików rozpoczęto masowe areszty liderów ukraińskich we Władywostoku i rozwiązano organizacje ukraińskie.
Po wojnie domowej w 1922 Zielony Klin w całości znalazł się w składzie RFSRR. Władze radzieckie wysiedliły z tych terenów Koreańczyków i Chińczyków jako politycznie niebezpiecznych. W 1934 na części Zielonego Klinu stworzono Żydowski Obwód Autonomiczny.
W czasach radzieckich diaspora ukraińska liczebnie powiększyła się o skazańców politycznych wysiedlonych z Ukrainy, jednak mimo tego wzrostu zmniejszyła się ogólna liczba Ukraińców poprzez asymilację przymusową lub dobrowolną. Do czasów współczesnych społeczność ukraińska Zielonego Klina uległa prawie całkowitej rusyfikacji, według danych spisu powszechnego 2010 za Rosjan na tym terytorium uznawało się 86,0%, za Ukraińców - 2,55% respondentów.
Współczesność.
Po rozpadzie ZSRR we Władywostoku, gdzie niegdyś działało Towarzystwo "Proswita", w styczniu 1991 powołano Towarzystwo Kultury Ukraińskiej Kraju Nadmorskiego, które organizuje koncerty i występy teatralne w języku ukraińskim.

</doc>
<doc id="1553144" url="https://pl.wikipedia.org/wiki?curid=1553144" title="Rejon monastyryszczeński">
Rejon monastyryszczeński

Rejon monastyryszczeński – jednostka administracyjna wchodząca w skład obwodu czerkaskiego Ukrainy.
Rejon utworzony w 1923, ma powierzchnię 719 km² i liczy około 36 tysięcy mieszkańców. Siedzibą władz rejonu jest Monastyryszcze.
Na terenie rejonu znajdują się 1 miejska rada, 1 osiedlowa rada i 28 silskich rad, obejmujących w sumie 34 wsie i 5 osad.

</doc>
<doc id="1553145" url="https://pl.wikipedia.org/wiki?curid=1553145" title="Piotr Mediolański">
Piotr Mediolański

Piotr Mediolański (Madalensky, Medelanski, Mediolansky, Medolansky, Meduski, Modulansky) herbu Larysza (XIV/XV wiek) – ochmistrz dworu i podskarbi wielki koronny.
Był jednym z najznakomitszych rycerzy króla Władysława Jagiełły. W czasie bitwy pod Grunwaldem był w straży przybocznej monarchy. 
W latach 1412–20 występuje w źródłach jako podskarbi.

</doc>
<doc id="1553147" url="https://pl.wikipedia.org/wiki?curid=1553147" title="Rejon smiłański">
Rejon smiłański

Rejon smiłański – jednostka administracyjna wchodząca w skład obwodu czerkaskiego Ukrainy.
Rejon utworzony w 1923, ma powierzchnię 934 km² i liczy około 33 tysięcy mieszkańców. Siedzibą władz rejonu jest Smiła.
Na terenie rejonu znajdują się 1 miejska rada i 23 silskie rady, obejmujące w sumie 32 wsie i 5 osad.

</doc>
<doc id="1553148" url="https://pl.wikipedia.org/wiki?curid=1553148" title="Rejon szpolanski">
Rejon szpolanski

Rejon szpolanski – jednostka administracyjna wchodząca w skład obwodu czerkaskiego Ukrainy.
Rejon utworzony w 1923 roku, ma powierzchnię 1105 km² i liczy około 42 tysięcy mieszkańców. Siedzibą władz rejonu jest Szpoła.
Na terenie rejonu znajdują się 1 miejska rada i 27 rad wiejskich, obejmujących w sumie 35 wsi i 1 osadę.

</doc>
<doc id="1553149" url="https://pl.wikipedia.org/wiki?curid=1553149" title="Gracilinanus emiliae">
Gracilinanus emiliae



</doc>
<doc id="1553150" url="https://pl.wikipedia.org/wiki?curid=1553150" title="Rejon talniwski">
Rejon talniwski

Rejon talniwski – jednostka administracyjna wchodząca w skład obwodu czerkaskiego Ukrainy.
Rejon utworzony w 1923, ma powierzchnię 917 km² i liczy około 41 tysięcy mieszkańców. Siedzibą władz rejonu jest Talne.
Na terenie rejonu znajdują się 1 rada miejska i 27 rad wiejskich, obejmujących w sumie 34 wsie i 8 osad.

</doc>
<doc id="1553151" url="https://pl.wikipedia.org/wiki?curid=1553151" title="Kajyngdy (jezioro)">
Kajyngdy (jezioro)

Kajyngdy (kaz.: Қайыңды көлі, "Kajyngdy köly"; ros.: Каинды, "Kaindy") – jezioro w południowo-wschodnim Kazachstanie, w górach Küngej Ałatau, ok. 130 km od Ałmaty. Leży w wąwozie rzeki Kajyngdy (która przepływa przez jezioro) na wysokości 1867 m n.p.m. Długość jeziora wynosi ok. 400 m, a maksymalna głębokość około 30 m. Temperatura wody w jeziorze Kajyngdy jest niska i nawet latem nie przekracza 6 °C.
Jezioro powstało w wyniku trzęsienia ziemi w 1910 lub 1911 roku Spadające wapienne skały utworzyły naturalną tamę, a dno wąwozu wypełniło się wodą. Rosnące w wąwozie drzewa utworzyły podwodny las. Występuje tam pstrąg, a dzięki krystalicznie czystej wodzie oprócz wędkarzy jezioro odwiedzane jest także przez pasjonatów nurkowania w ciągu całego roku.

</doc>
<doc id="1553152" url="https://pl.wikipedia.org/wiki?curid=1553152" title="ESO 286-19">
ESO 286-19

ESO 286-19 (również AM 2055-425) – galaktyka powstała wskutek zderzenia galaktyk, znajdująca się w konstelacji Mikroskopu w odległości około 600 milionów lat świetlnych od Ziemi. Jest wyjątkowo silnym źródłem promieniowania podczerwonego.
Początkowo na obiekt ten składały się dwie galaktyki, które obecnie znajdują się w fazie łączenia. Około 8 milionów lat temu w galaktyce tej zakończył się proces gwałtownego formowania gwiazd. ESO 286-19 ma długi, rozciągnięty ogon, po prawej stronie głównego korpusu, a także krótszy ogon zakrzywiony w lewo. Obecność ogonów jest dowodem procesu łączenia. Ogony pływowe mogą się utrzymywać jeszcze długo, lecz ostatecznie zostaną połączone z korpusem.

</doc>
<doc id="1553154" url="https://pl.wikipedia.org/wiki?curid=1553154" title="Rejon humański">
Rejon humański

Rejon humański – jednostka administracyjna wchodząca w skład obwodu czerkaskiego Ukrainy.
Rejon utworzony w 1923, ma powierzchnię 1395 km² i liczy około 43 tysięcy mieszkańców. Siedzibą władz rejonu jest Humań.
Na terenie rejonu znajdują się 1 osiedlowa rada i 49 silskich rad, obejmujących w sumie 50 wsi i 2 osady.

</doc>
<doc id="1553157" url="https://pl.wikipedia.org/wiki?curid=1553157" title="Łukasz Baraniecki">
Łukasz Baraniecki

Łukasz Baraniecki herbu Sas (ur. 14 października 1798 w Kabarowcach, zm. 30 czerwca 1858 w Cieszanowie) – polski duchowny rzymskokatolicki, arcybiskup metropolita lwowski w latach 1849–1858.
Życiorys.
Uczęszczał do szkoły normalnej i gimnazjum w Buczaczu, prowadzonych przez Bazylianów.
Piastował urzędy: kanonika lwowskiego od 1836, proboszcza parafii katedralnej, deputata stanów galicyjskich (w 1845), tajnego radcy austriackiego (1851).
28 września 1849 został mianowany arcybiskupem metropolitą lwowskim. Sakrę biskupią przyjął 13 stycznia 1850.
 1856 otrzymał tytuł honorowego obywatela miasta Lwowa.
Współzałożyciel i opiekun duchowy zgromadzenia Sióstr Opatrzności Bożej.

</doc>
<doc id="1553160" url="https://pl.wikipedia.org/wiki?curid=1553160" title="Erik Pieters">
Erik Pieters

Erik Pieters, (ur. 7 sierpnia 1988 w Tiel) – holenderski piłkarz występujący obecnie w Burnley F.C., wychowanek FC Utrecht. Z angielskim klubem podpisał czteroletni kontrakt

</doc>
<doc id="1553162" url="https://pl.wikipedia.org/wiki?curid=1553162" title="Bronczany">
Bronczany



</doc>
<doc id="1553163" url="https://pl.wikipedia.org/wiki?curid=1553163" title="Diecezja żytomierska">
Diecezja żytomierska

Diecezja żytomierska (łac. "Dioecesis Zytomeriensis") – diecezja obrządku rzymskokatolickiego, powstała w 1798 roku w wyniku likwidacji diecezji diecezji kijowskiej. Podlegała pod metropolię mohylewską. Złączona unią aeque principaliter z diecezją łucką, stąd potocznie zwana diecezją łucko-żytomierską. Zanikła pod władzą sowiecką. Odrodziła się w 1991 na Ukrainie. Od 1998 pod nazwą diecezja kijowsko-żytomierska.

</doc>
<doc id="1553167" url="https://pl.wikipedia.org/wiki?curid=1553167" title="ESO 507-70">
ESO 507-70

ESO 507-70 (również AM 1300-233) – galaktyka powstała wskutek zderzenia galaktyk, znajdująca się w gwiazdozbiorze Hydry w odległości około 300 milionów lat świetlnych od Ziemi. ESO 507-70 wygląda jak chaotyczne wiry gazu, pyłu i gwiazd bez ukształtowanych ramion spiralnych lub eliptycznej struktury.

</doc>
<doc id="1553174" url="https://pl.wikipedia.org/wiki?curid=1553174" title="Michal Peškovič">
Michal Peškovič

Michal Peškovič (ur. 8 lutego 1982 w m. Partizánske) – słowacki piłkarz występujący na pozycji bramkarza.
Kariera.
20 stycznia 2011 roku Peškovič podpisał roczny kontrakt z Ruchem Chorzów, z opcją jego przedłużenia. W sezonie 2011/12 zdobył z „Niebieskimi” wicemistrzostwo Polski i grał w finale Pucharu Polski. Następnie reprezentował barwy Viborga, Podbeskidzia, Neftçi PFK oraz Korony, w najnowszym sezonie będzie natomiast występował w krakowskiej Cracovii.
Wcześniejszymi klubami Peškovičia były FC Nitra, OFK Veľký Lapáš, ViOn Zlaté Moravce, Polonia Bytom oraz Aris FC.
Życie prywatne.
Michal Peškovič jest przyrodnim bratem Borisa.

</doc>
<doc id="1553177" url="https://pl.wikipedia.org/wiki?curid=1553177" title="Długoszowate">
Długoszowate

Długoszowate ("Osmundaceae") – rodzina paproci, jedyna z rzędu długoszowców "Osmundales". Obejmuje ok. 23 gatunki grupowane w 4 lub 6 rodzajów. Rodzina ma zasięg niemal kosmopolityczny – brak jej tylko na obszarach okołobiegunowych i znajdujących się pod wpływem klimatu gorącego i suchego. W Europie, w tym w Polsce, rośnie tylko jeden gatunek – długosz królewski "Osmunda regalis".
Są to paprocie naziemne, często rosnące w kępach i płatach. Uprawiane bywają jako ozdobne, włókniste „pnie” bywają wykorzystywane jako zamiennik do tworzenia podłoży do upraw storczyków (co jest powodem zagrożenia dla wielu populacji). Młode pędy i rdzeń kłącza bywają spożywane. Zarodniki długosza królewskiego ze względu na zawartość tiaminazy (enzymu rozkładającego witaminę B1) stosowano dawniej do sterylizacji i przerywania fermentacji piwa ("Celtic heather ale").
Morfologia.
Gametofit.
Gametofity mają postać mięsistej, zielonej plechy wzmocnionej grubym żebrem i osiągającej nawet do 5 cm średnicy. Plecha może mieć kształt sercowaty lub taśmowaty, u dołu wytwarza chwytniki. Jest dość długotrwała – może żyć przez około rok. Zwykle gametofity są jednopienne – z plemniami powstającymi w bocznych, cieńszych częściach plechy i rodniami w sąsiedztwie zgrubiałego żeberka. Plemnie powstają egzogenicznie, na grubym i krótkim trzonku, są masywne i produkują dużo plemników.
Systematyka i pochodzenie.
Długoszowce znani są ze śladów kopalnych z permu.
Jedyna rodzina w obrębie monotypowego rzędu długoszowców "Osmundales" stanowiącego klad bazalny współczesnych paprotkowych "Polypodiidae" z klasy paproci "Polypodiopsida". Wykazuje zarówno cechy typowe dla paprotkowych (paproci cienkozarodniowych), jak i strzelichowych (paproci grubozarodniowych). Do cech pierwotnych należą m.in. przylistki; otwarte użyłkowanie; duża liczba zarodników wytwarzanych w zarodniach; to, że zarodnie powstają z więcej niż pojedynczej komórki; długo żyjące gametofity z masywnymi plemniami; brak zawijki; jednocześnie dojrzewające zarodniki. 
Ze względu na nagromadzenie cech pierwotnych grupa ta bywa wyodrębniana od pozostałych paproci cienkozarodniowych "Filicidae" jako podklasa długoszowe "Osmundidae".
Dawniej wyróżniano tu tylko dwa rodzaje – długosz "Osmunda" i "Todea". W systemie Smitha i in. z 2006 ujęto tu trzy rodzaje (doszedł "Leptopteris"). Następnie wyodrębniono z rodzaju "Osmunda" monotypowy rodzaj "Osmundastrum". Wyróżniający liczne rodzaje system PPG I z 2016 dodał tu jeszcze dwa kolejne – "Claytosmunda" (monotypowy dla "C. claytoniana" ≡ "Osmunda claytoniana") i "Plenasium" w innych ujęciach stanowiący podrodzaj o tej nazwie w obrębie "Osmunda" (to samo ujęcie prezentuje "World Plants").

</doc>
<doc id="1553179" url="https://pl.wikipedia.org/wiki?curid=1553179" title="Géza Csáth">
Géza Csáth

Géza Csáth, właśc. József Brenner (ur. 13 lutego 1887 w Suboticy, zm. 11 września 1919 w Kelebiji) – węgierski pisarz, dramaturg, muzyk, krytyk muzyczny, lekarz psychiatra. Jego krewnym był Dezső Kosztolányi.

</doc>
<doc id="1553180" url="https://pl.wikipedia.org/wiki?curid=1553180" title="Erin Hunter">
Erin Hunter

Erin Hunter – pseudonim, który przybrały cztery autorki książek – Kate Cary, Cherith Baldry, Victoria Holmes i Tui Sutherland, a na dzień dzisiejszy (kwiecień 2021) to pseudonim używany przez siedem osób. Pod pseudonimem Erin Hunter wydano cykle fantasy „Wojownicy”, „Seekers”, „Sfora” i „Bravelands”.
Twórczość.
Seria: "Wojownicy".
Seria: "Wojownicy. Nowa Przepowiednia" 
Warriors: The Power of Three:
Seria: Wojownicy superedycja (ang. Warriors: Super Edition):
Seria: Wojownicy Manga (ang. Warriors Manga) 
"Seria : Wojownicy Ścieżka Kruczej Łapy" (ang. Ravenpaw Path Warriors ) ;
Warriors: Field Guide:

</doc>
<doc id="1553188" url="https://pl.wikipedia.org/wiki?curid=1553188" title="Mare Moscoviense">
Mare Moscoviense

Mare Moscoviense (łac. "Morze Moskwy") – morze księżycowe położone po niewidocznej stronie Księżyca, w centralnej części dużego basenu uderzeniowego. Średnica morza równa jest 277 km, jest to jedno z niewielu mórz znajdujących się na odwróconej od Ziemi stronie Księżyca. Morze Moskwy zostało rozpoznane na zdjęciach sondy Łuna 3, która w 1959 r. jako pierwsza sfotografowała tę część Srebrnego Globu.

</doc>
<doc id="1553190" url="https://pl.wikipedia.org/wiki?curid=1553190" title="Morze Moskwy">
Morze Moskwy



</doc>
<doc id="1553194" url="https://pl.wikipedia.org/wiki?curid=1553194" title="Wyżnia Gerlachowska Przełączka">
Wyżnia Gerlachowska Przełączka

Wyżnia Gerlachowska Przełączka, Wyżnia Gierlachowska Przełączka (słow. "Vyšná Gerlachovská lávka", "Lavínová štrbina") – przełęcz w grani głównej Tatr Wysokich, w słowackich Tatrach. Znajduje się pomiędzy dwoma niższymi wierzchołkami Zadniego Gerlacha: środkowym Lawinowym Szczytem i północną Gerlachowską Kopą. Wysokość, na jakiej jest położona, nie jest dokładnie znana, ponieważ nie wykonywano dokładnych pomiarów. Nie prowadzi na nią żaden znakowany szlak turystyczny, jest dostępna jedynie dla taterników.
Historia.
Pierwsze wejścia turystyczne:

</doc>
<doc id="1553196" url="https://pl.wikipedia.org/wiki?curid=1553196" title="Île d'Oléron">
Île d'Oléron



</doc>
<doc id="1553197" url="https://pl.wikipedia.org/wiki?curid=1553197" title="Károly Grósz">
Károly Grósz

Károly Grósz (ur. 1 sierpnia 1930 w Miszkolcu, zm. 7 stycznia 1996 w Gödöllő) – węgierski działacz komunistyczny.
W 1945 wstąpił do Komunistycznej Partii Węgier. W 1985 został członkiem biura politycznego Węgierskiej Socjalistycznej Partii Robotniczej. W latach 1987–1988 pełnił funkcję premiera Węgier. Od 1988 do 1989 zajmował stanowisko sekretarza generalnego KC MSZMP. W 1989 opowiedział się przeciw przekształceniu w Węgierskiej Socjalistycznej Partii Robotniczej w Węgierską Partię Socjalistyczną i znalazł się w gronie działaczy zakładających nową partię (do 1993 działającą pod dawną nazwą).

</doc>
<doc id="1553198" url="https://pl.wikipedia.org/wiki?curid=1553198" title="Darci Miguel Monteiro">
Darci Miguel Monteiro

Darci Miguel Monteiro (ur. 26 września 1968 w Volta Redonda, zm. 3 stycznia 2018 w Rio de Janeiro) – brazylijski piłkarz i skaut piłkarski.

</doc>
<doc id="1553199" url="https://pl.wikipedia.org/wiki?curid=1553199" title="Spichlerz w Kole">
Spichlerz w Kole

Spichlerz zbożowy w Kole – pruski magazyn w znajdujący się w Kole. Pochodzący z przełomu XVIII i XIX wieku. Położony jest nad rzeką Wartą, na terenie osiedla Stare Miasto.
22 września 1950 roku został wpisany do rejestru zabytków.
Informacje ogólne.
Znajdujący się nad Wartą pruski spichlerz, zbudowany został na przełomie XVIII i XIX wieku. Zachował się jako jedyny z kilkunastu, które stały dawniej nad rzeką – kilka zostało wyburzonych tuż po II wojnie światowej w związku z budową fabryki "Zremb". Jest to budynek o konstrukcji sumikowo-łątkowej, obecnie nie jest wykorzystywany do żadnych celów. W pewnym okresie odbywały się tam koncerty w ramach Koło Bluesa Festival.
Jest jednym z najstarszych zachowanych nieruchomych zabytków miasta Koła. Położony jest w pobliżu Mostu Warszawskiego, przy ulicy Żelaznej.

</doc>
<doc id="1553204" url="https://pl.wikipedia.org/wiki?curid=1553204" title="Mare Ingenii">
Mare Ingenii

Mare Ingenii (łac. "Morze Pomysłów") – morze księżycowe położone po niewidocznej stronie Księżyca, jedno z niewielu na tej półkuli Srebrnego Globu. Jego średnica równa jest 318 km. W obrębie morza wyróżniają się krawędzie dużego krateru uderzeniowego Thomson o średnicy 117 km, którego dno i otoczenie pokrywa lawa tworząca to morze.
Współrzędne selenograficzne: .

</doc>
<doc id="1553206" url="https://pl.wikipedia.org/wiki?curid=1553206" title="Morze Pomysłów">
Morze Pomysłów



</doc>
<doc id="1553207" url="https://pl.wikipedia.org/wiki?curid=1553207" title="Korpus Zaporoski">
Korpus Zaporoski

Korpus Zaporoski – korpus Armii Ukraińskiej Republiki Ludowej, istniejący w latach 1918-1919.
Został sformowany w marcu 1918 w Charkowie. Dowódcą pułku został mianowany gen. Zurab Natijew, szefem sztabu ppłk Hendenreich.
W skład Korpusu wchodziły:
Skład korpusu liczył od 3 do 15 tysięcy żołnierzy.
W marcu-kwietniu 1918 Korpus przy wsparciu niemieckich oddziałów wyzwolił spod bolszewickiej okupacji Lewobrzeżną Ukrainę, rejon Doniecka i Krym. W czasie działalności Hetmanatu Korpus przeformowano w Dywizję Zaporoską. Od czerwca do listopada 1918 chronił wschodnie granice Ukrainy. Podczas powstania antyhetmańskiego przeszedł na stronę Dyrektoriatu. W listopadzie-grudniu w skład korpusu wchodziły 2 dywizje (dowódcy płk. О. Zahorodśkyj і płk. W. Osmołowśkyj). 
Dowodzącym Korpusem na Lewobrzeżnej Ukrainie Dyrektoriat wyznaczył płk. Bołboczana. W lutym i marcu Korpus prowadził krwawe walki przeciw wojskom bolszewickim w rejonie Winnicy, Płoskirowa, Żytomierza. Wskutek natarcia berdyczowskiej grupy Armii Czerwonej został odcięty od głównych sił armii URL. 
W tym okresie dowodził ataman О. Wołoch, а później płk. I. Dubowśkyj. Po ciężkich walkach Korpus wycofał się na terytorium Rumunii, gdzie został internowany. 
Pod koniec kwietnia 1919 Кorpus opuścił bez broni terytorium Rumunii i przechodząc przez Galicję przebił się na Wołyń do innych oddziałów armii URL. W kwietniu-maju 1919 został przeformowany w Zaporoską Grupę Armii URL pod dowództwem Wołodymyra Salskiego, która pod dowództwem gen. Mychała Omelianowycza-Pawlenki wzięła udział w pierwszym pochodzie zimowym. Na początku 1920 jej pozostałości zostały przeorganizowane w 1 Zaporoską Dywizję Strzelców, uczestniczącą w wojnie polsko-bolszewickiej jako sojusznik Wojska Polskiego.

</doc>
<doc id="1553209" url="https://pl.wikipedia.org/wiki?curid=1553209" title="Uri Orlew">
Uri Orlew

Uri Orlew, właśc. Jerzy Henryk Orłowski (hebr. אורי אורלב; ur. 24 lutego 1931 w Warszawie, zm. 25 lipca 2022 w Jerozolimie) – izraelski prozaik, autor książek dla dzieci i tłumacz polsko-żydowskiego pochodzenia.
Życiorys.
Urodził się w Warszawie jako Jerzy Henryk Orłowski. Podczas II wojny światowej wraz z rodziną został przesiedlony do getta warszawskiego, gdzie przebywał w latach 1940–1943. Po stracie matki, która została zastrzelona przez gestapowców w styczniu 1943, trafił wraz z bratem do hotelu Polskiego, skąd zostali wywiezieni do obozu w Bergen-Belsen i spędzili tam prawie dwa lata. 
Po zakończeniu wojny, w 1946 roku, bracia wyemigrowali do Palestyny i osiedlili się w jednym z kibuców w Dolnej Galilei. 
W 1954 roku po raz pierwszy od wielu lat spotkał się ze swoim ojcem, który przeżył wojnę w Związku Radzieckim. W 1962 przeprowadził się do Jerozolimy, gdzie mieszkał wraz z żoną i trójką dzieci.
Zmarł 25 lipca 2022 w Jerozolimie.
Twórczość.
Zadebiutował w 1956 roku powieścią "Hayalei Oferet". W 1976 roku zaczął pisać książki dla dzieci i młodzieży, scenariusze audycji radiowych i telewizyjnych oraz tłumaczyć literaturę polską na język hebrajski. Łącznie był autorem ponad trzydziestu książek, które przetłumaczono na 38 języków.
W 1990 w Polsce ukazała się jego książka "Wyspa na ulicy Ptasiej" w tłumaczeniu Ludwika Jerzego Kerna, w 2009 r. wydawnictwo Wytwórnia opublikowało książkę dla dzieci "Babcia robi na drutach" z ilustracjami Marty Ignerskiej, a w 2013 Wydawnictwo W.A.B. wydało powieść "Biegnij chłopcze biegnij" w przekładzie Magdaleny Sommer (wydanie hebrajskie 2001 "רוץ ילד רוץ Ruc jeled ruc)," według której powstał film fabularny.
Jest m.in. laureatem Nagrody im. Janusza Korczaka (1990) oraz Nagrody im. Hansa Christiana Andersena (1996).

</doc>
<doc id="1553211" url="https://pl.wikipedia.org/wiki?curid=1553211" title="Stanisław Andrzej Łukowski">
Stanisław Andrzej Łukowski

Stanisław Andrzej Łukowski (ur. 15 marca 1940 w Lublinie, zm. 16 maja 2021) – polski poeta i prozaik.
Ukończył technikum geodezyjno-drogowe. Debiutował w 1960 roku na łamach dwutygodnika "Kamena" jako prozaik. Był kierownikiem Wojewódzkiego Ośrodka Dokumentacji Geodezyjno Kartograficznej w Lublinie. Pochowany na cmentarzu przy ulicy Lipowej w Lublinie.

</doc>
<doc id="1553213" url="https://pl.wikipedia.org/wiki?curid=1553213" title="Konstantistenorden">
Konstantistenorden

Konstantistenorden czyli Konstantisten - "zakon (studencki) konstantowców" - jedna z bardziej znaczących korporacji studenckich w Niemczech działających pod koniec XVIII wieku, wzorowana na lożach wolnomularskich, sympatyzująca z oświeceniową ideologią rewolucji francuskiej, to też prześladowana przez władze państwowe i uczelniane.
Nazwa korporacji wywodzi się, być może, z łaciny "constans" (niem. "konstant") oznacza między innymi "silny, spokojny, niewzruszony, konsekwentny". Natomiast niem. "Konstante"= "stała" (matematyczna, fizyczna, logiczna); w żargonie studenckim - miejsce "stałych" spotkań korporacyjnych, naturalnie z wyszynkiem, ponieważ picie piwa stanowiło istotny element obrzędowości studenckiej.
Historia.
Od połowy XVIII wieku powstawały, obok tradycyjnych struktur wolnomularskich, nowe formy stowarzyszeń studenckich. Jak podaje W.Hardtwig do najważniejszych wśród nowo powstających "zakonów" studenckich (Orden) należały: "Amicisten" (Jena 1770 r.), "Unitisten" ((Halle 1774 r.), i "Konstantisten" (Halle 1777 r.), które rozwinęły się obok istniejących od dawna studenckich stowarzyszeń ziomkoskich (niem. "Landsmannschaft"), organizowanych według kraju pochodzenia. Te "zakony" miały strukturę wzorowaną na loży wolnomularskiej, a mianowicie:
Od istniejących ziomkostw nowe korporacje odróżniały się przede wszystkim zaangażowaniem politycznym, wynikającym z przyjętych założeń światopoglądowych sympatyzujących z oświeceniowymi ideami rewolucji francuskiej. "Konstantisten", tak jak i inne zakony studenckie, traktowane przez władze jako organizacje wywrotowe, były zwalczane z całą surowością, dlatego nie mogły się rozwinąć i zaniknęły około roku 1800. Ich struktura organizacyjna nie była dostosowana do działalności konspiracyjnej.

</doc>
<doc id="1553215" url="https://pl.wikipedia.org/wiki?curid=1553215" title="Manny Perez">
Manny Perez

Manny Perez, właśc. Manuel Perez Batista (ur. 5 maja 1969 w Baitoa, Santiago) – dominikański aktor filmowy i telewizyjny.
Przyszedł na świat jako jedno z sześciorga dzieci Ramona Pereza. W 1992 roku ukończył na wydziale dramatycznym Marymount Manhattan College. Swój warsztat aktorski rozwijał w Teatru Studio. Został członkiem Labyrinth Theater Company w Nowym Jorku. W 2002 roku zdobył tytuł Najlepszego Aktora na Mediolańskim Międzynarodowym Festiwalu Filmowym we Włoszech za rolę Carlosa Ramireza, młodego ilustratora komiksów w dramacie "Washington Heights" (2002).

</doc>
<doc id="1553216" url="https://pl.wikipedia.org/wiki?curid=1553216" title="Sun Ra">
Sun Ra

Sun Ra, właśc. Herman Poole Blount (ur. 22 maja 1914 w Birmingham, zm. 30 maja 1993 tamże) – amerykański kompozytor jazzowy, pianista, bandlider, poeta i filozof, znany z oryginalnych koncepcji i występów w swoim zespole, The Arkestra. Laureat NEA Jazz Masters Award 1982.
„Ze wszystkich muzyków jazzowych, Sun Ra był prawdopodobnie najbardziej kontrowersyjny” – napisał krytyk Scott Yanow, odwołując się do nieortodoksyjnego stylu życia i eklektycznej muzyki klawiszowca. Sun Ra nigdy nie osiągnął wielkiego sukcesu komercyjnego, ale dzięki częstym koncertom, zmieniającym się od występów solo do 30-osobowych zespołów, zyskał swoje miejsce w prawie każdym elemencie historii jazzu – od ragtime'u i swingu do bebopu i free jazzu.
Dyskografia.
Dyskografia Ra jest jedną z największych w historii muzyki, klawiszowiec nagrał bowiem ponad sto albumów studyjnych. Większość z nich jest już dzisiaj niedostępna, bądź bardzo trudna do znalezienia. Założona przez Sun Ra wytwórnia El Saturn Records wydawała zwykle po 75 egzemplarzy każdego albumu, które sprzedawane były na koncertach. Co więcej, wiele z wczesnych albumów nagrywane były przez muzyka w jego własnym domu.
Spośród ogromnego materiału nagraniowego, najbardziej przystępnymi albumami Suna Ra są zdaniem krytyków:
Wszystkie te nagrania (poza "Secrets of the Sun") dostępne są na płytach CD.

</doc>
<doc id="1553217" url="https://pl.wikipedia.org/wiki?curid=1553217" title="Kees Luyckx">
Kees Luyckx

Kees Luyckx (ur. 11 lutego 1986 w Castricum) – holenderski piłkarz występujący na pozycji pomocnika. Obecnie gra w AZ Alkmaar, jednak od 1 lipca oficjalne będzie zawodnikiem NAC Breda.
Kariera klubowa.
Kees Luyckx jako junior trenował w klubie Vitesse '22, gdzie trenerem był jego ojciec. Następnie trafił do młodzieżowej drużyny AZ Alkmaar i latem 2005 roku zaoferowano mu dołączenie do kadry pierwszego zespołu. Ostatecznie profesjonalny kontrakt z AZ Luyckx podpisał w 2006 roku, jednak w trakcie rundy jesiennej sezonu 2006/2007 nie rozegrał ani jednego meczu.
Zimą holenderski gracz został wypożyczony do Excelsioru Rotterdam, w barwach którego zadebiutował 21 stycznia 2007 roku w derbowym meczu ze Spartą. W ostatnim pojedynku sezonu Excelsior grał z AZ Alkmaar. Wygrana AZ dawała im mistrzostwo Holandii bez względu na wyniki mających jeszcze szanse na tytuł PSV Eindhoven i Ajaksu Amsterdam. Ostatecznie Excelsior wygrał 3:2, Luyckx strzelił zwycięskiego gola, a pierwsze miejsce w końcowej tabeli Eredivisie zajęło PSV. Holender pozostał w Rotterdamie na sezon 2007/2008 i rozegrał wówczas 32 ligowe spotkania.
Latem 2008 roku Luyckx powrócił do AZ Alkmaar, gdzie zadebiutował 28 listopada w wygranym 2:0 wyjazdowym pojedynku z FC Groningen. Holender pełnił w swojej drużynie rolę rezerwowego. W styczniu 2010 roku został wypożyczony do ADO Den Haag. W tym samym miesiącu poinformowano, że od nowego sezonu Luyckx będzie zawodnikiem klubu NAC Breda, z którym podpisał trzyletnią umowę.
Kariera reprezentacyjna.
Luyckx ma za sobą występy w reprezentacji Holandii do lat 21. Razem z nią wziął udział w Młodzieżowym Festiwalu Talentów w Tulonie, na którym strzelił gola w zremisowanym 1:1 spotkaniu z Ghaną. Holender nie załapał się do składu drużyny narodowej na Mistrzostwa Europy U-21 2007. Następnie Luyckx znalazł się za to w kadrze na Igrzyska Olimpijskie w Pekinie. Holendrzy z turnieju piłkarskiego zostali wyeliminowani już w ćwierćfinale, kiedy to przegrali 1:2 z Argentyną. Na igrzyskach Luyckx pełnił rolę rezerwowego i nie wystąpił w żadnym z czterech meczów „Oranje”.

</doc>
<doc id="1553218" url="https://pl.wikipedia.org/wiki?curid=1553218" title="Teresa Kaczorowska">
Teresa Kaczorowska

Teresa Kaczorowska (ur. 2 listopada 1953 w Zajączkowie) – polska reporterka, pisarka, poetka, doktor nauk humanistycznych, współzałożycielka i pierwsza prezes Związku Literatów na Mazowszu (od 2009). Autorka m.in. książek reporterskich poświęconych zbrodni katyńskiej.
Życiorys.
Absolwentka I Liceum Ogólnokształcącego im. Marii Konopnickiej w Suwałkach (1972). Ukończyła następnie studia na Akademii Rolniczo-Technicznej w Olsztynie (1977), po czym odbyła podyplomowe studia na Uniwersytecie Warszawskim (dziennikarskie w 1988 i latynoamerykańskie w 2001). W 2007 obroniła w Akademii Humanistycznej im. Aleksandra Gieysztora w Pułtusku rozprawę doktorską zatytułowaną "Mieczysław Haiman (1888–1949) – historyk i działacz Polonii amerykańskiej" (promotor Izabella Rusinowa), uzyskując stopień doktora nauk humanistycznych w zakresie historii. Publikacja ta w 2008 została wydana przez Muzeum Wychodźstwa Polskiego w Łazienkach Królewskich w Warszawie pod tytułem "Herodot Polonii amerykańskiej Mieczysław Haiman (1888–1949)".
Teresa Kaczorowska mieszka w Ciechanowie. Przez dziesięć lat była dziennikarką regionalnego wydania „Gazety Wyborczej”, współpracowała też z Polskim Radiem, Warszawskim Ośrodkiem Telewizyjnym oraz redakcjami czasopism w kraju i za granicą. Od 1999 redaguje też periodyk „Ciechanowskie Zeszyty Literackie”. Pod jej redakcją ukazało się też kilka almanachów i antologii poezji, wybór wierszy Mieczysława Haimana oraz biograficzna encyklopedia regionalna "Kto jest kim w ciechanowskiem" (1994).
Jest autorką książek reporterskich: "Wyrwani z gniazd" (1997), "Nie odpłyną rzeki snu" (1998), "W cieniu araukarii. Spotkania z Polonią brazylijską" (2000), "Kiedy jesteście, mniej boli..." (2003), "Zapalają ognie pamięci" (2005), "Dzieci Katynia" (2010), "Dwunastu na trzynastego. Emigranci stanu wojennego" (2011). Wydała też siedem zbiorów poezji: "Dotyk prawdy" (2002), "Ze słowikiem w duszy" (2004), "Cztery wiosny" (2008), "Dla Wandy" (2009), "Kończą się wiśnie..." (2011), "Gombrowiczem w Buenos Aires" (2011). W Stanach Zjednoczonych ukazał się jej tomik poezji "Cherries Are Gone..." (2011), a także książka reporterska "Children of the Katyn Massacre" (2006). W 2015 ukazała się jej książka pt. "Obława Augustowska" dotycząca wydarzenia pod tą nazwą. Jej utwory literackie tłumaczono na język angielski, portugalski, norweski, niemiecki, ukraiński, litewski, publikowano je m.in. w „Poezji dzisiaj”, „Przeglądzie Powszechnym”, „Twórczości”, w kilku antologiach i almanachach.
Przez dziesięć lat stała na czele Stowarzyszenia Pracy Twórczej w Ciechanowie (1988–1998). W latach 2000–2009 była prezesem ciechanowskiego oddziału Związku Literatów Polskich. W 2011 została powołana na dyrektora Powiatowego Centrum Kultury i Sztuki w Ciechanowie.
Współorganizatorka wielu corocznych imprez literackich w regionie. Inicjatorka międzynarodowej imprezy naukowo-literackiej "Chrześcijański Horacy z Mazowsza", poświęconej jezuickiemu poecie epoki baroku ks. Maciejowi Kazimierzowi Sarbiewskiemu oraz Stowarzyszenia Academia Europaea Sarbieviana (została jego prezesem). O Macieju K. Sarbiewskim wydała monograficzną pozycję "Maciej Kazimierz Sarbiewski SJ na Mazowszu" (2005). W 2007 wydała również biograficzną książkę "Córka mazowieckich równin czyli Maria Skłodowska-Curie z Mazowsza" (drugie, uzupełnione wydanie tej książki ukazało się w 2011), a w 2010 książkę "Maria Konopnicka i Ziemia Ciechanowska".
Odznaczenia i wyróżnienia.
W 2010, "za wybitne zasługi w upamiętnianiu prawdy o zbrodni katyńskiej", prezydent Bronisław Komorowski odznaczył ją Krzyżem Kawalerskim Orderu Odrodzenia Polski.
Wyróżniona także m.in. resortowymi odznakami „Zasłużony Działacz Kultury” (1995), „Zasłużony dla Kultury Polskiej” (2007), Brązowym Medalem „Zasłużony Kulturze Gloria Artis” (2014), nagrodą starosty ciechanowskiego (2000), nagrodą IV Salonu Książki Polonijnej w Brukseli (2003), nagrodą honorową Kongresu Polonii Amerykańskiej w Chicago (2005), Medalem „za Zasługi dla Ciechanowa” (2006), Nagrodą im. Witolda Hulewicza (2006), Nagrodą im. Franciszka Rajkowskiego (Ciechanowianin Roku) przyznawaną przez Towarzystwo Miłośników Ziemi Ciechanowskiej (2008). Była stypendystką Fundacji Kościuszkowskiej w Nowym Jorku (2003/2004) i ministra kultury (2005). W 2008 została laureatką Nagrody im. Franciszka Rajkowskiego (Ciechanowianin Roku), przyznawanej przez Towarzystwo Miłośników Ziemi Ciechanowskiej. W 2016 otrzymała Nagrodę Specjalną Fundacji Solidarności Dziennikarskiej SDP.

</doc>
<doc id="1553222" url="https://pl.wikipedia.org/wiki?curid=1553222" title="Piotr Goriunow">
Piotr Goriunow

Piotr Maksimowicz Goriunow (ur. 1902 w Kamience k. Kołomny, zm. 23 grudnia 1943 w Kowrowie) – rosyjski konstruktor broni strzeleckiej.
Życiorys.
Jako 10-letni chłopiec po ukończeniu 3 klas szkoły wiejskiej, rozpoczął naukę w zakładach w Kołomnie, gdzie zdobył zawód ślusarza. W 1918 roku został powołany do Armii Czerwonej. Po demobilizacji w 1923 powrócił do zakładu w Kołomnie. W 1930 zaczął pracować jako ślusarz w biurze konstrukcyjnym broni prowadzonym przez Diegtiariowa. W latach 1940–1943 wspólnie z Woronkowem opracował ciężki karabin maszynowy, który został przyjęty w 1943 do uzbrojenia Armii Czerwonej pod nazwą Karabin maszynowy SG-43.

</doc>
<doc id="1553223" url="https://pl.wikipedia.org/wiki?curid=1553223" title="Aldyn-ool Sevek">
Aldyn-ool Sevek

Aldyn-ool Sevek (imię "Aldyn-ool" oznacza w tuwińskim "Złoty Chłopiec"; zm. 11 września 2011) – tuwiński artysta, wokalista, członek zespołu Yat-Kha. Łatwo identyfikuje się jego potężny wokal – śpiew gardłowy, przede wszystkim w stylu kargyraa. Ponadto grał na igilu i morin chuurze.
Urodził się i spędził znaczną część życia we wsi Mugur-Aksy, która znajduje się w południowo-zachodniej części Tuwy (Mongun Tajga), przy granicy z Mongolią. Jest to rejon bardzo izolowany od świata, słabo zaludniony, zamieszkany w większości przez częściowo nomadycznych pasterzy wypasających stada w izolowanych dolinach.
Rodzina i najbliżsi sąsiedzi Aldyn-oola śpiewali chöömej (śpiew gardłowy), swój pierwszy kontakt z muzyką zawdzięczał wujkom po obu stronach rodziny oraz staremu sąsiadowi zwanemu Bodagan. Aldyn-ool dorastał w przeświadczeniu, że styl chöömej jest normalnym śpiewem.
Aldyn-ool pracował przez lata w Kyzyle, dla oficjalnej tuwińskiej folk grupy Sayani Ensemble. Nieco później, zanim dołączył do Yat-Khy odwiedził Kubę, Czechosłowację (chociaż śmierć Breżniewa oznaczała odwołanie koncertów) oraz Szwecję z grupą Kungurtug – obecną Huun-Huur-Tu.
Pierwsze i jedyne doświadczenie związane ze studiem nagraniowym (zanim dołączył do Yat-Khy) miało miejsce w 1984 roku w Leningradzie. 
Z Yat-Kha jeździł na tournée, przy czym ze względu na dość niesystematyczny tryb działalności artystycznej tego zespołu, Aldyn-ool Sevek na co dzień trudnił się gospodarką, m.in. pasterstwem. Podobno czasami Yat-Kha miał problemy, żeby w ogóle odszukać go na tournée.

</doc>
<doc id="1553224" url="https://pl.wikipedia.org/wiki?curid=1553224" title="Jan Łysakowski">
Jan Łysakowski

Jan Łysakowski (ur. 29 sierpnia 1926 w Magnuszewie Małym, zm. 11 lub 12 listopada 2008) – polski prozaik, dziennikarz, polityk.
Życiorys.
Syn Stanisława i Olgi. Ukończył ekonomię na UMCS. Po II wojnie światowej ukończył szkołę oficerską piechoty i w latach 1945–1954 służył w Ludowym Wojsku Polskim, w tym jako oficer liniowy dowódca kompanii. Służbę odbywał głównie w Bieszczadach. Od 1955 do 1956 pracował w studium wojskowym na AWF w Warszawie.
Debiutował jako prozaik w 1953 na łamach tygodnika "Żołnierz Polski". Od 1956 członek PZPR. W latach 1956–1962 mieszkał w Sanoku. Został wybrany radnym Miejskiej Rady Narodowej w Sanoku: wybierany w 1958, w 1961. Po odwołaniu Tadeusza Wojtowicza, 25 kwietnia 1961 został wybrany na stanowisko przewodniczącego Prezydium Miejskiej MRN w Sanoku, które pełnił do 4 czerwca 1962 (jego zastępcami byli Jan Skalski, następnie Leszek Rychter). Ustąpił ze stanowiska podając zły stan zdrowia oraz niemożność podołania obowiązkom. Następnie w latach 1961–1978 mieszkał w Tarnobrzegu, gdzie był redaktorem gazety „Siarka” (innym redaktorem był Wiesław Koszela). Ponadto publikował w tygodniku społeczno-kulturalnym „Widnokrąg”, ukazującymi się z „Nowinami Rzeszowskimi”. Od 1979 mieszkał w Rzeszowie, gdzie był redaktorem czasopisma "Profile". Został członkiem Związku Literatów Polskich, w 1967 był współzałożycielem oddziału ZLP w Rzeszowie. Od 26 czerwca 1981 do 8 lutego 1984 członek egzekutywy Komitetu Wojewódzkiego (KW) PZPR w Rzeszowie. W 2004 przeniósł się do Bełchatowa.
Pracował w Lidze Obrony Kraju w Krośnie, Tarnobrzegu i Sanoku. Opublikował ponad 20 powieści, działał także jako dziennikarz.

</doc>
<doc id="1553225" url="https://pl.wikipedia.org/wiki?curid=1553225" title="Kavečany">
Kavečany

Kavečany – część Koszyc w powiecie Koszyce I.
Dzielnica jest znana jako miejsce wypoczynku i rekreacji. Słynie z centrum narciarskiego i największego w Europie Środkowej zoo.

</doc>
<doc id="1553226" url="https://pl.wikipedia.org/wiki?curid=1553226" title="Mikłaszewo (stacja kolejowa)">
Mikłaszewo (stacja kolejowa)

Mikłaszewo - towarowa stacja kolejowa w Mikłaszewie, w województwie podlaskim, w Polsce; obecnie bez obsługi.

</doc>
<doc id="1553227" url="https://pl.wikipedia.org/wiki?curid=1553227" title="Gradacyjna analiza odpowiedniości">
Gradacyjna analiza odpowiedniości

Gradacyjna analiza odpowiedniości (lub korespondencji, GCA, z ang. "Grade Correspondence Analysis") – metoda statystyczna pozwalająca na znajdowanie ukrytych zależności w tablicy dwudzielczej. Należy do metod gradacyjnej analizy danych. 
W najprostszym przypadku wiersze tablicy są traktowane jako etykiety jednej zmiennej nominalnej (zwanej zmienną wierszową), a kolumny jako etykiety drugiej zmiennej (kolumnowej). Wartości komórek tablicy tworzą (po normalizacji do 1) łączny rozkład prawdopodobieństwa tych dwóch zmiennych. Celem GCA jest ustalenie porządku możliwych wartości każdej z tych zmiennych w taki sposób, aby wybrany wskaźnik zależności pomiędzy zmienną wierszową i kolumnową był maksymalny. Wskaźnikiem tym może być współczynnik korelacji rang Spearmana lub tau Kendalla. Metoda ta stanowi odpowiednik klasycznej analizy odpowiedniości w której maksymalizowany jest współczynnik korelacji Pearsona.
Gradacyjna analiza odpowiedniości może być też stosowana do danych w których każda kolumna odpowiada innej zmiennej, a wiersze stanowią obserwacje.

</doc>
<doc id="1553229" url="https://pl.wikipedia.org/wiki?curid=1553229" title="Gradacyjna analiza korespondencji">
Gradacyjna analiza korespondencji



</doc>
<doc id="1553230" url="https://pl.wikipedia.org/wiki?curid=1553230" title="Kandyduria">
Kandyduria

Kandyduria – termin medyczny oznaczający obecność grzybów "Candida albicans" w moczu. Zazwyczaj nie świadczy to o zakażeniu - drobnoustroje te stanowią florę fizjologiczną dolnych dróg moczowych. Leczenie pacjentów z dodatnimi wynikami posiewu moczu jest dyskusyjne.
Leczenie.
Dotychczas nie wykazano korzyści z leczenia osób z dodatnimi wynikami bakteriologicznymi, jeśli nie ma objawów klinicznych. Wyjątkiem są stany chorobowe obejmujące kandydozę uogólnioną, ciężki stan ogólny, neutropenię (zazwyczaj w przebiegu cukrzycy), niedobory odporności (często stany po przeszczepie) oraz niemowlęta. Należy usunąć cewnik Foleya oraz w miarę możliwości odstawić leki sprzyjające rozwojom grzybów - najczęściej są to antybiotyki.
Leczenie powinno trwać co najmniej 7 dni. Leki które można stosować:

</doc>
<doc id="1553231" url="https://pl.wikipedia.org/wiki?curid=1553231" title="GCA">
GCA



</doc>
<doc id="1553232" url="https://pl.wikipedia.org/wiki?curid=1553232" title="Port lotniczy Jakuck">
Port lotniczy Jakuck

Port lotniczy Jakuck (IATA: YKS, ICAO: UEEE) – port lotniczy położony w Jakucku, w Jakucji, w Rosji. Posiada dwa pasy startowe (jeden aktywny, drugi służy jako parking naziemny dla nieużywanych samolotów) i pojemność 700 pasażerów na godzinę.
Lotnisko jest węzłem pięciu regionalnych linii lotniczych, w tym Yakutia Airlines i Sacha Avia.
Budowa lotniska rozpoczęła się w 1931 roku i był używany jako przystanek dla amerykańskich samolotów latających do Europy w czasie II wojny światowej. Obecny międzynarodowy terminal istnieje od 1996 roku.
Jakuck posiada inne, mniejsze lotnisko w Magan.

</doc>
<doc id="1553234" url="https://pl.wikipedia.org/wiki?curid=1553234" title="Utopía 2">
Utopía 2

Utopia 2.
25 września 2007 roku wyszła nowa wersja z dodatkowymi 5 translacjami po angielsku + DVD.
Lista utworów.
Bonus Track
DVD

</doc>
<doc id="1553235" url="https://pl.wikipedia.org/wiki?curid=1553235" title="Kavecany">
Kavecany



</doc>
<doc id="1553240" url="https://pl.wikipedia.org/wiki?curid=1553240" title="AeroBratsk">
AeroBratsk

AeroBratsk, właściwie "Aeroport Bratsk" Publiczna S.A. () – rosyjskie linie lotnicze z siedzibą w porcie lotniczym Brack, realizujące lokalne połączenia lotnicze. 

</doc>
<doc id="1553242" url="https://pl.wikipedia.org/wiki?curid=1553242" title="Narodowa Służba Wywiadowcza (Albania)">
Narodowa Służba Wywiadowcza (Albania)

Narodowa Służba Wywiadowcza (alb. Shërbimi Informativ Kombëtar), znana bardziej pod akronimem ShIK - albańska agencja wywiadowcza, działająca w latach 1992-1999.
Narodową Służbę Wywiadowczą ShIK powołał do życia parlament albański 2 lipca 1991 (ustawa 7495), w miejsce istniejącej w okresie komunistycznym - Sigurimi. Celem agencji miało być przeciwdziałanie zagrożeniom wewnętrznym o charakterze politycznym i ochrona przedstawicieli nowych władz. Na czele ShIK stanął w 1992 Bashkim Gazidede. Według szacunków w ShIK służyło w 1996 około 3 tysięcy agentów, określanych w tym czasie jako "pretorianie Berishy". Większość funkcjonariuszy ShIK pochodziła z północno-wschodniej części kraju, skąd pochodził ówczesny prezydent Albanii - Sali Berisha. W opinii Christophera Deliso w 1995 ShIK współpracowała z CIA w akcji zatrzymywania i deportowania islamskich radykałów, przebywających w Albanii, w tym pochodzącego z Egiptu Abu Omara.
W czasie zamieszek, do których doszło w Albanii wiosną 1997 ShIK miał odegrać decydującą rolę w operacji przywracania porządku na południu kraju. Kilku funkcjonariuszy zginęło w czasie ataku demonstrantów na budynek policji we Wlorze w początkach marca 1997. W dniu 14 marca 1997, kiedy fala anarchii dotarła do Tirany, patrole złożone z funkcjonariuszy ShIK patrolowały dzielnicę rządową.
1 kwietnia 1997 nowy premier rządu albańskiego - Bashkim Fino oświadczył, że działalność ShIK, jako policji politycznej poprzedniego reżimu zostaje zawieszona. Do dymisji podał się dyrektor ShIk - Bashkim Gazidede, jak też jego zastępca Bujar Rama. Nowym dyrektorem ShIK został Arben Karkini. Po zwycięstwie partii socjalistycznej w wyborach w lipcu 1997, na czele ShIK stanął Fatos Klosi, który także miał nadzorować restrukturyzację służb, we współpracy z grupą ekspertów z CIA. Klosi był dawnym funkcjonariuszem Sigurimi, odsuniętym ze służby w 1992. Przejęcie przez niego kontroli nad ShIK odbierano w Albanii jako przejaw powrotu do służb dawnych agentów komunistycznych. W 1998 prowadzono śledztwo na temat ukrytych źródeł finansowania ShIK, w okresie rządów Berishy. Jeden z deputowanych Gramoz Pashko sugerował, że znaczna część dochodów służb mogła pochodzić z działalności przestępczej, w tym z przemytu. 
Po zakończeniu procesu restrukturyzacji w listopadzie 1999 Narodowa Służba Wywiadowcza została przemianowana na Państwową Służbę Wywiadowczą (Shërbimi Informativ Shtetëror, ShISh).
Określenie ShIK przyjęto także jako nazwę służb wywiadowczych Kosowa w 1999, dla odróżnienia od albańskiej poprzedniczki używano także określenia K-ShIK (Narodowa Służba Wywiadowcza Kosowa).

</doc>
<doc id="1553246" url="https://pl.wikipedia.org/wiki?curid=1553246" title="ESO 550-2">
ESO 550-2

ESO 550-2 (również PGC 14412) – para galaktyk, znajdująca się w gwiazdozbiorze Erydanu w odległości około 400 milionów lat świetlnych od Ziemi. ESO 550-2 to para galaktyk spiralnych, z których większa jest widoczna od strony dysku, a mniejsza silnie pochylona względem kierunku patrzenia.

</doc>
<doc id="1553247" url="https://pl.wikipedia.org/wiki?curid=1553247" title="Piet Velthuizen">
Piet Velthuizen

Piet Velthuizen (ur. 3 listopada 1986 w Nijmegen) – holenderski piłkarz występujący na pozycji bramkarza. Od 2016 gra w Hapoelu Hajfa.
Kariera klubowa.
Piet Velthuizen zawodową karierę rozpoczynał w 2006 w SBV Vitesse. W debiutanckim sezonie pełnił rolę rezerwowego dla Haralda Wapenaara i w pierwszym zespole po raz pierwszy wystąpił 31 grudnia w zremisowanym 2:2 meczu z Heraclesem. Zimą Wapenaar został wypożyczony do Sparty Rotterdam, a w jego miejsce do Vitesse przybył z FC Nantes Serb Vladimir Stojković. Początkowo to on miał być pierwszym bramkarzem w zespole z Arnhem, jednak z biegiem czasu trener Aad de Mos do wyjściowej jedenastki zaczął wystawiać właśnie Velthuizena. Następnie do pierwszego składu powrócił Stojković, lecz w ostatnim meczu ligowych rozgrywek z PSV Eindhoven bramki Vitesse ponownie strzegł Velthuizen.
Latem 2007 Wapenaar na stałe został zawodnikiem Sparty, natomiast Stojković podpisał kontrakt ze Sportingiem CP. W sezonie 2007/2008 podstawowym bramkarzem Vitesse został Velthuizen, natomiast rolę jego zmienników pełnili Węgier Balázs Rabóczki oraz Stephan Veenboer. W pierwszych trzech meczach ligowych rozgrywek Velthuizen wpuścił trzy gole, a w pojedynku z zespołem NEC Nijmegen został wybrany najlepszym piłkarzem meczu. W grudniu Holender podpisał z klubem nowy kontrakt, który miał obowiązywać do 2011.
W sierpniu 2010 Velthuizen przeniósł się do beniaminka Primera División – Hérculesa. Po spadku tego klubu wrócił do Vitesse Arnhem. Latem 2016 przeszedł do Hapoelu Hajfa.
Kariera reprezentacyjna.
Velthuizen ma za sobą występy w reprezentacji Holandii do lat 21. Zadebiutował w niej 16 października 2007 w wygranym 4:0 spotkaniu przeciwko Szkocji i od tego czasu stał się jej pierwszym bramkarzem.
Następnie Velthuizen znalazł się w kadrze na Igrzyska Olimpijskie w Pekinie. Holendrzy z turnieju piłkarskiego zostali wyeliminowani już w ćwierćfinale, kiedy to przegrali po dogrywce 1:2 z Argentyną. Na igrzyskach Velthuizen niespodziewanie pełnił jednak rolę rezerwowego dla Kennetha Vermeera i nie wystąpił w żadnym z czterech meczów "Oranje". Trener olimpijskiej drużyny – Foppe de Haan argumentował swoją decyzję tym, że Vermeer ze względu na dwa udziały w Mistrzostwach Europy U-21 jest bardziej doświadczonym graczem niż Velthuizen.
W seniorskiej reprezentacji Holandii Velthuizen zadebiutował 5 września 2009 w zwycięskim 1:0 towarzyskim spotkaniu z Japonią. Bramkarz Vitesse w przerwie meczu zmienił Michela Vorma.

</doc>
<doc id="1553248" url="https://pl.wikipedia.org/wiki?curid=1553248" title="Narodowa Służba Wywiadowcza">
Narodowa Służba Wywiadowcza



</doc>
<doc id="1553252" url="https://pl.wikipedia.org/wiki?curid=1553252" title="Dworzec kolejowy w Kole">
Dworzec kolejowy w Kole

Dworzec kolejowy w Kole – budynek wzniesiony w latach 1925–1928 przy nowo wybudowanej linii kolejowej łączącej Kutno ze Strzałkowem. Wraz z nim wybudowano wieżę ciśnień. Dworzec wraz z budynkami stacyjnymi znajduje się przy ulicy Kolejowej, na terenie osiedla Przedmieście Warszawskie.
Informacje ogólne.
Firma budowlana Janiaków była podwykonawcą przy budowie dworca. Budynek jest unikatowy, ponieważ został zachowany jako jeden z nielicznych wybudowanych po I wojnie światowej budowli dworcowych przy trasie prowadzącej do Warszawy. Bardzo podobny dworzec stał w Koninie aż do lat 70. XX wieku.
Na północnej ścianie budynku dworca kolejowego w Kole znajduje się tablica pamiątkowa. Upamiętnia ona ofiary nalotu Luftwaffe z 2 września 1939 roku na dworzec oraz pociąg, w którym znajdowała się ewakuowana ludność z Krotoszyna i Jarocina (skład znajdował się na bocznym torze). 
W 2010 r. pojawiła się koncepcja remontu budynku dworcowego oraz przebudowy otoczenia wraz z peronami stacyjnymi. Uroczyste otwarcie miało miejsce 6 lutego 2013 r. Zgodnie z propozycją Urzędu Miejskiego, do gmachu przeniesiono siedzibę Miejskiej i Powiatowej Biblioteki Publicznej, która od 1945 r. zajmowała budynek ewangelicko-augsburskiej pastorówki, zlokalizowany przy ul. Sienkiewicza. Obsługa stacji kolejowej zajmuje obecnie niewielką część dworca.
Zabytek.
Dworzec w Kole wpisany jest do Gminnej Ewidencji Zabytków pod numerem 77. W Programie Opieki nad Zabytkami miasta Koło na lata 2014–2017 określono plany wpisania budynku dworca do rejestru zabytków NID.
Głaz przed dworcem.
Następnym upamiętnieniem lat wojny i straszliwych mordów hitlerowców jest głaz przed kolskim dworcem. Upamiętnia 80 tysięcy Żydów transportowanych tędy z łódzkiego getta do obozu masowej zagłady Kulmhof w Chełmnie nad Nerem. Tutaj odbywała się przesiadka Żydów zmierzających do obozu na wagony kolejki wąskotorowej. Na głazie znajduje się upamiętniający tekst w dwóch językach – polskim oraz niemieckim.
Stacja kolejowa.
Razem z dworcem funkcjonuje stacja kolejowa Koło, obsługująca zarówno ruch osobowy i towarowy, a jeszcze kilka lat temu – także wąskotorowy.

</doc>
<doc id="1553254" url="https://pl.wikipedia.org/wiki?curid=1553254" title="Marcin Łyskanowski">
Marcin Łyskanowski

Marcin Łyskanowski (ur. 11 listopada 1930 w Warszawie, zm. 6 października 2013 w Wołominie) – polski prozaik, lekarz psychiatra, historyk medycyny i nauczyciel akademicki.
Życiorys.
Uczęszczał do VI Liceum Ogólnokształcącego im. Tadeusza Reytana w Warszawie, w którym uzyskał maturę (1949). Ukończył studia na Wydziale Lekarskim Akademii Medycznej w Warszawie (1955). W 1968 r. otrzymał stopień doktora, w 1970 r. doktora habilitowanego, w 1986 r. został profesorem nadzwyczajnym, a w 1995 r. zwyczajnym. W latach 1972–2001 był kierownikiem Zakładu Historii Medycyny Akademii Medycznej, a w latach 1972–1977 prezesem Zarządu Głównego Polskiego Towarzystwa Historii Medycyny. Był jednym z założycieli Unii Polskich Pisarzy Medyków, od 1978 jego prezesem, członkiem Międzynarodowego Towarzystwa Historii Medycyny, w latach 1977–1993 zastępcą redaktora naczelnego „Archiwum Historii i Filozofii Medycyny” oraz, w latach 1990–1992, członkiem Komitetu Historii Nauki i Techniki PAN. Pochowany na cmentarzu Bródnowskim (kwatera 65B-5-5).
Nagrody i wyróżnienia.
Został odznaczony m.in. odznaką „Zasłużony Działacz Kultury” (1974) i Złotym Krzyżem Zasługi (1980).

</doc>
<doc id="1553255" url="https://pl.wikipedia.org/wiki?curid=1553255" title="Nieznany">
Nieznany

Nieznany – polski film wojenny z 1964 roku w reżyserii Witolda Lesiewicza.
Opis fabuły.
Akcja filmu rozgrywa się w roku 1943. Z radzieckiego obozu pracy uciekają dwaj Polacy. Ich celem jest przedostanie się do formującego się nad Oką Wojska Polskiego. Po walce w bitwie pod Lenino docierają wreszcie do Polski.

</doc>
<doc id="1553257" url="https://pl.wikipedia.org/wiki?curid=1553257" title="Galila Ron-Feder Amit">
Galila Ron-Feder Amit

Galila Ron-Feder Amit (hebr. גלילה רון־פדר-עמית; ur. 12 października 1949 w Hajfie) – izraelska autorka książek dla dzieci i młodzieży.
Urodziła się w Hajfie, gdzie studiowała w Hebrajskiej Szkole Realnej i następnie Uniwersytecie Hebrajskim w Jerozolimie. Jest autorką hebrajskojęzycznych książek przeznaczonych dla dzieci i młodzieży, z którym najbardziej znane to "Gingi" (hebr. ג'ינג'י) oraz "Tuli Ta'alooli" (hebr. טולי תעלולי).
Dwukrotnie zamężna. Jej pierwszym mężem był Avi Feder, po rozwodzie z którym wyszła za mąż za Meshulama Amita. Ma troje dzieci.

</doc>
<doc id="1553258" url="https://pl.wikipedia.org/wiki?curid=1553258" title="Pavel Josef Vejvanovský">
Pavel Josef Vejvanovský

Pavel Josef Vejvanovský (ur. ok. 1639 w Hukvaldach, zm. 24 lipca 1693 w Kromieryżu) – czeski kompozytor i trębacz okresu baroku.
Kształcił się w latach 1656–1660 w gimnazjum jezuickim w Opawie, gdzie poznał m.in. wybitnego kompozytora niemieckiego Heinricha Bibera, który wywarł na jego twórczość duży wpływ. Po skończeniu studiów muzycznych rozpoczął działalność muzyczną jako członek nadwornej orkiestry.
Po odejściu Bibera w roku 1664 do Salzburga Vejvanovský objął jego stanowisko i został mianowany nadwornym trębaczem na zamku w Kromieryżu u rezydującego tam biskupa ołomunieckiego Karla Lichtensteina.
W 1666 Vejvanovský się ożenił, z małżeństwa tego narodziło się ośmioro dzieci. Rozwijała się również jego działalność artystyczna. Był honorowym obywatelem swojego miasta, brał udział także w innych projektach artystycznych, np. w katedrze św. Wacława w Ołomuńcu.
Jest autorem wielu kompozycji wokalno-instrumentalnych i instrumentalnych, szczególnie wyróżniają się utwory z wirtuozowską solową partią trąbki. Komponował zarówno muzykę świecką, jak i kościelną. Jest uważany, wraz z Adamem Michną, za najwybitniejszego kompozytora czeskiego XVII wieku.

</doc>
<doc id="1553259" url="https://pl.wikipedia.org/wiki?curid=1553259" title="Olympia-Einkaufszentrum (stacja metra)">
Olympia-Einkaufszentrum (stacja metra)

Olympia-Einkaufszentrum - stacja metra w Monachium, na linii U1 i U3. Stacja została otwarta 31 października 2004.

</doc>
<doc id="1553261" url="https://pl.wikipedia.org/wiki?curid=1553261" title="Mixtape 4">
Mixtape 4

Mixtape 4 – czwarty album studyjny polskiego DJ-a i producenta muzycznego DJ Decksa. Wydawnictwo ukazało się 5 września 2008 roku nakładem wytwórni muzycznej Fonografika. Prace nad albumem trwały około dwóch lat.
Nagrania dotarły do 18. miejsca zestawienia OLiS.
Lista utworów.
Opracowano na podstawie materiału źródłowego.

</doc>
<doc id="1553263" url="https://pl.wikipedia.org/wiki?curid=1553263" title="Statystyka rangowa">
Statystyka rangowa



</doc>
<doc id="1553264" url="https://pl.wikipedia.org/wiki?curid=1553264" title="Georg-Brauchle-Ring">
Georg-Brauchle-Ring

Georg-Brauchle-Ring – stacja metra w Monachium, na linii U1. Stacja została otwarta 18 października 2003.

</doc>
<doc id="1553267" url="https://pl.wikipedia.org/wiki?curid=1553267" title="Mieczysław Machnicki">
Mieczysław Machnicki

Mieczysław Machnicki (ur. 11 lipca 1943 w Martyszkowicach koło Krzemieńca, zm. 20 grudnia 2021) – polski poeta i prozaik.
Życiorys.
Ukończył studia na Wydziale Filozofii i Studium Dziennikarskie na Uniwersytecie Warszawskim. Debiutował jako poeta w 1963 roku na łamach „Tygodnika Kulturalnego”. Był długoletnim redaktorem czasopisma „Zwierciadło” i miesięcznika „Twój Styl”. Kierował działem poezji w miesięczniku literackim „Nowy Wyraz” i tygodniku pracy twórczej „Radar”. W 2012 roku został nominowany do Nagrody Poetyckiej Orfeusz za tom "Całość". W 2017 roku otrzymał Nagrodę Warszawskiej Premiery Literackiej za książkę kwietnia "żeby rzecz zwaną rzeką uznać za skończoną," oraz Nagrodę im. Juliusza Słowackiego za całokształt twórczości.
Pochowany na Cmentarzu Komunalnym Północnym w Warszawie.

</doc>
<doc id="1553268" url="https://pl.wikipedia.org/wiki?curid=1553268" title="ESO 593-8">
ESO 593-8

ESO 593-8 (również 2MASX J19143113-2119089) – grupa trzech galaktyk oddziałujących ze sobą, znajdująca się w gwiazdozbiorze Strzelca w odległości około 650 milionów lat świetlnych. Te trzy galaktyki w przyszłości prawdopodobnie utworzą jeden obiekt.
Na ESO 593-8 składają się dwie masywne galaktyki spiralne oraz trzecia nieregularna. Początkowo przy obserwacjach prowadzonych w świetle widzialnym układ ten wydawał się składać z dwóch galaktyk spiralnych. Jednak obserwacje prowadzone w podczerwieni za pomocą Very Large Telescope ukazały obraz trzech galaktyk. Trzecia galaktyka to masywna galaktyka nieregularna znajdująca się w okresie wzmożonego formowania swojej struktury. Najdłuższy galaktyczny ogon pływowy nowej galaktyki rozciąga się na około 100 tysięcy lat świetlnych. Galaktyki te prawdopodobnie spotkały się ze sobą kilkaset milionów lat temu. Do zderzenia galaktyk doszło prawdopodobnie kilkaset milionów lat temu.

</doc>
<doc id="1553269" url="https://pl.wikipedia.org/wiki?curid=1553269" title="Wilhelm Stieber">
Wilhelm Stieber

Wilhelm Johann Carl Eduard Stieber (ur. 3 maja 1818, Merseburg – zm. 29 stycznia 1882, Berlin) – niemiecki doradca kanclerza Ottona von Bismarcka, szef pruskiej Feldsicherheitspolizei (pol. "Polowej Policji Bezpieczeństwa"), później niemieckiego wywiadu.
Początki pracy w policji.
Początkowo Wilhelm Stieber planował zostać duchownym luterańskim, później w latach 1845–1850 prowadził kancelarię adwokacką, specjalizująca się w sprawach kryminalnych, pracując zarazem jako informator i szpieg dworu. Swoje sukcesy na sali sądowej zawdzięczał w dużej mierze temu, że był jednocześnie wydawcą czasopisma policyjnego, co umożliwiało mu wgląd w materiały śledztwa i materiał dowodowy oskarżenia. Ujawnienie tego procederu wywołało skandal, przed konsekwencjami którego uchroniło go poparcie króla. Fryderyk Wilhelm IV mianował go wówczas komisarzem policji.
Szpieg caratu.
Po wstąpieniu na tron Wilhelma I Hohenzollerna, Stieber został zdymisjonowany. Krótko po tym wyjechał do Petersburga, ofiarował swoje usługi carowi Rosji. W latach 1858–1863 zreorganizował tamtejszą tajną policję. Stieber zajmował się również inwigilacją rosyjskich emigrantów politycznych oraz rewolucjonistów w krajach europejskich (do najbardziej znanych misji Stiebera było inwigilowanie przebywającego w Londynie Karola Marksa).
Szpieg Bismarcka.
Po wyjeździe z Rosji kontynuował działalność wywiadowczą na rzecz Prus. Podczas pobytu w Austrii gromadził dla Ottona von Bismarcka informacje bezcenne wobec zbliżającej się wojny prusko-austriackiej. Później przez osiemnaście miesięcy osobiście kierował zorganizowaną przez siebie siatką szpiegowską w Paryżu.
Wilhelm Stieber był jednym z twórców niemieckiego wywiadu, a w celu prowadzenia działalności szpiegowskiej utworzył rządową agencję propagandowo-informacyjną, zwana Central-Nachrichten-Bureau (). W swojej pracy powszechnie posługiwał się prowokacją. Z jego inicjatywy wywiad stał się jedną z integralnych funkcji pruskiego (później niemieckiego) sztabu generalnego – późniejszy oddział III b Sztabu Generalnego Cesarskiej Armii Niemieckiej. Ta naśladowana przez inne państwa innowacja dała początek nowoczesnym strukturom organizacyjnym europejskich służb wywiadowczych.

</doc>
<doc id="1553275" url="https://pl.wikipedia.org/wiki?curid=1553275" title="Xbox Live Gold">
Xbox Live Gold



</doc>
<doc id="1553276" url="https://pl.wikipedia.org/wiki?curid=1553276" title="Gare de Belfort">
Gare de Belfort

Gare de Belfort – stacja kolejowa w Belfort, w regionie Burgundia-Franche-Comté (departament Territoire-de-Belfort), we Francji. Znajduje się na linii Paryż-Miluza, Dole-Belfort i Belfort-Delle-Biel/Bienne. Znajdują się tu 3 perony.

</doc>
<doc id="1553277" url="https://pl.wikipedia.org/wiki?curid=1553277" title="Bogdan Madej">
Bogdan Madej

Bogdan Madej (ur. 28 listopada 1934 w Mikaszewiczach koło Łunińca, zm. 3 października 2002 w Lublinie) – polski prozaik.
Życiorys.
We wczesnym dzieciństwie przebywał z rodzicami w Grodnie. Lata wojenne spędził w Łętowni (woj. podkarpackie). Uczęszczał do Liceum Ogólnokształcącego w Sokołowie Małopolskim i Lesznie, nie ukończył żadnego z nich. Od 1960 r. mieszkał w Chełmie Lubelskim, później w Lublinie. Był urzędnikiem przedsiębiorstw budowlanych. Debiutował na łamach prasy jako prozaik w 1958 r.
Publikował m.in. w paryskiej „Kulturze”, za co w latach 70. został objęty zakazem druku w PRL-u. Zalecenia cenzorskie dotyczące jego osoby zanotował Tomasz Strzyżewski, który w swojej książce o peerelowskiej cenzurze opublikował notkę informacyjną z 1975 roku Głównego Urzędu Kontroli Prasy, Publikacji i Widowisk. Wytyczne dla cenzorów głosiły: „Wszelkie publikacje pisarza lubelskiego Bogdana Madeja oraz wzmianki o nim i jego utworach należy sygnalizować kierownictwu GUKPPiW. Treść niniejszego zapisu jest przeznaczona wyłącznie do wiadomości cenzorów.”.
Na podstawie jego prozy Piotr Łazarkiewicz zrealizował w 1990 r. film "W środku Europy". Inne filmy zrealizowane na podstawie prozy Bogdana Madeja to: "Pan W." oraz "Kurs na lewo".

</doc>
<doc id="1553278" url="https://pl.wikipedia.org/wiki?curid=1553278" title="Konrad von Bamberg">
Konrad von Bamberg

Konrad von Bamberg, także Conradus von Babenberch, Babenberc (ur. ?, zm. po 1300) – mistrz krajowy Prus w roku 1299.
Życiorys.
Konrad pochodził z Hallstadt niedaleko Bambergu. Urodził się w rodzinie ministeriałów będących w służbie u miejscowych biskupów.
Początkowo związany był z baliwatem frankońskim, gdzie między innymi był komturem Würzburga oraz przewodził konwentowi w Sachcesnchausen koło Frankfurtu. Później widać go w otoczeniu wielkich mistrzów, Konrada von Feuchtwangena oraz Gottfrieda von Hohenlohe, kiedy to kolejno piastował stanowisko wielkiego szatnego a następnie wielkiego komtura. 
Konrad von Bamberg przybył do Prus na początku 1296 roku i odwiedził wtedy Malbork i Toruń. Najprawdopodobniej była to jedyna bytność Konrada von Bamberga w prowincji pruskiej. W roku 1299 wielki mistrz Gottfried von Hohenlohe mianował Konrada na stanowisko mistrza krajowego Prus. Nominacja ta była ściśle związana z sytuacją wewnętrzną zakonu. Pod koniec XIII wieku doszło do konfliktu pomiędzy wielkim mistrzem a pruskimi braćmi zakonnymi. Zarzucano wielkiemu mistrzowi oraz jego otoczeniu zaniedbywanie Prus. W celu oponowania sytuacji Gottfried von Hohenlohe mianował na preceptora burzącej się prowincji zaufanego człowieka jakim niewątpliwie był Konrad von Bamberg. Brak jest jednak dowodów na to, że nowy mistrz dotarł do Prus i objął tam rządy. W związku z silną opozycją przeciwko mistrzowi krajowemu niezwiązanemu z prowincją pruską, Konrad zrezygnował z powierzonej mu funkcji i objął stanowisko wielkiego szpitalnika. 

</doc>
<doc id="1553282" url="https://pl.wikipedia.org/wiki?curid=1553282" title="Freya Stark">
Freya Stark

Dame Freya Madeleine Stark (ur. 31 stycznia 1893 w Paryżu, zm. 9 maja 1993 w Asolo) – brytyjska autorka relacji z podróży.
Jej rodzice studiowali malarstwo w Paryżu: ojciec był angielskim malarzem z Devonshire, matka Flora Włoszką pochodzenia polsko-niemieckiego. Freya dużą część dzieciństwa spędziła w północnych Włoszech. Na 9. urodziny dostała egzemplarz "Księgi tysiąca i jednej nocy" i tak zaczęła się jej fascynacja Orientem. Później nauczyła się arabskiego i perskiego, studiowała historię w Londynie. W 1927 roku odbyła pierwszą podróż na Wschód.
Freya Stark była sławna za życia dzięki swoim podróżom po Bliskim Wschodzie, które opisywała w książkach (około 30). Tworzyła też mapy. Jako jedna z pierwszych kobiet z Zachodu przemierzyła pustynie Arabii (Hadramaut); często podróżowała samotnie w rejonach, które odwiedziło wcześniej niewielu Europejczyków. Odbyła na przykład trzy niebezpieczne wędrówki w zachodnim Iranie, gdzie odnalazła Dolinę Asasynów.

</doc>
<doc id="1553284" url="https://pl.wikipedia.org/wiki?curid=1553284" title="Waitakere United">
Waitakere United

Waitakere United – nowozelandzki klub piłkarski z siedzibą w Waitakere. Założony w 2004 roku, występuje w rozgrywkach New Zealand Football Championship.

</doc>
<doc id="1553288" url="https://pl.wikipedia.org/wiki?curid=1553288" title="Costa Cálida">
Costa Cálida

Costa Cálida (pol. "Ciepłe Wybrzeże") - jeden z regionów turystycznych Hiszpanii, który stanowi południową część Costa Blanca. Jego najbardziej znaną częścią jest "Mar Menor" - Małe Morze, stanowiące rozległą lagunę prawie całkowicie osłonięta od morza 22-kilometrową mierzeją. Na jego piaszczystym falochronie zostało zbudowanych wiele wysokich hoteli. Głównymi miastami leżącymi w okolicy "Costa Cálida" są: Kartagena, Murcja.

</doc>
<doc id="1553290" url="https://pl.wikipedia.org/wiki?curid=1553290" title="Top modelka (powieść)">
Top modelka (powieść)

Top modelka, ang. Airhead – powieść dla młodzieży autorstwa Meg Cabot z 2008 roku. Po polsku została wydana w 2008 roku w wyd. Amber, pierwsza część trylogii.
Fabuła.
Dla zwykłej 17-latki, Emerson Watts, nie jest ważny ani brak powodzenia u chłopców, ani wygląd. Jej świat to seriale na Discovery i gry komputerowe - ale tylko do czasu, kiedy nagle staje się kimś całkiem innym: po wypadku budzi się w ciele 17-letniej modelki. Okazuje się, że jej mózg został przeniesiony w celu ratowania jej życia, a wszystko jest objęte ścisłą tajemnicą. Jednak Em nie chce rezygnować ze starego życia - i z najlepszego przyjaciela, w którym się potajemnie kocha.

</doc>
<doc id="1553292" url="https://pl.wikipedia.org/wiki?curid=1553292" title="Carlos Mongelar">
Carlos Mongelar

Carlos Mongelar – piłkarz urugwajski, napastnik.
Jako piłkarz klubu Universal był w kadrze reprezentacji Urugwaju podczas turnieju Copa América 1917, gdzie Urugwaj drugi raz z rzędu zdobył tytuł mistrza Ameryki Południowej. Mongelar nie zagrał w żadnym meczu.
Mongelar w latach 1914–1917 rozegrał w reprezentacji Urugwaju 3 mecze i zdobył 2 bramki.

</doc>
<doc id="1553293" url="https://pl.wikipedia.org/wiki?curid=1553293" title="Leszek Maruta">
Leszek Maruta

Leszek Maruta (ur. 8 listopada 1930 w Toruniu, zm. 4 sierpnia 2002 w Krakowie) – polski prozaik i satyryk.
Studiował na Akademii Handlowej w Krakowie oraz na Uniwersytecie Jagiellońskim. Debiutował jako satyryk na łamach tygodnika "Życie Literackie" w 1956 roku. W latach 1962-1969 był kierownikiem i wicedyrektorem Estrady Krakowskiej. W latach 1975-1977 był dyrektorem Wojewódzkiego Ośrodka Kultury (Tarnów) oraz członkiem zespołu redakcyjnego czasopisma "Lektura".

</doc>
<doc id="1553295" url="https://pl.wikipedia.org/wiki?curid=1553295" title="Freedom (album Akona)">
Freedom (album Akona)

Freedom - trzeci studyjny album Akona, którego światowa premiera odbyła się 2 grudnia 2008 roku. Album oryginalnie miał nosić nazwę "Acquitted". Jest to pierwszy album Akona który nie posiada znaku Parental Advisory, lecz w albumie jest trochę treści dla dorosłych. Krążek promuje inauguracyjny singel "Right Now (Na Na Na)".

</doc>
<doc id="1553297" url="https://pl.wikipedia.org/wiki?curid=1553297" title="Uniwersytet Techniczny w Delfcie">
Uniwersytet Techniczny w Delfcie

Uniwersytet Techniczny w Delfcie (, TU Delft) – holenderska uczelnia w mieście Delft, największa i najstarsza uczelnia techniczna w Holandii. Kształci ponad 18 000 studentów, zatrudnia ponad 2500 naukowców (w tym ponad 200 profesorów). Jest członkiem ligi IDEA i jednym z 20 najlepszych uniwersytetów technicznych na świecie.
Historia.
Powstanie.
Uniwersytet powstał jako "Królewska Akademia przygotowująca inżynierów do pracy dla krajowego przemysłu i wsparcia dla handlu" 8 stycznia 1842 dekretem króla Wilhelma II Holenderskiego. Założycielem i pierwszym dyrektorem był Antoine Lipkens, jeden z wynalazców telegrafu optycznego. Wkrótce po otwarciu akademia otrzymała swą pierwszą lokację na ulicy Oude Delft 95.
Status uniwersytecki.
2 maja 1863 szkolnictwo techniczne w Holandii podległo reglamentacji i podlegało w całości szkolnictwu średniemu. Dekretem królewskim rok później, 20 czerwca 1864, powstała Akademia Królewska, a miasto Delft zostało desygnowane na miejsce Szkoły Politechnicznej. Nazwa "Techniczna Szkoła Wyższa w Delfcie" uznana została prawnie 22 maja 1905. Wkrótce potem poziom akademicki nauczania został zatwierdzony i szkoła zawodowa otrzymała status uniwersytetu. W krótkim czasie szkoła uzyskała prawo do nadawania wyższych tytułów naukowych. Liczba studentów w tamtym czasie wynosiła około 450. Prawnie status wyższej szkoły zawodowej otrzymała 7 lipca 1956 roku.
Wydziały.
Nauczanie i badania na różnych kierunkach w ramach TU Delft prowadzi się na wielu wydziałach. Od powstania uniwersytetu liczba wydziałów wzrastała; w roku 1998 Uniwersytet Techniczny w Delfcie liczył 16 wydziałów. Z powodu oszczędności i restrukturyzacji liczba ta spadła do 8 w 2008. Wydziały oferują łącznie 14 kierunków licencjackich i 28 magisterskich. Uczelnia TU Delft podzielona jest na następujące jednostki wydziałowe:
W roku 1987 Uniwersytet Techniczny w Delfcie utworzył instytut Delft TopTech dla osób pragnących kształcić się podyplomowo. Program nauczania skupia się na związkach technologii i specyfiki funkcjonowania korporacji.
Jednostki ogólnouczelniane i międzywydziałowe.
Dodatkowo Uniwersytet Techniczny w Delfcie podzielony jest na następujące instytuty badawcze:
Współpraca międzynarodowa.
W 1996 rozpoczęła się współpraca pomiędzy Imperial College London, Uniwersytetem Technicznym w Helsinkach, RWTH w Akwizgranie oraz TU Delft dotycząca nauczania geologii na poziomie uniwersyteckim. Powstały wtedy dwa nowe programy nauczania, zwane EMC (techniki wydobycia) en EMEC (techniki przetwarzania). Współpraca ta dała początek Federacji Europejskich programów nauczania geologii, w której uczestniczyły następujące uniwersytety:
We wrześniu 2006 roku ETH, RWTH oraz TU Delft rozpoczęły wspólny program magisterski geofizyki stosowanej, jako efekt współpracy w ramach IDEA League. Studenci z Akwizgranu, Zurychu i Delftu mogą sami określić miejsce, gdzie chcą dokończyć swoją pracę magisterską. Wyjątkowym jest to, iż wymagania egzaminacyjne, program i zajęcia są wspólne dla wszystkich wymienionych uniwersytetów.
Badania naukowe.
W 2001 roku naukowcy z tego Uniwersytetu zbudowali tranzystor składający się z jednej nanorurki węglowej. Jego rozmiar wynosi zaledwie jeden nanometr, a do zmiany swojego stanu potrzebuje on tylko jednego elektronu. Przewiduje się, że ten wynalazek pozwoli na konstruowanie układów miliony razy szybszych od obecnie stosowanych, a ich wielkość pozwoli na dalszą miniaturyzację urządzeń elektronicznych.
W 2014 roku Instytutowi Nanotechnologii w TU Delft udało się przeprowadzić pierwszą na świecie stabilną „teleportację” danych.
Uniwersytet Techniczny w Delfcie w rankingach uniwersyteckich.
Poniższa tabela prezentuje zestawienie miejsca TU Delft w dwóch najważniejszych międzynarodowych rankingach: Akademicki Ranking Uniwersytetów Świata oraz Światowych Rankingach Uniwersytetów THES-QS. Puste miejsca oznaczają brak prowadzonego rankingu w danej kategorii w danym roku.
Doktoraty honoris causa.
Honorowe doktoraty zostały nadane przez Uniwersytet Techniczny w Delfcie stu ludziom pomiędzy 1906 i 2006. Byli to m.in.:
Kobiety na Uniwersytecie Technicznym w Delfcie.
Zdecydowana większość studentów uczelni to mężczyźni; najmniejsza dysproporcja znajduje się na wydziale budownictwa i wzornictwa przemysłowego. Również wśród pracowników naukowych liczba kobiet jest niska. Pierwszą kobietą profesorem (jeszcze w czasach szkoły technicznej (TH) w Delfcie) została w latach 30. Toos Korvezee. W ostatnich dziesięcioleciach podjęto wiele inicjatyw mających na celu zwiększenie liczby kobiet na uniwersytecie. Dla uczniów szkół średnich w latach 90. zorganizowano dni "Thea studiuje technikę" (później dni "Dziewczyny studiują technikę"), w czasie których promuje się uczelnię wśród jej potencjalnych studentek.
Istniała na uczelni również oddzielna komisja wewnętrzna do spraw emancypacji kobiet. W praktyce komisja ta nie była zaangażowana w wielu krytycznych przypadkach. Około 1998 prace komisji zdecentralizowano, co sprawiło, że oficjalne organa emancypacyjne na TU przestały istnieć. Według holenderskiego Ministerstwa Edukacji Dni MTS nie były udane.

</doc>
<doc id="1553299" url="https://pl.wikipedia.org/wiki?curid=1553299" title="Wideboys">
Wideboys

The Wideboys – brytyjski duet DJ'ów i producentów: Jima Sullivana i Ediiego Craiga, powstały w Londynie w 1996 roku, znani również pod nazwami: Atari Era, Medieval Hooligans, Once Waz Nice, Scintilator.

</doc>
<doc id="1553302" url="https://pl.wikipedia.org/wiki?curid=1553302" title="Foppe de Haan">
Foppe de Haan

Foppe de Haan (wym. ; ur. 26 czerwca 1943 roku w Lippenhuizen) – holenderski trener piłkarski.
Kariera trenerska.
Początki.
Foppe de Haan trenerską karierę rozpoczynał w 1974 roku w klubie VV Akkrum, a następnie pełnił rolę trenera jednej z młodzieżowych drużyn SC Heerenveen. W późniejszym okresie Holender pracował w Drachtster Boys, ACV i Steenwijk. W 1985 roku został pierwszym trenerem SC Heerenveen, a na stanowisku tym zastąpił Henka van Brussela, który w klubie pracował od 1980 roku. De Haan nie odnosił z zespołem żadnych sukcesów i po trzech latach nowym trenerem Heerenveen został Ted Immers.
Drugi epizod w Heerenveen.
W październiku 1992 roku de Haan po raz drugi został trenerem "Dumy Fryzji" po tym, jak z drużyny zwolniony został Niemiec Fritz Korbach. Foppe doprowadził Heerenveen do finału Pucharu Holandii oraz awansował z klubem do pierwszej ligi. W 1997 roku de Haan po raz drugi doprowadził swój zespół do finału Pucharu Holandii (tym razem "Duma Fryzji" przegrała 4:2 z Rodą JC), w 2000 roku wywalczył z nim tytuł wicemistrza kraju i zapewnił prawo startu w Lidze Mistrzów, a oprócz tego Heerenveen trzy razy brało udział w rozgrywkach Pucharu UEFA. Sam de Haan w 1997 i 2000 roku został wybrany najlepszym trenerem w Holandii, a 10 maja 2004 roku za liczne zasługi został Kawalerem Orderu Oranje-Nassau. Został też najdłużej piastującym swoje stanowisko trenerem w kraju, bowiem rolę szkoleniowca Heerenveen pełnił przez dwanaście lat.
Młodzieżowa reprezentacja Holandii.
Latem 2004 roku de Haan został wybrany przez Królewski Holenderski Związek Piłki Nożnej nowym szkoleniowcem reprezentacji Holandii do lat 21. W roli trenera młodzieżowej drużyny narodowej zadebiutował 7 września, kiedy to "Oranje" zremisowali 0:0 z Czechami. Następnie de Haan prowadził zespół, który dotarł do ćwierćfinału rozgrywanych w Holandii Mistrzostw Świata U-20 w 2005 roku. Później wywalczył natomiast Mistrzostwo Europy U-21 w 2006 roku pokonując w finale 3:0 Ukrainę oraz obronił tytuł na Mistrzostwach Europy U-21 w 2007 roku wygrywając w meczu finałowym 4:1 z Serbią.
W 2008 roku de Haan został mianowany trenerem reprezentacji Holandii na Igrzyska Olimpijskie w Pekinie. Holendrzy na turnieju piłkarskim z pięcioma punktami na koncie zajęli drugie miejsce w swojej grupie, jednak w ćwierćfinale przegrali po dogrywce 2:1 z Argentyną i zostali wyeliminowani z igrzysk. De Haan wzbudził w swoim kraju sporo kontrowersji tym, że podstawowym bramkarzem olimpijskiej reprezentacji był Kenneth Vermeer, a nie Piet Velthuizen. De Haan argumentował swoją decyzję tym, że Vermeer ze względu na dwa udziały w Mistrzostwach Europy U-21 jest bardziej doświadczonym graczem niż Velthuizen.
W 2009 roku de Haan nie przedłużył kończącego się kontraktu z Królewskim Holenderskim Związkiem Piłki Nożnej i zakończył pracę z reprezentacją do lat 21.
Ajax Kapsztad.
W listopadzie 2009 roku de Haan rozpoczął pracę w południowoafrykańskim Ajaksie Kapsztad.

</doc>
<doc id="1553304" url="https://pl.wikipedia.org/wiki?curid=1553304" title="Straż Obywatelska dla Górnego Śląska">
Straż Obywatelska dla Górnego Śląska

Straż Obywatelska dla Górnego Śląska – tajna organizacja paramilitarna, stworzona przez polski obóz narodowy. Organizacja powstała z inicjatywy śląskiego naczelnika Towarzystwa Gimnastycznego „Sokół” Józefa Dreyzy.
I etap działalności.
Założono ją 16 października 1918 w Katowicach Załężu na spotkaniu w restauracji Grünfelda w celu obrony ludności polskiej przed niemieckimi bojówkami. Organizacja opierała się o struktury Towarzystwa Gimnastycznego „Sokół”, a jej najaktywniejszymi działaczami byli: Józef Dreyza, Stanisław Mastalerz, Adam Postrach i Alojzy Pronobis. Władze niemieckie 10 grudnia 1918 zabroniły pod odpowiedzialnością karną wstępowania do SO G.Śl., dlatego przekształcono ją w pozornie legalną organizację Związek Wojacki.
II etap działalności.
SO G.Śl. utworzono ponownie w maju 1921 w celu zabezpieczania zaplecza w trakcie III powstania śląskiego. W fabrykach działała też pod nazwą: Straż Kopalniana i Straż Przemysłowa.

</doc>
<doc id="1553307" url="https://pl.wikipedia.org/wiki?curid=1553307" title="Rebecca West">
Rebecca West

Cicely Isabel Fairfield (Andrews) (21 grudnia 1892 w Londynie – 15 marca 1983 tamże), znana pod pseudonimem Rebecca West, Dama Orderu Imperium Brytyjskiego, była autorką brytyjską pochodzenia szkocko-irlandzkiego, znaną ze swoich powieści, artykułów dziennikarskich, krytyki literackiej i relacji z podróży. Prywatnie miała nieślubne dziecko z Herbertem George’em Wellsem.
Pochowana na Brookwood Cemetery.
Twórczość.
Była oddana zasadom feministycznym i liberalnym, i głosiła je jako intelektualistka-osoba publiczna. Recenzowała książki dla "The Times", "New York Herald Tribune", "Sunday Telegraph", "New Republic", była korespondentką miesięcznika "The Bookman". Słynna jest jej książka "Black Lamb and Grey Falcon" (1941), na temat historii i kultury Jugosławii. Napisała także "A Train of Powder" (1955), reportaż z procesów norymberskich, wcześniej opublikowany w "The New Yorker"; "The Meaning of Treason", późniejsze wydanie pod tytułem "The New Meaning of Treason", studium na temat zdrajców faszystowskich i komunistycznych w czasie drugiej wojny światowej; "The Return of the Soldier", modernistyczną powieść o I wojnie światowej; i "trylogię Aubrey" powieści autobiograficznych: "The Fountain Overflows, This Real Night" i "Cousin Rosamund". W roku 1947 "Time" nazwał ją "bezsprzecznie pisarką numer jeden na świecie".

</doc>
<doc id="1553310" url="https://pl.wikipedia.org/wiki?curid=1553310" title="KTSSN">
KTSSN



</doc>
<doc id="1553312" url="https://pl.wikipedia.org/wiki?curid=1553312" title="KSSN">
KSSN



</doc>
<doc id="1553316" url="https://pl.wikipedia.org/wiki?curid=1553316" title="Komturzy elbląscy">
Komturzy elbląscy

Jest to chronologiczna lista komturów zakonu krzyżackiego sprawujących władzę w regionie Elbląga od powstania komturstwa w 1246 do jego zlikwidowania w 1466.
Komturzy elbląscy:

</doc>
<doc id="1553317" url="https://pl.wikipedia.org/wiki?curid=1553317" title="Erin hunter">
Erin hunter



</doc>
<doc id="1553318" url="https://pl.wikipedia.org/wiki?curid=1553318" title="Kate Cary">
Kate Cary



</doc>
<doc id="1553320" url="https://pl.wikipedia.org/wiki?curid=1553320" title="Cherith Baldry">
Cherith Baldry



</doc>
<doc id="1553321" url="https://pl.wikipedia.org/wiki?curid=1553321" title="Vicky Holmes">
Vicky Holmes



</doc>
<doc id="1553322" url="https://pl.wikipedia.org/wiki?curid=1553322" title="Radio CCM">
Radio CCM

Radio CCM – nadająca od 1998 roku lokalna komercyjna rozgłośnia radiowa na Śląsku, stworzona przez chrześcijańskie Stowarzyszenie "DeoRecordings" i zawiera również wiadomości lokalne.
Jako jedyna stacja w województwie śląskim emituje program z pięciu nadajników pokrywających sygnałem zachodnią część aglomeracji górnośląskiej, Podbeskidzie oraz część Małopolski. Program kierowany jest głównie do słuchaczy w wieku od 30 do 55 lat.
Historia.
Inicjatywa stworzenia radia obejmującego swoim zasięgiem Śląsk Cieszyński i część Górnego Śląska powstała w 1995 roku. Pierwsza koncesja została przyznana w 1997 roku.
Początkowo radio nadawało z nadajników na Czantorii i w Oświęcimiu. Obecnie zasięg radia CCM obejmuje Śląsk Cieszyński, rejon Bielska-Białej oraz całą aglomerację górnośląską. Główna siedziba radia znajduje się w Gliwicach.
Prezesem zarządu i redaktorem naczelnym od 2000 roku jest Krzysztof Budzisz.

</doc>
<doc id="1553323" url="https://pl.wikipedia.org/wiki?curid=1553323" title="Góry Hostyńsko-Wsetyńskie">
Góry Hostyńsko-Wsetyńskie

Góry Hostyńsko-Wsetyńskie (513.43; cz. "Hostýnsko-vsetínská hornatina") – mezoregion w łańcuchu Karpat Słowacko-Morawskich w Zewnętrznych Karpatach Zachodnich. Leżą w środkowych Morawach na terenie Czech, niewielki skrawek na wschodnim skraju należy do Słowacji. Najwyższy szczyt to Vysoká, 1024 m n.p.m. Według czeskiej regionalizacji góry te należą do Beskidów Zachodnich ("Západní Beskydy").
Mezoregion Gór Hostyńsko-Wsetyńskich składa się z dwóch pasm górskich – Gór Hostyńskich na zachodzie i Gór Wsetyńskich na wschodzie, rozdzielonych doliną Górnej Beczwy. Oba pasma są zbudowane z fliszu karpackiego. 
Na północy jednostka graniczy z Pogórzem Morawsko-Śląskim i z Beskidem Morawsko-Śląskim, na wschodzie przechodzi w Jaworniki, na południu – w Góry Wizowickie, na zachodzie na niewielkim odcinku opada w Obniżenie Górnomorawskie.

</doc>
<doc id="1553325" url="https://pl.wikipedia.org/wiki?curid=1553325" title="Urbanowe Turnie">
Urbanowe Turnie

Urbanowe Turnie (słow. "Dromedárov chrbát", "Urbanove veže") – grupa pięciu wybitnych turni znajdujących się w bocznej grani Tatr Wysokich odchodzącej od Małego Gerlacha na południowy zachód, w słowackich Tatrach. Znajdują się pomiędzy Małym Gerlachem, oddzielone od niego Przełączką pod Małym Gerlachem, a Urbanową Czubą, oddzieloną Urbanową Szczerbiną. Urbanowe Turnie nie mają oddzielnych nazw, są oznaczane cyframi od I do V. Najwyższa z nich, niepomierzona podobnie jak reszta, to Urbanowa Turnia V.
Obiekty w grani Urbanowych Turni w kolejności od południa:
Na żaden z obiektów nie prowadzą znakowane szlaki turystyczne, są dostępne jedynie dla taterników.
Urbanowe Turnie były od dawna znane myśliwym, którzy polowali w tych okolicach. Omijali oni wierzchołki, przechodzili jedynie granią. Pierwsi przewodnicy chadzali z klientami na Gerlach właśnie przez grań tychże turni.
Nazwa Urbanowych Turni, jak i innych okolicznych obiektów, została nadana na cześć Martina Spitzkopfa-Urbana. Był to spiski myśliwy, młynarz ze wsi Stara Leśna, a potem także przewodnik. W 1834 r. dokonał pierwszego wejścia na główny wierzchołek Gerlacha wraz z Johannem Stillem i towarzyszami.
Pierwszego wejścia turystycznego na wszystkie wierzchołki Urbanowych Turni dokonali Wincenty Birkenmajer, Jan Kazimierz Dorawski i Jan Alfred Szczepański 6 lipca 1930 r.

</doc>
<doc id="1553327" url="https://pl.wikipedia.org/wiki?curid=1553327" title="Nelson Montes">
Nelson Montes

Nelson Montes – piłkarz urugwajski, pomocnik.
Jako piłkarz klubu Montevideo Wanderers był w kadrze reprezentacji Urugwaju podczas turnieju Copa América 1917, gdzie Urugwaj drugi raz z rzędu zdobył tytuł mistrza Ameryki Południowej. Montes nie zagrał w żadnym meczu.
Montes tylko raz zagrał w reprezentacji Urugwaju – 16 października 1917 w wygranym 3:1 meczu z Brazylią.

</doc>
<doc id="1553333" url="https://pl.wikipedia.org/wiki?curid=1553333" title="Prąd zawiesinowy">
Prąd zawiesinowy

Prąd zawiesinowy – rodzaj podwodnego prądu gęstościowego, w którym gęstsza od otoczenia zawiesina okruchów skalnych spływa pod wpływem grawitacji, a osadzanie się ładunku powstrzymywane jest głównie przez turbulencję ośrodka.
Prądy zawiesinowe występują powszechnie na szelfach i stokach kontynentalnych i są odpowiedzialne za transport osadów ze zlewisk do głębokich partii oceanów. Ich cechą charakterystyczną jest zdolność do płynięcia po bardzo słabo nachylonych stokach (nawet poniżej 1°), a więc w miejscach, gdzie zamierają ruchy masowe. Prądy zawiesinowe potrafią jednak osiągać znaczne prędkości (do 20 m/s) i mogą powodować np. uszkodzenia kabli podmorskich.
Kontekst fizyczny i sedymentologiczny.
Prądy zawiesinowe, jak sama nazwa wskazuje, transportują zawiesinę. Siłą podtrzymującą cząstki osadu w wodzie są chaotyczne ruchy cieczy związane głównie z turbulencją, a nie pęd strumienia wody, jak ma to miejsce w typowym przypadku unoszenia okruchów skalnych przez nurt rzeki. Depozycja osadu nie zachodzi, dopóki siła grawitacji działająca na cząstkę ma mniejszą wartość od wypadkowej siły ruchów cieczy skierowanej w górę; czasem mówi się po prostu, że materiał w zawiesinie jest w stanie nieważkości. Istnieje więc graniczny rozmiar cząstki, która może zostać porwana przez prąd zawiesinowy; przy typowych parametrach naturalnych prądów zawiesinowych transportowane są jeszcze drobne piaski (średnica ziarna do ok. 0,2 mm), jednak grubszy materiał pozostaje na dnie. Im większe nachylenie stoku, tym większa zdolność unoszenia. Prąd zawiesinowy, który przerwał serię kabli podmorskich w Nowej Fundlandii w 1929 roku, unosił ziarna osiągające średnicę 2 centymetrów.
W środowisku podmorskim obok prądów zawiesinowych osady transportowane są w kierunku basenu oceanicznego również na inne sposoby, np. przez spływy rumoszowe i osuwiska. Są to zjawiska masowe, w przypadku których siłą podtrzymującą przepływ nie jest turbulencja, lecz zjawiska takie, jak tarcie o siebie cząstek, zderzenia odbijających się od siebie ziaren czy ciśnienie wody porowej. Spływy rumoszowe tworzą nieregularne depozyty o słabym wysortowaniu, natomiast prądy zawiesinowe pozostawiają po sobie charakterystyczne warstwowane formy sedymentacyjne zwane turbidytami.
Ewolucja prądu zawiesinowego.
Powstawanie w warunkach naturalnych.
Prądy zawiesinowe mogą być inicjowane przez nagłe wydarzenie w rodzaju trzęsienia ziemi, które zaburza równowagę zbocza i rozpoczyna ruch zawiesiny w dół. W ten sposób powstają najczęściej krótkie, gwałtowne epizody transportu zawiesiny, które przenoszą niewielką ilość osadu. Występują również prądy, w których zawiesina jest stale dostarczana, np. z delty – powstają wtedy długotrwałe formy, które mogą sięgać na setki kilometrów w głąb basenu i deponować grube warstwy osadów. Na przedłużeniu ujść wielkich rzek znajdują się obszary ciągłego powstawania prądów zawiesinowych.
Pickering i in. (1989) podają ogółem 6 najczęściej postulowanych w literaturze mechanizmów powstawania prądów zawiesinowych:
Struktura dojrzałego prądu.
Za główną masą płynącego prądu zawiesinowego ciągnie się rozrzedzony ogon rzadszej zawiesiny. Najgrubsze frakcje transportowane są w górnej części ciała prądu, zaś przy dnie przesuwają się najdrobniejsze pyły i iły. W rezultacie w zatrzymanym prądzie zawiesinowym powstaje charakterystyczna sekwencja zwana sekwencją Boumy.
Interesującym, ale nie do końca potwierdzonym zjawiskiem jest tzw. "samopodtrzymywanie" ("autosuspension") przepływu prądu zawiesinowego zaproponowane przez R. A. Bagnolda w latach 60.. Zgodnie z propozycją Bagnolda, dodatkowa masa porwanych przez prąd grubszych ziaren zwiększa różnicę gęstości między prądem a jego otoczeniem, co z kolei przyczynia się do wzrostu prędkości przepływu. Większa prędkość oznacza natomiast silniejszą turbulencję, która pozwala na podtrzymanie porwanych ziaren w zawiesinie. Opisane sprzężenie zwrotne limitowane jest przez dyssypację energii w postaci ciepła, turbulencji i in. Nie jest do końca jasne, na ile model ten odpowiada rzeczywistości; niektórzy autorzy kwestionują możliwość podtrzymywania przepływu w ten sposób ze względu na znaczne straty energii. W jednej z analiz podano, że jedynie 2% energii prądu zawiesinowego dostępne jest na podtrzymywanie osadów, reszta zaś tracona jest na pokonywanie oporu na granicy prądu, ciepło i inne.
Depozycja.
Wraz z malejącym nachyleniem stoku spada prędkość przepływu i w końcu dochodzi do depozycji. Część najdrobniejszego osadu zostaje po drodze porwana przez prądy termohalinowe, konturytowe ("contour current"), lutytowe ("lutite flow") i inne rezerwuary osadów głębokomorskich. Z drugiej strony możliwe jest porwanie przez prąd zawiesinowy części osadów zalegających na dnie, zwłaszcza, gdy prąd z różnych przyczyn przyspiesza. Ostateczny skład i struktura sedymentów wynika więc z ostatecznej gęstości i tempa spadku prędkości prądu. Więcej informacji na ten temat znajduje się w artykule o turbidytach.
Turbidyty stanowią znaczącą część osadów morskich, zaś składający się z nich flisz występuje jako istotny składnik masy skalnej wciągniętej w łańcuch górski w procesie orogenezy kompresyjnej. Wszystkie współczesne baseny oceaniczne okolone są od strony mas kontynentalnych warstwami turbidytów przeplatającymi się z osadami spływów rumoszowych, konturytami i in.

</doc>
<doc id="1553334" url="https://pl.wikipedia.org/wiki?curid=1553334" title="TU Delft">
TU Delft



</doc>
<doc id="1553335" url="https://pl.wikipedia.org/wiki?curid=1553335" title="Epoletniczek">
Epoletniczek



</doc>
<doc id="1553337" url="https://pl.wikipedia.org/wiki?curid=1553337" title="Mar Menor">
Mar Menor

Mar Menor (pol. "Morze Mniejsze") to laguna płytkiej i bardzo słonej laguny odcięta od Morza Śródziemnego mierzeją La Manga w południowo-wschodniej Hiszpanii w regionie Murcji. 
Mar Menor zajmuje powierzchnię 170 km². Długość linii brzegowej 73 km. Woda jest tu ciepła i płytka, w najgłębszych miejscach sięga do 7 m głębokości. Ze względu na łagodnie wiejący tutaj wiatr są tu dogodne warunki do uprawiania sportów wodnych zwłaszcza windsurfingu. Po drugiej stronie mierzei, już na otwartym morzu, znajduje się wiele skalistych wysepek pochodzenia wulkanicznego. Występuje tutaj stosunkowo duże zasolenie wody 42–47‰, zaś w przypadku Morza Śródziemnego to zasolenie wynosi ok. 36–37‰. Ze względu na odmienne warunki środowiska przyrodniczego w odróżnieniu od Morza Śródziemnego flora i fauna znacznie się różni występują tu m.in.: płaszczoobrosłe, dorady, mugil cefal, ryby z rodziny Epinephelinae, mątwy oraz flamingi.

</doc>
<doc id="1553340" url="https://pl.wikipedia.org/wiki?curid=1553340" title="Toyota Previa">
Toyota Previa

Toyota Previa – samochód kompaktowy (minivan) produkowany przez japońskiego producenta samochodów, firmę Toyota od 1990 roku. Znany również pod nazwami Toyota Estima (na rynek japoński) oraz w Australii jako Toyota Tarago. Występuje w wersjach cztero- i pięciodrzwiowych oraz wyposażony w silnik benzynowy o pojemności 2,4 lub 3,5 litra (3. generacja).
Historia Modelu.
1990 – Pierwsza generacja.
Model "Previa" został wprowadzony do produkcji w 1990 roku. Posiadał czworo drzwi, z przodu dla kierowcy i pasażera, przesuwane (jedne) z boku i duże (klapa) z tyłu. Wyposażony w 4-cylindrowy silnik benzynowy usytuowany pod przednimi fotelami. Dostępne były dwie wersje z napędem na tylne i na cztery koła (zwane All-Trac), zasilane 134 konnym silnikiem 2,4-litra z wtryskiem paliwa. Wyposażony w 4-stopniową automatyczną lub 5-stopniową ręczną skrzynię biegów. Była też odmiana 2.4 S/C (Super Charger), która dysponowała 150 końmi z napędem na tylną oś lub na obie osie. Model ten posiadał siedem lub osiem miejsc, z trzema konfiguracjami siedzeń.
"Previa" pierwszej generacji charakteryzowała się następującymi parametrami: 4750 mm długości, 1803 mm szerokości. W Japonii były produkowane dwie mniejsze wersje, Toyota Estima Lucida i Toyota Estima Emina, które były o około 110 mm węższe i 70 mm krótsze niż standardowy model. Powodem tej różnicy jest japoński system podatków od pojazdów oparty na wymiarach samochodu. Estima Emina i Estima Lucida były dostępne również z silnikiem diesla 2,2 litra (popularne w UK).
2000 – Druga generacja.
"Previa" drugiej generacji posiadała zwiększony rozstaw kół (2900 mm) i była zarówno węższa (1790 mm) i krótsza (4750 mm) niż jej poprzedniczka. Była już produkowana z podwójnymi przesuwanymi drzwiami dla pasażerów na tylnych siedzeniach. Posiadała również wersje dla sześciu, siedmiu i ośmiu pasażerów. Była sprzedawana pod nazwą Estima w Japonii oraz Tarago w Australii.
Modele sprzedawane w Europie były dostępne z 4-cylindrowymi silnikami benzynowymi oraz Diesla. Silnik Diesla 2,0 litra i mocy 116 KM oraz silnik benzynowy 2,4 litra o mocy 156 KM. Oba silniki wyposażono standardowo w 5-stopniową ręczną skrzynię biegów, a 4-stopniowa automatyczna skrzynia biegów dostępna była jako opcja dodatkowa do silnika benzynowego. W Japonii dostępne były również silnik o pojemności 3,0 litra V6 oraz wersja Hybrid Synergy Drive – pierwszej generacji.
Australijski model był dostępny tylko z silnikiem benzynowym o pojemności 2,4 litra i 4-stopniową automatyczną skrzynią biegów.
2006 – Trzecia generacja.
Trzecia generacja wprowadzona do produkcji w 2006 roku w Japonii i Australii jako Estima (Jap.), Tarago (Aus.) oraz "Previa" w pozostałych krajach. Tak jak poprzednia wersja na rynku australijskim Tarago początkowo wyposażono w silnik 2,4 litra, a od lutego 2007 roku w 3,5 litrowy silnik benzynowy V6 o mocy 271 KM. Na innych rynkach w Hongkongu i na Tajwanie modele z tym silnikiem dostępne były od stycznia 2007 roku. "Previa" nie weszła na rynek Ameryki Północnej, gdzie w tym segmencie oferowana jest Toyota Sienna. Model ten nie był sprzedawany na rynku Europejskim. Samochód przeszedł facelifting w 2009 i ponownie w 2016 roku. Produkcję zakończono w październiku 2019, następcą została Toyota Granvia.
Model Estima Hybrid drugiej generacji, obecnie dostępny tylko w Japonii i Hongkongu, używa mechanizmu napędowego bardzo podobnego do tego stosowanego w Lexusie RX 400h, z 3 silnikami elektrycznymi – 2 dla kół przednich (HSD) i jednego dla kół tylnych.

</doc>
<doc id="1553341" url="https://pl.wikipedia.org/wiki?curid=1553341" title="Marcel Băban">
Marcel Băban

Marcel Băban (ur. 16 października 1968 w Jimbolii), rumuński piłkarz grający jako pomocnik występował w takich klubach jak: ASA Progresul Timişoara, Politehnica Timişoara, SV Darmstadt 98, Rapid Bukareszt, Bohemians 1905, NK Zadar, Ruch Chorzów, Corvinul Hunedoara, Olimpia Satu-Mare, Unirea Sânicolau-Mare, UT Arad.
W polskiej ekstraklasie rozegrał 3 spotkania.

</doc>
<doc id="1553344" url="https://pl.wikipedia.org/wiki?curid=1553344" title="Cerkiew Narodzenia Najświętszej Maryi Panny w Cieplicach">
Cerkiew Narodzenia Najświętszej Maryi Panny w Cieplicach

Cerkiew Narodzenia Najświętszej Maryi Panny w Cieplicach – murowana cerkiew greckokatolicka, zbudowana w 1904 w Cieplicach.
Historia.
Zbudowana została w miejscu starszej, drewnianej cerkwi z 1681, pod tym samym wezwaniem. Była to cerkiew parafialna, należała do dekanatu jarosławskiego.
Po wojnie użytkowana jako kościół rzymskokatolicki.

</doc>
<doc id="1553345" url="https://pl.wikipedia.org/wiki?curid=1553345" title="Gerry McAvoy">
Gerry McAvoy

Gerry McAvoy (ur. jako John Gerrard McAvoy, 19 grudnia 1951) – irlandzki gitarzysta basowy znany z gry w zespole Rory’ego Gallaghera od 1971 do 1991 roku. Aktualnie gra w grupie Nine Below Zero.

</doc>
<doc id="1553347" url="https://pl.wikipedia.org/wiki?curid=1553347" title="Myszolot">
Myszolot

Myszolot, owocolot ("Myonycteris") – rodzaj ssaka z podrodziny Rousettinae w obrębie rodziny rudawkowatych (Pteropodidae).
Zasięg występowania.
Rodzaj obejmuje gatunki występujące w Afryce.
Morfologia.
Długość ciała (bez ogona) 86–130 mm, długość ogona 0–14 mm, długość ucha 11–21 mm, długość tylnej stopy 9–22 mm, długość przedramienia 55–75 mm; masa ciała 27–54 g.
Systematyka.
Podział systematyczny.
Do rodzaju należą następujące gatunki:

</doc>
<doc id="1553349" url="https://pl.wikipedia.org/wiki?curid=1553349" title="Joseph Godwin Greenfield">
Joseph Godwin Greenfield

Joseph Godwin Greenfield (ur. 24 maja 1884 w Edynburgu, zm. 2 marca 1958 w Bethesdzie) – brytyjski neuropatolog. Praktykował w East London Hospital for Children, od 1910 w National Hospital, Queen’s Square. W 1914 roku zastąpił Samuela Alexandera Kinnier Wilsona na stanowisku dziekana szkoły medycznej w Londynie.

</doc>
<doc id="1553352" url="https://pl.wikipedia.org/wiki?curid=1553352" title="Cerkiew Narodzenia Najświętszej Maryi Panny w Pełnatyczach">
Cerkiew Narodzenia Najświętszej Maryi Panny w Pełnatyczach

Cerkiew Narodzenia Najświętszej Maryi Panny w Pełnatyczach – murowana cerkiew greckokatolicka, zbudowana w 1798, odnowiona 1911, znajdująca się w Pełnatyczach.
Była to cerkiew parafialna, której podlegały cerkwie w Czelatycach, Rożniatowie i Roźwienicy.

</doc>
<doc id="1553353" url="https://pl.wikipedia.org/wiki?curid=1553353" title="Góry Hostyńskie">
Góry Hostyńskie

Góry Hostyńskie (513.43*; cz. "Hostýnské vrchy") – pasmo górskie w łańcuchu Karpat Słowacko-Morawskich w Zewnętrznych Karpatach Zachodnich. Leżą w północnych Morawach na terenie Czech.
Góry Hostyńskie stanowią zachodnią część mezoregionu Gór Hostyńsko-Wsetyńskich – wschodnią stanowią Góry Wsetyńskie, od których dzieli je dolina Górnej Beczwy. Na północy pasmo graniczy z Pogórzem Morawsko-Śląskim, na południu poprzez Bruzdę Frysztacką – z Górami Wizowickimi, na zachodzie na niewielkim odcinku opada w Obniżenie Górnomorawskie. Najwyższe szczyty – Kelčský Javorník, 864 m n.p.m., Hostýn, 735 m n.p.m. Inne większe wzniesienia to Čerňava (844 m), Hrad (612 m), Skalka (481 m), Kozinec (479 m), Bedlina (455 m) i Chlum (418 m). W górach znajduje się jaskinia Smrdutá.
Pasmo jest zbudowane z fliszu karpackiego, głównie z piaskowców, iłowców i zlepieńców. Południowa część pasma składa się z wąskich, skałkowych grzbietów rozdzielonych głęboko wciętymi dolinami rzek. Najwyższa i najbardziej górska z charakteru jest część północno-zachodnia, w której leżą najwyższe szczyty. Obie części dzieli przełęcz Tesák (688 m n.p.m.).
Góry Hostyńskie są w znacznej części porośnięte lasem.

</doc>
<doc id="1553354" url="https://pl.wikipedia.org/wiki?curid=1553354" title="Viktor Kubenko">
Viktor Kubenko

Viktor Kubenko (ur. 18 stycznia 1977 w Zwoleniu) – słowacki hokeista.

</doc>
<doc id="1553358" url="https://pl.wikipedia.org/wiki?curid=1553358" title="Cerkiew Pokrow Bogarodzicy w Kańczudze">
Cerkiew Pokrow Bogarodzicy w Kańczudze

Cerkiew Pokrow Bogarodzicy w Kańczudze – cerkiew greckokatolicka, murowana, zbudowana w 1740 w Kańczudze.
Cerkiew została odnowiona w 1911, później kilkakrotnie przebudowywana.
Cerkiew od co najmniej 1828 do 1930 była cerkwią filialną parafii w Krzeczowicach, po tym roku niezależna asystenturą obsługiwaną przez księdza z Krzeczowic.
W 1945 została zamieniona na magazyn. W latach 1984-1994 nastąpiła gruntowna restauracja. Została z powrotem poświęcona w 1995, jako kościół rzymskokatolicki pw. MB Łaskawej.

</doc>
<doc id="1553360" url="https://pl.wikipedia.org/wiki?curid=1553360" title="Happy Nation">
Happy Nation

Happy Nation – debiutancki album szwedzkiego zespołu Ace of Base, wydany początkowo 16 listopada 1992 w Danii przez wytwórnie Mega Records. Podczas nagrywania materiału członkowie zespołu byli pod silnym wpływem jamajskiej grupy, rezydującej w pobliżu ich studia. W 1995 krążek trafił na listę rekordów księgi Guinnessa jako najlepiej sprzedający się debiutancki album w historii muzyki z 19 mln sprzedanych egzemplarzy. Znalazł się na szczycie listy przebojów w 11 krajach, a liczba sprzedanych egzemplarzy do 2007 wyniosła 25 mln, z czego 9 w samych Stanach Zjednoczonych.
Płyta została ponownie wydana w rozszerzonej wersji w Europie (25 września 1993) jako Happy Nation U.S. Version, oraz w Ameryce Północnej (23 listopada 1993) jako The Sign.
Kilka singli pochodzących z płyty („The Sign”, „All That She Wants” oraz „Don't Turn Around”) znalazło się na pierwszym miejscu list przebojów w Stanach Zjednoczonych i w Europie.

</doc>
<doc id="1553361" url="https://pl.wikipedia.org/wiki?curid=1553361" title="Dzieje Piotra">
Dzieje Piotra

Dzieje Piotra – utwór apokryficzny opisujący dzieje apostoła Piotra.
Pochodzenie utworu.
Utwór powstał prawdopodobnie w środowisku syryjskim. Z pierwotnego tekstu spisanego w języku greckim zachował się jedynie opis męczeństwa, reszta zachowanego tekstu pochodzi ze skróconej wersji łacińskiej z IV wieku. Z powodu skrócenia wersji łacińskiej i usunięcia z niej elementów nieortodoksyjnych, zachowane Dzieje Piotra liczą około 2/3 z pierwotnych 2750 stychów.
Utwór powstał wcześniej niż Dzieje Pawła, przez co datuje się jego spisanie na II wiek.
Z powodu usunięcia z zachowanej wersji łacińskiej fragmentów nieortodoksyjnych nieznane jest środowisko, w którym powstały Dzieje Piotra. Zazwyczaj wskazuje się, że utwór mógł powstać w kręgach manichejskich lub pryscyliańskich, gdzie był używany.
Dzieje Piotra były wielokrotnie potępiane jako heretyckie, między innymi przez Euzebiusza i Augustyna.
Treść.
Akcja pierwotnego tekstu rozgrywała się w Jerozolimie i Rzymie, jednak do naszych czasów zachowała się jedynie część dotycząca pobytu Piotra w Rzymie. Znaczna część utworu koncentruje się wokół walki Piotra z Szymonem Magiem.
Z Dziejów Piotra pochodzą pozakanoniczne wiadomości o ukrzyżowaniu go głową w dół i informacja że miał córkę. Pomimo potępienia utworu jako heretyckiego informacje te były wielokrotnie przytaczane przez pisarzy wczesnochrześcijańskich i wraz z odejściem utworu w zapomnienie w VII wieku przetrwały jako elementy wtórnych kompozycji. 

</doc>
<doc id="1553362" url="https://pl.wikipedia.org/wiki?curid=1553362" title="Pryscylianie">
Pryscylianie



</doc>
<doc id="1553365" url="https://pl.wikipedia.org/wiki?curid=1553365" title="Max de Crinis">
Max de Crinis

Max de Crinis ("Maximinus Friedrich Alexander de Crinis", ur. 29 maja 1889 w Ehrenhausen, zm. 2 maja 1945 w Stahnsdorfie) – niemiecki lekarz psychiatra i neurolog.
Od 1931 w NSDAP, w 1936 roku SS-Obersturmbannführer. W latach 1938–1945 kierował kliniką neurologii Charité.
Główny inicjator akcji Gnadentod – T4. Pod koniec wojny popełnił samobójstwo przez połknięcie cyjanku.

</doc>
<doc id="1553368" url="https://pl.wikipedia.org/wiki?curid=1553368" title="Kościół rzymskokatolicki pw. św. Andrzeja Boboli w Miliczu">
Kościół rzymskokatolicki pw. św. Andrzeja Boboli w Miliczu

Kościół rzymskokatolicki pw. św. Andrzeja Boboli w Miliczu – dawny ewangelicki kościół łaski w Miliczu, po II wojnie światowej i wysiedleniu ludności niemieckiej w 1945 roku przejęty przez Państwo i przekazany Kościołowi katolickiemu.
Historia.
Okres ewangelicki.
Pierwotnie był to luterański kościół św. Krzyża. Jeden z sześciu kościołów łaski powstałych po ugodzie altransztadzkiej z 1707 roku – było to ustępstwo cesarza wobec śląskich ewangelików. Budowa rozpoczęła się w czerwcu 1709 (po podpisaniu dodatkowej umowy między cesarzem a królem szwedzkim, Karolem XII), a zakończyła w roku 1714. Duży wkład w nią wniosła rodzina hrabiów Maltzan, którzy od roku 1590 władali Miliczem. Architektem i budowniczym był Gottfried Hoffman z Oleśnicy. Jest zbudowany w konstrukcji szkieletowej, założony na planie krzyża greckiego, salowy, z wewnętrznym poligonalnie zamkniętym prezbiterium w otoczeniu zakrystii, nakryty dachami dwuspadowymi. Wieża kościoła początkowo miała około 59 metrów, ale w obawie przed runięciem została w 1789 r. skrócona i jej wysokość obecnie wynosi 49 metrów. Na wieży znajdują się trzy dzwony ufundowane przez rodzinę hr. Maltzan na początku XX wieku. Arcydziełem zdobiącym kościół był żyrandol odlany z brązu pochodzący z 1720 r. autorstwa G. A. Miehla i bogato zdobiona ambona wraz z barokową chrzcielnicą, jednak oba te przedmioty zostały w 1955 r. zabrane do katedry poznańskiej.
Stanowisko pierwszego proboszcza kościoła na przestrzeni lat 1709–1945 sprawowało 11 księży. Pierwszym z nich był ks. Samuel Seeliger. Nabożeństwa w kościele do 1789 r. odbywały się także w języku polskim, a urząd proboszcza pomocniczego piastował zawsze Polak. Najdłużej urząd proboszcza sprawował w latach 1886–1925 Theobald Dächsel. Ostatnim niemieckim proboszczem został w 1943 r. ks. dr Fritz Gleisberg, odprawiający w nim nabożeństwa do 20 stycznia 1945 r. W tym samym roku kościół został przejęty przez Państwo i niemal natychmiast przekazany Kościołowi rzymskokatolickiemu.
Okres katolicki.
Od początku powstania samodzielnej parafii w 1994 r. kościół pw. św. Andrzeja Boboli był pod opieką ks. prałata Kazimierza Kudryńskiego, który intensywnie go restaurował. Podłogi wyłożono granitowymi płytkami, wstawiono nowe ławki, wymalowano wnętrze budynku, odnowiono obrazy ze stacjami drogami krzyżowej i wstawiono je w stare ramy znalezione podczas remontu, oświetlono z zewnątrz. Ks. prałat Kazimierz Kudryński zmarł w 2016 w 70 roku życia i w 46 roku kapłaństwa. Od 2016 proboszczem parafii jest ks. Zbigniew Słobodecki.
W 1998 roku ks. kardynał Henryk Gulbinowicz dokonał poświęcenia odbudowanego budynku plebanii, który uległ spaleniu w 1971 r. W 1999 roku elewacja kościoła została kompleksowo odrestaurowana nakładem środków Fundacji Współpracy Polsko-Niemieckiej/Deutsch-Polnische Stiftung
für Zusammenarbeit. W latach 2003–2005 odremontowano wnętrze kościoła, położone zostały nowe posadzki, odmalowano galerie i zainstalowano nowe ławki.
16 października 2005 roku metropolita wrocławski abp Marian Gołębiewski dokonał odsłonięcia pomnika Jana Pawła II przy kościele.Pomnik powstał wg projektu wrocławskiego artysty rzeźbiarza Bogusława Zena.
Organy.
W kościele stoją 33-głosowe organy o romantycznym brzmieniu. Zostały wybudowane w 1887 roku przez Wilhelma Sauera z Frankfurtu nad Odrą jako opus 470. Traktura gry jest dla Manuału I mechaniczno-pneumatyczna, dla Manuału II jest mechaniczna. Instrument posiada 2 klawiatury ręczne (C-f3) oraz klawiaturę nożną (C-d1). Wiatrownice stożkowe, miech magazynowy zasilany dmuchawą elektryczną.

</doc>
<doc id="1553370" url="https://pl.wikipedia.org/wiki?curid=1553370" title="Costa Granadina">
Costa Granadina

Costa Granadina - jedno z najbardziej atrakcyjnych i jednocześnie najmniej zagospodarowanych wybrzeży Hiszpanii. Położone jest w prowincji Grenada. 
Obejmuje swym zasięgiem obszar od "Adry" do "Motril". Swą nazwę bierze od różnorodnych owoców tropikalnych rosnących tutaj takich jak np.: mango, awokado, banany, papaja. W ciągu całego roku panuje tu wyjątkowo łagodny klimat. Średnia roczna temperatura wynosi prawie 20 ° C, a słońce świeci tu ponad 3000 godzin rocznie. Środowisko przyrodnicze i krajobraz terenów w okolicach Almerii jest podobne to takiego jaki występuje w amerykańskim stanie Arizona, ze względu na temperaturę, górski krajobraz i pustynne równiny. Region ten posiada typowe cechy i wygląd „prawdziwej” Hiszpanii. Główne miasta to: Motril i Almuñécar. Motril położone pośrodku żyznej równiny, zaś na wzgórzu "Salobreña" znajduje się zamek obronny "Castillo de Salobreña" wzniesiony w X wieku.

</doc>
<doc id="1553372" url="https://pl.wikipedia.org/wiki?curid=1553372" title="Góry Wsetyńskie">
Góry Wsetyńskie

Góry Wsetyńskie (513.43*; cz. "Vsetínské vrchy") – pasmo górskie w łańcuchu Karpat Słowacko-Morawskich w Zewnętrznych Karpatach Zachodnich. Leżą w północnych Morawach na terenie Czech, skrawek na wschodnim skraju należy do Słowacji.
Góry Wsetyńskie stanowią wschodnią część mezoregionu Gór Hostyńsko-Wsetyńskich – zachodnią stanowią Góry Hostyńskie, od których dzieli je dolina Górnej Beczwy. Na północy pasmo graniczy z Beskidem Śląsko-Morawskim, na południu z Jawornikami. Najwyższe szczyty – Vysoká (1024 m n.p.m.), Tanečnice (912 m n.p.m.), Soláň (861 m n.p.m.), Vsacký Cáb (824 m n.p.m.).
Pasmo jest zbudowane z fliszu karpackiego, głównie z piaskowców, iłowców i zlepieńców. Składa się z pojedynczego głównego grzbietu o wysokości bezwzględnej rosnącej z zachodu na wschód. Najwyższy szczyt "Vysoká" znajduje się na wschodnim krańcu pasma. W Górach Wsetyńskich często zdarzają się osuwiska ziemne.
W 1973 część pasma została objęta ochroną w postaci CHKO Beskydy.

</doc>
<doc id="1553377" url="https://pl.wikipedia.org/wiki?curid=1553377" title="Lotus Exige">
Lotus Exige

Lotus Exige – sportowy model brytyjskiej firmy Lotus.
Lotus Exige 270 E Tri-fuel.
Pojazd został zbudowany na bazie modelu Elise. Posiada ten sam silnik, czyli pochodzący od Toyoty, czterocylindrowy silnik o pojemności 1,8 litra wyposażony dodatkowo w turbinę. Dzięki zastosowaniu turbiny silnik rozwija moc 218 KM. Firma postanowiła zbudować także samochód przyjazny dla środowiska. Silnik przystosowano do spalanie prócz benzyny także alkoholi : etanolu i metanolu. Zamiast turbiny zastosowano kompresor. Na nowych paliwach Exige osiąga 270 KM przy 8000 obrotów i ma moment obrotowy wynoszący 260 Nm (5500 obrotów). Z tak zestrojonym silnikiem samochód rozpędza się do 100 km/h w zaledwie 3,9 sekundy rozpędzając się maksymalnie do 255 km/h. Takie osiągi udaje się uzyskać dzięki niewielkiej masie pojazdu wynoszącej około 900 kg.

</doc>
<doc id="1553378" url="https://pl.wikipedia.org/wiki?curid=1553378" title="Trędownikowce">
Trędownikowce

Trędownikowce ("Scrophulariales") – rząd roślin wyróżniany w dawnych systemach klasyfikacyjnych roślin okrytonasiennych. Obecny jeszcze w systemie Cronquista (1981), według którego obejmował około 12000 gatunków. 
Morfologia.
Zaliczano tu głównie rośliny zielne, z liśćmi skręto- lub naprzeciwległymi. Kwiaty tych roślin mają symetrię grzbiecistą. Ich korona jest zrosłopłatkowa i przeważnie pięciokrotna, rzadziej czterokrotna. U części przedstawicieli liczba pręcików zmniejsza się do czterech lub nawet dwóch. Miejsce brakujących (z pięciokrotnego okółka) zajmują tak zwane staminodia (prątniczki). Słupek najczęściej górny i dwukrotny. Owocem u tych roślin jest torebka lub rzadziej niełupka albo jagoda. 
Systematyka.
Rząd: "Scrophulariales"
Po odkryciu polifiletycznego charakteru tej grupy roślin w systemach z końca XX wieku i nowszych rząd ten nie był już wyróżniany. Należące tu rodziny w większości klasyfikowane są do rzędu jasnowców ("Lamiales").

</doc>
<doc id="1553381" url="https://pl.wikipedia.org/wiki?curid=1553381" title="Urbanowa Szczerbina">
Urbanowa Szczerbina

Urbanowa Szczerbina (słow. "Dromedárova štrbina") – przełęcz położona na wysokości ok. 2365 m n.p.m. w bocznej grani Tatr odchodzącej od Małego Gerlacha na południowy zachód, w słowackich Tatrach Wysokich. Przełęcz oddziela od siebie grań Urbanowych Turni (dokładnie Urbanową Turnię I) od Urbanowej Czuby. Urbanowa Szczerbina nie jest dostępna dla turystów, ponieważ na jej siodło nie prowadzą żadne znakowane szlaki turystyczne. Dla taterników najłatwiejszy dostęp do Urbanowej Szczerbiny stanowi Gerlachowski Kocioł.
Urbanowa Szczerbina była znana myśliwym od dawna. Rejony przełęczy stanowiły dogodne miejsce do polowań.

</doc>
<doc id="1553382" url="https://pl.wikipedia.org/wiki?curid=1553382" title="Dzieje Jana">
Dzieje Jana

Dzieje Jana - apokryficzny utwór, którego tematem jest życie i działalność Jana Ewangelisty w Azji Mniejszej. 
Utwór powstał w drugiej połowie II wieku, najprawdopodobniej w środowisku egipskim. Ze względu na prymitywną teologię przyjmuje się, że autorem był świeżo nawrócony na chrześcijaństwo neofita, gdyż nie zna on różnicy pomiędzy Bogiem Ojcem a Jezusem i nie cytuje ksiąg biblijnych. Pomimo to autor był z pewnością osobą wykształconą, gdyż bardzo dobrze znał i stosował zasady retoryki.
Chociaż tekst Dziejów Jana powstał w środowisku ortodoksyjnym, bardzo szybko włączono do niego elementy gnostyckie (rozdziały 94-102 i 109), pochodzące ze środowiska walentynian. Z powodu wymieszania elementów ortodoksyjnych z gnostyckimi tekst używany był w obu środowiskach. Jako heretyckie potępił je Euzebiusz z Cezarei, podczas gdy Augustyn i Dydym Ślepy cytowali je. Używali ich enkratyści, manichejczycy i pryscylianie.
W VIII wieku zamieszczona w Dziejach Jana historia z portretem stała się jednym z argumentów używanych przez ikonoklastów. Z tego powodu zostały one potępione jako heretyckie na II Soborze Nicejskim i odeszły w zapomnienie.

</doc>
<doc id="1553385" url="https://pl.wikipedia.org/wiki?curid=1553385" title="Krzysztof Markuszewski">
Krzysztof Markuszewski

Krzysztof Franciszek Markuszewski (ur. 26 grudnia 1956 w Warszawie, zm. 2 lipca 2008 tamże) – działacz socjalistyczny i niepodległościowy, dziennikarz i historyk.
Życiorys.
Był synem Franciszka i Stefanii. Współpracownik opozycji jeszcze sprzed 1980. W latach 1977–1980 kolportował i drukował wydawnictwa niezależne. W latach 1980–1981 był redaktorem miesięcznika uniwersyteckiego „Nowa Gazeta Mazowiecka” i wydawcą broszur. W stanie wojennym redaktor, szef kolportażu i publicysta tygodnika „Miś” (1982–1983), oraz „Robotnika. Pisma członków MRKS” ps. „Prowincjusz” (1983–1990). W 1997 bez powodzenia ubiegał się o mandat posła na Sejm w okręgu warszawskim z listy Unii Pracy.
Drukarz, kolporter, łącznik oraz organizator produkcji ulotek, broszur i pism podziemnych. 
Współpracownik Radia „Solidarność” i redaktor naczelny „Magazynu Robotnika”. Autor artykułów zamieszczanych w wielu pismach i audycji emitowanych w RWE. Członek założyciel Grupy Politycznej „Robotnik” oraz Polskiej Partii Socjalistycznej w 1987. 
Jeden z założycieli Stowarzyszenia Wolnego Słowa. Od 2003 do śmierci wchodził w skład Zarządu SWS.
Za działalność na rzecz kultury niezależnej wyróżniony w 2000 odznaką „Zasłużony Działacz Kultury”. Postanowieniem z dnia 31 lipca 2008 prezydenta Lecha Kaczyńskiego został pośmiertnie odznaczony „za wybitne zasługi w działalności na rzecz przemian demokratycznych w Polsce” Krzyżem Oficerskim Orderu Odrodzenia Polski. Pochowany na cmentarzu Bródnowskim (kw. 48B-2-13).

</doc>
<doc id="1553387" url="https://pl.wikipedia.org/wiki?curid=1553387" title="Dziewicze lasy Komi">
Dziewicze lasy Komi

Dziewicze lasy Komi – obszar, wpisany na listę światowego dziedzictwa UNESCO, w północnej części gór Ural, na terenie Republiki Komi w Rosji. Z powierzchnią 32 800 km² jest to największa puszcza w Europie.
Dziewicze lasy Komi są częścią tajgi syberyjskiej. Dominujące gatunki drzew to świerk syberyjski, jodła syberyjska oraz modrzew syberyjski. Na terenie puszczy licznie występują renifery, sobole, norki oraz zające.
Lasy są częścią Peczorsko-Iłyckiego Rezerwatu Biosfery oraz parku narodowego Jugyd wa. Jest to pierwszy obiekt przyrodniczy w Rosji wpisany na listę dziedzictwa UNESCO. Wpis uchronił las przed nieuchronną wycinką drzew. Nadal pozostaje jednak problem nielegalnego wydobycia złota oraz wycinki drzew.
Pomimo wpisania obszaru na listę UNESCO, rząd oraz ministerstwo środowiska Republiki Komi podejmują starania w celu umożliwienia wydobycia złota na tym obszarze. Dotychczasowe próby zmiany granic chronionego obszaru zostały jednak odrzucone przez Sąd Najwyższy republiki.

</doc>
<doc id="1553393" url="https://pl.wikipedia.org/wiki?curid=1553393" title="Jan Lasota">
Jan Lasota

Jan Lasota (ur. 22 lutego 1883 w Bystrzycy, zm. 15 listopada 1973 w Jaworzu) – polski duchowny ewangelicko-augsburski, działacz społeczny i polityk komunalny na Śląsku Cieszyńskim, związany głównie z Jaworzem.
Życiorys.
Był synem Jana, robotnika huty trzynieckiej, i Zuzanny z domu Widenka. W 1909 ukończył studia teologiczne w Wiedniu. Ordynowany na duchownego luterańskiego 15 maja 1910, pracował jako duszpasterz najpierw w Morawskiej Ostrawie, a w 1910 został proboszczem w Jaworzu i posługę tę pełnił do 1932. W latach 1929–1932 sprawował ponadto urząd wójta gminy Jaworze.
Był współzałożycielem wielu polskich narodowych i kulturalno-oświatowych jaworzyńskich organizacji m.in. Macierzy Szkolnej. Inicjator założenia polskiej prywatnej szkoły ludowej w Jaworzu Średnim. W 1919 był uczestnikiem akcji plebiscytowej. 
W 1932 odszedł do Czechosłowacji, służąc tam w Augsburskim Kościele Ewangelickim na Śląsku Wschodnim w Czechosłowacji jako katecheta w Czeskim Cieszynie.
Był redaktorem tygodnika "Ewangelik".
W czasie II wojny światowej był aresztowany z powodu działalności narodowo-politycznej. 1 września 1939 zmuszony do opuszczenia Jaworza. Ukrywał się u ks. pastora Kisiały w Cieszynie. 24 kwietnia 1940 aresztowało go gestapo. Osadzono go w więzieniu w Cieszynie. Był więźniem obozu koncentracyjnego w Skrochovicach oraz KL Dachau i KL Mauthausen-Gusen. Zwolniono go 5 września 1940.
W latach 1945–1961 pracował znów w Jaworzu, gdzie od 1945 był administratorem, a od 1951 proboszczem. W 1961 przeszedł na emeryturę. Jego następcą na stanowisku proboszcza w Jaworzu był ks. radca Ryszard Janik.

</doc>
<doc id="1553398" url="https://pl.wikipedia.org/wiki?curid=1553398" title="Korwety typu Baptista de Andrade">
Korwety typu Baptista de Andrade

Korwety typu Baptista de Andrade – typ czterech portugalskich korwet, zbudowanych w latach 70. XX wieku dla Portugalskiej Marynarki Wojennej przez hiszpańską stocznię BAZAN.
Korwety "Baptista de Andrade" są zmodyfikowaną wersją korwet typu "João Coutinho". Obecnie w służbie pozostają trzy okręty tego typu, które wkrótce mają zostać zastąpione przez okręty patrolowe typu "Viana do Castelo".

</doc>
<doc id="1553399" url="https://pl.wikipedia.org/wiki?curid=1553399" title="Chalid ibn al-Walid">
Chalid ibn al-Walid

Chalid ibn al-Walid, arab. خالد بن الوليد (pełne imię: al-Chalid ibn al-Walid ibn al-Mughira al-Machzumi, zm. 642 w Himsie lub Medynie) – arabski wódz okresu podbojów.
Podobnie jak w przypadku innych postaci z wczesnego okresu islamu właściwie wszystkie nasze wiadomości na temat Chalida pochodzą z bardzo późno spisanej arabskiej tradycji, której z reguły nie można w żaden sposób zweryfikować. Zgodnie z tą tradycją Chalid ibn al-Walid należał do rodu Machzum, obok Umajjadów i Haszymitów jednego z trzech najznaczniejszych rodów ówczesnej Mekki. Jego ojcem był al-Walid ibn al-Mughira, brat przywódcy Machzum, Hiszama ibn al-Mughiry. Machzum byli głównymi organizatorami mekkańskiej opozycji przeciwko Mahometowi, a Al-Walid miał być jednym z "szyderców" ("al-mustahzi'un"), przeciwko którym były wymierzone wersety "Koranu". Chalid walczył przeciwko muzułmanom w bitwie pod Uhud i to jego manewrowi na tyły przeciwnika mekkańczycy zawdzięczali zwycięstwo. W roku 627 lub 629 nawrócił się jednak na islam i brał udział w bitwie pod Mutą, gdzie po śmierci wyznaczonych przez Mahometa dowódców wyprowadził z pola bitwy resztę rozbitych oddziałów. To po tej bitwie miał otrzymać od Proroka tytuł "Miecz Boga" ("Sajf Allah"), często przywoływany w późniejszej tradycji. Brał także udział w zajęciu Mekki i po tym wydarzeniu Mahomet powierzył mu misję zniszczenia świątyni Al-Uzzy w Batn Nachli, a następnie wysłał przeciwko szczepowi Banu Dżazima. Chalid miał ich przekonać do przyjęcia islamu, po czym wykorzystując zdobyte zaufanie zdradziecko wymordować, co spotkało się z potępieniem Proroka, który nakazał Alemu zapłacenie ceny krwi. W roku 630 Mahomet wysłał go do Dumat al-Dżandal, gdzie Chalid pojmał miejscowego władcę al-Ukajdira i odesłał go do Medyny. W roku 631 Chalid został wysłany z misją wezwania do nawrócenia na islam Banu al-Haris z Jemenu.
Kiedy po śmierci Proroka doszło do masowego odstępstwa ("ridda") od islamu, Abu Bakr wysłał Chalida przeciwko buntownikom. Zgodnie z tradycją miał on wtedy popełnić dwa kolejne występki, po pierwsze w wyniku nieporozumienia zabijając muzułmanów, a po drugie następnie żeniąc się z wdową po jednej z ofiar. Abu Bakr jednak mu przebaczył i Chalid dowodził muzułmanami przeciwko Musajlimie w Jamamie. Bezpośrednio z Jamamy lub poprzez Medynę udał się do Iraku, by wesprzeć wodza plemienia Banu Szajban, Musannę, w walce przeciwko siłom Sasanidów. W Iraku Chalid zdobył Al-Hirę, starożytną stolicę Lachmidów, by następnie przekroczyć Pustynię Syryjską i wspomóc wojska arabskie operujące w Syrii. Przejście Chalida przez Pustynię Syryjską w późniejszej tradycji islamu stało się czynem wręcz legendarnym, „problem polega jednak na tym, że opisy tej wyprawy, choć tak żywe, są bardzo zawikłane. [...] niektóre źródła sugerują, iż obrał on długi południowy szlak przez Dumat al-Dżandal, a inne zapewniają, że szedł w kierunku północnym przez Palmirę. Na korzyść obydwu tych wersji przemawiają dobre argumenty i nie da się rozstrzygnąć, która z nich jest prawdziwa”. Patricia Crone neguje w ogóle fakt zainicjowania podboju Iraku przez Chalida, argumentując, iż zaprzeczają temu źródła niemuzułmańskie. Według Sebeosa (ok. 661) Arabowie podzielili swoje armie po pierwszych sukcesach w Syrii i wysłali jeden oddział do Iraku, a "Kronika Chuzestanu" (ok. 680) zna Chalida jedynie jako zdobywcę Syrii. Ten pogląd wiąże się z przypisywaniem przez Crone dowództwa nad pierwszymi wielkimi wyprawami do Syrii jeszcze Prorokowi, i według niej to właśnie Mahomet miał wysłać Chalida do Syrii poprzez Dumat al-Dżandal „miasto, które ten miał podbić ponownie podczas swej późniejszej kampanii w Iraku, chociaż jest to nieprawdopodobne odejście od Al-Hiry”.
W Syrii Chalid zaskoczył wojowników Ghassanidów na równinie Mardż Rahit, zdobył Bosrę, po czym na czele swych oddziałów wziął udział w bitwie pod Adżnadajn. Po śmierci Abu Bakra Umar odebrał naczelne dowództwo sił muzułmańskich w Syrii Chalidowi i na jego miejsce ustanowił Abu Ubajdę. Dokładna data i okoliczności tej zmiany są niejasne, ze względu na sprzeczne relacje różnych źródeł. Jak jednak zauważa Hugh N. Kennedy: „Arabskie źródła narracyjne dumnie opisują Chalida jako dowodzącego najbardziej efektywnie, nawet jeśli Umar usunął go ze stanowiska naczelnego wodza”. Chalid brał udział w zdobyciu Damaszku i tradycja przypisuje mu udany szturm na jego Bramę Wschodnią, podczas gdy po zachodniej stronie miasta oblężeni mieli negocjować warunki pokojowej kapitulacji. Ta skomplikowana narracja być może stanowi próbę rozwiązania zagadnienia, czy miasto zdobyto przy użyciu siły, czy dzięki układowi, co miało decydujące znaczenie dla jego prawnego statusu pod rządami muzułmańskimi. Następnie Chalid brał udział jako głównodowodzący lub podkomendny Abu Ubajdy w bitwie nad rzeką Jarmuk, przy czym niezależnie od piastowanego stanowiska, to on miał opracować taktykę, która przyniosła zwycięstwo muzułmanom. Wziął także udział w zdobyciu Himsu i Kinnasrin, przy czym w tym ostatnim mieście zdecydował się osiąść. Jego syn, Abd ar-Rahman, miał być namiestnikiem Himsu i Al-Dżaziry za Mu’awiji.
Pisząc o Chalidzie, Hugh Kennedy zauważa, iż „jego sława wielkiego wodza przetrwała pokolenia i w świecie arabskim nazywa się jego imieniem ulice. Mimo jednak niezaprzeczalnych osiągnięć jego reputacja w źródłach jest niejednoznaczna. Pochodził z jednego z najszlachetniejszych mekkańskich rodów i, jak wielu z jego warstwy społecznej, żywił głębokie podejrzenia wobec Mahometa głoszącego społeczną sprawiedliwość i prosty monoteizm. Nie był w gronie pierwszych nawróconych na islam, a wręcz należał do wrogów Proroka, walcząc przeciwko niemu w bitwie pod Uhud”. Z kolei Patricia Crone stwierdza, iż: „Muzułmańska tradycja niezwykle łatwo go dyskredytuje. Jest on znany jako "Sayf Allah", epitet przyznany mu za bitwę z Rzymianami pod Mutą, ale jest on raczej jako taki potępiany, niż celebrowany [...] Późniejsza tradycja może redukować Chalida do "Sayf Rasul Allah" [tj. "Miecza Wysłannika Boga", czyli Mahometa] [...], ale zamiast tego redukuje jego osiągnięcia, częściowo opisując go jako samowolnego, czego przykładem są jego występki, a częściowo przez przypisanie Umarowi jego dymisji, chociaż, jak zauważył de Goeje, Umar musiał przeciwnie ustanowić go naczelnym dowódcą na pierwszym miejscu”.

</doc>
<doc id="1553403" url="https://pl.wikipedia.org/wiki?curid=1553403" title="Parafia Przemienienia Pańskiego w Ploskach">
Parafia Przemienienia Pańskiego w Ploskach

Parafia Przemienienia Pańskiego – parafia prawosławna w Ploskach, w dekanacie Bielsk Podlaski diecezji warszawsko-bielskiej.
Na terenie parafii funkcjonuje 1 cerkiew i 2 kaplice:
W skład parafii wchodzą następujące miejscowości: Ploski, Deniski i Knorozy z ogólną liczbą 400 osób.

</doc>
<doc id="1553410" url="https://pl.wikipedia.org/wiki?curid=1553410" title="Morderowicze">
Morderowicze

Morderowicze – przysiółek wsi Neple w Polsce, położony w województwie lubelskim, w powiecie bialskim, w gminie Terespol. 
W latach 1975–1998 przysiółek należał administracyjnie do województwa bialskopodlaskiego.
W okresie międzywojennym folwark.

</doc>
<doc id="1553416" url="https://pl.wikipedia.org/wiki?curid=1553416" title="Majątek (Krzyczew)">
Majątek (Krzyczew)

Majątek – część wsi Krzyczew w Polsce, położona w województwie lubelskim, w powiecie bialskim, w gminie Terespol.
W latach 1975–1998 Majątek należał administracyjnie do województwa bialskopodlaskiego.

</doc>
<doc id="1553418" url="https://pl.wikipedia.org/wiki?curid=1553418" title="Wojna polsko-turecka (1633–1634)">
Wojna polsko-turecka (1633–1634)

Wojna polsko-turecka (1633–1634) – wojna pomiędzy Rzecząpospolitą a Imperium Osmańskim, zwana też wojną z Abazy paszą (wojną Abazy paszy), nieformalna wojna polsko-turecka w latach 1633–1634
Mehmed Abazy – turecki pasza Silistrii – chciał wykorzystać zaangażowanie Polski w wojnę polsko-rosyjską (1632–1634). W lecie 1633 hetman Stanisław Koniecpolski odparł zwiad tatarski, biorąc do niewoli m.in. syna Kantymira Murzy. Abazy ze swoją główną armią – ok. 5000 do 10 000 – został pokonany przez Koniecpolskiego we wrześniu.
W 1634 sam sułtan rozważał interwencję, ale inni wasale Imperium Osmańskiego zaatakowali Rosję, a Polacy odnosili zwycięstwa w wojnie z Rosją, co pokrzyżowało mu plany. Gdy Polska skoncentrowała siły na granicy, sułtan zdecydował się na pokój z Polską, a Abazy został skazany na śmierć. Sułtan następnie rozpoczął wojnę z Persją.
Geneza.
Zwycięstwo chocimskie oraz zawarcie traktatu z Turcja, a także zamieszki wewnętrzne po śmierci sułtana Osmana II (20 maja 1622 roku) zapewniały Rzeczypospolitej pokój ze strony państwa osmańskiego. Jednak południowo-wschodnie kresy nadal były narażane na najazdy tatarskie organizowane przez przywódców koczowników znajdujących się pod zwierzchnictwem chana krymskiego. Do większych wypraw należał na przykład wypad ordy budziackiej na Lwów – Stryj – Przemyśl pod wodzą Kantymira w 1624 r. (porównaj bitwa pod Martynowem). Sułtan turecki i jego lennik – chan krymski – nie byli w stanie powstrzymać przed łupieżczymi najazdami koczowniczych ordyńców, których do napadów na sąsiednie kraje popychało często widmo głodu wywołane suszą czy pomorem bydła. Podobnie król polski nie potrafił zmusić Kozaków zaporoskich do respektowania pokoju z Turcją i powstrzymania się od „chadzek” na czarnomorskie wybrzeża Turcji.
Bezkrólewie po śmierci Zygmunta III Wazy stało się dogodną okazją do ataku na Polskę. Z jednej strony postanowili wykorzystać to Rosjanie, rozpoczynając wojnę smoleńską, z drugiej strony próbę zdobycia Kamieńca Podolskiego podjął ambitny i skłonny do ryzykownych przedsięwzięć pasza Sylistrii, Mehmed Abaza.
Abazy pasza liczył prawdopodobnie na zaangażowanie sił polskich w wojnę z Moskwą i łatwy sukces, gdyż otrzymał posiłki od lenników tureckich: hospodarów Mołdawii i Wołoszczyzny oraz wspomnianego wcześniej Kantemira, poddanego innego lennika tureckiego – chana krymskiego. Akcja paszy sylistryjskiego odbywała się bez wiedzy i zgody Porty. Sam Abazy tłumaczył w liście do Koniecpolskiego, że wystąpił przeciwko Rzeczypospolitej z powodu wypraw kozackich, ją oskarżając o naruszenie pokoju.
Przebieg.
Bitwa pod Sasowym Rogiem (4 lipca 1633).
W czerwcu 1633 r. granice Polski przekroczył czambuł około tysiąca ordyńców budziackich, którzy dokonali grabieżczego najazdu, licząc na wybuch wojny polsko-tureckiej, lub, co bardziej prawdopodobne, działając z polecenia Abazy paszy jako jego zwiad. Tatarzy przekroczyli Dniestr w okolicy wsi Hrynczuk pod Żwańcem i ruszyli na odległy o 6 mil Kamieniec, którego okolice spustoszyli i złupili.
Na wieść o napadzie stacjonujący wówczas w Barze hetman wielki koronny Stanisław Koniecpolski, zebrawszy ok. 2-2,5 tysiąca jazdy ruszył w pogoń za Tatarami wycofującymi się z łupem i jeńcami. Uchodzący czambuł, przekroczywszy granice Mołdawii, poczuł się bezpieczny i zwolnił tempo ucieczki. Tymczasem hetman nie zaprzestał pogoni. Do starcia doszło 4 lipca koło Sasowego Rogu nad Prutem. Jazda polska odniosła zwycięstwo. Wielu znaczniejszych Tatarów dostało się do niewoli (m.in. zięć Kantymira). Odebrano im łupy i jeńców wziętych pod Kamieńcem.
Bitwa pod Paniowcami (22 października 1633), zwana też bitwą pod Kamieńcem.
Po pierwszym sukcesie Koniecpolski wycofał się na lewy brzeg Dniestru i rozpoczął przygotowania do odparcia spodziewanego najazdu Abazy paszy. Pod Kamieńcem Podolskim założył obóz warowny, do którego ściągał żołnierzy kwarcianych, Kozaków oraz nieco prywatnych wojsk magnatów kresowych.
Pod koniec września Abazy pasza na czele oddziałów tureckich, posiłkowych wojsk mołdawskich i wołoskich oraz Tatarów budziackich ruszył w kierunku granic Rzeczypospolitej. Otrzymawszy informacje o polskich przygotowaniach, nawiązał rokowania z Koniecpolskim, zapewne w celu uśpienia czujności hetmana. Jednocześnie Abazy otrzymał informacje o niezadowoleniu sułtana i wielkiego wezyra z jego inicjatywy, zrozumiał więc, że jedynie spektakularny sukces uchroni go przed karą za naruszenie pokoju.
Najprawdopodobniej 20 października wojska Abazy przekroczyły Dniestr, a 22 października doszło do bezpośredniego starcia. Silny ogień polskiej artylerii zaskoczył przeciwników i załamał pierwszy szturm na warowny obóz polski. Podczas kolejnego ataku Turcy i Tatarzy uderzyli na lewe skrzydło polskie, a Wołosi na prawe. Tatarom udało się nawet wedrzeć na pozycje polskie, zostali jednak stamtąd wyparci.
Wobec zaciętej obrony polskiego obozu Abazy postanowił zwinąć oblężenie i wycofać się w kierunku Dniestru. Po drodze obległ i spalił niewielki zameczek w Studzienicy, broniony przez trzy dni między innymi przez miejscowych chłopów.
Podjęta przez Abazę decyzja o odwrocie została zapewne podyktowana kilkoma czynnikami: brakiem perspektyw na spektakularny sukces, nieprzychylną postawą Istambułu wobec inicjatywy paszy silistryjskiego oraz nieprawdziwymi wieściami o zbliżającej się odsieczy kozackiej.
Rok 1634.
Murad IV, który nie aprobował oficjalnie najazdu, sprzyjał po cichu ekspedycji. Gotów był rozpocząć oficjalne działania wojenne w razie sukcesów Abazy. Jednak w obliczu niepowodzeń wyprawy odciął się od niej. Abazy pasza próbował jeszcze nakłonić sułtana do szerszej akcji, lecz było to nieskuteczne.
Sułtański czausz Szahin aga przekonywał w Warszawie, że wyprawa Abazy była inicjatywą prywatną i nieporozumieniem, zabiegając o przywrócenie pokojowych stosunków między Rzecząpospolitą a Turcją. Obiecywał też surowe ukaranie winnego zamieszania.
Nieudana wyprawa Abazy paszy ściągnęła na niego gniew sułtana i karę śmierci. Nowy pasza Sylistrii – Murtaza, otrzymał polecenie utrzymywania dobrych stosunków z Polską.
Konsekwencje.
Pertraktacje w latach 1634-1635 doprowadziły do przyjęcia obustronnych zobowiązań pokojowych; w sprawie Kozaków i Tatarów powzięto postanowienia co do kontroli, która miała uniemożliwić im podejmowanie agresywnych kroków.
W dwa tygodnie po zakończeniu obrad sejmowych (19 sierpnia) Stanisław Koniecpolski i Szahin-aga zawarli układ będący powtórzeniem traktatu z 1621 r.

</doc>
<doc id="1553420" url="https://pl.wikipedia.org/wiki?curid=1553420" title="Edmar Hałowski de Lacerda">
Edmar Hałowski de Lacerda

Edmar, właśc. Edmar Hałowśkyj de Lacerda, ukr. Едмар Галовський де Ласерда, port. Edmar de Lacerda Aparecida (ur. 16 czerwca 1980 w Mogi das Cruzes w stanie São Paulo) – ukraiński piłkarz pochodzenia brazylijskiego, grający na pozycji pomocnika, trener piłkarski. W marcu 2011 zmienił obywatelstwo na ukraińskie.
Kariera piłkarska.
Kariera klubowa.
Jako 19-latek został zawodowym piłkarzem, rozpoczynając karierę w trzecioligowym klubie Independente FC występującym w mistrzostwach stanu São Paulo. W 2000 już bronił barwy pierwszoligowego klubu Paulista FC, a od 2001 SC Internacional.
W 2002 wyjechał do Europy i podpisał kontrakt z ukraińskim klubem Tawrija Symferopol. W 2004 został wybrany kapitanem zespołu. Po pięciu latach w sierpniu 2007 przeniósł się do Metalista Charków. Bardzo szybko stał się jednym z głównych pomocników drużyny. 4 czerwca 2015 opuścił charkowski klub. 17 sierpnia 2015 zasilił skład Dnipra Dniepropetrowsk. W lutym 2016 opuścił dniprowski klub. W lutym 2017 wyjechał do USA, gdzie podpisał kontrakt z klubem Boca Raton FC. 23 lipca 2017 powrócił do rodzimego klubu, który już nazywał się Metalist 1925 Charków. 21 września 2017 wrócił do Boca Raton FC. Na początku 2018 powrócił do Metalistu 1925 Charków. 3 maja 2018 roku podpisał kontrakt z pół-profesjonalnym amerykańskim klubem Miami Hurricane.
Kariera reprezentacyjna.
10 sierpnia 2011 debiutował w reprezentacji Ukrainy w przegranym 0:1 meczu towarzyskim ze Szwecją.
Kariera trenerska.
25 lipca 2019 rozpoczął karierę szkoleniową w rodzimym klubie Metalist 1925 Charków.
Życie prywatne.
13 grudnia 2008 Edmar ożenił się z Ukrainką Tetjaną Hałowśką.

</doc>
<doc id="1553422" url="https://pl.wikipedia.org/wiki?curid=1553422" title="Rogatka (Zalas)">
Rogatka (Zalas)

Rogatka – przysiółek wsi Zalas w Polsce, położony w województwie małopolskim, w powiecie krakowskim, w gminie Krzeszowice.
W latach 1975–1998 przysiółek administracyjnie należał do województwa krakowskiego.
Przy przysiółku przebiega autostrada A4 (E40) i wiadukt pod nią, a na wschód od przysiółka wiadukt nad tą autostradą. Na północ od przysiółka rozciąga się Las Zwierzyniecki w Tenczyńskim Parku Krajobrazowym. Przysiółek położony jest przy drodze powiatowej do Tenczynka na północnych krańcach wsi Zalas. W przysiółku znajduje się również była leśniczówka – de facto należąca do Tenczynka (ul. Mądrzyka).

</doc>
<doc id="1553426" url="https://pl.wikipedia.org/wiki?curid=1553426" title="Tataruchy">
Tataruchy

Tataruchy – przysiółek wsi Zalas w Polsce, położony w województwie małopolskim, w powiecie krakowskim, w gminie Krzeszowice.
W latach 1975–1998 przysiółek administracyjnie należał do województwa krakowskiego.
Przysiółek pod Lasem Zwierzynieckim przy Frywałdzie, zasiedlona według legendy przez jeńców tatarskich. Po bitwie pod Grunwaldem w 1410 r. Andrzej Tenczyński na swoim terenie osadził właśnie Tatarów i Rusinów.
Po południowej stronie przysiółka znajduje się Kopalnia Porfiru Zalas oraz przebiega autostrada A4, a pod nią 214,4 m wiadukt kolejowo-drogowy, część kolejowa to bocznica Krzeszowice – Kamieniołom Zalas.

</doc>
<doc id="1553427" url="https://pl.wikipedia.org/wiki?curid=1553427" title="Jagdstaffel 14">
Jagdstaffel 14

Jagdstaffel 14 – Königlich Preußische Jagdstaffel Nr. 14 – Jasta 14 jednostka lotnictwa niemieckiego Luftstreitkräfte z okresu I wojny światowej.
Informacje ogólne.
Jednostka została utworzona w Buhl-Lorraine w końcu września 1916 roku w pierwszym etapie reorganizacji lotnictwa na bazie wcześniej istniejących jednostek 5 Armii. Organizację eskadry powierzono porucznikowi Kraigowi.
Eskadra walczyła przede wszystkim na samolotach Fokker Dr.I i Fokker D.VIII.
"Jasta 14" w całym okresie wojny odniosła 52 zwycięstw nad samolotami oraz 8 nad balonami obserwacyjnymi. W okresie od września 1916 do listopada 1918 roku jej straty wynosiły 8 zabitych w walce, 5 rannych oraz 3 w niewoli.
Łącznie przez jej personel przeszło 8 asów myśliwskich:

</doc>
<doc id="1553428" url="https://pl.wikipedia.org/wiki?curid=1553428" title="Keith Andrews (piłkarz)">
Keith Andrews (piłkarz)

Keith Joseph Andrews (ur. 13 września 1980 w Dublinie) – irlandzki piłkarz występujący na pozycji pomocnika.
Kariera klubowa.
Andrews swoją karierę piłkarską rozpoczął w roku 1997 w szkółce piłkarskiej angielskiego Wolverhampton Wanderers. Do pierwszej drużyny tego klubu został włączony dwa lata później.
Zadebiutował w niej dopiero 18 marca 2000 roku, kiedy to zagrał w wygranym 2:1 ligowym spotkaniu z Swindon Town. W debiutanckim sezonie Andrews wystąpił jeszcze w jednym spotkaniu. 10 listopada Irlandczyk trafił na wypożyczenie do występującego wówczas w League One, Oxford United. Swój debiut w tym zespole zaliczył 11 listopada, kiedy to wystąpił w spotkaniu z Swansea City. W pojedynku tym zdobył także swoją pierwszą bramkę w zawodowej karierze. Po czterech ligowych występach w tej drużynie Andrews powrócił na Molineux Stadium.
W sezonie 2000/01 wystąpił w 22 ligowych spotkaniach w koszulce ekipy "Wolves". W jednym z tych spotkań, 6 maja z Queens Park Rangers był kapitanem swojego zespołu, przez co stał się najmłodszym kapitanem kapitanem Wolverhamptonu od okołu stu lat. W następnym sezonie zaliczył już tylko 11 występów, więc 8 sierpnia 2003 roku został ponownie wypożyczony, tym razem do Stoke City. Zadebiutował tam 9 sierpnia w pojedynku z Derby County. Andrews wystąpił tam jeszcze w 15 pojedynkach, po czym w listopadzie powrócił do drużyny "Wolves".
Po powrocie wystąpił w trzech spotkaniach ekipy Wolverhamptonu, po czym, 13 marca 2004 roku został wypożyczony do Walsall. Zadebiutował tam w pojedynku z Milton Keynes Dons, zaś pierwszą bramkę strzelił w spotkaniu z Ipswich Town. W maju powrócił na Molineux Stadium. W ekipie "Wolves" Irlandczyk grał jeszcze przez jeden sezon, w którym zaliczył 20 występów, po czym 25 maja 2005 roku podpisał kontrakt z Hull City. Łącznie w barwach Wolverhamptonu wystąpił 65 razy.
W ekipie "The Tigers" swój pierwszy występ zaliczył 9 sierpnia, kiedy to zagrał w zremisowanym 1:1 meczu z Sheffield Wednesday. Swój debiutancki sezon w drużynie Hull City zakończył z 26 ligowymi występami. W następnym sezonie zagrał w trzech meczach, po czym 30 sierpnia 2006 roku zmienił barwy klubowe na drużynę Milton Keynes Dons.
W nowej ekipie zadebiutował 2 września w pojedynku z Notts County. Pierwszego gola strzelił 16 grudnia w pojedynku z Wycombe Wanderers. Swój pierwszy sezon zakończył z 34 występami oraz sześcioma bramkami. W następnych rozgrywkach wystąpił już w 41 meczach, strzelając w nich 12 bramek. Został także wybrany do najlepszej drużyny sezonu League Two według PFA oraz wybrano go najlepszym piłkarzem ligi. Jego drużyna awansowała do League One oraz zdobyła Puchar Ligi. W sezonie 2008/09 zagrał w jednym meczu, po czym podpisał kontrakt z występującym w Premier League, Blackburnem Rovers. W trakcie gry w MK Dons zagrał w 76 meczach, zdobył 18 bramek oraz był kapitanem swojego klubu.
Kwota transferu do Rovers wynosiła 1,3 miliona funtów. W Premiership zadebiutował 30 sierpnia w przegranym 4:1 spotkaniu z West Ham United. Swoją pierwszą bramkę zdobył natomiast w listopadowym meczu z West Bromwich Albion. Dotychczas w swojej drużynie wystąpił ponad 30 razy oraz zdobył cztery gole.
Kariera reprezentacyjna.
Andrews w reprezentacji Irlandii zadebiutował 19 listopada 2008 roku w towarzyskim spotkaniu przeciwko Polsce, przegranym przez jego ekipę 2:3. W 90. minucie tego pojedynku zdobył bramkę.

</doc>
<doc id="1553429" url="https://pl.wikipedia.org/wiki?curid=1553429" title="Richard Dutruel">
Richard Dutruel

Richard Dutruel (ur. 24 grudnia 1972 roku w Thonon-les-Bains). Francuski piłkarz występujący na pozycji bramkarza.
Życiorys.
Piłkarską karierę rozpoczynał w młodzieżowych drużynach słynnego Paris Saint-Germain. Jako junior odnosił pierwsze sukcesy jak mistrzostwo kraju kadetów, lecz w bramce Paryżan niepodważalne miejsce miał wówczas reprezentant Francji, Bernard Lama. Z tego też powodu, młody bramkarz dwa sezony spędził na wypożyczeniu w SM Caen, gdzie miał zdobywać doświadczenie. W Ligue 1 Dutruel debiutował w wygranym 3:1 spotkaniu przeciwko Caen. Miało to miejsce 20 marca 1992 roku.
W roku 1996 przeniósł się do hiszpańskiej Celty Vigo. W trakcie 4 sezonów spędzonych na Półwyspie Iberyjskim urósł do miana jednego z czołowych bramkarzy Primera Division. W 2000 roku po Dutruela sięgnęła FC Barcelona. Dokładnie 4 października zadebiutował również w pierwszej reprezentacji Francji. W spotkaniu przeciwko Kamerunowi (1:1) już na rozgrzewce Fabien Barthez doznał kontuzji, a Lionel Letizi po pierwszej połowie musiał ustąpić mu miejsca.
Przez kilka miesięcy Richard był podstawowym bramkarzem klubu z Camp Nou. Z czasem stracił jednak zaufanie trenera i wylądował na ławce rezerwowych. Po 2 latach spędzonych w Barcelonie, przez rok grał jeszcze w Deportivo Alaves by ostatecznie powrócić do Francji, gdzie grał w RC Strasbourg. W 2005 roku z powodu kontuzji zakończył piłkarską karierę.

</doc>
<doc id="1553431" url="https://pl.wikipedia.org/wiki?curid=1553431" title="Stawiska (Miękinia)">
Stawiska (Miękinia)

Stawiska – przysiółek wsi Miękinia w Polsce, położony w województwie małopolskim, w powiecie krakowskim, w gminie Krzeszowice. 
Położony jest przy północnych krańcach wsi Filipowice nad potokiem Filipówka.
W latach 1975–1998 przysiółek administracyjnie należał do województwa krakowskiego.

</doc>
<doc id="1553432" url="https://pl.wikipedia.org/wiki?curid=1553432" title="Taste (album)">
Taste (album)

Taste – debiutancki album irlandzkiej grupy bluesrockowej Taste, wydany w 1969 roku.
Lista utworów.
Poza oznaczonymi, wszystkie utwory autorstwa Rory’ego Gallaghera.

</doc>
<doc id="1553433" url="https://pl.wikipedia.org/wiki?curid=1553433" title="Commerce Court West">
Commerce Court West

Commerce Court West – wieżowiec o wysokości 287 metrów w Toronto, w prowincji Ontario, w Kanadzie. Budynek został otwarty w 1972, posiada 57 kondygnacji.

</doc>
<doc id="1553437" url="https://pl.wikipedia.org/wiki?curid=1553437" title="Paryż (Nowa Góra)">
Paryż (Nowa Góra)

Paryż – północno-zachodni przysiółek wsi Nowa Góra w Polsce, położony w województwie małopolskim, w powiecie krakowskim, w gminie Krzeszowice.
W latach 1975–1998 przysiółek administracyjnie należał do województwa krakowskiego.
Historia.
Pod koniec XVIII w. pojawiła się pierwsza wzmianka o obecnym przysiółku Paryż, który wówczas nazywany był Augustów bądź Augustowo. Znajdowała się w nim manufaktura "Hrabstwa Tenczyńskiego", m.in. piec hutniczy i kopalnie, w których pracowało ok. 30 górników. Wydobywali oni rudę i wytapiali ołów. Nazwa tej osady górniczej pochodziła od imienia Augusta księcia Czartoryskiego, który był wówczas właścicielem dworu "Hrabstwa Tenczyńskiego", był on również protektorem nowogórskiego "Bractwa św. Aniołów Stróżów". Mieszkały tu m.in. rodziny Fialkowskich, Miroszewskich, Niklasów oraz Michał Olszowski, który był administratorem Filipowic. W I. poł. XIX w. w tutejszych kopalniach ponownie wydobywano galman nastąpił rozwój Paryża. Na początku XXI w. w przysiółku wybudowano wieżę nadajnikową sieci "Orange".

</doc>
<doc id="1553439" url="https://pl.wikipedia.org/wiki?curid=1553439" title="On the Boards">
On the Boards

On the Boards – drugi album irlandzkiej grupy bluesrockowej Taste, wydany w 1970 roku.
Lista utworów.
Wszystkie utwory są autorstwa Rory’ego Gallaghera.

</doc>
<doc id="1553441" url="https://pl.wikipedia.org/wiki?curid=1553441" title="Galman (Ostrężnica)">
Galman (Ostrężnica)

Galman – przysiółek wsi Ostrężnica w Polsce, położony w województwie małopolskim, w powiecie krakowskim, w gminie Krzeszowice.
W latach 1975–1998 przysiółek administracyjnie należał do województwa krakowskiego.
Położony jest na północny zachód od centrum wsi, przysiółek wcina się w gminę Trzebinia, otoczony jest lasami i posiada jeden budynek przy drodze wojewódzkiej nr 791.
W latach 1855–1867 w okolicy czynna była kopalnia galmanu "Artur".

</doc>
<doc id="1553444" url="https://pl.wikipedia.org/wiki?curid=1553444" title="Calpine Center">
Calpine Center

Calpine Center - wieżowiec o wysokości 138 metrów w Houston, w stanie Teksas, w Stanach Zjednoczonych. Budynek został otwarty w 2003 i posiada 34 kondygnacji.

</doc>
<doc id="1553446" url="https://pl.wikipedia.org/wiki?curid=1553446" title="Live Taste">
Live Taste

Live Taste – trzeci album irlandzkiej grupy bluesrockowej Taste, wydany w 1971 roku, już po rozpadzie grupy, w czasie, kiedy Rory Gallagher rozpoczął solową karierę. Piosenki zostały nagrane na żywo podczas koncertów Taste w Montreux.

</doc>
<doc id="1553449" url="https://pl.wikipedia.org/wiki?curid=1553449" title="Tym razem serio. Opowieści prawdziwe">
Tym razem serio. Opowieści prawdziwe

Tym razem serio. Opowieści prawdziwe – autobiografia Małgorzaty Musierowicz wydana w 1994 roku w wydawnictwie Akapit Press. Książka opowiada o wspomnieniach z dzieciństwa jej i brata, Stanisława Barańczaka, oświadczynach, pierwszej miłości, latach szkolnych oraz o debiucie literackim pisarki. Książka zawiera album rodzinny, począwszy od narodzin Małgorzaty Musierowicz, aż do roku 1994.
Poza pierwszym wydaniem, książka nie była wznawiana.
Linki zewnętrzne.
Oficjalna strona Małgorzaty Musierowicz

</doc>
<doc id="1553451" url="https://pl.wikipedia.org/wiki?curid=1553451" title="Beast Machines">
Beast Machines

Beast Machines (Niszczycielskie Maszyny) – animowany serial telewizyjny wyprodukowany przez Mainframe Entertainment i rozprowadzany przez Universal Studios. Jest on częścią serii Transformers i bezpośrednią kontynuacją popularnego serialu Beast Wars (Kosmiczne Wojny). Nadawany był w latach 1999-2000 na kanale Fox Kids i YTV.

</doc>
<doc id="1553453" url="https://pl.wikipedia.org/wiki?curid=1553453" title="Drużynowe Mistrzostwa Polski na Żużlu 2002">
Drużynowe Mistrzostwa Polski na Żużlu 2002

Drużynowe Mistrzostwa Polski na Żużlu 2002 – 55. edycja drużynowych mistrzostw Polski, organizowanych przez Polski Związek Motorowy (PZM) oraz Ekstraligę Żużlową Sp. z o.o. W sezonie 2002 rozgrywki podzielono na trzy ligi: Ekstraligę, Pierwszą i Drugą ligę. Do rozgrywek Ekstraligi oraz pierwszej ligi przystąpiło osiem zespołów, natomiast w drugiej lidze walczyło siedem drużyn.
Zwycięzca najwyższej klasy rozgrywkowej (Ekstraligi) zostaje Drużynowym Mistrzem Polski na Żużlu w sezonie 2002. Obrońcą tytułu z poprzedniego sezonu jest Apator Toruń. W tym sezonie triumfowała Polonia Bydgoszcz.

</doc>
<doc id="1553454" url="https://pl.wikipedia.org/wiki?curid=1553454" title="Tunel Iwate-Ichinohe">
Tunel Iwate-Ichinohe

Tunel Iwate-Ichinohe (jap: 岩手一戸トンネル) – tunel kolejowy w Japonii o długości 25 810 m. Jest częścią linii kolejowej Tōhoku Shinkansen łączącą Tokio z Aomori. Tunel został otwarty w 2002 i jest najdłuższym tunelem kolejowym na lądzie w Japonii, a był również najdłuższy na świecie, ale od czerwca 2007 na pierwsze miejsce wysunął się Lötschberg-Basistunnel w Szwajcarii.

</doc>
<doc id="1553455" url="https://pl.wikipedia.org/wiki?curid=1553455" title="Parafia Świętych Kosmy i Damiana w Rybołach">
Parafia Świętych Kosmy i Damiana w Rybołach

Parafia Świętych Kosmy i Damiana – parafia prawosławna w Rybołach, w dekanacie Bielsk Podlaski diecezji warszawsko-bielskiej.
Na terenie parafii funkcjonują 3 cerkwie i 2 kaplice:
Miejscowości stanowiące parafię.
Do parafii należy 8 wsi: Ryboły, Kaniuki, Pawły, Wojszki, Rzepniki, Miniewicze, Laszki i Krynickie.

</doc>
<doc id="1553456" url="https://pl.wikipedia.org/wiki?curid=1553456" title="Lotus Exige 270 E Tri-fuel">
Lotus Exige 270 E Tri-fuel



</doc>
<doc id="1553462" url="https://pl.wikipedia.org/wiki?curid=1553462" title="Live at the Isle of Wight">
Live at the Isle of Wight

Live at Isle of Wight – czwarty album irlandzkiej grupy bluesrockowej Taste, wydany w 1972 roku, już po rozpadzie grupy. Jest to nagranie live najsłynniejszego koncertu Taste podczas Isle of Wight Festival, gdzie zespół wystąpił obok takich sław jak The Who czy Jimi Hendrix.

</doc>
<doc id="1553470" url="https://pl.wikipedia.org/wiki?curid=1553470" title="Lampião">
Lampião



</doc>
<doc id="1553471" url="https://pl.wikipedia.org/wiki?curid=1553471" title="Take It Easy Baby">
Take It Easy Baby

Taste – ostatni, piąty album irlandzkiej grupy bluesrockowej Taste, wydany w 1974 roku, 4 lata po rozwiązaniu grupy. Znajdują się na nim pierwsze nagrane piosenki oryginalnego składu Taste, które pierwotnie nie miały zostać wydane w ogóle.
Lista utworów.
Wszystkie utwory autorstwa Rory'ego Gallaghera.

</doc>
<doc id="1553476" url="https://pl.wikipedia.org/wiki?curid=1553476" title="Exile On Main Street">
Exile On Main Street



</doc>
<doc id="1553478" url="https://pl.wikipedia.org/wiki?curid=1553478" title="Trznadel czubaty">
Trznadel czubaty

Trznadel czubaty ("Schoeniclus rusticus") – gatunek małego, wędrownego ptaka z rodziny trznadli (Emberizidae), zamieszkujący Eurazję. Narażony na wyginięcie.
Międzynarodowa Unia Ochrony Przyrody (IUCN) od 1988 klasyfikowała trznadla czubatego jako gatunek najmniejszej troski (LC, "Least Concern"). W 2016 status zmieniono na narażony (VU, "Vulnerable"). Liczebność światowej populacji, wstępnie obliczona w oparciu o szacunki organizacji BirdLife International dla Europy na rok 2015, zawiera się w przedziale 6–9 milionów dorosłych osobników. Od okolic 2000 roku liczebność populacji zmniejszyła się o około ⅓. Zagrożenie dla trznadli czubatych stanowi wycinka drzew i osuszanie środowiska na terenach lęgowych oraz rozwój rolnictwa i odłów na zimowiskach.
Tak jak prawie wszystkie wróblowe, gatunek ten jest w Polsce objęty ścisłą ochroną gatunkową.

</doc>
<doc id="1553479" url="https://pl.wikipedia.org/wiki?curid=1553479" title="Awtomobilist Sumy">
Awtomobilist Sumy



</doc>
<doc id="1553482" url="https://pl.wikipedia.org/wiki?curid=1553482" title="Głuchówki">
Głuchówki

Głuchówki – przysiółek wsi Sanka w Polsce, położony w województwie małopolskim, w powiecie krakowskim, w gminie Krzeszowice.
W latach 1975–1998 przysiółek administracyjnie należał do województwa krakowskiego.
Na zachód od przysiółka znajduje się Wielka Góra z nadajnikiem sieci "Orange", Zalaska i Orley w rezerwacie przyrody Dolina Potoku Rudno. Na północ od Głuchówek znajduje się miejscowość Zalas. Przy dobrych warunkach pogodowych ze szczytu Wielkiej Góry można ujrzeć pasmo Beskid Zachodnich i szczyt Babiej Góry.
Miejscowi wierni kościoła rzymskokatolickiego należą do "parafii pw. św. Jakuba Apostoła" w Sance, natomiast miejscowi Świadkowie Jehowy należą do zboru "Tenczynek" z "Salą Królestwa" w pobliskim Rudnie.

</doc>
<doc id="1553485" url="https://pl.wikipedia.org/wiki?curid=1553485" title="Bór (Sanka)">
Bór (Sanka)

Bór – przysiółek wsi Sanka w Polsce, położony w województwie małopolskim, w powiecie krakowskim, w gminie Krzeszowice.
W latach 1975–1998 przysiółek administracyjnie należał do województwa krakowskiego.
Przysiółek znajduje się na północno-wschodnich krańcach wsi, przy przysiółku Baczyn. 

</doc>
<doc id="1553487" url="https://pl.wikipedia.org/wiki?curid=1553487" title="Gé Korsten">
Gé Korsten

Gé Korsten, właśc. Gérard Korsten (ur. 6 grudnia 1927 w Rotterdamie, zm. 29 września 1999 w Wilderness) – południowafrykański śpiewak operowy (tenor), piosenkarz oraz aktor.
Wczesne życie.
Był najmłodszy z ośmiorga rodzeństwa. W wieku dziewięciu lat wraz z rodziną wyemigrował do Południowej Afryki i osiadł w Johannesburgu. Tam ukończył studia techniczne. Początkowo pracował jako elektryk w Kapsztadzie, lecz pod koniec lat 40. zaczął śpiewać w chórach i wraz z nimi występować w państwowej telewizji SABC. W 1955 przeniósł się do Pretorii.
Kariera operowa.
W 1957 Korsten stał się jednym z założycieli "Die Pretoriase Operagroep" (afr. "Pretoryjska Grupa Operowa"), która z czasem dała początek Performing Arts Council of Transvaal (PACT). Pierwszym przedstawieniem grupy były "Pajace" autorstwa Ruggiero Leoncavallo, gdzie Korsten odegrał rolę Cania. W 1962 uzyskał stypendium w Wiedniu. Nie wykorzystał jednak możliwości występowania tam zawodowo. Jego występy przyniosły mu dużą popularność i rozgłos. Łącznie zagrał 23 role w wielu znanych operach. Były to m.in.:
Kariera piosenkarska i aktorska.
Pod koniec lat 60. zaczął karierę jako piosenkarz. Wydał wtedy płytę "Gé Korsten sing uit die hart" ("Gé Korsten śpiewa z serca"). Szybko zdobył popularność wieloma piosenkami, np.:
Zagrał główne role w filmach:
Wszystkie te filmy zawierały sceny muzyczne.
Gé Korsten wystąpił w południowoafrykańsko-angielskiej operze mydlanej "Egoli: Plek van Goud" (ang. ""). Prowadził również program telewizyjny "Gé Sing" ("Gé śpiewa"), za który otrzymał nagrodę ARTES. Sześciokrotnie był również zdobywcą nagrody magazynu "Sarie". W latach 1985–1989 był dyrektorem Cape Performance Art Board (CAPAB) w Kapsztadzie.
Zmarł śmiercią samobójczą pod długoletnim okresie chorowania na raka.

</doc>
<doc id="1553488" url="https://pl.wikipedia.org/wiki?curid=1553488" title="Białka (Wola Filipowska)">
Białka (Wola Filipowska)

Białka – przysiółek wsi Wola Filipowska w Polsce, położony w województwie małopolskim, w powiecie krakowskim, w gminie Krzeszowice.
Przysiółek położony jest w zachodniej części wsi, na południe od drogi krajowej 79 i linii kolejowej, przy północnym krańcu Puszczy Dulowskiej. Przez przysiółek przepływa Dulówka. Znajduje się w nim dawna leśniczówka Nadleśnictwa Krzeszowice – "Białka" (obecnie w rękach prywatnych).
W latach 1975–1998 przysiółek administracyjnie należał do województwa krakowskiego.

</doc>
<doc id="1553491" url="https://pl.wikipedia.org/wiki?curid=1553491" title="Gilianie">
Gilianie

Gilianie – irańska ludność zamieszkująca północny Iran, głównie ostan Gilan, nad Morzem Kaspijskim. Mówią językiem gilańskim, blisko spokrewnionym z językiem mazanderańskim, który, dzięki oddzieleniu od reszty Iranu górami Elburs, nie był w ciągu swej historii poddany takiemu wpływowi języka arabskiego, jak język perski – przez to lepiej zachował prairańskie słownictwo. Społeczność Gilanów liczy ponad 2 mln osób, zdecydowana większość z nich to muzułmanie.

</doc>
<doc id="1553494" url="https://pl.wikipedia.org/wiki?curid=1553494" title="Kiczera (Pasmo Bukowicy)">
Kiczera (Pasmo Bukowicy)

Kiczera (640 m n.p.m.) – szczyt górski w Paśmie Bukowicy w Beskidzie Niskim, położony powyżej wsi Puławy.
Zimą na wzgórzu Kiczera w Puławach Górnych czynny jest popularny w regionie Ośrodek Sportów Zimowych KiczeraSki w Puławach Górnych. Po wschodniej stronie szczytu przebiegają dwa szlaki: czerwony fragment Głównego Szlaku Beskidzkiego Rymanów – Komańcza oraz zielony szlak z Beska do Moszczańca.

</doc>
<doc id="1553496" url="https://pl.wikipedia.org/wiki?curid=1553496" title="Za Białką">
Za Białką

Za Białką – osada leśna w Polsce, położona w województwie małopolskim, w powiecie krakowskim, w gminie Krzeszowice w Puszczy Dulowskiej.
Właścicielem jest Nadleśnictwo Krzeszowice. Dawniej należała do leśnictwa Białka. Obecnie należy do leśnictwa Czerna. Współczesne budynki powstały w latach 70. XX w. na miejscu wcześniejszej drewnianej zabudowy osady leśnej.
W latach 1975–1998 osada administracyjnie należała do województwa miejskiego krakowskiego.

</doc>
<doc id="1553500" url="https://pl.wikipedia.org/wiki?curid=1553500" title="Osiedle Kurdwanów">
Osiedle Kurdwanów



</doc>
<doc id="1553502" url="https://pl.wikipedia.org/wiki?curid=1553502" title="Jagdstaffel 15">
Jagdstaffel 15

Jagdstaffel 15 – Königlich Preußische Jagdstaffel Nr. 15 – Jasta 15 jednostka lotnictwa niemieckiego Luftstreitkräfte z okresu I wojny światowej.
Informacje ogólne.
Jednostka została utworzona w z KEK Habsheim w końcu września 1916 roku w pierwszym etapie reorganizacji lotnictwa. Organizację eskadry powierzono porucznikowi Hermann Kropp. Od listopada 1917 roku jednostka była przydzielona do 7 Armii, a od 2 lutego 1918 roku weszła w skład dywizjonu Jagdgeschwader 2 (1917–1918).
Eskadra walczyła przede wszystkim na samolotach Fokker D.II, Fokker D.III, Fokker Dr.I i Fokker D.VII.
"Jasta 15" w całym okresie wojny odniosła ponad 150 zwycięstw nad samolotami nieprzyjaciela. W okresie od września 1916 do listopada 1918 roku jej straty wynosiły 7 zabitych w walce, 2 zabitych w wypadkach, 3 rannych oraz 2 w niewoli.
Łącznie przez jej personel przeszło 15 asów myśliwskich:

</doc>
<doc id="1553503" url="https://pl.wikipedia.org/wiki?curid=1553503" title="Hokejowa Liga Mistrzów 2008/2009">
Hokejowa Liga Mistrzów 2008/2009

Hokejowa Liga Mistrzów 2008/2009 jest pierwszą edycją rozgrywek organizowanych przez IIHF. Bierze w niej udział 12 drużyn z 7 krajów – Rosji, Czech, Szwecji, Finlandii, Słowacji, Szwajcarii i Niemiec. Każda drużyna otrzyma 300 tys. euro, a zwycięzca dodatkowo 1 mln euro. Nagradzane są także: zwycięstwo w fazie grupowej (50 tys. euro), awans do półfniału (200 tys. euro) i awans do finału (0,5 mln euro).
Turniej kwalifikacyjny.
Turniej kwalifikacyjny odbędzie się w dniach 12-14 września 2008.
Drużyny biorące udział:
Tabela
"Lp. = lokata, M = liczba rozegranych spotkań, W = Wygrane, WpD = Wygrane o dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
Mecze
Faza grupowa.
Losowanie fazy grupowej odbyło się 25 kwietnia 2008 w siedzibie IIHF w Zurychu.
Grupa A.
Tabela
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
Mecze
Grupa B.
Tabela
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
Mecze
Grupa C.
Tabela
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
Mecze
Grupa D.
Tabela
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
Mecze
Półfinały.
Terminy półfinałów: 10 grudnia 2008 i 7 stycznia 2009
Mietałłurg Magnitogorsk – Saławat Jułajew Ufa 1 – 2 pk.
ZSC Lions – Espoo Blues 2 – 0
Finał.
Mecze finałowe odbędą się 21 i 28 stycznia 2009
Mietałłurg Magnitogorsk – ZSC Lions 0 – 2

</doc>
<doc id="1553504" url="https://pl.wikipedia.org/wiki?curid=1553504" title="Aleja Wincentego Witosa w Lublinie">
Aleja Wincentego Witosa w Lublinie

Aleja Wincentego Witosa w Lublinie – jedna z dużych arterii komunikacyjnych Lublina, o bardzo dużym natężeniu ruchu, będąca częścią Trasy W-Z, szósta ulica w mieście pod względem długości (5092 m).
Położenie i przebieg.
Ulica położona jest we wschodniej części Lublina w dzielnicach Tatary, Bronowice i Felin. Przebiega równolegle do Drogi Męczenników Majdanka, z której w 1989 przejęła tranzyt. Jest przedłużeniem al. Tysiąclecia. Rozpoczyna się od węzła drogowego z ul. Hutniczą i biegnie w relacji północ-południe. Następnie między wiaduktem kolejowym a węzłem z ul. Krańcową trasa lekko skręca i dalej aż do granic miasta jest w relacji północny zachód – południowy wschód. Za granicą miasta przechodzi w al. Tysiąclecia w Świdniku.
Historia.
Odcinek alei od ówczesnego skrzyżowania z ul. Bohaterów ORMO (dziś Grabskiego) w pobliżu dzisiejszego wiaduktu do Carrefoura do granic miasta oddano do użytku w 1980. Odcinek od Hutniczej do Bohaterów ORMO otwarto w 1989 po latach budowy, co uzupełniło Trasę W-Z i skierowano tędy ruch drogi krajowej nr 17 z Drogi Męczenników Majdanka. Od 2016 roku aleja Wincentego Witosa jest drogą powiatową nr 2419L.
Parametry drogi.
Trasa zbudowana jest w systemie dwujezdniowym, po kilka pasów ruchu w każdym kierunku, posiada obustronne drogi serwisowe. W ciągu drogi istnieje wiele obiektów inżynieryjnych: wiadukt na ul. Hutniczej, wiadukt kolejowy na linii kolejowej nr 7 i 67, rondo na estakadzie w ciągu ulic Krańcowej i Chemicznej, wiadukt do Carrefoura, tunel pod aleją Witosa do centrum handlowego "Felicity Lublin" na Felinie oraz rondo na estakadzie w ciągu ulic Grygowej i Dekutowskiego. Jedynym jednopoziomowym skrzyżowaniem na alei jest sygnalizacja świetlna z ul. Doświadczalną. Prędkość na całej długości alei jest zwiększona do 70 km/h.

</doc>
<doc id="1553507" url="https://pl.wikipedia.org/wiki?curid=1553507" title="Búðardalur">
Búðardalur

Búðardalur – miejscowość w zachodniej Islandii, nad zatoką Hvammsfjörður, na jej wschodnim wybrzeżu, położona około 1 km na północ od ujścia rzeki Laxá, płynącej rozciągającą się na wschód doliną Laxádalur. Búðardalur stanowi największą miejscowość w gminie Dalabyggð (region Vesturland). Na początku 2018 roku zamieszkiwało ją 272 mieszkańców. 
Przez miejscowość przebiega droga nr 60 łącząca droga nr 1 z Fiordami Zachodnimi. W pobliżu miejscowości odchodzi również droga nr 59, która wiedzie przez dolinę Laxádalur aż do fiordu Hrútafjörður.
Okolice Búðardalur należą do najwcześniej zasiedlonych części Islandii. Znajdują się tutaj jedne z pierwszych śladów osadnictwa na wyspie. W okolicy znajdują się ślady osady, z której Eryk Rudy chciał wyruszyć w wyprawę na Grenlandię. Budownictwo z X i XI wieku odtworzono w pobliskim skansenie Eiríksstaðir.
Nazwa Búðardalur oznacza "dolinę obozową" i pochodzi od obozowiska, które zbudowali pierwsi osadnicy. W 1899 roku Búðardalur uzyskało prawa wiejskie i dzięki temu miejscowość mogła się rozwijać oraz posiadać własną administrację. Miejscowość nastawiona jest głównie na przetwórstwo ryb.

</doc>
<doc id="1553509" url="https://pl.wikipedia.org/wiki?curid=1553509" title="23. ceremonia wręczenia nagród Goya">
23. ceremonia wręczenia nagród Goya

23. ceremonia wręczenia hiszpańskich nagród filmowych Goya za rok 2008, odbyła się 1 lutego 2009 roku w Palacio de Congresos w Madrycie.
20 grudnia 2008 roku Manuela Velasco i José Luis Torrijo ogłosili nominacje do nagród.
Najwięcej − 15 nominacji otrzymał film "Ślepe słoneczniki". Na drugim miejscu z 11 nominacjami znalazł się obraz "Aurora i archanioł".

</doc>
<doc id="1553511" url="https://pl.wikipedia.org/wiki?curid=1553511" title="Big Crunch">
Big Crunch



</doc>
<doc id="1553518" url="https://pl.wikipedia.org/wiki?curid=1553518" title="Set Your Body Free">
Set Your Body Free

Set Your Body Free – drugi album szwedzkiego wokalisty Danny’ego. Na sklepowych półkach pojawił się po raz pierwszy w Szwecji w grudniu 2008 roku. Singlem promującym płytę została piosenka „Radio”. Singel nagrany w duecie z Sashą Strunin znalazł się jedynie na polskiej edycji płyty.

</doc>
<doc id="1553523" url="https://pl.wikipedia.org/wiki?curid=1553523" title="Polesie (Czubrowice)">
Polesie (Czubrowice)

Polesie – przysiółek wsi Czubrowice w Polsce, położony w województwie małopolskim, w powiecie krakowskim, w gminie Jerzmanowice-Przeginia.
W latach 1975–1998 przysiółek administracyjnie należał do województwa krakowskiego.

</doc>
<doc id="1553524" url="https://pl.wikipedia.org/wiki?curid=1553524" title="AC-2">
AC-2

Yellow / AC-2 (Atlantic Crossing 2) – światłowodowy podmorski kabel telekomunikacyjny o długości ok. 6400 km. łączący Stany Zjednoczone z Wielką Brytanią o przepustowości 320 Gbit/s (styczeń 2007) z możliwością rozbudowy do 640 Gbit/s. Właścicielami kabla są Level 3 Communications i Global Crossing Ltd.

</doc>
<doc id="1553529" url="https://pl.wikipedia.org/wiki?curid=1553529" title="Miejska Biblioteka Publiczna w Ełku">
Miejska Biblioteka Publiczna w Ełku

Miejska Biblioteka Publiczna im. Zofii Nasierowskiej w Ełku – samorządowa instytucja kultury o charakterze publicznym działająca od 1946 roku.
Wypożyczalnia dla dorosłych.
Posiada księgozbiór literatury pięknej polskiej i zagranicznej oraz lektury szkolne, opracowania literackie. Książki wypożycza się nieodpłatnie. Od czytelników spoza Ełku pobierana jest kaucja. Dokumentem uprawniającym do korzystania z wypożyczalni jest karta biblioteczna.
Oddział dla dzieci.
Oddział dla dzieci składa się z wypożyczalni i czytelni. Gromadzi księgozbiór dla dzieci i młodzieży obejmujący literaturę piękną i popularnonaukową, lektury szkolne, a także słowniki, encyklopedie i leksykony.
Prowadzi prace oświatowe i edukacyjne dla dzieci i młodzieży, przysposobienie czytelnicze dla szkół i przedszkoli w formie wycieczek i lekcji bibliotecznych.
W czytelni można skorzystać bezpłatnie z Internetu oraz obejrzeć książki multimedialne. Dostępne są również książki popularnonaukowe skierowane do dzieci, a także gry planszowe i przybory plastyczne. Odbywają się tu także „Popołudnia z książką i kredką”, na których dzieci nie tylko słuchają bajek, ale i uczestniczą w zajęciach plastycznych. W oddziale dla dzieci odbywa się wiele imprez cyklicznych takich jak Mikołajki, Andrzejki, ferie i wakacje. Dużą popularnością cieszy się corocznie „Piknik z bajką”. Impreza ta jest organizowana z okazji Dnia Dziecka, wspólnie z Centrum Edukacji Ekologicznej w Ełku. Z roku na rok coraz więcej prac wpływa na konkurs literacki „Mazurska bajka”. Jest on rozstrzygany w kilku grupach wiekowych, aby każdy adept pisarstwa mógł zostać dostrzeżony i nagrodzony. W trosce o poprawność językową corocznie są organizowane „Potyczki ortograficzne”, czyli dyktando. Tradycją stało się także organizowanie „Nocy w bibliotece” – seansu przygodowo – edukacyjno – rozrywkowego Przez cały rok odbywają się konkursy plastyczno – literackie skierowane do uczniów miejscowych szkół. Prowadzona jest także akcja „Cała Polska czyta dzieciom”, w której udział biorą nie tylko bibliotekarze, ale i nauczyciele, oraz włodarze miasta. Przy bibliotece działa intensywnie teatrzyk „Echo”, który w 2008 roku obchodził piątą rocznicę istnienia.
Czytelnia prasy i książek dla dorosłych.
W czytelni udostępniany jest księgozbiór z różnych dziedzin wiedzy, w tym duży zbiór wydawnictw informacyjnych: słowników, encyklopedii, atlasów, informatorów, roczników, roczników statystycznych; prasę codzienną, czasopisma specjalistyczne oraz Dzienniki Ustaw. Czytelnia sprowadza książki z bibliotek w kraju w drodze wypożyczeń międzybibliotecznych. Wszystkie materiały udostępniane są na miejscu.
Informatorium i Dział Zbiorów Specjalnych.
Gromadzi i udostępnia książki regionalne, dokumenty życia społecznego oraz zbiory specjalne. Prowadzi prace dokumentacyjne i działalność informacyjną w zakresie materiałów regionalnych.
Udziela informacji z różnych dziedzin wiedzy na podstawie katalogów, kartotek, bibliografii oraz komputerowych baz danych.
Służy czytelnikowi pomocą przy wyszukiwaniu materiałów, opracowuje zestawienia bibliograficzne.
Korzysta z zautomatyzowanych baz danych dotyczących polskiego piśmiennictwa bieżącego: Przewodnika Bibliograficznego z lat 1982–1999 i Bibliografii Zawartości Czasopism z lat 1996–1999.
Dział naukowy.
Gromadzi księgozbiór z różnych dziedzin wiedzy, książki naukowe, podręczniki akademickie. Zbiory udostępnia na takich samych zasadach jak w wypożyczalni dla dorosłych. Znajduje się tu wiele podręczników akademickich z różnych dziedzin. Jest również stanowisko komputerowe, na którym można skorzystać z Systemu Informacji Prawnej „Lex”.
Czytelnia wirtualna.
Dzięki staraniom dyrekcji w 2007 roku powstała czytelnia wirtualna. Wyposażona jest w 10 stanowisk komputerowych i bezprzewodowy Internet, z którego czytelnicy mogą bezpłatnie korzystać. Tutaj powstał pierwszy w Ełku PIAP (ang. PIAP: Public Internet Access Point), czyli publiczny punkt dostępu do Internetu. W czytelni wirtualnej zgromadzone są także wydawnictwa multimedialne: encyklopedie, słowniki, przewodniki i gry komputerowe.
Współczesność.
Biblioteka organizuje liczne cykliczne imprezy takie jak: Kalejdoskop Kultur, Festiwal Książki „Książka i Lilia”, konkursy literackie: poetycki im. Magdaleny Iwanickiej „Jesienny ogród poetycki”, oraz prozatorski im. Ireny Tamary Misztal „Prosto z serca”. Gośćmi biblioteki byli m.in.: Elżbieta Dzikowska, Jacek Pałkiewicz, Grażyna Wolszczak, Katarzyna Groniec, Katarzyna Grochola, Jerzy Zelnik, Barbara Wachowicz, Wojciech Siemion, Wanda Chotomska, Janusz Majewski, Zofia Nasierowska, Ernest Bryll, Dorota Terakowska, Marek Gałązka, Jan Kondrak, Maria Czubaszek, Marek Andrzejewski, Magdalena Zawadzka, Wiktor Jerofiejew, ks. Adam Boniecki.
W bibliotece zorganizowano dział dla osób niewidomych i przystosowano ją do potrzeb osób niepełnosprawnych.
Miejska Biblioteka Publiczna w Ełku współpracuje z organizacjami społecznymi: Stowarzyszeniem Edukacyjno – Kulturalnym Ełk XXI oraz Towarzystwem Miłośników Ełku. Od lutego 2004 roku dzięki współpracy z tym drugim w holu biblioteki możemy oglądać obraz Anny Caspary „Panorama Ełku”. Liczba woluminów obecnie przekroczyła 100 000.

</doc>
<doc id="1553531" url="https://pl.wikipedia.org/wiki?curid=1553531" title="Czarni Radom (piłka nożna)">
Czarni Radom (piłka nożna)

WKS Czarni Radom – polski klub piłkarski istniejący w latach 1921-89. W sezonach 1924 i 1926 walczył o mistrzostwo Polski, ale swój udział kończył na etapie warszawskiej klasy A. W okresie międzywojennym był najlepszym klubem piłkarskim w Radomiu. Po II wojnie światowej występował zazwyczaj w rozgrywkach na 3. poziomie ligowym (najpierw w lidze okręgowej, a następnie w nowo powołanej III lidze). 
Początkowo działalność WKS Czarni opierała się głównie na piłce nożnej. Sytuacja zmieniła się jednak po powołaniu sekcji siatkarskiej, która w 1984 awansowała do Ekstraklasy. W 1989 po spadku piłkarzy z III ligi sekcja piłki nożnej została rozwiązana.
Historia.
Powstanie klubu i jego początki.
W 1921 roku nastąpił rozłam sekcji piłki nożnej „Kordian” Radomskiego Towarzystwa Sportowego. Prawdopodobnie jego przyczyną był konflikt między działaczami i zawodnikami. Z Kordiana wystąpili czynni zawodnicy m.in.: Jan Bolesta, Lucjan Cieszkowski, Jerzy i Roman Romańscy, Stanisław Szaybo, Henryk Szostak i założyli Klub Sportowy „Czarni”. W tymże czasie RTS zmienił nazwę na Radomskie Koło Sportowe. W okresie międzywojennym Czarni wraz z RKS-em byli najlepszymi klubami sportowymi w Radomiu. W 1922 roku rozegrany został pierwszy mecz piłkarski między tymi klubami i zakończył się wygraną RKS-u 2:0. Czarni rozgrywali wtedy mecze towarzyskie, gdyż nie należeli jeszcze do żadnego związku sportowego. W swojej niemal całej działalności wykorzystywali sprzęt sportowy należący do 72 Pułku Piechoty. Klub zyskując coraz większą sympatię władz wojska, został włączony w struktury sportu wojskowego.
W 1920 roku przybył do Radomia 72 Pułk Piechoty. Kilka miesięcy później z jego inicjatywy rozpoczęto prace nad budową placu sportowego położonego przy ul. Kozienieckiej (obecnie ul. Struga). Początkowo działalność sportowa garnizonu sprowadzała się do zawodów wewnątrz jednostki rozgrywanych nieregularnie. W grudniu 1921 roku został wydany pierwszy dokument, który ujmował w zakres organizacyjny wojska działalność sportową i określał kierunek jej rozwoju. Porządkował egzystencję polskich Wojskowych Klubów Sportowych i polecał rozwój ich działania w oparciu o normy krajowe. W tempie przyspieszonym zakończono budowę wojskowego placu, aby zrealizować owo zarządzenie. Wybudowane zostały: boisko piłkarskie okolone bieżnią, skocznia lekkoatletyczna i korty tenisowe.
Wojskowy Klub Sportowy w warszawskiej Klasie A.
Na początku 1923 roku nastąpiło przekształcenie stowarzyszenia na Wojskowy Klub Sportowy „Czarni”. Pierwszym prezesem WKS-u został płk Zajączkowski, ówczesny dowódca 72 pp. Klub objęło Dowództwo Okręgu Korpusu I Warszawa. Otrzymał również statut i regulamin zatwierdzony przez okręg, mający prawo do ingerencji w sprawy klubowe aż do jego rozwiązania i decyzji o przystąpieniu Czarnych do krajowych związków sportu. W tymże roku organizacja prowadziła sekcje: piłki nożnej, lekkoatletyki i tenisa ziemnego. W owym okresie w radomskim sporcie faworyzowana była piłka nożna. W 1923 piłkarze WKS-u wraz z RKS-em zostali zgłoszeni do powołanego w 1919 Warszawskiego Okręgowego Związku Piłki Nożnej.
W tym samym roku reprezentacja Podokręgu Radomskiego składająca się z piłkarzy Czarnych i RKS-u uzyskała następujące rezultaty: 0:3 z reprezentacją Krakowa, 0:2 z reprezentacją Warszawy i 0:2 z reprezentacją Szkół Podchorążych z Warszawy.
W owym czasie klub prowadził politykę nawiązywania kontaktów z warszawskimi i krakowskimi ośrodkami sportowymi. Nawiązał również kontakt z ówczesnym zdobywcą tytułu mistrza Czechosłowacji, Slovanen Bratysława. Mecz z tym zespołem zakończył się porażką 1:6, a tym samym stosunkiem z czechosłowackim klubem przegrała Legia Warszawa.
W 1923 roku Czarni Radom rozegrali decydujące spotkanie o prawo gry w Klasie B Okręgu Warszawskiego, w którym pokonali Radomskie Koło Sportowe 3:0. W zmaganiach Klasy B wywalczyli wicemistrzostwo i razem z Varsovią (Harcerski Klub) uzyskał awans do Klasy A Okręgu Warszawskiego. W 1924 roku awans do Klasy A wywalczyli: Jan Bolesta, Jerzy Cieszkowski, kpt. Karol Complak, Roman Domański, Tadeusz Dutkowski, Tadeusz Janas, Henryk Kamiński, kpt. Adam Kogut, Zygmunt Mazurkiewicz, Henryk Szostak, Józef Tyrk, por. Uchacz.
W swoim debiucie radomianie zajęli przedostatnie, 5. miejsce z dorobkiem 4 punktów. Wyprzedziły ich kolejno drużyny: Polonia, Warszawianka, Legia i Varsovia. W kolejnej edycji WKS ulokował się na ostatniej pozycji w grupie i spadł do niższej ligi. Nie pomogło nawet wygrana w ostatnim meczu z Legią Warszawa. Zwycięzca grupy warszawskiej – Polonia – następnie w fazie finałowej wywalczył tytuł wicemistrza kraju. Po spadku klub opuściło kilku najlepszych graczy, m.in.: por. Uchacz, kpt. Adam Kogut, kpt. Karol Complak.
1927-1937: Czarni Radom na tle reform systemu rozgrywek.
W latach 1927-1928 nastąpił rozłam w Polskim Związki Piłki Nożnej i powołanie Polskiej Ligi Piłki Nożnej z siedzibą w Warszawie, w rozgrywkach której uczestniczyło 14 najlepszych zespołów w kraju. WOZPN założył nową Klasę A, a w jej skład wchodzili Czarni Radom wraz z RKS i warszawskimi drużynami. W 1927 roku Wojskowi w tej lidze osiągnęli następujące wyniki: RKS (1:1, 1:1), Korona (3:1, 2:1), Varsovia (3:1,1:3), Orkan (7:0, 1:0), Ruch (1:1, 1:0), Makabi (0:1, 5:2), Skra (0:5, 2:1). W klasyfikacji końcowej zajęli miejsce w środkowej części tabeli. W 1928 roku został utworzony Kielecki Okręgowy Związek Piłki Nożnej z siedzibą w Częstochowie, a wcześniej drugi podokręg (częstochowski) w województwie kieleckim. Dopiero w 21 sierpnia 1930 KOZPN zalegalizowały władze wojewódzkie. Czarni Radom i inne radomskie kluby miały odtąd grać w okręgu kieleckim. Okręg kielecki nie był jeszcze zorganizowany, dlatego radomianie przydzieleni zostali do okręgu lubelskiego. W tabeli końcowej zajęli 5. na 8 miejsc. W 1930 roku zostali włączeni w skład drużyn klasy A nowo powstałego wówczas Podokręgu Radomskiego KOZPN.
W 1931 roku Czarni obchodzili 10-lecie swojego istnienia. W czasie uroczystości związanych z tą rocznicą przedstawione zostały dorobek sportowy oraz praca wychowawcza prowadzona przez zarząd. Zespół piłkarzy, wiądąca sekcja w klubie, uświetniając uroczystość, rozegrał mecz towarzyski z I-ligową Cracovią i uległ jej 1:5.
W 1933 roku zarząd WKS-u na czele z majorem Stanisławem Trzebunią wyszedł z inicjatywą odmłodzenia drużyny piłki nożnej. Przyszłość piłkarska Czarnych miała być budowana na własnych wychowankach przywiązanych do tradycji i barw klubowych. Młodzież rekrutowana była z uczniów gimnazjalnych szkół im. Jana Kochanowskiego i Szkoły Technicznej. W 1934 roku zatrudniono trenera Władysława Szpurnę. Jesienią tego roku Wojskowi po raz pierwszy od 9 lat pokonali w meczu mistrzowskim RKS 3:1.
W 1937 roku system rozgrywek ligowych po raz kolejny został zmieniony przez PZPN. Drużyny z Radomia ponownie włączono do WOZPN. Rok później Czarni Radom wywalczyli mistrzostwa klasy A i awansowali do ligi okręgowej. W tym czasie piłkarze WKS-u stanowili trzon drużyny reprezentacji Radomia w pojedynkach z Warszawą, Krakowem, Kielcami, Lublinem. Zawodników z ul. Kozienieckiej wybrano sparing-partnerem dla reprezentacji Polski, która przygotowywała się do rywalizacji z Węgrami w sierpniu 1939 roku. W meczu tym radomianianie ponieśli porażkę 0:4. Był to ich ostatnie spotkanie rozegrane kilka dni przed wybuchem II wojny światowej.
Piłkarze po II wojnie światowej.
W okresie II wojny światowej Czarni wraz z innymi radomskimi klubami: RKS, Broń, Kolejarz oraz żydowskimi: Jutrznia, Nordyja, Hapoel, Barkochba i Makabi, potajemnie gromadzili się na łąkach, rozgrywając tam mecze. Niemcy ogłosili wówczas zakaz jakiejkolwiek działalności związkom sportowym.
W 1945 roku, tuż po wyzwoleniu, została odrodzona działalność Czarnych Radom z prezesem Romanem Sztajgerwaldem.
W sezonie 1964/65 Wojskowi po zajęciu 2. miejsca ligi okręgowej województwa kieleckiego zakwalifikowali się do rozgrywek barażowych, w których walczyli o prawo gry w II lidze. Mając na koncie 4 zwycięstwa, 3 remisy i 3 porażki, uplasowali się na 4. miejscu w klasyfikacji końcowej i tym samym nie wywalczyli awansu do wyższej klasy.
W 1976 roku Czarni zadebiutowali w III lidze. W grupie czternastu zespołów ulokowali się na ostatnim miejscu z dorobkiem 17 punktów. Potem uczestniczyli jeszcze cztery razy w tych rozgrywkach. Ostatni raz występowali w nich w sezonie 1988/1989 i zajęli 13. pozycję.
W 1997 roku nastąpiło przekształcenie klubu w jednosekcyjny i zmiana nazwy na Warka Strong Club WKS Czarni Radom, w wyniku czego swoją działalność zakończyła sekcja piłki nożnej.
Stadion.
Stadion KS Czarni usytuowany był przy ulicy Malczewskiego w Radomiu pobliżu koszar 72 Pułku Piechoty im. Dionizego Czachowskiego. Mógł pomieścić do ok. 10.00 widzów. Piłkarze swoje mecze rozgrywali na nim do końca działalności sekcji piłkarskiej działającej do 1997 roku. Na samym początku XXI wieku został zlikwidowany.

</doc>
<doc id="1553532" url="https://pl.wikipedia.org/wiki?curid=1553532" title="Góry (Biskupice)">
Góry (Biskupice)

Góry – przysiółek wsi Biskupice w Polsce, położony w województwie małopolskim, w powiecie krakowskim, w gminie Iwanowice.
W latach 1975–1998 przysiółek administracyjnie należał do województwa krakowskiego.

</doc>
<doc id="1553533" url="https://pl.wikipedia.org/wiki?curid=1553533" title="Lead Belly">
Lead Belly



</doc>
<doc id="1553534" url="https://pl.wikipedia.org/wiki?curid=1553534" title="Kiczera">
Kiczera

Kiczera, Kiczora – nazwa pochodząca z języka wołoskiego (por. rum. "chica", czyt: "kicza": "włosy, zarost", "chicera": "zarośnięta góra"), popularna w różnych formach w Karpatach od Siedmiogrodu aż po Morawską Wołoszczyznę. 

</doc>
<doc id="1553535" url="https://pl.wikipedia.org/wiki?curid=1553535" title="Armand Guillaumin">
Armand Guillaumin

Armand Guillaumin (właśc. Jean-Baptiste Armand Guillaumin; ur. 16 lutego 1841 w Paryżu, zm. 26 czerwca 1927 w Orly) – francuski malarz i litograf. Najdłużej żyjący spośród impresjonistów, najbardziej wierny kierunkowi i jednocześnie najmniej znany.
Życiorys.
Urodził się w Paryżu w rodzinie, która przeniosła się tam z centralnej Francji. Początkowo pracował w sklepie u stryja, studiując rysunek wieczorami. W 1861 podjął naukę w paryskiej Académie Suisse, gdzie poznał Paula Cézanne'a i Camille`a Pissarro. W 1863 wystawiał w Salonie Odrzuconych, a później wspólnie z innymi impresjonistami. Jego przyjaciółmi byli Paul Gauguin i Vincent van Gogh, którego brat Theo sprzedawał niektóre jego prace. W 1886 ożenił się z kuzynką Marie-Joséphine Charreton.
Przełomem w życiu artysty była wielka wygrana na "Loterie Nationale" w 1891, która umożliwiła mu całkowite oddanie się sztuce. Guillaumin zamieszkał wówczas w Crozant w departamencie Cantal, wiele podróżował, m.in. na południe Francji na Lazurowe Wybrzeże, do Owernii i Holandii. Zmarł na lotnisku Orly w wieku 87 lat, jako ostatni z francuskich impresjonistów.
Twórczość.
Armand Guillaumin był całe życie wierny założeniom impresjonizmu. Najważniejszą część jego twórczości stanowią pejzaże, ponadto sceny uliczne, martwe natury i portrety. Stosował bogatą i żywą kolorystykę, która zbliża jego prace do fowizmu. Najbardziej cenione przez krytyków były pejzaże okolic Paryża i wybrzeża Morza Śródziemnego. Guillaumin tworzył również akwaforty.
Pomimo że Guillaumin nigdy nie zdobył popularności Cézanne czy Pissarro, to nadal uważany jest za jednego z najwybitniejszych przedstawicieli impresjonizmu, a jego prace wystawiane są w największych muzeach i galeriach świata, m.in. Fine Arts Museums of San Francisco, Musée d'Orsay i innych.

</doc>
<doc id="1553537" url="https://pl.wikipedia.org/wiki?curid=1553537" title="Dualność">
Dualność



</doc>
<doc id="1553539" url="https://pl.wikipedia.org/wiki?curid=1553539" title="Pręt paliwowy">
Pręt paliwowy



</doc>
<doc id="1553540" url="https://pl.wikipedia.org/wiki?curid=1553540" title="Sucha (Biskupice)">
Sucha (Biskupice)

Sucha – przysiółek wsi Biskupice w Polsce, położony w województwie małopolskim, w powiecie krakowskim, w gminie Iwanowice.
W latach 1975–1998 przysiółek administracyjnie należał do województwa krakowskiego.

</doc>
<doc id="1553541" url="https://pl.wikipedia.org/wiki?curid=1553541" title="AC-1">
AC-1

AC-1 (Atlantic Crossing 1) – światłowodowy podmorski kabel telekomunikacyjny o długości ok. 14000 km. łączący Stany Zjednoczone z Wielką Brytanią, Niemcami i Holandią o projektowanej przepustowości 40 Gbit/s. Obecnie została ona podniesiona do 120 Gbit/s. Właścicielami kabla są Tyco i Global Telesystems Ltd. Łącze zostało uruchomione w 1999.

</doc>
<doc id="1553544" url="https://pl.wikipedia.org/wiki?curid=1553544" title="Szkoła kopenhaska">
Szkoła kopenhaska



</doc>
<doc id="1553546" url="https://pl.wikipedia.org/wiki?curid=1553546" title="Isztwan Szandor">
Isztwan Szandor

Isztwan Diordiowycz Szandor (ukr. Іштван Дьордьович Шандор, ros. Иштван Дьёрдьевич Шандор, "Isztwan Djordjewicz Szandor", węg. István Sándor; ur. 1944 w obwodzie zakarpackim, Czechosłowacja) – ukraiński piłkarz pochodzenia węgierskiego, grający na pozycji pomocnika, trener piłkarski.
Kariera piłkarska.
Kariera klubowa.
Występował w drugoligowych drużynach Awtomobilist Żytomierz oraz Frunzenec Sumy (do 1971 Spartak Sumy). Karierę zakończył w 1973.
Kariera trenerska.
Po zakończeniu kariery zawodniczej prowadził klub Howerła Użhorod. W 1979-1980 pracował najpierw na stanowisku asystenta trenera, a w 1981 głównego trenera zespołu Spartak Iwano-Frankowsk. W 1985 trenował Zakarpattia Użhorod, a w latach 1988-1989 drużynę Zirka Kirowohrad. 

</doc>
<doc id="1553548" url="https://pl.wikipedia.org/wiki?curid=1553548" title="Roman Stefanowski">
Roman Stefanowski

Roman Stefanowski (ur. 4 września 1929 w Krakowie, zm. 11 grudnia 2000 w Bingley) – polski działacz socjalistyczny, dziennikarz i radiowiec.
Życiorys.
Po wybuchu wojny w 1939 znalazł się z rodziną we Lwowie, skąd w 1940 został deportowany w głąb ZSRR. Po układzie Sikorski-Majski, w 1942 ewakuowany wraz sierocińcem na Bliski Wschód wraz z Armią Andersa. Po wojnie pozostał w Wielkiej Brytanii.
W latach 1975–1994 przebywał w Niemczech. Przez wiele lat kierował działem Badań i Analiz rozgłośni polskiej Radia Wolna Europa.
Od 1951 członek Polskiej Partii Socjalistycznej na emigracji. Redaktor pisma „Młodzi Idą”. Reprezentant Wydziału Młodzieży PPS w Młodzieżowej Unii Młodych Socjalistów (IUSY). W okresie 1959–1962 członek komitetu redagującego „Robotnika”. Od 1961 członek Centralnej Rady Partyjnej, a od 1965 członek Centralnego Komitetu Zagranicznego PPS.
W 1987 na scaleniowym Zjeździe PPS, łączącym dwa nurty ruchu socjalistycznego na emigracji, wybrany do Centralnej Rady Partyjnej. W 1990 na XXV Kongresie PPS w Warszawie wybrany do składu Rady Naczelnej, podobnie jak na XXVI Kongresie PPS w 1992.

</doc>
<doc id="1553551" url="https://pl.wikipedia.org/wiki?curid=1553551" title="Kultura straubińska">
Kultura straubińska

Kultura straubińska (niem. Straubinger Kultur) – kultura archeologiczna wczesnej epoki brązu związana z kręgiem kultury unietyckiej. Jej nazwa pochodzi od stanowiska archeologicznego w miejscowości Straubing w Bawarii.
Geneza.
Kultura straubińska powstała na bazie starszych kultur z okresu neolitu, przy silnych oddziaływaniach ze strony kultury unietyckiej. Wykazywała ona do niej wiele podobieństw, tak samo jak i do innych kultur znajdujących się pod wpływem unietyckim.
Chronologia i obszar występowania.
Omawiana kultura rozwijała się w okresie wczesnej epoki brązu, czyli w latach 2200–1700 p.n.e. Wyróżnia się w czasie jej istnienia dwie fazy, z których pierwsza, zwana właściwą lub straubińską przypada na okres brązu A1 (2200–1950 lat p.n.e.), według podziału chronologicznego epoki brązu, dokonanego przez Paula Reineckego, natomiast druga, zwana fazą Langquaid, przypada na okres brązu A2 (1950–1700 lat p.n.e.). Kultura straubińska powstała w południowej Bawarii, ale z biegiem czasu sięgnęła także do Bawarii północnej i Wirtembergii. Jej wpływy przenikały w kierunku zachodnim aż do Jeziora Bodeńskiego i dalej do środkowej Nadrenii i do Alzacji, a w kierunku południowym przez Alpy do północnej Italii.
Gospodarka.
Ludność kultury straubińskiej zajmowała się hodowlą i rolnictwem. Gospodarka tej ludności była ściśle powiązana z eksploatacją rud miedzi położonych na terenach północno-alpejskich i utworzonym na obszarach przez nią zajmowanych ośrodkiem metalurgicznym.
Osadnictwo.
Osadnictwo w kulturze straubińskiej miało charakter podobny do osadnictwa unietyckiego. Wyróżnia się więc osady otwarte oraz osady wyżynne o obronnym charakterze. Mieszkano w domach o konstrukcji słupowej lub w półziemiankach.
Obrządek pogrzebowy.
Cmentarzyska kultury straubińskiej są płaskie, a obrządek pogrzebowy panujący wśród ludności tej kultury był szkieletowy. Mężczyzn układano na boku lewym, skierowanych głową na północny wschód, natomiast kobiety na boku prawym z głową skierowaną na południowy zachód. Ułożenie mężczyzn na boku lewym, a kobiet na boku prawym znane jest ze starszych tradycji związanych z kulturą ceramiki sznurowej. Groby wyposażone są w naczynia, takie jak misy i kubki, liczne wyroby miedziane i brązowe, a także wyroby z kości. Znane są nieliczne grobowce w formie kurhanów, występujące w późniejszej fazie tej kultury. 
Inwentarz.
Ceramika kultury straubińskiej przypomina swoim zasobem form ceramikę kultury unietyckiej. Jako domieszkę do gliny stosowano przy wyrobie ceramiki sproszkowany żużel, powstały w czasie wytopu miedzi. Z osad znane są duże naczynia zasobowe, narzędzia kościane i rogowe oraz ciężarki tkackie. Wyroby metalowe pochodzą głównie z pochówków, są to: naszyjniki z uszkami, skręty spiralne z drutu, bransolety spiralne, kolie z paciorków wykonanych z drutu, zawieszki binoklowate, szpile różnych typów, płaskie sztylety, tarczki z blachy. Ponadto występują także zabytki z kości i rogu, take jak: przekute zęby zwierzęce, szpile kościane, grociki krzemienne oraz tarczki i paciorki z kości, bursztynu i muszli. W czasie fazy Langquaid w wyposażeniu grobów pojawiły się ponadto siekierki z podniesionymi brzegami, smukłe sztylety i szpile o kolistej, przekłutej główce.
Skarby.
W kulturze straubińskiej występują liczne skarby, zawierające zarówno wyroby wykończone jak i ogromną ilość niewykończonych naszyjników z uszkami, będących formą surowca brązowego przeznaczonego na sprzedaż. Skarb tego typu znany jest ze stanowiska w Monachium-Luitpoldpark, gdzie znaleziono około 500 naszyjników o łącznej wadze 85 kilogramów.
Zanik.
Kultura straubińska zanikła na przełomie brązu A2 i brązu B1 (około 1700 lat p.n.e.) wskutek ekspansji ludności kręgu kultur mogiłowych.

</doc>
<doc id="1553553" url="https://pl.wikipedia.org/wiki?curid=1553553" title="Abdón Porte">
Abdón Porte

Abdón Porte (ur. 1890 w Montevideo, zm. 5 marca 1918 tamże) – urugwajski piłkarz grający na pozycji pomocnika.
Życiorys.
Kariera klubowa.
Abdón Porte karierę zawodową rozpoczął w 1909 roku jako piłkarz Colón.
Rok później, po krótkim epizodzie w nieistniejącym dziś Libertad Montevideo, przeniósł się do Nacionalu, w którym zadebiutował 12 marca 1911 w spotkaniu przeciwko Dublinowi Montevideo. W trakcie siedmiu lat gry dla Nacionalu, zdobył z klubem pięć mistrzostw kraju.
Kariera reprezentacyjna.
Był w składzie zwycięskiej reprezentacji Urugwaju na Copa América 1917 – na turnieju nie wystąpił w żadnym spotkaniu.
W latach 1914–1917 rozegrał dla reprezentacji trzy spotkania i zdobył jednego gola.
Śmierć.
Przed sezonem 1918, Porte stracił miejsce w podstawowym składzie na rzecz Alfredo Zibechiego. Czwartego marca 1918 roku, Porte rozegrał całe spotkanie w spotkaniu z Charley F.C, po czym wraz z członkami klubu udał się na tradycyjny pomeczowy bankiet. W trakcie trwania przyjęcia, Porte wyszedł z budynku i wsiadł do tramwaju jadącego w kierunku stadionu klubu Estadio Gran Parque Central. Zaraz po tym jak dotarł na miejsce, udał się na środek boiska, po czym się zastrzelił. Jego ciało i dwa listy pożegnalne zostały odnalezione następnego dnia.

</doc>
<doc id="1553556" url="https://pl.wikipedia.org/wiki?curid=1553556" title="Wymysłów (Biskupice)">
Wymysłów (Biskupice)

Wymysłów – przysiółek wsi Biskupice w Polsce, położony w województwie małopolskim, w powiecie krakowskim, w gminie Iwanowice.
W latach 1975–1998 przysiółek administracyjnie należał do województwa krakowskiego.

</doc>
<doc id="1553557" url="https://pl.wikipedia.org/wiki?curid=1553557" title="Interpretacja kopenhaska">
Interpretacja kopenhaska



</doc>
<doc id="1553558" url="https://pl.wikipedia.org/wiki?curid=1553558" title="Abdon Porte">
Abdon Porte



</doc>
<doc id="1553560" url="https://pl.wikipedia.org/wiki?curid=1553560" title="Yves Ma-Kalambay">
Yves Ma-Kalambay

Yves Ma-Kalambay, właśc. Bukasa Yves Makabu-Ma-Kalambay (ur. 31 stycznia 1986 w Brukseli) – belgijski piłkarz kongijskiego pochodzenia występujący na pozycji bramkarza.
Kariera klubowa.
Yves Ma-Kalambay jako junior trenował w holenderskim PSV Eindhoven oraz angielskiej Chelsea. Został włączony do kadry pierwszego zespołu „The Blues”, po czym w lutym 2006 został wypożyczony do Watfordu, gdzie pełnił rolę rezerwowego dla Bena Fostera. Trener „The Hornets” – Aidy Boothroyd chciał, żeby belgijski bramkarz pozostał na Vicarage Road na sezon 2006/2007, jednak Ma-Kalambay powrócił ostatecznie do Chelsea. Zasiadł na ławce rezerwowych w meczu z Barceloną, kiedy to z powodu kontuzji z gry wykluczeni byli Petr Čech oraz Carlo Cudicini podstawowym bramkarzem stał się Hilário.
Gdy do londyńskiego klubu sprowadzono Magnusa Hedmana, Ma-Kalambay stał się piątym bramkarzem drużyny i w czerwcu 2007 odszedł do Hibernianu grającego w Scottish Premier League. Zadebiutował w derbach Edynburga przeciwko Hearts. W sezonie 2007/2008 Ma-Kalambay rozegrał w ligowych rozgrywkach 27 spotkań. Na początku 2009 wychowanek PSV Eindhoven z powodu kontuzji stracił miejsce w składzie na rzecz Grzegorza Szamotulskiego. W pierwszej części sezonu 2009/2010 Ma-Kalambay rozegrał 7 meczów i był zazwyczaj zmiennikiem Grahama Stacka. Latem 2010 działacze Hibs kupili do zespołu kolejnego bramkarza – Graeme’a Smitha. 14 maja Ma-Kalambay został wolnym zawodnikiem, bowiem nie przedłużył kończącego mu się kontraktu. Następnie został zawodnikiem Swansea City.
14 października 2011 roku podpisał kontrakt z belgijskim KV Mechelen.
Kariera reprezentacyjna.
Ma-Kalambay ma za sobą 2 występy w reprezentacji Belgii do lat 21. Zadebiutował w niej 12 października 2007 w wygranym 4:2 meczu ze Słowacją w ramach eliminacji do Mistrzostw Europy U-21 2009.
Następnie Ma-Kalambay znalazł się w kadrze reprezentacji Belgii na Igrzyska Olimpijskie w Pekinie. Belgowie w turnieju piłkarskim zajęli czwarte miejsce przegrywając w meczu o brązowy medal z Brazylią 0:3. Na igrzyskach Ma-Kalambay był rezerwowym dla Logana Bailly’ego i wystąpił tylko w wygranym 3:2 ćwierćfinałowym spotkaniu z Włochami, kiedy to na boisku pojawił się w 68 minucie.
Ma-Kalambay zdecydował się jednak na grę dla seniorskiej reprezentacji Demokratycznej Republiki Konga. Zadebiutował w niej 21 maja 2010 w przegranym 0:2 pojedynku z Arabią Saudyjską.

</doc>
<doc id="1553562" url="https://pl.wikipedia.org/wiki?curid=1553562" title="Ratujmy Ptaki">
Ratujmy Ptaki

Ratujmy Ptaki jest fundacją działającą na terenie Szczecina i województwa zachodniopomorskiego. Fundacja została założona przez Zofię Brzozowską w 2001 roku i jako pierwsza w województwie została zaliczona w poczet organizacji pożytku publicznego.
Fundacja za podstawowe cele wylicza pomoc w leczeniu i rehabilitacji ptaków, w tym przedstawicieli gatunków chronionych oraz znajdujących się na listach Czerwonej Księgi Zwierząt. Oprócz ptaków fundacja ratuje również ssaki tj. wiewiórki, jenoty lisy i dziki. W 2008 roku fundacja przeprowadziła wraz ze sponsorami przekaz internetowy z budek jerzyków. W roku 2009 fundacja ponownie rozpoczyna przekaz internetowy z budki lęgowej jerzyka zawieszonej na balkonie bloku mieszkaniowego zlokalizowanego na jednym z największych szczecińskich osiedli mieszkaniowych.

</doc>
<doc id="1553563" url="https://pl.wikipedia.org/wiki?curid=1553563" title="1997 NBA Draft">
1997 NBA Draft

1997 NBA Draft – National Basketball Association Draft, który odbył się 25 czerwca 1997 w Charlotte.
Legenda.
Pogrubiona czcionka – wybór do All-NBA Team.
Gwiazdka (*) – członkowie Basketball Hall of Fame.

</doc>
<doc id="1553565" url="https://pl.wikipedia.org/wiki?curid=1553565" title="Aperture Science">
Aperture Science



</doc>
<doc id="1553566" url="https://pl.wikipedia.org/wiki?curid=1553566" title="Awtomobilist Żytomierz">
Awtomobilist Żytomierz



</doc>
<doc id="1553567" url="https://pl.wikipedia.org/wiki?curid=1553567" title="Wyjrzał">
Wyjrzał

Wyjrzał – przysiółek wsi Zagacie w Polsce położony w województwie małopolskim, w powiecie krakowskim, w gminie Czernichów.
W latach 1975–1998 przysiółek administracyjnie należał do województwa krakowskiego.

</doc>
<doc id="1553570" url="https://pl.wikipedia.org/wiki?curid=1553570" title="Zalas (Rusocice)">
Zalas (Rusocice)

Zalas – przysiółek wsi Rusocice w Polsce położony w województwie małopolskim, w powiecie krakowskim, w gminie Czernichów.
W latach 1975–1998 przysiółek administracyjnie należał do województwa krakowskiego.

</doc>
<doc id="1553574" url="https://pl.wikipedia.org/wiki?curid=1553574" title="Jesionka (Nowa Wieś Szlachecka)">
Jesionka (Nowa Wieś Szlachecka)

Jesionka – południowo-zachodni przysiółek wsi Nowa Wieś Szlachecka w Polsce położony w województwie małopolskim, w powiecie krakowskim, w gminie Czernichów.
W latach 1975–1998 miejscowość administracyjnie należała do województwa krakowskiego.

</doc>
<doc id="1553577" url="https://pl.wikipedia.org/wiki?curid=1553577" title="Machaczki">
Machaczki

Machaczki – przysiółek wsi Kłokoczyn w Polsce położony w województwie małopolskim, w powiecie krakowskim, w gminie Czernichów.
W XVI wieku na jeziorze Kobyle Koło istniała wyspa Kobyleniec, znajdująca się prawdopodobnie w miejscu dzisiejszego pola w Machaczkach zwanego Wyspa. W latach 1975–1998 miejscowość wraz z całą gminą Czernichów administracyjnie należała do województwa krakowskiego.
Przysiółek znajduje się w pobliżu wałów przeciwpowodziowych. Podczas powodzi w maju 2010 roku zagrażało mu zalanie przez Wisłę. 19 maja doszło do pierwszego przecieku, który uszczelniało kilkudziesięciu strażaków i żołnierzy. W nocy 20 maja ogłoszono ewakuację Kłokoczyna i Rusocic, odwołaną następnego dnia rano. W wypełnianiu wyrwy w wale uczestniczyło około 400 osób, w czasie trwających 40 godzin działań zużyto 55 tysięcy worków z piaskiem. Ostatecznie wał nie został przerwany. 22 maja odwołano alarm przeciwpowodziowy, a dwa dni później rozpoczęto naprawę wału. W kolejnych miesiącach dokonano prowizorycznych umocnień, wysypując tysiące ton gruzu. W wyniku powodzi Wisła zmieniła koryto doprowadzając do podmywania wałów w sierpniu i we wrześniu tego samego roku. Według Urzędu Gminy Czernichów koszty rekultywacji całego terenu międzywala wyniosłyby 18,5 mln zł, a odbudowy wału około 5–6 mln zł.
Do przysiółka Machaczki nie prowadzi wodociąg. Woda pitna dowożona jest beczkowozami przez Zakład Gospodarki Komunalnej w Czernichowie, co według jego kierownika nie należy do obowiązków zakładu. Sytuacja uległa pogorszeniu w 2011 roku, gdy w wyniku suszy poziom wody w studniach znacząco spadł, wzrosła natomiast zawartość substancji szkodliwych dla zdrowia, czyniąc ją tym samym niezdatną do spożycia. Według Urzędu Gminy koszt budowy wymaganej sieci wodociągowej o długości 1,6 km szacowany jest na od 250 tys. zł do 500 tys. zł. W 2018 roku wójt zaproponował budowę przydomowych stacji uzdatniania wody, czemu sprzeciwili się mieszkańcy. 23 czerwca 2019 roku w trakcie „Wianków Czernichowskich” odbył się protest mieszkańców Machaczek domagających się przyłączenia przysiółka do sieci wodociągowej.
Przez Machaczki przechodzi Wiślana Trasa Rowerowa. W wyniku Uchwały Nr XXXIX.339.2017 Rady Gminy Czernichów z dnia 28 sierpnia 2017 roku droga od drogi powiatowej 2187K prowadząca do Machaczek zyskała status drogi gminnej. 23 kwietnia 2019 roku przy drodze powiatowej uruchomiono przystanek autobusowy na żądanie „Kłokoczyn Machaczki” obsługiwany przez linię 229.

</doc>
<doc id="1553578" url="https://pl.wikipedia.org/wiki?curid=1553578" title="Hyundai Veracruz">
Hyundai Veracruz

Hyundai Veracruz – samochód osobowy typu SUV klasy wyższej produkowany pod południowokoreańską marką Hyundai w latach 2006 – 2012.
Historia i opis modelu.
Model Veracruz został zaprezentowany po raz pierwszy podczas wystawy samochodowej w Seulu w październiku 2006 roku jako nowy, sztandarowy SUV opracowany głównie z myślą o rynku Ameryki Północnej jako odpowiedź na popularne tam japońskie modele Honda Pilot czy Toyota Highlander.
Technicznie samochód został oparty o płytę podłogową mniejszego modelu Santa Fe, z kolei w ofercie Hyundaia zastąpił dotychczas oferowanego Terracana. W przeciwieństwie do poprzednika o bardziej terenowym charakterze, Hyundai Veracruz został pozbawiony ramy i reduktora, za to napęd jest przenoszony jest na przednią oś z tylną dołączaną automatycznie.
Sprzedaż.
Przez pierwsze dwa lata produkcji, Hyundai Veracruz był oferowany wyłącznie w Korei Południowej, Ameryce Północnej, a także na rynkach latynoamerykańskich. Jesienią 2008 roku Hyundai zdecydował się przedstawić także wariant dla rynków europejskich pod nazwą Hyundai ix55. Po debiucie podczas Paris Motor Show, samochód trafił do sprzedaży wiosną 2009 roku.
Jesienią 2012 roku produkcja Hyundaia Veracruza zakończyła się na rzecz następcy w postaci bliżej spokrewnionego z nową generacją Santa Fe dużego SUV-a Grand Santa Fe.
Wyposażenie.
Standardowe wyposażenie pojazdu obejmuje m.in. 6 poduszek powietrznych oraz kurtyn bocznych, ABS z EBD, ESP, TCS, aktywne przednie zagłówki, pokryte zamszem siedzenia z elektryczną regulacją fotela kierowcy, radioodtwarzacz RDS z zaawansowanym zestawem audio MP3 firmy Infinity, elektryczne sterowanie szyb, elektryczne sterowanie lusterek, wielofunkcyjny komputer pokładowy, tempomat, przyciemniane szyby tylne, niebieskie podświetlenie wskaźników, dwustrefową klimatyzację automatyczną z osobną regulacją dla pasażerów siedzących z tyłu oraz regulowaną i pokrytą skórą kierownicę.

</doc>
<doc id="1553579" url="https://pl.wikipedia.org/wiki?curid=1553579" title="Zawale">
Zawale

Zawale – przysiółek wsi Wołowice w Polsce położony w województwie małopolskim, w powiecie krakowskim, w gminie Czernichów.
W latach 1975–1998 przysiółek administracyjnie należał do województwa krakowskiego.

</doc>
<doc id="1553585" url="https://pl.wikipedia.org/wiki?curid=1553585" title="Bór (Czernichów)">
Bór (Czernichów)

Bór – przysiółek wsi Czernichów w Polsce, położony w województwie małopolskim, w powiecie krakowskim, w gminie Czernichów.
W latach 1975–1998 przysiółek administracyjnie należał do województwa krakowskiego.

</doc>
<doc id="1553587" url="https://pl.wikipedia.org/wiki?curid=1553587" title="Licówka (kozica)">
Licówka (kozica)



</doc>
<doc id="1553589" url="https://pl.wikipedia.org/wiki?curid=1553589" title="Biuro Konstrukcyjne Malachit">
Biuro Konstrukcyjne Malachit



</doc>
<doc id="1553590" url="https://pl.wikipedia.org/wiki?curid=1553590" title="Boris Stürmer">
Boris Stürmer

Borys Władimirowicz Stűrmer, ros. Борис Владымирович Штюрмер (ur. w majątku Bajkowo w ujeździe bieżeckim, zm. w Piotrogradzie) – polityk rosyjski, styczeń 1916 – listopad 1916 premier, marzec – lipiec 1916 minister spraw zagranicznych w okresie rządów Mikołaja II (1894–1917).
Urodził się w rodzinie wielkich posiadaczy ziemskich. Ukończył studia na wydziale prawa Uniwersytetu Petersburskiego. Po studiach urzędnik w instytucjach prawniczych szeregu ministerstw i na dworze carskim. Był gubernatorem guberni nowogrodzkiej (1894) i jarosławskiej (1896). Od 1902 dyrektor Departamentu Spraw Ogólnych Ministerstwa Spraw Wewnętrznych, jeden z najbliższych współpracowników Wiaczesława Plehwe. Od 1904 członek Rady Państwa. 20 stycznia 1916 przy poparciu Rasputina wyznaczony na przewodniczącego Rady Ministrów. W okresie 16 marca do 20 lipca 1916 równocześnie minister spraw zagranicznych. 23 listopada 1916 r. – wobec podejrzeń o germanofilię, a nawet zdradę – usunięty ze stanowiska.
Po rewolucji lutowej i obaleniu caratu został aresztowany i osadzony w Twierdzy Pietropawłowskiej. Zmarł w szpitalu więziennym w Krestach.

</doc>
<doc id="1553591" url="https://pl.wikipedia.org/wiki?curid=1553591" title="Pasieka (SIMC 0215956)">
Pasieka (SIMC 0215956)

Pasieka – przysiółek wsi Czernichów w Polsce, położony w województwie małopolskim, w powiecie krakowskim, w gminie Czernichów.
W latach 1975–1998 przysiółek administracyjnie należał do województwa krakowskiego.

</doc>
<doc id="1553592" url="https://pl.wikipedia.org/wiki?curid=1553592" title="Grant Green">
Grant Green

Grant Green (ur. 6 czerwca 1935 w Saint Louis, zm. 31 stycznia 1979 w Nowym Jorku) – amerykański gitarzysta i kompozytor jazzowy, specjalizujący się w hard bopie, bebopie, soul jazzie i funku. Nagrywał dla wytwórni Blue Note Records, w której wydał prawie 30 albumów.
Green nagrywał między innymi z Lou Donaldsonem, Big Johnem Pattonem, Williem Dixonem, Jimmym Smithem i Herbiem Hancockiem.

</doc>
<doc id="1553593" url="https://pl.wikipedia.org/wiki?curid=1553593" title="Patrole (cykl)">
Patrole (cykl)

Cykl Patrole – seria rosyjskich powieści urban fantasy autorstwa Siergieja Łukjanienki i Władimira Wasiljewa, z których pierwsza - "Nocny Patrol" została wydana w 1998 roku. Kolejnymi powieściami serii są "Dzienny Patrol", "Patrol Zmroku", "Ostatni Patrol", "Nowy Patrol" i "Szósty Patrol".
W tym samym świecie osadzone są również m.in. "Oblicze Czarnej Palmiry" i opowiadanie "Мелкий Дозор".
Postacie.
Cykl opisuje losy Antona Gorodeckiego, który jest Jasnym Innym, pracownikiem Nocnego Patrolu. Ważnymi postaciami również, jego szef Heser, Zawulon - szef Dziennego Patrolu w Moskwie, przyjaciel Antona - wampir Kostia, a później również jego rodzina - żona Swietłana i córka Nadia.
Świat przedstawiony.
Akcja cyklu dzieje się w czasach współczesnych, głównie w Moskwie. Oprócz zwykłych ludzi istnieją "Inni", którzy mają zdolności paranormalne - należą do nich czarodzieje, wiedźmy, wampiry i inne legendarne, czy mityczne istoty. Poza tym istnieją, dostępne dla Innych, poziomy rzeczywistości, zwane Zmrokiem. Inni dzielą się na "Jasnych" i "Ciemnych", spośród których rekrutowani są pracownicy odpowiednio Nocnego i Dziennego Patrolu, swoistych magicznych policji, czasem knujących przeciwko sobie, czasem współpracujących.
Adaptacje filmowe.
"Nocny patrol" został zekranizowany jako "Straż Nocna" i "Straż Dzienna".

</doc>
<doc id="1553594" url="https://pl.wikipedia.org/wiki?curid=1553594" title="Personal branding">
Personal branding

Personal branding – strategia marketingowa inwestowania w budowanie reputacji i zwiększania swojej wartości na rynku pracy za pomocą specjalistów ds. wizerunku.
"Personal branding" rozpowszechniony jest szczególnie w anglosaskiej tradycji biznesu i budowania wizerunku (zarządzanie osobą jako marką). Strategia "personal branding" stosowana jest przez osoby publiczne – polityków, dziennikarzy, aktorów, sportowców, ludzi nauki, menedżerów. W Stanach Zjednoczonych konsultanci wizerunkowi budujący reputację osób publicznych są nieodłączną częścią ich sukcesu. W Polsce zadania z zakresu "personal branding" realizowane są najczęściej przez wyspecjalizowane w działaniach na rzecz marketingu politycznego agencje PR, jednak strategia ta dotyczy coraz większej grupy ludzi pracujących w sztuce, mediach i branżach związanych z biznesem, jak na przykład coaching i mentoring.
Fazy tworzenia marki osobistej.
Jeden z pierwszych kroków, to odkrycie własnej marki od podstaw. Opracowanie przewag i korzyści dla odbiorców, które zostają przeramowane na odpowiednie komunikaty.
Kolejne elementy do opracowania w kilku krokach:

</doc>
<doc id="1553597" url="https://pl.wikipedia.org/wiki?curid=1553597" title="CGCG 436-030">
CGCG 436-030

CGCG 436-030 (również PGC 4798) – zniekształcona galaktyka spiralna znajdująca się w konstelacji Ryb w odległości około 400 milionów lat świetlnych od Ziemi.
Galaktyka CGCG 436-030 ma bardzo wyraźny zakręcony ogon. Sąsiednia galaktyka, znajdująca się u dołu po prawej stronie zdjęcia ma skomplikowaną strukturę, w tym wiele szlaków rozciągających się daleko od jej rdzenia. Jasna gwiazda, widoczna między dwiema galaktykami, nie należy do systemu interakcji, lecz znajduje się w Drodze Mlecznej i jest obiektem pierwszego planu.

</doc>
<doc id="1553599" url="https://pl.wikipedia.org/wiki?curid=1553599" title="Katedra (portal internetowy)">
Katedra (portal internetowy)

Katedra (katedra.nast.pl) - polski serwis internetowy poświęcony literaturze fantastycznej.
Historia.
Serwis powstał w 2002 roku. Pierwotnie obejmował wszystkie aspekty kultury powiązane z fantastyką. Redaktorzy portalu byli twórcami gry fabularnej Arkona wydanej przez wydawnictwo S. Print. Pod szyldem Katedry działały serwisy poświęcone grom RPG (Warhammer, Zew Cthulhu, Dungeons &amp; Dragons), komiksom, filmowi oraz literaturze RPG. W obecnej formie serwis istnieje od 2006 roku. Redaktorem naczelnym jest Daniel Elkader.
Obecnie.
Obecnie Katedra jest serwisem poświęconym głównie literaturze fantastycznej. Publikuje recenzje, omówienia prasy fantastycznej, wywiady z pisarzami oraz codzienne newsy z rynku fantastycznego; organizuje konkursy, a także udostępnia obszerną bazę książek wraz z ich fragmentami. Portal współpracuje z większością oficyn, które wydają książki fantastyczne. Na Katedrę nie raz powoływały się osoby powiązane z fandomem i branżą fantastyczną.

</doc>
<doc id="1553600" url="https://pl.wikipedia.org/wiki?curid=1553600" title="Vombatus">
Vombatus



</doc>
<doc id="1553601" url="https://pl.wikipedia.org/wiki?curid=1553601" title="Hyundai Atos Prime">
Hyundai Atos Prime



</doc>
<doc id="1553603" url="https://pl.wikipedia.org/wiki?curid=1553603" title="Jimmy McCracklin">
Jimmy McCracklin

Jimmy McCracklin (ur. 13 sierpnia 1921 w Saint Louis, Missouri, zm. 20 grudnia 2012 w San Pablo, Kalifornia) – amerykański muzyk bluesowy, pianista, wokalista i kompozytor. Zadebiutował w roku 1945, wydając ponad 30 albumów, z których cztery uzyskały status złotej płyty.

</doc>
<doc id="1553604" url="https://pl.wikipedia.org/wiki?curid=1553604" title="Nocny patrol">
Nocny patrol



</doc>
<doc id="1553605" url="https://pl.wikipedia.org/wiki?curid=1553605" title="Jerzy Sito">
Jerzy Sito



</doc>
<doc id="1553610" url="https://pl.wikipedia.org/wiki?curid=1553610" title="Ceodfryd">
Ceodfryd



</doc>
<doc id="1553611" url="https://pl.wikipedia.org/wiki?curid=1553611" title="Iwan Goriemykin">
Iwan Goriemykin

Iwan Daniłowicz Goriemykin (ros. Иван Данилович Горемыкин; ur. w Nowogrodzie Wielkim, zm. 24 grudnia 1917 w Soczi) – działacz państwowy rosyjski, dwukrotnie premier, 1895-1899 minister Spraw Wewnętrznych w okresie rządów Mikołaja II Aleksandrowicza (1894-1917).
Urodził się w rodzinie obszarników ziemskich w guberni nowgorodzkiej. W latach 1895-1899 minister Spraw Wewnętrznych. Prowadził politykę „kontrreform”, i walki z ruchami społecznymi. Od 1899 członek Rady Państwa. W kwietniu 1906 wyznaczony na przewodniczącego Rady Ministrów. Walczył o niezachwianie władzy carskiej. Doprowadził do rozwiązania I Dumy. W lipcu 1906 usunięty ze stanowiska (zamienił go Piotr Stołypin). Od 30 stycznia 1914 do 20 stycznia 1916 znowu przewodniczący Rady Ministrów po poparciu Rasputina. Był wrogo nastawiony do Dumy Państwowej i do tzw. Bloku Postępowego. Aresztowany po rewolucji lutowej i obaleniu caratu, wkrótce potem zwolniony z uwagi na wiek i stan zdrowia. Zamordowany w swojej daczy wraz z żoną, córką i zięciem podczas napadu rabunkowego po przewrocie bolszewickim.

</doc>
<doc id="1553616" url="https://pl.wikipedia.org/wiki?curid=1553616" title="Indianapolis 500 1979">
Indianapolis 500 1979

Indianapolis 500 1979 – 63. edycja wyścigu rozegranego na torze Indianapolis Motor Speedway odbyła się 27 maja 1979 roku w ramach serii CART oraz USAC. Udział w nim wzięło 35 kierowców z 3 krajów.
W związku z tym że w 1979 roku Indianapolis 500 było rundą zarówno serii USAC jak i CART, została zorganizowana dodatkowa sesja kwalifikacyjna po której do regulaminowych 33 startujących dodano jeszcze dwóch zawodników.
Ustawienie na starcie.
Nie zakwalifikowali się:
Earle Canavan
 Jan Opperman

</doc>
<doc id="1553617" url="https://pl.wikipedia.org/wiki?curid=1553617" title="Fanfare Ciocărlia">
Fanfare Ciocărlia

Fanfare Ciocărlia (pisane też jako "Ciocârlia") – orkiestra dęta pochodząca ze wsi Zece Prăjini w północno-wschodniej Rumunii. Członkowie zespołu zaczynali od grania na weselach i chrztach w pobliskich wioskach. W październiku 1996 roku niemiecki producent muzyczny Henry Ernst przybył do Zece Prăjini i namówił kilku tamtejszych muzyków do zrzeszenia się w zespół muzyczny. Zdecydowali się na nazwę "Fanfare Ciocărlia" – "Fanfare" to francuskie słowo, które przeszło do języka rumuńskiego i określa orkiestrę dętą, zaś "Ciocărlia" to rumuńskie słowo określające skowronka. Od czasu, gdy zostali odkryci przez Ernsta, który jest ich menedżerem, odegrali około tysiąca koncertów w pięćdziesięciu krajach świata.
Ich styl muzyczny pochodzi głównie od tradycji muzyki tanecznej romskiej i rumuńskiej, ale używają też elementów z muzyki tureckiej, bułgarskiej, serbskiej i macedońskiej. Słyną z szybkich i skomplikowanych rytmów, staccato na klarnecie i solo na saksofonie i trąbce, czasami przekraczających tempo 200 uderzeń na minutę.
W 2006 roku zespół otrzymał nagrodę BBC Radio 3 Awards for World Music w kategorii Europa.

</doc>
<doc id="1553619" url="https://pl.wikipedia.org/wiki?curid=1553619" title="Fanfare Ciocarlia">
Fanfare Ciocarlia



</doc>
<doc id="1553621" url="https://pl.wikipedia.org/wiki?curid=1553621" title="Thierry Saussez">
Thierry Saussez

Thierry Saussez (ur. 8 lutego 1949 w Bois-Colombes we Francji) - konsultant wyspecjalizowany w marketingu politycznym i uczestniczący w ponad 500 kampaniach wyborczych, w tym takich polityków francuskich jak Jacques Chirac, Édouard Balladur, Alain Juppé i Nicolas Sarkozy. 
W 1982 stworzył agencję Image &amp; Stratégie, w 1988 firmę Thierry Saussez Conseils, w 1993 wszedł do zarządu Bernard Krief Consulting Group. 
W 2006 został odznaczony Orderem Legii Honorowej V klasy, przez ówczesnego ministra spraw wewnętrznych Nicolasa Sarkoz'yego. Według francuskich mediów stanowi on element „ekipy Sarkozy’ego” (Franck Louvrier, Laurent Solly, Frédéric Lefebvre i Emmanuelle Mignon). Thierry Saussez uczestniczył w stworzeniu formuły komunikacji politycznej określanej przez magazyn "Stratégies" jako „zarządzanie agencją dnia mediów”
Według dziennika „Le Monde” poradził Nicolasowi Sarkozy'emu złożyć dymisję latem 2006 i poświęcić się wyłącznie kampanii wyborczej.
16 kwietnia 2008 na prośbę prezydenta Nicolasa Sarkozy’ego został członkiem administracji rządowej przy gabinecie François Fillona, obejmując stanowisko urzędnicze ds. komunikacji rządu ("Service d'information du gouvernement") i koordynacji działań w ramach gabinetu.

</doc>
<doc id="1553623" url="https://pl.wikipedia.org/wiki?curid=1553623" title="Bieńki (Głogno)">
Bieńki (Głogno)

Bieńki (niem. "Bienken", 1938–1945 "Bönigken") – przysiółek wsi Głogno w Polsce, położony w województwie warmińsko-mazurskim, w powiecie mrągowskim, w gminie Piecki, kiedyś młyn wodny nad Jeziorem Białym, założony w 1616 roku przez Jerzego Bieńka.
W latach 1975–1998 przysiółek administracyjnie należał do województwa olsztyńskiego.

</doc>
<doc id="1553624" url="https://pl.wikipedia.org/wiki?curid=1553624" title="Kołowin">
Kołowin

Kołowin (niem. "Kollogienen", 1938–1945 "Kalgienen") – osada leśna w Polsce położona w województwie warmińsko-mazurskim, w powiecie mrągowskim, w gminie Piecki. W latach 1975–1998 miejscowość administracyjnie należała do województwa olsztyńskiego.
W 1938 r., w ramach akcji germanizacyjnej, ówczesne władze niemieckie zmieniły urzędową nazwę osady z "Kollogienen" na "Kalgienen".
W 1973 roku osada (leśniczówka) Kołowin należała do sołectwa Bobrówko.

</doc>
<doc id="1553631" url="https://pl.wikipedia.org/wiki?curid=1553631" title="Kosowiec (województwo warmińsko-mazurskie)">
Kosowiec (województwo warmińsko-mazurskie)

Kosowiec (niem. "Kollogienen", 1926–1945 "Modersohn") – osada leśna w Polsce, położona w województwie warmińsko-mazurskim, w powiecie mrągowskim, w gminie Piecki.
W latach 1975–1998 miejscowość należała administracyjnie do województwa olsztyńskiego.

</doc>
<doc id="1553633" url="https://pl.wikipedia.org/wiki?curid=1553633" title="Volvo XC60">
Volvo XC60

Volvo XC60 - samochód osobowy typu SUV klasy średniej produkowany pod szwedzką marką Volvo od 2008 roku. Od 2017 roku produkowana jest druga generacja pojazdu.
Pierwsza generacja.
 
Volvo XC60 I zostało po raz pierwszy oficjalnie zaprezentowane podczas targów motoryzacyjnych w Genewie w marcu 2008 roku.
Samochód po raz pierwszy w wersji koncepcyjnej zaprezentowano w styczniu 2007 roku podczas targów motoryzacyjnych w Detroit. Auto zbudowane zostało na bazie zaprojektowanej przez amerykański koncern motoryzacyjny Ford Motor Company płycie podłogowej EUCD, która wykorzystana została do zbudowania m.in. Forda Kuga oraz Mondeo, a także Volvo S60 i V60. Nadwozie pojazdu otrzymało dynamiczną, opływową oraz odważną stylizację.
Początkowo pojazd oferowany był wyłącznie w wersji z napędem na cztery koła oraz z układem wspomagania City Safety, który pozwala uniknąć stłuczki w mieście przy poruszaniu się poniżej 30 km/h. W 2010 roku zaprezentowana została ekologiczna wersja pojazdu o nazwie DRIVe z napędem na przednią oś.
W 2013 roku auto przeszło face lifting. Zmodyfikowany został m.in. przód pojazdu, gdzie umieszczona została zupełnie nowa atrapa chłodnicy, reflektory przednie, maska oraz zderzak. Przy okazji liftingu wprowadzone zostały nowe kolory nadwozia oraz 20-calowe alufelgi. We wnętrzu pojazdu zastosowane zostały nowe zegary, kolory tapicerek oraz wykończenia wnętrza. Modele wyposażone w napęd przedni doposażone zostały w system torque vectoring, który dba o odpowiedni rozdział momentu obrotowego między przednimi kołami podczas pokonywania zakrętów.
W 2016 roku sprzedano w Polsce 3202 egzemplarze Volvo XC60, dzięki czemu zajął 34 lokatę wśród najchętniej wybieranych samochodach w kraju.
Wersje wyposażeniowe.
Standardowe wyposażenie pojazdu obejmuje m.in. 6 poduszek powietrznych, system ABS z EBD, DSTC, układ wspomagania nagłego hamowania, system kontroli trakcji, system kontroli trakcji w zakręcie, układ EBL ostrzegający innych kierowców o gwałtownym hamowaniu, a także system City Safety, elektryczne sterowanie szyb oraz elektryczne sterowanie lusterek, dwustrefową klimatyzację automatyczną, wielofunkcyjną kierownicę, światła do jazdy dziennej wykonane w technologii LED, system szybkiego nagrzewania wnętrza, funkcję stabilizacji auta podczas holowania przyczepy, czujniki dostosowania prędkości do poprzedzającego pojazdu, system stabilizacji przechyłu (RSC), układ wspomagania awaryjnego hamowania (EBA), system SIPS oraz WHISP, 6-głośnikowy system audio z odtwarzaczem CD oraz złączem AUX, komputer pokładowy, tempomat, autoalarm Volvo Guard z czujnikiem przechyłu oraz masowym czujnikiem ruchu, oświetlenie asekuracyjne, system ISOFIX, system inteligentnego informowania kierowcy (IDIS), elektroniczny hamulec postojowy, a także zapożyczony z Land Rovera Freelandera system HDC kontrolujący pokonywanie wzniesień.
Opcjonalnie pojazd wyposażony może być także m.in. w 8-głośnikowy system audio ze złączem USB, zestawem głośnomówiącym oraz Bluetooth, czujniki parkowania, elektrycznie sterowaną pokrywę bagażnika, czujnik deszczu, elektrycznie sterowany fotel kierowcy, elektrycznie składane lusterka boczne, fotochromatyczne lusterko wsteczne, skórzaną tapicerkę, adaptacyjne reflektory ksenonowe, nawigację satelitarną z 7-calowym ekranem dotykowym, elektrycznie sterowane okno dachowe, kamerę cofania, a także system LDW ostrzegający przed niekontrolowaną zamianą pasa ruchu, system rozpoznawania znaków drogowych, aktywne światła drogowe, system Collision Warning, układ ostrzegający o dekoncentracji kierowcy oraz układ monitorujący martwe pole - BLIS, a także aktywny tempomat, czujniki deszczu, system ogrzewania parkingowego, podgrzewane tylne siedzenia, podgrzewane dysze spryskiwaczy, podgrzewaną kierownicę, 12-głośnikowy system audio Harman Kardon, usługę Volvo On Call, cyfrowy tuner TV oraz tuner radia cyfrowego DAB.
Druga generacja.
Volvo XC60 II zostało po raz pierwszy oficjalnie zaprezentowane podczas targów motoryzacyjnych w Genewie w marcu 2017 roku.
Auto zbudowane zostało na bazie modułowej płyty podłogowej SPA (Scalable Product Architecture), która wykorzystana została do budowy m.in. drugiej generacji modelu XC90, a także modeli S90 i V90.
Charakterystycznym elementem pojazdu jest przód podobny do zastosowanego po raz pierwszy w drugiej generacji modelu XC90. Podobnie jak pierwowzór, pojazd otrzymał światła do jazdy dziennej wykonane w technologii LED w kształcie położonej litery "T", która nawiązuje do młota Thora. Tylne lampy pojazdu zostały wkomponowane w układ przetłoczeń klapy bagażnika i otrzymały kształt litery "C".
Centralnym elementem stylizacji wnętrza pojazdu jest umieszczony na środku duży tablet, który zastąpił standardowe przyciski i przełączniki.
W 2018 roku sprzedano w Polsce 4353 egzemplarze Volvo XC60, dzięki czemu zajął 29 lokatę wśród najchętniej wybieranych samochodach w kraju.
Wersje wyposażeniowe.
Standardowe wyposażenia podstawowej wersji Momentum obejmuje m.in. system ABS i ESP, układ wspomagania hamowania w mieście (City Safety) doposażony w funkcję przejęcia kierownicy, jeśli awaryjne hamowanie okazać by się miało mało skuteczne; elektryczne sterowanie szyb, elektryczne sterowanie lusterek, 18-calowe alufelgi, tempomat, czujniki cofania, reflektory wykonane w technologii LED, tapicerkę winylowo-tekstylną, a także system audio wyposażony w 9-calowy ekran dotykowy, łączność Bluetooth oraz możliwość podłączenia internetu.
Bogatsza wersja Inscription dodatkowo wyposażona została m.in. w skórzaną tapicerkę, elektrycznie sterowane fotele przednie, 12,3-calowy ekran zamiast tradycyjnych zegarów, możliwość regulacji trybu jazdy. Samochód sprzedawany jest w 6 różnych konfiguracjach: Essential, Core, Plus Bright, Plus Dark, Ultimate Bright i Ultimate Dark.
Silniki.
Samochód wyposażono w silniki z gamy Drive-E, w które wyposażone zostały inne sztandarowe pojazdy marki. Volvo XC60 Recharge został wyposażony w silnik w wersji Plug-In.

</doc>
<doc id="1553634" url="https://pl.wikipedia.org/wiki?curid=1553634" title="Urbanowa Czuba">
Urbanowa Czuba

Urbanowa Czuba (słow. "Dromedárov hrb") – turnia górująca nad Gerlachowskim Kotłem o wysokości 2370 m n.p.m. w słowackich Tatrach Wysokich, w grani bocznej odchodzącej od Małego Gerlacha na południowy zachód. Tworzy ostatni wybitniejszy obiekt w tej grani. Od masywu Urbanowych Turni oddziela ją płytkie siodło Urbanowej Szczerbiny. Nieco poniżej znajduje się ostatnie, mało wybitne wzniesienie zwane Urbanową Kopką (2136 m). Na Urbanową Czubę nie prowadzi żaden znakowany szlak turystyczny, jest dostępna jedynie dla taterników.
Nazwa Urbanowej Czuby, jak i innych okolicznych obiektów, pochodzi od nazwiska Martina Spitzkopfa-Urbana.

</doc>
<doc id="1553635" url="https://pl.wikipedia.org/wiki?curid=1553635" title="Mościska (województwo warmińsko-mazurskie)">
Mościska (województwo warmińsko-mazurskie)

Mościska (niem. "Nikolaihorst", 1938–1945 "Nickelshorst, Forst") – osada leśna w Polsce położona w województwie warmińsko-mazurskim, w powiecie mrągowskim, w gminie Piecki. 
W latach 1975–1998 miejscowość administracyjnie należała do województwa olsztyńskiego.

</doc>
<doc id="1553636" url="https://pl.wikipedia.org/wiki?curid=1553636" title="Horytnica">
Horytnica

Horytnica – polski zespół rockowy założony w roku 2007.
W tym samym roku grupa rozpoczęła realizację debiutanckiego albumu pt. "Horytnica" wydanego w roku 2008 przez wytwórnię muzyczną Olifant Records.
W 2007 grupa nagrała dwa utwory zespołów „Rezystencja” – "Przeżyjemy", oraz „Ramzes &amp; The Hooligans” – "Biała siła/Szatan", obydwa nagrania znalazły się na składankach wydanych również przez Olifant Records.
W grudniu 2015 roku zespół opublikował nowy utwór zatytułowany "Płonę dla Ciebie", który wraz z 2 nowymi utworami trafił na reedycję albumu "Głos Patriotów" z 2011, której premiera odbyła się na początku stycznia 2016.

</doc>
<doc id="1553637" url="https://pl.wikipedia.org/wiki?curid=1553637" title="Claude Guéant">
Claude Guéant

Claude Guéant (ur. 17 stycznia 1945 w Vimy we Francji) – francuski polityk, prawnik i urzędnik państwowy, doradca prezydenta Nicolasa Sarkozy’ego, w latach 2007–2011 sekretarz generalny jego administracji prezydenckiej, następnie do 2012 minister spraw wewnętrznych.
Życiorys.
Uzyskał licencjat z zakresu prawa. Kształcił się następnie w Instytucie Nauk Politycznych w Paryżu oraz w École nationale d’administration. Pracę urzędniczą zaczął na początku lat 70. w ministerstwie spraw wewnętrznych. Był dyrektorem gabinetu prefekta departamentu Finistère, sekretarzem generalnym ds. gospodarczych w administracji Gwadelupy, zaś w latach 1977–1981 doradcą technicznym w gabinecie ministra spraw wewnętrznych. Później pracował na kierowniczych stanowiskach w różnych prefekturach, m.in. od 1991 do 1992 jako prefekt departamentu Alpy Wysokie. W latach 1994–1998 kierował francuską policją, sprawując urząd jej dyrektora generalnego. Następnie był prefektem w regionach Franche-Comté i Bretania.
W 2002 został jednym z najbliższych współpracowników Nicolasa Sarkozy’ego. Do 2007 był dyrektorem jego gabinetu jako ministra spraw wewnętrznych (dwukrotnie), ministra gospodarki, finansów i przemysłu oraz przewodniczącego rady generalnej w Hauts-de-Seine. W 2007 kierował jego kampanią wyborczą w wyborach prezydenckich. W maju 2007, po zwycięstwie Nicolasa Sarkozy’ego, Claude Guéant stanął na czele administracji prezydenckiej jako sekretarz generalny Pałacu Elizejskiego. Uchodził za polityka szczególnie wpływowego, uzyskując w mediach przydomki „kardynała” lub „wiceprezydenta”.
W lutym 2011 przeszedł na stanowisko ministra spraw wewnętrznych, regionów zamorskich, wspólnot terytorialnych i imigracji w rządzie François Fillona, które zajmował do końca funkcjonowania tego gabinetu w maju 2012. W tym samym roku kandydował do Zgromadzenia Narodowego z poparciem UMP, jednak nie uzyskał mandatu. Uzyskał następnie uprawnienia adwokata, podejmując praktykę zawodową w Paryżu. Został później objęty postępowaniem karnym dotyczącym defraudacji związany z domniemanym finansowaniem w 2007 kampanii wyborczej przez libijski reżim Mu’ammara al-Kaddafiego.
Odznaczenia.
Odznaczony Kawalerią Legii Honorowej i Komandorią Orderu Narodowego Zasługi oraz ukraińskim Order Księcia Jarosława Mądrego II klasy.

</doc>
<doc id="1553642" url="https://pl.wikipedia.org/wiki?curid=1553642" title="Parafia Przemienienia Pańskiego w Sasinach">
Parafia Przemienienia Pańskiego w Sasinach

Parafia Przemienienia Pańskiego – parafia prawosławna w Sasinach, w dekanacie Bielsk Podlaski diecezji warszawsko-bielskiej.
Na terenie parafii funkcjonują 2 cerkwie:
Parafia swoim zasięgiem obejmuje wsie: Sasiny, Biełki, Bystre, Śnieżki i Sobiatyno.

</doc>
<doc id="1553647" url="https://pl.wikipedia.org/wiki?curid=1553647" title="Elaine Pagels">
Elaine Pagels

Elaine Pagels (ur. 13 lutego 1943) – amerykańska profesor religioznawstwa, badająca dzieje chrześcijaństwa.
Pagels urodziła się w Kalifornii, ukończyła Stanford University (tytuł B.A. otrzymała w 1964, M.A. - 1965). Tytuł Ph.D. otrzymała na Harvard University. Jej opiekunem naukowym był Helmut Koester. Od 1969 roku żona Heinza Pagelsa. W czasie studiów na Harvardzie należała do zespołu prowadzącego badania nad tekstami z Nag Hammadi library. Tytuł profesora religioznawstwa otrzymała na Princeton University.

</doc>
<doc id="1553650" url="https://pl.wikipedia.org/wiki?curid=1553650" title="École Nationale Supérieure des Mines de Paris">
École Nationale Supérieure des Mines de Paris



</doc>
<doc id="1553651" url="https://pl.wikipedia.org/wiki?curid=1553651" title="RMS Majestic">
RMS Majestic

RMS Majestic – początkowo SS Bismarck, największy statek na świecie do wybudowania SS Normandie w 1935 roku. Był ostatnim z trzech statków zbudowanych dla niemieckiego armatora HAPAG w stoczni Blohm &amp; Voss. Dwa pozostałe to SS Imperator (od 1920 RMS Berengaria w Cunard Line) i SS Vaterland (od 1919 SS Leviathan w United States Lines). Po I wojnie światowej wykupiony przez White Star Line, a później (od 1936 r.) jako HMS Caledonia w Royal Navy.
Historia.
Zgodnie z umową traktatu wersalskiego Majestic wraz z Imperatorem został wykupiony przez White Star Line. Od 1922 do 1934 roku parowiec służył jako statek flagowy tego armatora. W 1923 roku więcej pasażerów przepłynęło Atlantyk na pokładzie Majestika, niż jakimkolwiek innym transatlantykiem. Sytuacja powtórzyła się w latach 1924, 1926, 1928 i 1930. Ze względu na błędy techniczne liniowiec doznał pęknięć na długości 100 stóp w 1924 roku. Został poddany naprawie oraz wzmocnieniu pokładu B i w kwietniu 1925 roku wrócił na szlak. W 1943 roku został złomowany z powodu pożaru, który miał miejsce w 1939 roku.

</doc>
<doc id="1553654" url="https://pl.wikipedia.org/wiki?curid=1553654" title="Nikołaj Golicyn">
Nikołaj Golicyn

Nikołaj Dmitriewicz Golicyn książę, ros. Николай Дмитриевич Голицын (ur. we wsi Poriecze w guberni moskiewskiej, zm. 2 lipca 1925) – ostatni premier Imperium Rosyjskiego w okresie rządów Mikołaja II (1894-1917).
Życiorys.
Urodził się w rodzinie książęcej starego rosyjskiego rodu. W latach 1885–1903 był gubernatorem kolejno guberni: archangielskiej, kałuskiej i twerskiej. Od 1903 senator, od 1915 członek Rady Państwa (frakcja prawicy) i przewodniczący Komisji Pomocy Rosyjskim Jeńcom. Popierany przez żonę Mikołaja II – Aleksandrę Fiodorowną. Przewodniczący Rady Ministrów w okresie - . Obalony przez rewolucję lutową.
Po rewolucji lutowej odszedł z polityki. Po przewrocie bolszewickim pozostał w Rosji. W latach 1920-22 dwukrotnie aresztowany przez Czeka i GPU. Po aresztowaniu przez OGPU w 1925 skazany administracyjnie przez OSO przy Kolegium OGPU i stracony.

</doc>
<doc id="1553660" url="https://pl.wikipedia.org/wiki?curid=1553660" title="Annick Massis">
Annick Massis

Annick Massis (ur. w 1958 roku) – francuska sopranistka.
Życiorys.
Zanim rozpoczęła studia w Konserwatorium F. Poulenc' w Paryżu pracowała jako szkolna nauczycielka. Jej kariera estradowa rozpoczęła się we wczesnych latach 90 w Tuluzie we Francji, gdzie wystąpiła w operach Mozarta oraz wykonując rolę Leili w "Poławiaczach Pereł" Georges'a Bizeta.
W 1999 roku otrzymała główną rolę w "Łucji z Lammermooru" Gaetano Donizettiego w Tuluzie. Rok później występowała w tej samej roli w Barcelonie. Wykonywała również wiele ról w stylu bel canto. W 2004 roku wykonywała rolę Violetty w "La Traviata" Giuseppe Verdiego.

</doc>
<doc id="1553661" url="https://pl.wikipedia.org/wiki?curid=1553661" title="Apollo (kabel podmorski)">
Apollo (kabel podmorski)

Apollo – światłowodowy podmorski kabel telekomunikacyjny na dnie Atlantyku o długości 13000 km łączący Stany Zjednoczone z Wielką Brytanią i Francją. Składa się z dwóch niezależnych tras kablowych (północnej i południowej) o przepustowości 3.2 Tbit/s każda. Połączenie zostało uruchomione na początku 2003. Właścicielem jest Apollo Submarine Cable System Ltd, będący joint venture firm Cable &amp; Wireless i Alcatel.

</doc>
<doc id="1553663" url="https://pl.wikipedia.org/wiki?curid=1553663" title="Daewoo Tacuma">
Daewoo Tacuma

Daewoo Tacuma − samochód osobowy typu minivan klasy kompaktowej produkowany pod południowokoreańską marką Daewoo w latach 2000 − 2004 oraz pod amerykańską marką Chevrolet jako Chevrolet Tacuma w latach 2004 – 2008.
Historia i opis modelu.
Historia pierwszego minivana marki Daewoo sięga 1995 roku, kiedy to podczas targów motoryzacyjnych we Frankfurcie nad Menem zaprezentowano studyjną zapowiedź takiego modelu pod nazwą Daewoo No.2. W 1999 roku zaprezentowano na tym samym salonie produkcyjną odmianę pojazdu. Ostatecznie do produkcji, która odbywała się w zakładach mieszczących się w mieście Gunsan, pojazd o oznaczeniu wewnętrznym "U100" wprowadzony został w 2000 roku. Pięciodrzwiowe auto mieści standardowo pięć osób, choć na niektórych rynkach pojawiła się także wersja siedmioosobowa.
Model ten na rynku europejskim oferowany był pod nazwą Daewoo Rezzo natomiast w krajach, w których znajdowały się zakłady wchodzące w skład koncernu pod nazwą Daewoo Tacuma. Jednobryłowe nadwozie osadzone na płycie podłogowej samochodu Daewoo Nubira zaprojektowane zostało przy współpracy z włoskim studiem stylistycznym Pininfarina, natomiast wnętrze stworzone zostało przez Italdesign Giugiaro. Elementy zawieszenia Tacumy zostały zaprojektowane przy współpracy ze specjalistami z firmy Porsche, natomiast układ hamulcowy zostały skonstruowany przez firmę Delphi.
Do napędu nowego modelu przewidziano dwie jednostki benzynowe: 1.8 8V o mocy 98 KM lub 2.0 16V o mocy 121 KM. W 2002 roku silnik 1.8 8V zastąpiony został przez nowocześniejszą jednostkę napędową 1.6 16V o mocy 104 KM, która stosowana była już w modelach Lanos i Nubira. Z powodu zakończenia sprzedaży Tacumy w 2002 roku na rynku polskim samochody z silnikiem 1.6 16V występują jedynie z prywatnego importu.
Tacuma była montowana w standardzie SKD w Fabryce Samochodów Osobowych w Warszawie. Od listopada 2000 roku do grudnia 2001 roku powstało według FSO 427 egzemplarzy. Samochód produkowany był także od 2008 do 2009 roku w Uzbekistanie oraz od 2008 do 2011 roku w Wietnamie.
Lifting.
W 2003 roku przeprowadzono lifting Tacumy, w wyniku którego zmieniono przednią cześć pojazdu stosując nową atrapę wlotu powietrza. Stała się ona węższa, tracąc charakterystyczne skrzydlate boczne odnogi na rzecz dużego, głównego wlotu powietrza z umieszczoną na niej chromowanej poprzeczce.
Zmiana nazwy.
1 stycznia 2004 roku na rynkach państw europejskich marka Daewoo zastąpiona została przez Chevroleta, przez co od tego momentu samochód oferowany był pod nazwą Chevrolet Tacuma w regionie Europy Zachodniej lub jako Chevrolet Rezzo w państwach Europy Środkowo-Wschodniej. Produkcję w Korei Południowej i Rumunii zakończono w 2008 roku.
Dane techniczne.
Na rynku polskim pojazd występował z silnikiem 1.8 SOHC (98 KM) oraz 2.0 DOHC (121 KM) i 5−biegową manualną skrzynią biegów. Po zakończeniu sprzedaży Tacumy w Polsce pojawiła się jednostka 1.6 DOHC (104 KM), która zastąpiła silnik 1.8 SOHC. Dostępna także była nieoferowana na rynku polskim wersja z 4−biegową automatyczną skrzynią biegów.

</doc>
<doc id="1553665" url="https://pl.wikipedia.org/wiki?curid=1553665" title="Wita Semerenko">
Wita Semerenko

Wita Ołeksandriwna Semerenko (ukr. Віта Олександрівна Семеренко, ur. 18 stycznia 1986 w Kransnopolu) – ukraińska biathlonistka, dwukrotna medalistka olimpijska, wielokrotna medalistka mistrzostw świata i Europy.
Kariera.
Biathlon trenuje od 2001 roku. W roku 2005 wystąpiła na mistrzostwach świata juniorów w Kontiolahti, gdzie zdobyła dwa srebrne medale, w biegu indywidualnym oraz sztafecie. Rok później, podczas mistrzostw świata juniorów w Presque Isle nie zdobyła medalu. Jej najlepszym osiągnięciem wtedy było siódme miejsce w sztafecie.
Po raz pierwszy w zawodach Pucharu Świata wystąpiła 29 listopada 2006 roku w Östersund, gdzie zajęła 24. miejsce w biegu indywidualnym. Tym samym już w debiucie zdobyła punkty. Na podium zawodów tego cyklu pierwszy raz stanęła 20 grudnia 2008 roku w Hochfilzen, zajmując drugie miejsce w sprincie. W zawodach tych rozdzieliła Rosjankę Swietłanę Slepcową i Helenę Ekholm ze Szwecji. W kolejnych startach jeszcze 9 razy stawała na podium, jednak nie odniosła zwycięstwa, 2 razy była druga i 7 razy trzecia. Najlepsze wyniki osiągnęła w sezonie 2012/2013, kiedy zajęła 10. miejsce w klasyfikacji generalnej oraz trzecie w klasyfikacji biegu masowego, za Norweżką Torą Berger i Darją Domraczewą z Białorusi.
Pierwszy medal wśród seniorek zdobyła na mistrzostwach świata w Östersund w 2008 roku, gdzie razem z koleżankami z reprezentacji zajęła drugie miejsce w sztafecie. Na rozgrywanych trzy lata później mistrzostwach świata w Chanty-Mansijsku wywalczyła brązowy medal w biegu indywidualnym, ulegając tylko Helenie Ekholm i Niemce Tinie Bachmann. Brąz zdobyła także w sprincie podczas mistrzostw świata w Ruhpolding w 2012 roku, plasując się za Niemką Magdaleną Neuner i Darją Domraczewą. Kolejne dwa medale zdobyła na mistrzostwach świata w Novym Měscie w 2013 roku. W sprincie ponownie była trzecia, za swą rodaczką - Ołeną Pidhruszną i Torą Berger. Sześć dni później Ukrainki wywalczyły srebrny medal w sztafecie. Na tej samej imprezie była też między innymi czwarta w biegu masowym, przegrywając walkę o podium z Polką Moniką Hojnisz. Ponadto zdobyła brązowe medale sztafecie na mistrzostwach świata w Östersund w 2019 roku i rozgrywanych rok później mistrzostwach świata w Anterselvie.
W 2010 roku wystąpiła na igrzyskach olimpijskich w Vancouver, zajmując między innymi szóste miejsce w sztafecie i 22. miejsce w biegu indywidualnym. Na rozgrywanych cztery lata później igrzyskach w Soczi zdobyła złoty medal w sztafecie oraz brąz w sprincie, w którym lepsze były tylko Anastasija Kuźmina ze Słowacji i Rosjanka Olga Wiłuchina (Wiłuchina została później zdyskwalifikowana za doping, jednak Semerenko nie otrzymała srebrnego medalu). Brała też udział w igrzyskach olimpijskich w Pjongczangu w 2018 roku, gdzie jej najlepszymi wynikami były jedenaste miejsce w sztafecie i czternaste miejsce w sprincie.
Jej siostra bliźniaczka – Wałentyna Semerenko, również jest biathlonistką.

</doc>
<doc id="1553675" url="https://pl.wikipedia.org/wiki?curid=1553675" title="Janusz Optołowicz">
Janusz Optołowicz

Janusz Optołowicz (ur. 18 października 1915 w Lublinie, zm. 14 września 1972 w Lublinie), etnograf i muzealnik polski, zastępca dyrektora Muzeum Okręgowego w Lublinie.
W 1936 zdał maturę w gimnazjum w Lublinie i przez dłuższy czas pracował w administracji miejskiej, także w latach okupacji. W 1950 ukończył studia etnograficzne na Uniwersytecie Marii Curie-Skłodowskiej, blisko współpracując z profesorem Józefem Gajkiem, który powierzył mu obowiązki zastępcy asystenta w Katedrze Etnografii i Etnologii jeszcze przed uzyskaniem dyplomu, a tym samym prowadzenie zajęć ze studentami młodszych roczników. Od 1951 Optołowicz pracował w Muzeum Okręgowym w Lublinie, od 1952 kierował w nim Działem Etnograficznym; był również delegowany do pracy poza Lublinem jako kierownik placówek w Kozłówce i Zamościu, a w latach 1952-1968 pełnił funkcję zastępcy dyrektora Muzeum Okręgowego.
Aktywnie zajmował się pracą organizacyjną Działu Etnograficznego, osobiście podróżując po Lubelszczyźnie, prowadząc badania terenowe i dokonując zakupu eksponatów. Opracował scenariusze ponad 20 wystaw stałych i czasowych, organizował konkursy regionalnej sztuki ludowej i na potrzeby tych konkursów opracowywał katalogi i informatory. Współpracował przy tworzeniu muzeów regionalnych m.in. w Łukowie, Biłgoraju, Lubartowie, Białej Podlaskiej.
W badaniach naukowych interesowały go głównie budownictwo i przemysł ludowy; ogłosił m.in. "Przemysł ludowy Lubelszczyzny" (1952), "Garncarstwo południowo-wschodniej Lubelszczyzny" (1957, z Teresą Karwicką), "Budownictwo wiejskie w powiecie lubelskim" ("Studia i Materiały Lubelskie. Etnografia", 1962), "Ludowe kowalstwo artystyczne. Powiat Krasnystaw" (1966), "Sitarstwo, łubiarstwo i włosiankarstwo biłgorajskie" (1968). Na łamach prasy regionalnej oraz "Biuletynu Informacyjnego Stowarzyszenia Twórców Ludowych" przedstawiał sylwetki wyróżniających się artystów ludowych. Pisał również o stanie badań etnograficznych na Lubelszczyźnie ("Etnografia w muzeach województwa lubelskiego", "Prace i Materiały Etnograficzne", 1961; "Historia, stan i charakterystyka zbiorów etnograficznych Muzeum Okręgowego w Lublinie", "Studia i Materiały Lubelskie", 1972). Malarza i wybitnego badacza sztuki ludowej Janusza Świeżego pożegnał wspomnieniem pośmiertnym w "Pracach i Materiałach Etnograficznych" (1962). Wchodził w skład redakcji "Studiów i Materiałów Lubelskich".
Jako wieloletni członek Polskiego Towarzystwa Ludoznawczego pełnił funkcję skarbnika i prezesa oddziału w Lublinie, w latach 1967-1970 był członkiem zarządu głównego. Brał udział w pracach Komisji ds. Plastyki i Sztuki Ludowej przy Wydziale Kultury Wojewódzkiej Rady Narodowej w Lublinie, był zastępcą przewodniczącego rady naukowej lubelskiego oddziału Stowarzyszenia Twórców Ludowych. Wyróżniony został odznakami "Za opiekę nad zabytkami" oraz "Zasłużony Działacz Kultury".
Z małżeństwa z Janiną Piżewicz miał dwoje dzieci – syna i córkę. Zmarł 14 września 1972 w Lublinie, pochowany został tamże na cmentarzu przy ulicy Lipowej; nagrobek, stylizowany na kapliczkę ludową, zaprojektował lubelski plastyk, etnograf i bibliofil Henryk Zwolakiewicz.

</doc>
<doc id="1553678" url="https://pl.wikipedia.org/wiki?curid=1553678" title="Mechanizm transmisyjny polityki monetarnej">
Mechanizm transmisyjny polityki monetarnej

Mechanizm transmisyjny polityki monetarnej – model wyjaśniający sposób przenoszenia zmian w polityce monetarnej państwa na produkcję, poziom dochodu i zatrudnienie w gospodarce. Wyróżnia się dwa podstawowe rodzaje mechanizmu: monetarystyczny pieniężny i keynesowski procentowy.

</doc>
<doc id="1553680" url="https://pl.wikipedia.org/wiki?curid=1553680" title="Wombatowiec szerokogłowy">
Wombatowiec szerokogłowy

Wombatowiec szerokogłowy, wombat szerokogłowy ("Lasiorhinus latifrons") – gatunek ssaka z rodziny wombatowatych (Vombatidae) podobny z wyglądu do małego niedźwiedzia, nazywany lokalnie "buszowym spychaczem" z powodu masywnej budowy i zdolności do szybkiego biegu. Przez tubylców jest poławiany dla futra.
Zasięg występowania.
Wombatowiec szerokogłowy występuje w południowej Australii, ograniczony do czterech głównych populacji i kilku mniejszych kolonii w półpustynnych regionach południowo-wschodniej Australii Zachodniej (zachodnia równina Nullarbor) i południowej Australii Południowej (na wschód do rzeki Murray). Wprowadzony na wyspę Wedge w Australii Południowej.
Budowa zewnętrzna.
Wombatowiec szerokogłowy jest zwierzęciem o masywnej, krępej budowie, potężnie zbudowanych kończynach przednich z masywnymi stopami zakończonymi mocnymi, długimi pazurami. Długość jego ciała wynosi 84–111 cm, ogona 2,5–6 cm, a masa ciała 17,5–36 kg. Nogi wombata są krótkie, grzbiet ma szary lub czarnobrązowy, białe policzki, kark i pierś. Torba lęgowa samic otwiera się ku tyłowi.
Tryb życia.
Jest zwierzęciem stadnym, tworzy duże kolonie. Silnymi pazurami kopie nory, w których spędza gorącą porę dnia. Nory tworzą często system korytarzy z kilkoma wejściami, korytarzami bocznymi i komorami sypialnymi. W odróżnieniu od wombata tasmańskiego, który przebywa w norze samotnie, wombaty szerokogłowe odpoczywają gromadnie: w norze może przebywać do dziesięciu osobników. Prowadzą nocny tryb życia. Spożywają głównie pokarm roślinny, zwłaszcza rośliny z rodzaju "Maireana" z rodziny szarłatowatych i "komosa", także korzenie. Występuje na terenach półpustynnych, stepach, sawannach, w lasach i zaroślach.
Rozród.
Samce w okresie godowym są agresywne, dochodzi między nimi do potyczek. Samica rodzi jedno młode, które przebywa w torbie lęgowej przez 6–7 miesięcy. Młode osiągają dojrzałość płciową około trzeciego roku życia. W warunkach naturalnych wombaty szerokogłowe żyją ponad piętnaście lat.
Zagrożenia i ochrona.
Pomimo narastającej konkurencji o zasoby pokarmowe (hodowle bydła, króliki) populacje wombata szerokogłowego są liczne, gatunek jest szeroko rozprzestrzeniony, występuje na wielu obszarach chronionych. Obecnie nie jest zagrożony wyginięciem.

</doc>
<doc id="1553683" url="https://pl.wikipedia.org/wiki?curid=1553683" title="Lasiorhinus latifrons">
Lasiorhinus latifrons



</doc>
<doc id="1553685" url="https://pl.wikipedia.org/wiki?curid=1553685" title="III Liceum Ogólnokształcące im. Adama Mickiewicza we Wrocławiu">
III Liceum Ogólnokształcące im. Adama Mickiewicza we Wrocławiu



</doc>
<doc id="1553688" url="https://pl.wikipedia.org/wiki?curid=1553688" title="Anatolij Szepel">
Anatolij Szepel

Anatolij Mykołajowycz Szepel, ukr. Анатолій Миколайович Шепель, ros. Анатолий Николаевич Шепель, "Anatolij Nikołajewicz Szepiel" (ur. 12 grudnia 1949 w Kijowie) – ukraiński piłkarz, grający na pozycji napastnika, reprezentant Związku Radzieckiego.
Kariera piłkarska.
Kariera klubowa.
Rozpoczynał karierę piłkarską w juniorskiej i rezerwowej drużynie Dynama Kijów, skąd odszedł do trzecioligowej drużyny Awtomobilist Żytomierz, gdzie pokazał swój talent. Od 1971 był zawodnikiem drugoligowego Czornomorca Odessa. Dzięki jego 38 bramkom w sezonie 1973 zespół awansował do najwyższej ligi radzieckiej. W 1974 przeszedł do Dynama Kijów. Z kijowskim zespołem zdobył największe sukcesy: Mistrzostwo ZSRR w 1974 oraz krajowy puchar w 1974. Był jednak głównie rezerwowym. W 1975 przeszedł do Dinama Moskwa, gdzie zdobył miejsce w podstawowym składzie. W 1976 zdobył kolejne Mistrzostwo ZSRR. W 1978 powrócił do Czornomorca Odessa. Karierę zakończył w 1979.
Kariera reprezentacyjna.
20 maja 1974 w Odessie zadebiutował w radzieckiej reprezentacji w meczu z Czechosłowacją. Był to zarazem jego ostatni mecz w reprezentacji.
Kariera trenerska.
Po zakończeniu kariery piłkarskiej rozpoczął karierę trenerską. Obecnie pracuje na stanowisku dyrektora DJuFSz Dynamo Kijów im. Walerego Łobanowskiego.

</doc>
<doc id="1553690" url="https://pl.wikipedia.org/wiki?curid=1553690" title="Turkowa Przełęcz">
Turkowa Przełęcz

Turkowa Przełęcz () – położona na wysokości 1948 m n.p.m. przełęcz w grani Liptowskich Kop w słowackich Tatrach. Znajduje się w tej grani pomiędzy Wielką Kopą Koprową (2052 m) a Zadnim Gołym Wierchem Liptowskim (1970 m). Jest to szerokie i trawiaste siodło. Niezbyt strome strome stoki południowo-wschodnie opadają do Dolinki Turkowej, zachodnie bardziej łagodne do doliny Koprowicy. Około 100 m na północ od przełęczy odchodzi w południowo-zachodnim kierunku grań Brdarowych Grap oddzielająca Koprowicę od sąsiedniej Doliny Szpaniej.
Rejon przełęczy był dawniej wypasany. Od 1949 wraz z całymi Liptowskimi Kopami stanowi niedostępny dla turystów obszar ochrony ścisłej TANAP-u.

</doc>
<doc id="1553691" url="https://pl.wikipedia.org/wiki?curid=1553691" title="Hoplocercidae">
Hoplocercidae

Hoplocercidae – rodzina zauropsydów z infrarzędu Iguania w rzędzie łuskonośnych (Squamata). Wcześniej były traktowane jako podrodzina w rodzinie legwanowatych. W 1989 r. Frost i Etheridge zaproponowali wydzielenie z rodziny legwanowatych ośmiu grup monofiletycznych (w tym Hoplocercidae). Następnie zaproponowali oni nadanie statusu rodzin tym kladom. Większość badaczy uznaje ten podział, choć pojawiły się głosy krytyki (np. Lazell 1992, Schwenk 1994, Macey et al. 1997). Omar Torres-Carvajal i Kevin de Queiroz włączają jednak Hoplocercidae (w ich publikacji Hoplocercinae) do legwanowatych. Według definicji filogenetycznej przedstawionej w 2009 roku przez Omara Torresa-Carvajala i Kevina de Queiroza Hoplocercinae (=Hoplocercidae) to klad koronowy pochodzący od ostatniego wspólnego przodka "Enyalioides (Enyalus) laticeps", "E. (Enyalus) oshaughnessyi", "Hoplocercus spinosus", "Morunasaurus (Hoplocercus) annularis" i "Morunasaurus groi".
Występowanie.
Północno-wschodnia Ameryka Południowa, Amazonia i Panama.
Charakterystyka.
Długość tych jaszczurek dochodzi do 16 cm. Ich zęby ułożone są pleurodontycznie. Cechą charakterystyczną są silnie zredukowany lemiesz oraz kolczaste ogony. Skórę tych jaszczurek pokrywają liczne skórne twory. Gatunki z rodzaju "Enyalioides" i "Morunasaurus" zamieszkują przede wszystkim lasy deszczowe, natomiast "Hoplocercus spinosus" występuje w suchych lasach. Kilka gatunków zamieszkuje podziemne nory. Wykorzystują kolczaste ogony jako broń defensywną w razie ataku. Najprawdopodobniej wszystkie gatunki są jajorodne, choć biologia tych jaszczurek jest słabo poznana.
Systematyka.
Do rodziny Hoplocercidae zalicza się trzy rodzaje:

</doc>
<doc id="1553692" url="https://pl.wikipedia.org/wiki?curid=1553692" title="DHL Global Forwarding">
DHL Global Forwarding

DHL Global Forwarding – znana wcześniej jako "DHL Danzas Air &amp; Ocean" to dostawca usług frachtu lotniczego i morskiego, część koncernu Deutsche Post DHL.
Historia.
"Danzas" został stworzony w 1815 roku i był początkowo zlokalizowany w szwajcarskiej Bazylei. Założyciel firmy Louis Danzas walczył pod Waterloo dla Napoleona. Po bitwie dołączył do firmy transportowej Michela l’Eveque i w roku 1840 został wspólnikiem. W 1846 firma Danzas i l’Eveque zaczęła zajmować się dostawą poczty z le Havre do Nowego Jorku. Bazylejski oddział został otwarty w roku 1954.
W 1920 roku firma zaczęła używać transportu lotniczego między Francją a Anglią i otworzyła własny terminal w Paryżu w 1962 roku.
W roku 2000 firmę DANZAS nabyła Deutsche Post World Net, a gdy dwa lata później kupiła również DHL Express, połączyła te przedsiębiorstwa pod jedną marką "DHL Danzas Air &amp; Ocean".
Na początku 2002 roku Deutsche Post World Net została głównym udziałowcem DHL. Pod koniec tego roku DHL był już w 100 proc. własnością DPWN. Przedsiębiorstwo zostało dodatkowo wzmocnione po zakupie koncernu Exel w grudniu 2005 roku.
W roku 2005 Deutsche Post zrezygnowała z marki Danzas i zmieniła nazwę na "DHL Global Forwarding"

</doc>
<doc id="1553694" url="https://pl.wikipedia.org/wiki?curid=1553694" title="JD Edwards EnterpriseOne">
JD Edwards EnterpriseOne

JD Edwards EnterpriseOne – zintegrowany system informatyczny bazujący na wzorcach biznesowych klasy ERP oferowany przez Oracle Corporation, a pierwotnie stworzony przez firmę J.D. Edwards, która w 2003 przejęta została przez PeopleSoft, a ta z kolei w 2005 przez Oracle.
Rozwiązanie to pozwala kontrolować procesy biznesowe, daje dostęp do danych we wszystkich obszarach działalności przedsiębiorstwa i umożliwia dzięki temu integrację wszystkich aspektów działalności – zarządzanie relacjami z klientami, aktywami i zasobami przedsiębiorstwa, łańcuchem dostaw oraz relacjami z dostawcami.
System skierowany jest do firm z sektora małych i średnich przedsiębiorstw, ale może być również stosowany w dużych przedsiębiorstwach.
Architektura systemu.
JD Edwards EnterpriseOne to rozwiązanie modułowe. Wdrażane i utrzymywane są tylko te aplikacje, na które istnieje zapotrzebowanie w danym przedsiębiorstwie, a wraz z rozwojem potrzeb system można rozbudowywać o kolejne aplikacje.
System posiada jedną zintegrowaną bazę danych, która dostępna jest na każdym poziomie działalności przedsiębiorstwa i zwiększa przez to kontrolę nad procesami biznesowymi.

</doc>
<doc id="1553695" url="https://pl.wikipedia.org/wiki?curid=1553695" title="Parafia Ścięcia Głowy św. Jana Chrzciciela w Szczytach-Dzięciołowie">
Parafia Ścięcia Głowy św. Jana Chrzciciela w Szczytach-Dzięciołowie

Parafia Ścięcia Głowy św. Jana Chrzciciela – parafia prawosławna w Szczytach-Dzięciołowie, w dekanacie Bielsk Podlaski diecezji warszawsko-bielskiej. 
Na terenie parafii funkcjonuje 1 cerkiew:
W skład parafii wchodzą następujące wsie: Szczyty-Dzięciołowo, Szczyty-Nowodwory, Hołody i Krzywa. Do parafii należy 180 domów, czyli 450 osób.
Historia.
Parafia erygowana w 1785. W 1900 parafia należała do dekanatu Kleszczele w nowo powstałej eparchii grodzieńskiej i brzeskiej. W skład parafii wchodziły wsie: Szczyty-Dzięciołowo, Hołody i Krzywa.
Według Pierwszego Powszechnego Spisu Ludności z 1921 roku trzy wsie, które do wybuchu I wojny światowej stanowiły parafię, zamieszkiwało 886 osób, w tym 829 wyznania prawosławnego (co stanowiło ponad 94% wszystkich mieszkańców tych miejscowości). Mimo to, niepodległe już, polskie władze nie wyraziły zgody na reaktywację parafii, a jej terytorium włączono do parafii w Orli. Reaktywowano jako samodzielną dopiero w 1940.

</doc>
<doc id="1553696" url="https://pl.wikipedia.org/wiki?curid=1553696" title="Śniardewno">
Śniardewno

Śniardewno (niem. "Spirding, Forsthaus") – osada w Polsce położona w województwie warmińsko-mazurskim, w powiecie mrągowskim, w gminie Mikołajki. 
W latach 1975–1998 miejscowość administracyjnie należała do województwa suwalskiego.
Źródło: TERYT

</doc>
<doc id="1553698" url="https://pl.wikipedia.org/wiki?curid=1553698" title="Landry Mulemo">
Landry Mulemo

Landry Mulemo (ur. 17 września 1986 w Kinszasie) – belgijski piłkarz kongijskiego pochodzenia występujący na pozycji lewego obrońcy.
Kariera klubowa.
Landry Mulemo już w wieku 4 lat podjął treningi w szkółce juniorów Standardu Liège. Mając 6 lat trafił do FC Flémalle, gdzie grał do 1995. Następnie Mulemo ponownie przeniósł się do Standardu, natomiast zawodową karierę rozpoczął w 2004 w Sint-Truidense. W debiutanckim sezonie rozegrał dla niego 12 meczów i zajął 14. miejsce w Eerste Klasse. Barwy Sint-Truidense Mulemo reprezentował łącznie przez 3 lata, w trakcie których wziął udział w 65 ligowych pojedynkach.
Latem 2007 Belg powrócił do Standardu Liège i zadebiutował w jego barwach 19 sierpnia w wygranym 4:1 spotkaniu z Cercle Brugge. W ekipie "Les Rouches" w sezonie 2007/2008 Mulemo rozegrał 17 spotkań, razem z drużyną wywalczył 9. w historii klubu tytuł mistrza kraju i zapewnił prawo startu w Lidze Mistrzów. Standard rozpoczął rywalizację w Champions League 13 sierpnia 2008, kiedy to zremisował na własnym boisku z Liverpoolem 0:0. W rewanżu "The Reds" zwyciężyli po dogrywce 1:0, a w obu tych spotkaniach Mulemo nie rozegrał ani minuty. Standard został wyeliminowany z Ligi Mistrzów i rozpoczął grę w Pucharze UEFA. W tych rozgrywkach belgijski obrońca zadebiutował 27 listopada w wygranym 1:0 wyjazdowym meczu z Partizanem Belgrad. W sezonie 2008/2009 piłkarz ponownie zdobył mistrzostwo kraju.
22 czerwca 2010 Mulemo odszedł do tureckiego Bucasporu, z którym podpisał roczną umowę. W 2011 roku wrócił do Belgii i został zawodnikiem KV Kortrijk. Następnie grał w KF Vllaznia, Birkirkara FC i UR Namur.
Kariera reprezentacyjna.
Mulemo ma za sobą występy w reprezentacji Belgii do lat 21, dla której w latach 2006–2008 rozegrał 12 meczów. Następnie znalazł się w kadrze reprezentacji Belgii na Igrzyska Olimpijskie w Pekinie. Belgowie w turnieju piłkarskim zajęli 4. miejsce przegrywając w meczu o brązowy medal z Brazylią 0:3. Na igrzyskach Mulemo pełnił rolę rezerwowego, jednak pojawiał się na boisku w końcówkach 5 spotkań.
W 2011 roku Mulemo zadebiutował w reprezentacji Demokratycznej Republiki Konga. W 2013 roku został powołany do kadry na Puchar Narodów Afryki 2013. W kadrze narodowej rozegrał 10 meczów.

</doc>
<doc id="1553699" url="https://pl.wikipedia.org/wiki?curid=1553699" title="Air Nauru">
Air Nauru



</doc>
<doc id="1553700" url="https://pl.wikipedia.org/wiki?curid=1553700" title="Mississippi Sheiks">
Mississippi Sheiks

Mississippi Sheiks – zespół bluesowy założony w Jackson w roku 1926.
Nazwa grupy wzięła się z filmu Rudolfa Valentino "Szejk" (1921, ang. "The Sheik"). Trzon grupy stanowili Walter Vinson (gitara) i Lonnie Chatmon (skrzypce), razem z grupą często występowali też Bo Carter i Sam Chatmon. Pierwszym hitem zespołu był utwór "Sittin’ on Top of the World", który nagrali później m.in. Howlin’ Wolf, Ray Charles i Cream.
Mississippi Sheiks nagrali razem ponad 80 utworów, które można znaleźć na wielu składankach, w tym czterech albumach "Complete Recorded Works" wydanych przez Document Records.

</doc>
<doc id="1553701" url="https://pl.wikipedia.org/wiki?curid=1553701" title="Pagels Elaine">
Pagels Elaine



</doc>
<doc id="1553704" url="https://pl.wikipedia.org/wiki?curid=1553704" title="Gregorio Rodríguez">
Gregorio Rodríguez

Gregorio Rodríguez - piłkarz urugwajski, pomocnik.
Jako piłkarz klubu Universal Montevideo był w kadrze reprezentacji Urugwaju podczas turnieju Copa América 1917, gdzie Urugwaj drugi raz z rzędu zdobył tytuł mistrza Ameryki Południowej. Rodríguez zagrał we wszystkich trzech meczach - z Chile, Brazylią i Argentyną.
Rodríguez w latach 1916-1924 rozegrał w reprezentacji Urugwaju 12 meczów.

</doc>
<doc id="1553712" url="https://pl.wikipedia.org/wiki?curid=1553712" title="Gregorio Rodriguez">
Gregorio Rodriguez



</doc>
<doc id="1553716" url="https://pl.wikipedia.org/wiki?curid=1553716" title="Koprowicka Przełęcz Wyżnia">
Koprowicka Przełęcz Wyżnia

Koprowicka Przełęcz Wyżnia () – położona na wysokości 1934 m przełęcz w grani Liptowskich Kop w słowackich Tatrach. Znajduje się w tej grani pomiędzy Zadnim Gołym Wierchem Liptowskim (1970 m) a Skrajnym Gołym Wierchem Liptowskim (1984 m). Jest to szerokie i trawiaste siodło. Na wschodnią stronę do Doliny Koprowej opada spod przełęczy trawiasta w górnej części depresja, niżej lejkowato zwężająca się i zamieniająca w wąski żleb. Na trzech wysokościach stoki te przecinają trzy ścieżki, w tym Leśna Obwodnica i Wschodnia Obwodnica. Ku zachodowi trawiaste stoki przełęczy opadają do Koprowickiego Kotła w najwyższej części Doliny Koprowicy. 
Dawniej na kopulastych i trawiastych szczytowych partiach Kop Liptowskich wypasali swoje stada mieszkańcy wsi Wychodna i Kokawa Liptowska. Od 1949 r. Kopy Liptowskie stanowią obszar ochronny Tatrzańskiego Parku Narodowego z zakazem wstępu. Z rejonu przełęczy i sąsiednich jej szczytów schodzą do Doliny Koprowej kolosalne lawiny, największe w całych Liptowskich Kopach. Np. w marcu 1956 r. lawina o objętości 210 tysięcy metrów sześciennych zmiotła las na obszarze o rozmiarach ok. 400 × 400 metrów. Siłą podmuchu powaliła także drzewostan na przeciwległym stoku, a grubość lawiniska wyniosła 7 m.

</doc>
<doc id="1553718" url="https://pl.wikipedia.org/wiki?curid=1553718" title="Ponad Ogród Turnia">
Ponad Ogród Turnia

Ponad Ogród Turnia (słow. "Kvetnicová veža", niem. "Blumengartenturm", węg. "Virágoskerttorony") – turnia o wysokości 2433 m n.p.m. w słowackich Tatrach Wysokich, górująca nad Gerlachowskim Kotłem i Doliną Wielicką, w grani bocznej odchodzącej od Małego Gerlacha na południowy wschód. Od Ponad Kocioł Turni oddzielają ją Skrajna Ponad Próbę Szczerbina, trzy Ponad Próbę Turnie i Przełączka nad Kotłem, a od Ponad Staw Turni – Ponad Staw Przełączka.
W grani opadającej z Ponad Ogród Turni na Ponad Staw Przełączkę znajduje się kilka drobniejszych obiektów:
Wierzchołek Ponad Ogród Turni jest bardzo mały, mogą na nim usiąść zaledwie dwie osoby jednocześnie. Nie prowadzą na niego żadne znakowane szlaki turystyczne, jest dostępny jedynie dla taterników.
Nazewnictwo.
Nazewnictwo Ponad Ogród Turni pochodzi od Wielickiego Ogrodu znajdującego się w środkowych partiach Doliny Wielickiej, ponad którym góruje. Forma nazwy pochodzi z gwary podhalańskiej, powstały od niej później nazwy sąsiednich obiektów.
Historia.
Pierwsze wejścia na Ponad Ogród Turnię:

</doc>
<doc id="1553721" url="https://pl.wikipedia.org/wiki?curid=1553721" title="Dekanat Nowy Sącz Centrum">
Dekanat Nowy Sącz Centrum

Dekanat Nowy Sącz Centrum – dekanat wchodzący w skład diecezji tarnowskiej.
W skład dekanatu wchodzą parafie:

</doc>
<doc id="1553722" url="https://pl.wikipedia.org/wiki?curid=1553722" title="Rybogryf">
Rybogryf

Rybogryf (gryf morski) – godło heraldyczne, zbliżone wyglądem do gryfa. Rybogryf posiada tułów lwa, orle skrzydła, szpony i głowę oraz końskie uszy, jednak w odróżnieniu od gryfa zamiast tylnych łap ma rybi ogon.
Arthur Charles Fox-Davies i Graham Johnston podają, że rybogryf widniał w herbie śląskiej rodziny Mestich, jak również jednej lub dwóch rodzin pochodzących z Pomorza (w tym drugim przypadku bestia nie miała skrzydeł).
Rybogryfy heraldyczne, podobnie jak gryfy najczęściej wyobrażone są z otwartym dziobem, zwrócone do prawej strony trzymającego tarczę (prawa strona heraldyczna), z wzniesionymi szponami.
Herbem Rybogryf pieczętowali się Święcowie i Puttkamerowie. Rybogryf występuje najczęściej w heraldyce pomorskiej, np. w herbach Darłowa, Sławna.

</doc>
<doc id="1553723" url="https://pl.wikipedia.org/wiki?curid=1553723" title="Conchiglioni">
Conchiglioni

Conchiglioni ("conchiglie") – nazywany bywa również "Jumbo Shells". Jest to krótki makaron o dużych wymiarach i rowkowanej powierzchni. Ma kształt muszli ślimaka porcelanki.
Podawany najczęściej z nadzieniem wewnątrz, jako danie obiadowe lub kolacyjne.

</doc>
<doc id="1553724" url="https://pl.wikipedia.org/wiki?curid=1553724" title="Strzelichowe">
Strzelichowe

Strzelichowe ("Marattiidae") – grupa roślin zarodnikowych klasyfikowana jako podklasa w obrębie szeroko ujmowanych paproci lub klasa w obrębie gromady roślin telomowych (ew. monilofitów). Reprezentowana współcześnie przez około 200 gatunków zaliczanych do jednego rzędu "Marattiales" i rodziny "Marattiaceae". Znanych jest wiele szczątków kopalnych, świadczących o znacznym bogactwie form w dawnych epokach geologicznych, począwszy od karbonu. Współcześnie żyjące strzelichowe mają wyraźnie reliktowy charakter i obecne są wyłącznie w krajach tropikalnych.
Anatomia.
Łodygi są w młodości protosteliczne, grubiejąc stają się syfonosteliczne, ale łyko jest wykształcone z obu stron pierścienia drewna (syfonostella amfifloiczna). Przy dalszym grubieniu łodygi, tkanki przewodzące układają się w policykliczną diktiostelę. Grubienie łodyg jest ma charakter pierwotny, tkanki wtórne zakładają się wyjątkowo i nie mają większego znaczenia.
Systematyka.
Pozycja systematyczna strzelichowych w obrębie roślin telomowych według systemu PPG I (2016):
Podklasa: " Marattiidae" 
Ekologia.
Strzelichowe występują najczęściej w miejscach bardzo wilgotnych – na brzegach rzek i moczarów oraz na terenach górskich.

</doc>
<doc id="1553725" url="https://pl.wikipedia.org/wiki?curid=1553725" title="Rocky Graziano">
Rocky Graziano

Rocky Graziano (właściwie Thomas Rocco Barbella; ur. 1 stycznia 1919 w Nowym Jorku, zm. 22 maja 1990 tamże) – amerykański bokser, zawodowy mistrz świata w wadze średniej (1947-1948).
Rocky Graziano był synem pochodzącego z Brooklynu zawodowego boksera, który przekazał mu zamiłowanie do pięściarstwa. W wieku ośmiu lat zamieszkał z dziadkami w Second Avenue w pobliżu Houston. Tam poznał Sama Villę, znanego jako Houdini, który zapoznał go z grą w palanta, piłką nożną i ręczną, razem też weszli w konflikt z prawem. Za kradzieże trafił do więzienia i otrzymał nadzór kuratora dziecięcego. W 1939 roku za kradzież trafił na trzy miesiące do więzienia w Coxsackie, gdzie poznał swojego przyjaciela Jake’a LaMottę, a następnie do zakładu poprawczego w Nowym Jorku na pięć miesięcy.
Kariera bokserska.
Do boksu amatorskiego dostał się dzięki Eddiemu Coco. W 1939 roku wystartował w turnieju amatorskim pod pseudonimem Joe Giuliani. Po czterech walkach wystąpił w finale New York Metropolitan Amateur Athletic Union Boxing. Zdobył złoty medal.
Po przejściu na zawodowstwo stoczył 83 walki, z czego wygrał 67, w tym 52 przez nokaut. Stoczył trzy walki o mistrzostwo świata w wadze średniej z amerykańskim bokserem polskiego pochodzenia Tonym Zale'em (Antoni Florian Załęski). Pierwsza walka odbyła się 27 września 1946 roku i po kilku liczeniach z obu stron zakończyła się zwycięstwem broniącego tytułu Zale'a. 16 lipca 1947 roku doszło do rewanżu. Tym razem zwyciężył Rocky Graziano, nokautując przeciwnika i zdobywając tym samym mistrzostwo świata. Trzecia i ostatnia walka odbyła się 9 czerwca 1948 roku. Graziano został znokautowany i stracił tytuł.
Na podstawie pamiętników boksera nakręcono film Między linami ringu (1956) z Paulem Newmanem w roli Rocky’ego Graziano oraz Steve’em McQueenem i Robertem Loggią. Film otrzymał trzy Oscary, w tym za zdjęcia i scenografię. Graziano był żonaty z Normą Levine.
W 1991 roku został wprowadzony do Międzynarodowej Galerii Sław Boksu.

</doc>
<doc id="1553729" url="https://pl.wikipedia.org/wiki?curid=1553729" title="Kara śmierci na Łotwie">
Kara śmierci na Łotwie

Przez pewien okres Łotwa pozostawała jedynym krajem w Unii Europejskiej, gdzie teoretycznie była możliwa kara śmierci za dokonanie morderstwa, jednakże tylko w czasie wojny. Kara ta została jednakże zniesiona w 2011.
Kraj ten odzyskał niepodległość w 1991 po rozpadzie ZSRR. Po roku 1991 kara śmierci w sprawach przeciwko cywilom była możliwa tylko w przypadku zabójstw. Jedyną metodą wykonania egzekucji, podobnie jak za czasów sowieckich, był pojedynczy strzał w tył głowy. Ostatnia taka egzekucja w tym kraju miała miejsce w styczniu 1996 roku. Rok wcześniej (1995) Łotwa została członkiem Rady Europy.
Jesienią 1996 roku, prezydent Guntis Ulmanis zadeklarował, że nie dopuści do wykonania żadnego wyroku śmierci na skazanych.
Na Łotwie kontynuowano orzekanie kary śmierci do roku 1998. 15 kwietnia 1999 ogłoszono zniesienie kary śmierci w czasie pokoju w związku z ratyfikacją Protokołu nr 6 do Europejskiej Konwencji Praw Człowieka. W 2002 roku Łotwa podpisała protokół 13 Europejskiej Konwencji Praw Człowieka, który znosi karę śmierci we wszelkich okolicznościach, jednak ratyfikowała go w 2011 roku. W 2013 roku Łotwa przystąpiła do Drugiego protokołu fakultatywnego Międzynarodowego paktu praw obywatelskich i politycznych.
Wznowienie dyskusji nad przywróceniem wykonywania kary śmierci przed jej ostatecznym zniesieniem.
We wrześniu 2008 była minister obrony Linda Mūrniece opowiedziała się za referendum w sprawie przywrócenia kary śmierci. Pomysł poparli Gaidis Bērziņš (łotewski szef Ministerstwa Sprawiedliwości) oraz Mareks Segliņš (szef łotewskiego MSW). Deklaracje polityków były reakcją na ujawnione wcześniej zabójstwo Dainy, 11 letniej dziewczynki, której ojciec – Ivars Grantiņš – poderżnął gardło. Po jego zatrzymaniu okazało się, iż w bestialski sposób zamordował również dwie inne kobiety, których ciała porzucił w lesie. W wywiadzie dla publicznego radia Bērziņš twierdził, iż dla takich ludzi nie powinno być miejsca w społeczeństwie. Minister dodał, że niezależnie od tego, czy jego pogląd jest popularny czy nie, powyższy przypadek wymaga wznowienia dyskusji dotyczącej zasadności stosowania kary śmierci na Łotwie. Mareks Segliņš stwierdził: "Jeżeli jesteśmy w Unii Europejskiej, to musimy przestrzegać jej standardów, jednakże chciałbym przypomnieć, że byłem przeciwko zniesieniu kary śmierci".

</doc>
<doc id="1553734" url="https://pl.wikipedia.org/wiki?curid=1553734" title="Koprowicka Przełęcz Niżnia">
Koprowicka Przełęcz Niżnia

Koprowicka Przełęcz Niżnia () – położona na wysokości 1914 m (według wcześniejszych pomiarów 1908 m) przełęcz w grani Liptowskich Kop w słowackich Tatrach. Znajduje się w tej grani pomiędzy Skrajnym Gołym Wierchem Liptowskim (1981 m) a Krzyżnem Liptowskim (2039 m). Jest to szerokie i trawiaste siodło. Zachodnie jego stoki opadają do kotła lodowcowego Krzyżny Kocioł w najwyższej części doliny Koprowicy. Stoki wschodnie opadają lejkowatą depresją do Doliny Koprowej. Depresja ta w dolnej części zamienia się w wąski żleb. Zimą schodzą nim lawiny.
Dawniej na kopulastych i trawiastych szczytowych partiach Kop Liptowskich wypasali swoje stada mieszkańcy wsi Wychodna i Kokawa Liptowska. Wschodnie stoki przełęczy przecinają 3 ścieżki, w tym Leśna Obwodnica i Wschodnia Obwodnica. Dla turystów są niedostępne; od 1949 r. Kopy Liptowskie stanowią obszar ochronny Tatrzańskiego Parku Narodowego z zakazem wstępu. 
Na mapach we wschodnich stokach Koprowickiej Przełęczy Wyżniej zaznaczane jest Serce (słow. "Srdce"). Według Władysława Cywińskiego znajduje się ono w dolnej części żlebu opadającego z tej przełęczy. Jest to lejkowata depresja o trójkątnym, nieco zblizonym do sercowatego kształcie.

</doc>
<doc id="1553737" url="https://pl.wikipedia.org/wiki?curid=1553737" title="Ernst Czyhlarz">
Ernst Czyhlarz

Ernst Czyhlarz (ur. 1 października 1873 w Pradze, zm. 3 stycznia 1950 w Wiedniu) – austriacki lekarz patolog. Uczeń Antona i Weigerta, autor wielu prac.

</doc>
<doc id="1553738" url="https://pl.wikipedia.org/wiki?curid=1553738" title="This Bike Is a Pipe Bomb">
This Bike Is a Pipe Bomb

This Bike Is a Pipe Bomb – amerykański zespół folkowo-rockowy z Pensacoli (Floryda), założony w 1997.
Początkowo zespół grał new wave, jednak szybko jego członkowie postanowili grać muzyka country; mimo to punkowe korzenie są wyraźnie słyszalne w ich muzyce, co pozwala określać ją jako folk-punk.
Duża część tekstów piosenek zespołu ma zabarwienie polityczne: głoszą idee pacyfistyczne, nawiązują do tradycji ruchu praw obywatelskich z lat 60. XX w.
Nazwa zespołu bywa źródłem nieporozumień. Znane są trzy przypadki, kiedy to rower z napisem-nazwą zespołu (dosł.: "Ten rower jest bombą rurową") był przyczyną fałszywego alarmu bombowego.

</doc>
<doc id="1553740" url="https://pl.wikipedia.org/wiki?curid=1553740" title="Dekanat Nowy Sącz Zachód">
Dekanat Nowy Sącz Zachód

Dekanat Nowy Sącz Zachód – dekanat wchodzący w skład diecezji tarnowskiej.
W skład dekanatu wchodzą parafie:

</doc>
<doc id="1553748" url="https://pl.wikipedia.org/wiki?curid=1553748" title="Heinrich Ignaz Biber">
Heinrich Ignaz Biber

Heinrich Ignaz Franz von Biber (ur. 12 sierpnia 1644 w Wartenbergu, zm. 3 maja 1704 w Salzburgu) – austriacki kompozytor i barokowy skrzypek-wirtuoz pochodzenia czeskiego.
Życie.
Wykształcenie muzyczne zdobył prawdopodobnie w gimnazjum jezuickim w Opawie. Tam też zapoznał się z Pavlem Josefem Vejvanovským, czeskim kompozytorem i trębaczem, działającym przez długi czas w tej samej co Biber orkiestrze arcybiskupiej w Kromieryżu. Prawdopodobnie uczył się też u Schmelzera w Wiedniu. Do 1670 był muzykiem w kapeli dworskiej arcybiskupa Karla von Lichtenstein-Kastelkorna w Ołomuńcu i Kromieryżu. Od 1670 działał na dworze arcybiskupa Maximiliana G. von Kuenburga, później Johanna E. von Thuna w Salzburgu. Od 1677 był nauczycielem śpiewu figuralnego w katedralnym chórze chłopięcym w Salzburgu, a od 1684 prefektem chłopięcej szkoły śpiewu. 
Jest uznawany za genialnego wirtuoza i mistrza techniki skrzypcowej swojej epoki. Stosował w grze skrzypcowej metodę polegającą na przestrajaniu strun instrumentu ("scordatura"), dzięki czemu można było osiągnąć szczególnie wirtuozowskie efekty, zwłaszcza w grze akordowej i polifonicznej; wykorzystywał pełną skalę instrumentu (G-a3), wysokie pozycje (do VII), także na strunach niższych; wymagał różnych sposobów smyczkowania, wykonywania całych części z zastosowaniem pizzicata ("Serenada à 5"). Sprzyjało to również wyrażaniu ekspresji w dziełach symbolicznych i pełnych afektacji religijnej ("Sonaty misteryjne"). Uważa się, że osiągnięcia techniki wiolinistycznej Bibera mogły zainspirować późniejsze "24 Kaprysy" Paganiniego.
Biber żył na styku kultur i tradycji północnej i południowej Europy. Łączył w swojej muzyce północny konstruktywizm z południową zmysłowością. Pokolenie Johanna Schmelzera i Heinricha Bibera to pierwsza generacja muzyków w Europie, która odważyła się zastąpić na tak wielką skalę retorykę muzyki wokalnej retoryką muzyki instrumentalnej.
Jego syn, Karl Heinrich Biber, był również kompozytorem i po śmierci ojca przejął obowiązki kapelmistrza. Jest autorem zwięzłej biografii ojca, napisanej dla Johanna Matthesona i zamieszczonej w jego "Grundlage einer Ehren-Pforte" (Hamburg 1740).
Twórczość.
Muzyka Bibera reprezentuje środkowy okres baroku.
Z bogatej i różnorodnej twórczości Bibera szczególne miejsce zajmują kompozycje instrumentalne (w tym ok. 25 sonat): są to utwory o obsadzie wielogłosowej, niekiedy zbliżonej do orkiestrowej.
Do najbardziej znanych skrzypcowych kompozycji Bibera należy zbiór 16 sonat solowych z basso continuo "Zur Verherrlichung von 15 Mysterien aus dem Leben Mariae" (tzw. "Sonaty misteryjne"). Tytuł cyklu oraz poszczególnych jego części pochodzi od ilustracji, które znajdują się przy kolejnych utworach. Sonaty nie mają charakteru ilustracyjnego czy programowego, jedynie w swym nastroju nawiązują do treści ilustracji. Posługując się barokową retoryką muzyczną kompozytor w niezwykle sugestywny sposób przedstawił muzyką wydarzenia z życia Chrystusa i jego matki. Każda z piętnastu sonat ma własną "scordaturę" (tylko pierwszy utwór cyklu zachował właściwy kwintowy strój skrzypiec). "Scordatura" z jednej strony umożliwiała wykonanie takich dwudźwięków i akordów, które w normalnym stroju były niemożliwe do zagrania; z drugiej strony, poprzez rezonans pustych strun, wpływała znacząco na brzmienie skrzypiec, stając się ważnym elementem dźwiękowej kolorystyki. Retoryce muzycznej podporządkowana jest też całkowicie skrzypcowa wirtuozeria.
Cykl "Sonat Różańcowych" składa się z trzech części, zgodnie z budową różańcowej modlitwy: część radosna przedstawia pięć epizodów związanych z Bożym Narodzeniem, część bolesna to pięć rozważań pasyjnych, część chwalebna opowiada o trzech epizodach z życia zmartwychwstałego Chrystusa i dwóch wydarzeniach związanych z niebiańskim życiem jego matki. Niektóre z biblijnych wydarzeń muzyka Bibera ilustruje wprost, jednak w większości sonat ma znaczenie bardziej symboliczne niż dosłowne. Wyraża bowiem stany emocjonalne, jakie wydarzeniom tym towarzyszyły. Muzyka służy tu medytacji, rozważaniu poszczególnych tajemnic Różańca, a nie ilustrowaniu biblijnych zdarzeń. Wieńcząca cały cykl "Sonata nr 16 - Passacaglia g-moll" ("Passacaglia „Anioła Stróża”") na skrzypce solo (bez "basso continuo") jest pierwszym utworem tego typu w literaturze skrzypcowej. Jest to cykl 65 wariacji ostinatowych osnutych na kanwie prostego 4-dźwiękowego tematu. 
Twórczość sakralna Bibera dla salzburskiej katedry pozostaje w cieniu jego dokonań w dziedzinie muzyki skrzypcowej. Stanowi jednak syntezę niemal wszystkich najbardziej nowoczesnych tendencji w muzyce sakralnej, jakie były w niej obecne od czasów szkoły weneckiej aż po czasy Biberowi współczesne. 

</doc>
<doc id="1553749" url="https://pl.wikipedia.org/wiki?curid=1553749" title="Charles Delescluze">
Charles Delescluze

Louis Charles Delescluze (ur. 2 października 1809 w Dreux, zm. 25 maja 1871 w Paryżu) – lewicowy dziennikarz i polityk francuski, jeden z czołowych działaczy Komuny Paryskiej. 
Życiorys.
Delescluze ukończył studia prawnicze w Paryżu. Jeszcze przed uzyskaniem dyplomu zaczął interesować się ideami demokratycznymi i lewicowymi, wziął aktywny udział w rewolucji lipcowej. Pracował jako dziennikarz i działał w tajnych stowarzyszeniach republikańskich (jak Stowarzyszenie Przyjaciół Ludu czy Stowarzyszenie Praw Człowieka), przez co musiał w 1836 wyjechać z kraju i osiedlić się w Belgii. Wrócił do kraju w 1840. Był redaktorem naczelnym wychodzącej w Valenciennes gazety "Impartial du Nord", również o wyraźnym profilu republikańskim, za co został ukarany miesiącem więzienia oraz grzywną. 
Po zwycięstwie rewolucji z lutego 1848 został komisarzem republikańskim w departamencie Nord z ramienia Rządu Tymczasowego, nie zdołał jednak zdobyć mandatu do Zgromadzenia Narodowego. Wrócił do Paryża i założył nowy radykalny dziennik "Rewolucja demokratyczna i socjalna", w którym razem z Alexandre Ledru-Rollinem i Mathieu de la Drôme domagał się dalszych działań na rzecz poprawy sytuacji robotników. Stał na czele klubu politycznego Solidarność Republikańska. Po dniach czerwcowych ostro krytykował działalność generała Cavaignaka, co kosztowało go kolejną grzywnę. W 1850, po raz kolejny skazany za przekroczenie prawa prasowego, uciekł do Anglii, po czym powrócił w trzy lata później, nielegalnie. Zatrzymany, otrzymał wyrok trzech lat więzienia oraz dziesięcioletniej banicji. Przebywał w różnych więzieniach (i na wygnaniu w tym w więzieniu św. Pelagii, w Kajennie i na Wyspie Diabelskiej) do amnestii powszechnej w 1860. Dłuższy pobyt w tropikalnym klimacie poważnie osłabił stan jego zdrowia. 
Po powrocie do Francji Delescluze zaangażował się w działalność francuskiej sekcji I Międzynarodówki, pisząc kolejną radykalną gazetę "Le Réveil" ("Przebudzenie"). Gazeta ta szybko stała się jednym z głównych organów prasowych opozycji antycesarskiej i ponownie zmusiła autora do ucieczki za granicę. Delescluze wrócił do Francji dopiero po upadku II Cesarstwa i został wybrany merem XIX okręgu paryskiego we wrześniu 1870. Ze stanowiska ustąpił w styczniu 1871, protestując przeciw polityce przywództwa obrony Paryża, która jego zdaniem zmierzała ku kapitulacji. W 1871 został posłem Zgromadzenia Narodowego, a po buncie ludu Paryża przeciw jego działalności wszedł do Rady Komuny Paryskiej i członkiem Komitetu Ocalenia Publicznego. Pełnił funkcje delegata ds. wojskowych oraz członka komisji ds. relacji zewnętrznych. W Krwawym tygodniu apelował do wszystkich komunardów o podjęcie walki mimo ogromnej dysproporcji sił. Sam walczył na barykadach; zginął 25 maja, gdy widząc ostateczny upadek rządu komunardów, stanął z czerwonym sztandarem na barykadzie przy ulicy Chateau d'Eau, wystawiając się na salwy atakujących. 

</doc>
<doc id="1553752" url="https://pl.wikipedia.org/wiki?curid=1553752" title="Gwara górali łąckich">
Gwara górali łąckich

Gwara górali łąckich ("górolsko godka") – gwara górali okolic Łącka i Kamienicy.
Cechami charakterystycznymi gwary górali łąckich są:
Gwara ta jest nadal często używana przez mieszkańców.

</doc>
<doc id="1553759" url="https://pl.wikipedia.org/wiki?curid=1553759" title="Martin Kirschner (chirurg)">
Martin Kirschner (chirurg)

Martin Kirschner (ur. 28 października 1879 we Wrocławiu, zm. 1942 w Heidelbergu) – niemiecki chirurg.
Studiował na uniwersytetach we Fryburgu, Strasburgu, Zurychu i Monachium.
Po ukończeniu studiów w Strasburgu w 1904 wyjechał do Berlina, gdzie na Uniwersytecie Fryderyka Wilhelma kontynuował naukę na studiach podyplomowych pod okiem Rudolfa von Renversa (1854–1909). W latach 1908–1910 pracował w klinice chirurgii Uniwersytetu w Greifswaldzie, pod okiem Erwina Payra (1871–1947), następnie wyjechał do Królewca, gdzie na tamtejszym uniwersytecie pracował z Payrem i Paulem Leopoldem Friedrichem (1864–1916). Był mianowany na profesora chirurgii królewieckiej uczelni w 1916, a w 1917 przyjął propozycję objęcia tego samego stanowiska na Uniwersytecie Eberharda i Karola w Tybindze.
18 marca 1924 Kirschner przeprowadził pierwszą udaną embolektomię tętnicy płucnej (operację Trendelenburga). Rozwinął nową metodę wytworzenia sztucznego przełyku i metodę otwarcia stawu kolanowego.

</doc>
<doc id="1553765" url="https://pl.wikipedia.org/wiki?curid=1553765" title="Parafia Kaspierowskiej Ikony Matki Bożej w Widowie">
Parafia Kaspierowskiej Ikony Matki Bożej w Widowie

Parafia Kaspierowskiej Ikony Matki Bożej – parafia prawosławna w Widowie, w dekanacie Bielsk Podlaski diecezji warszawsko-bielskiej.
Na terenie parafii funkcjonuje 1 cerkiew:
Historia.
Parafia została erygowana w 2007. Wydzielono ją z parafii Narodzenia Przenajświętszej Bogurodzicy w Bielsku Podlaskim.
Obecnie parafię tworzą miejscowości: Widowo, Bielsk Podlaski (część, m.in. ulica Widowska) i przysiółek Szewele.

</doc>
<doc id="1553767" url="https://pl.wikipedia.org/wiki?curid=1553767" title="Heinrich Biber">
Heinrich Biber



</doc>
<doc id="1553769" url="https://pl.wikipedia.org/wiki?curid=1553769" title="Pieter de Bruyn">
Pieter de Bruyn

Pieter de Bruyn (ur. 1969) – południowoafrykański strongman.
Wziął udział w Mistrzostwach Świata Strongman 1999 i Mistrzostwach Świata Strongman 2000, jednak w obu nie zakwalifikował się do finału.
Wymiary:

</doc>
<doc id="1553771" url="https://pl.wikipedia.org/wiki?curid=1553771" title="Heinrich Ignaz Franz von Biber">
Heinrich Ignaz Franz von Biber



</doc>
<doc id="1553773" url="https://pl.wikipedia.org/wiki?curid=1553773" title="Heinrich Ignaz Franz Biber">
Heinrich Ignaz Franz Biber



</doc>
<doc id="1553775" url="https://pl.wikipedia.org/wiki?curid=1553775" title="Ute Hommola">
Ute Hommola

Ute Hommola (ur. 20 stycznia 1952 w Weißenborn) – wschodnioniemiecka lekkoatletka specjalizująca się w rzucie oszczepem.
Brązowa medalistka mistrzostw Europy, które w 1978 odbyły się w Pradze. Dwa lata później zdobyła brąz podczas igrzysk olimpijskich w Moskwie. 
Pięciokrotna medalistka mistrzostw NRD (3 srebrne oraz 2 brązowe medale), zwyciężczyni konkursu oszczepniczek podczas mistrzostw Polski w 1974.
Reprezentowała klub SC Karl-Marx-Stadt. W czasie kariery mierzyła 174 cm i ważyła 74 kg. 
Po zakończeniu kariery pracowała w spółdzielni rolniczej.

</doc>
<doc id="1553776" url="https://pl.wikipedia.org/wiki?curid=1553776" title="Karim Zaza">
Karim Zaza

Karim Zaza (ur. 9 stycznia 1975 w Brøndby) – marokański piłkarz występujący na pozycji bramkarza. Posiada również obywatelstwo duńskie oraz niemieckie.
Jest synem Niemki i Marokańczyka.

</doc>
<doc id="1553777" url="https://pl.wikipedia.org/wiki?curid=1553777" title="Janusz Górski (grafik)">
Janusz Górski (grafik)

Janusz Górski (ur. 24 września 1953 w Gdańsku) – polski grafik, projektant książek, profesor Akademii Sztuk Pięknych w Gdańsku.
Życiorys.
Studiował na Wydziale Architektury Politechniki Warszawskiej (1972-1978), dyplom uzyskał w 1979 r., a następnie w gdańskiej Państwowej Wyższej Szkole Sztuk Plastycznych (1979-1983; obecnie ASP w Gdańsku). Profesor nadzwyczajny, kieruje Pracownią Projektowania Graficznego gdańskiej ASP.
Prowadzi oficynę drukarską „Pracownia” oraz wydawnictwo słowo/obraz. Prezes „Oficyny Gdańskiej”, powołanej przez Fundację Gdańską. Zaprojektował tomiki poetyckie Nagrody Literackiej Miasta Gdańska „Europejski Poeta Wolności” i serię „Biblioteka Gdańska”. Nagradzany w konkursie Najpiękniejsze Książki Roku. Redaktor serii wydawniczej „Biblioteka Typografii”. Kurator Bałtyckich Spotkań Ilustratorów.
Członek Akademickiego Klubu Obywatelskiego im. Prezydenta Lecha Kaczyńskiego w Gdańsku.

</doc>
<doc id="1553779" url="https://pl.wikipedia.org/wiki?curid=1553779" title="ESO 325-4">
ESO 325-4

ESO 325-4 (również 2MASX J13433318-3810336) – ogromna galaktyka eliptyczna, znajdująca się w konstelacji Centaura w odległości około 450 milionów lat świetlnych od Ziemi. Galaktyka ta zawiera gromady kuliste połączone grawitacyjnie, składające się z setek tysięcy gwiazd. Jej masa jest rzędu 100 miliardów mas Słońca. ESO 325-4 należy do gromady galaktyk Abell S0740.

</doc>
<doc id="1553784" url="https://pl.wikipedia.org/wiki?curid=1553784" title="Marian Rzętała">
Marian Rzętała

Marian Rzętała ps. „Lot” (ur. 20 maja 1921 w Piastowie, zm. 13 stycznia 1944 w Warszawie) – łącznik i kurier Komendy Rejonu AK w Żelechowie.
Miał troje rodzeństwa. Od 1941 roku należał do organizacji konspiracyjnej w Żelechowie. Realizacji zadań konspiracyjnych sprzyjała jego praca jako listonosza w Urzędzie Pocztowym. 3 grudnia 1943 roku został aresztowany w Piastowie. Uwięzienie M. Rzętały wraz z czterema innymi żołnierzami Armii Krajowej poprzedzone było aresztowaniem (7 listopada 1943 roku w Garwolinie) Sławomira Kota (syna miejscowego nauczyciela). Rzętała poddany został torturom przez gestapowców w budynku niemieckiej żandarmerii w Żelechowie, a następnie przewieziony do Warszawy. Był więziony i torturowany ponad miesiąc w więzieniu gestapo na Pawiaku. Został rozstrzelany 13 stycznia 1944 r. w Warszawie na ulicy Górczewskiej (róg Płockiej) lub w ruinach getta wraz z: Władysławem Jaworskim (ur. 22.12.1915 r. w Piastowie), Ryszardem Witkiem (ur. 24.04.1925 r. w Piastowie), Mieczysławem Wojdą (ur. 11.06.1924 r. w Piastowie), Stefanem Pleskotem (ur. 3.07.1919 r. w Goniwilku) i Sławomirem Kotem (ur. 8.02.1925 r. w Piastowie). Nikt ze znanych „Lotowi” konspiratorów nie został więcej aresztowany.
W 1979 roku w Siedlcach odsłonięto tablicę ku pamięci pracowników siedleckich urzędów Poczty i Telekomunikacji, na której Marian Rzętała jest wymieniony wśród uczestników walk narodowo-wyzwoleńczych z okupantem hitlerowskim. 8 listopada 1980 roku w kościele parafialnym w Żelechowie odsłonięto tablicę pamiątkową poświęconą żołnierzom Armii Krajowej z rejonu Żelechowskiego. Rok później w 24 października 1981 roku, na żelechowskim cmentarzu odsłonięto pomnik na symbolicznej mogile żołnierzy AK, poległych w latach okupacji i w okresie powojennym – listę nazwisk 14 poległych żołnierzy otwiera Marian Rzętała. Podobna tablica pamiątkowa znajduje się przy kapliczce w rodzinnej miejscowości Mariana Rzętały, nieopodal miejsca, w którym się urodził i spędził lata młodości.

</doc>
<doc id="1553789" url="https://pl.wikipedia.org/wiki?curid=1553789" title="Wrzosy (Rybna)">
Wrzosy (Rybna)

Wrzosy – północno-zachodni przysiółek wsi Rybna w Polsce położony w województwie małopolskim, w powiecie krakowskim, w gminie Czernichów.
W latach 1975–1998 przysiółek administracyjnie należał do województwa krakowskiego.
Przysiółek położony jest w dolinie Wrzosy (północna jego część) oraz w rezerwacie przyrody potoku Rudna w Dolinie Rudna (południowa jego część) na Wyżynie Krakowsko-Częstochowskiej przy lesie Orley w Rudniańskim Parku Krajobrazowego.
Przez przysiółek przepływa potok Rudno. Miejscami wyciął on w stokach stromy jar o urwistych ścianach skalnych. Od północnego wschodu wznosi się widokowa kopiasta Wielka Góra (388 m n.p.m.). Od północy graniczy z niewielką osadą Wrzosy w gminie Krzeszowice.

</doc>
<doc id="1553791" url="https://pl.wikipedia.org/wiki?curid=1553791" title="Anders Due">
Anders Due

Anders Due Hansen (ur. 17 marca 1982 w Nykøbing Falster) – duński piłkarz występujący na pozycji pomocnika. W swojej karierze rozegrał 221 spotkań i zdobył 17 bramek w Superligaen.

</doc>
<doc id="1553792" url="https://pl.wikipedia.org/wiki?curid=1553792" title="Morgi (Rybna)">
Morgi (Rybna)

Morgi – przysiółek wsi Rybna w Polsce położony w województwie małopolskim, w powiecie krakowskim, w gminie Czernichów.
W latach 1975–1998 przysiółek administracyjnie należał do województwa krakowskiego.

</doc>
<doc id="1553794" url="https://pl.wikipedia.org/wiki?curid=1553794" title="Hyde Parker (1714–1782)">
Hyde Parker (1714–1782)

Hyde Parker (ur. 25 lutego 1714 w Tredington w hrabstwie Worcestershire, zm. 1782) – sir, wiceadmirał floty brytyjskiej
Jego ojciec był duchownym, synem sir Henry’ego Parkera. Jego dziadek ze strony ojca ożenił się z córką Aleksandra Hyde’a, biskupa Salisbury. Karierę na morzu rozpoczynał w służbie kupieckiej. Wstąpił do Royal Navy mając 24 lata. Otrzymał stopień porucznika w 1744. W 1748 został mianowany kapitanem.
Służąc w Azji podczas wojny siedmioletniej, brał udział w zajęciu Pondicherry w 1761 i Manilii w 1762. Pod koniec wojny Parker dowodząc dwoma okrętami zajął drogocenny hiszpański galeon płynący z Acapulco do Manilii.
W 1778 został awansowany na kontradmirała i przeniesiony na wody północnoamerykańskie jako zastępca głównodowodzącego. Na krótko przed przybyciem George’a Rodneya był głównodowodzącym bazy na Wyspach Nawietrznych i poprowadził skuteczną kampanię przeciwko francuzom w rejonie Martyniki.
W 1781 powrócił do Anglii i otrzymał stopień wiceadmirała. Dowodził eskadrą eskortującą konwój handlowy płynący z Bałtyku do Anglii, która wdała się w walkę na ławicy Dogger Bank z flotą holenderską dowodzoną przez Johana Zoutmana. Po zaciekłej walce, w której żadna z flot nie zdołała uzyskać przewagi, obie strony wycofały się. Parker uważał, że nie dostał wystarczającego wsparcia w trakcie wykonywania zadania i wkrótce zrzekł się dowództwa.
W 1782 objął dowództwo w Indiach. Niedługo po tym, jego okręt flagowy Cato zaginął w niewyjaśnionych okolicznościach podczas rejsu po Oceanie Atlantyckim wraz z wszystkimi osobami na pokładzie.

</doc>
<doc id="1553795" url="https://pl.wikipedia.org/wiki?curid=1553795" title="Saida Gunba">
Saida Gunba

Saida Gunba rus. "Саида Гунба" (ur. 30 sierpnia 1959 w Suchumi, zm. 24 listopada 2018 w Picundzie) – radziecka lekkoatletka specjalizująca się w rzucie oszczepem.
Wicemistrzyni olimpijska z Moskwy (1980). Uzyskała wówczas rezultat 67,76 m. Rekord życiowy – 68,28 m – ustanowiła 5 lipca 1980, wynik ten był przez 6 dni rekordem kraju.
Dwukrotna mistrzyni Związku Radzieckiego (1978 i 1979). Reprezentantka kraju w zawodach pucharu Europy.

</doc>
<doc id="1553796" url="https://pl.wikipedia.org/wiki?curid=1553796" title="Difosfina">
Difosfina

Difosfina, – nietrwały nieorganiczny związek chemiczny, połączenie fosforu i wodoru o budowie chemicznej analogicznej do hydrazyny (). Jest bezbarwną cieczą ulegającą spontanicznemu zapłonowi w powietrzu. Zawartość difosfiny w fosfinie jest przyczyną jej samozapłonu w powietrzu o temperaturze pokojowej. Difosfina posiada charakterystyczny zapach zgniłych ryb – wyczuwalny nawet przy bardzo niskich stężeniach.
Difosfinę otrzymać można przez hydrolizę fosforku wapnia () w obniżonej temperaturze i oddzielenie od fosforiaku. Powstaje jako produkt uboczny w procesie otrzymywania fosfiny. Może powstawać także podczas rozkładu materii organicznej i według niektórych hipotez, difosfina powstająca w ten sposób przyczynia się do występowania błędnych ogników.
Właściwości chemiczne.
Difosfina jest nietrwałym związkiem będącym silnym reduktorem, ulega samozapłonowi na powietrzu. Pod wpływem światła lub działania chlorowodoru w −125 °C dysproporcjonuje na fosfinę i fosfor czerwony:
Podczas ogrzewania difosfina ulega termolizie z wytworzeniem fosfin cyklicznych } (n = 3–10) i policyklicznych } (m &lt; n), wśród których przeważa pentafosfolan i związki policykliczne zawierające pierścienie pięcioczłonowe.
W reakcji z butylolitem w −25 °C następuje dysproporcjonowanie do fosforiaku i policyklicznego heptafosforku trilitu o szkielecie heptafosfanortricyklenu.
Pochodne organiczne.
Difosfinami nazywane są związki fosforoorganiczne o budowie (np. tetrametylodifosfina ) oraz (wykorzystywane jako ligandy dwukleszczowe, np. 1,1-bis(difenylofosfino)metan, ).

</doc>
<doc id="1553801" url="https://pl.wikipedia.org/wiki?curid=1553801" title="Zagórze (Przeginia Duchowna)">
Zagórze (Przeginia Duchowna)

Zagórze – przysiółek wsi Przeginia Duchowna w Polsce położony w województwie małopolskim, w powiecie krakowskim, w gminie Czernichów.
W latach 1975–1998 przysiółek administracyjnie należał do województwa krakowskiego. Zagórze leży przy drodze wojewódzkiej nr 780 na terenie krainy geograficznej Brama Krakowska.

</doc>
<doc id="1553808" url="https://pl.wikipedia.org/wiki?curid=1553808" title="Kępa (Czernichów)">
Kępa (Czernichów)

Kępa – przysiółek wsi Czernichów w Polsce, położony w województwie małopolskim, w powiecie krakowskim, w gminie Czernichów.
W latach 1975–1998 przysiółek administracyjnie należał do województwa krakowskiego.

</doc>
<doc id="1553809" url="https://pl.wikipedia.org/wiki?curid=1553809" title="Alaksandr Jermakowicz">
Alaksandr Jermakowicz

Alaksandr Jermakowicz (biał. Аляксандр Ермаковіч, ros. Александр Ермакович, "Aleksandr Jermakowicz"; ur. 21 stycznia 1975 w Łunińcu) – były białoruski piłkarz występujący na pozycji pomocnika.

</doc>
<doc id="1553810" url="https://pl.wikipedia.org/wiki?curid=1553810" title="Binac">
Binac

Binac (Bince) − miejscowość w Kosowie, w okręgu Vitina.

</doc>
<doc id="1553813" url="https://pl.wikipedia.org/wiki?curid=1553813" title="Janusz Żmija">
Janusz Żmija

Janusz Jerzy Żmija (ur. 6 września 1949 w Rudnie) – polski ekonomista, profesor nauk ekonomicznych, rektor Uniwersytetu Rolniczego im. Hugona Kołłątaja w Krakowie (w kadencjach 2005–2008 i 2008–2012).
Życiorys.
W 1968 został absolwentem Technikum Rolniczego w Nakle Śląskim. W 1973 ukończył studia z zakresu ekonomiki rolnictwa na Akademii Rolniczej w Krakowie. W 1981 na Wydziale Rolniczo-Ekonomicznym tej uczelni uzyskał stopień doktora nauk rolniczych. Habilitował się w 1992 na Uniwersytecie w Rostocku. 19 kwietnia 2002 otrzymał tytuł profesora nauk ekonomicznych. Zajmuje się ekonomiką rolnictwa, organizacją produkcji rolniczej, agrobiznesem oraz zagadnieniami rozwoju obszarów wiejskich.
Zawodowo związany z Akademią Rolniczą, w 2008 przekształconą w Uniwersytet Rolniczy. Został kierownikiem Katedry Agrobiznesu, był prodziekanem Wydziału Rolniczego (1996–2002) i dziekanem Wydziału Rolniczo-Ekonomicznego (2002–2005). W 2005 objął stanowisko rektora tej uczelni. Został członkiem m.in. Komisji Nauk Rolniczych, Leśnych i Weterynaryjnych Członek PAU oraz Komitetu Ekonomii Rolnictwa i Rozwoju Obszarów Wiejskich PAN.
Odznaczony Krzyżem Kawalerskim Orderu Odrodzenia Polski (2011). Wyróżniony tytułem doktora honoris causa Słowackiego Uniwersytetu Rolniczego w Nitrze (2009).

</doc>
<doc id="1553817" url="https://pl.wikipedia.org/wiki?curid=1553817" title="VSNL Transatlantic">
VSNL Transatlantic

VSNL Transatlantic (dawniej TGN Transatlantic) – światłowodowy podmorski kabel telekomunikacyjny przez Atlantyk łączący Stany Zjednoczone z Wielką Brytanią. Składa się z dwóch niezależnych tras kablowych, łączących się na obu brzegach Atlantyku, po 4 pary włókien każda, o przepustowości 64*10 Gbit/s, czyli łącznie 5,120 Tbit/s. Operatorem połączenia jest indyjska firma Videsh Sanchar Nigam.

</doc>
<doc id="1553818" url="https://pl.wikipedia.org/wiki?curid=1553818" title="Jáider Arboleda">
Jáider Arboleda

Jáider Enríque Arboleda (ur. 19 lutego 1985 r. w Tumáco) – kolumbijski piłkarz występujący obecnie w Real Cartagena.

</doc>
<doc id="1553820" url="https://pl.wikipedia.org/wiki?curid=1553820" title="Jurij Hij">
Jurij Hij

Jurij Wołodymyrowycz Hij, ukr. Юрій Володимирович Гій, ros. Юрий Владимирович Гий, "Jurij Władimirowicz Gij" (ur. 5 maja 1962 we Lwowie) – ukraiński piłkarz występujący na pozycji obrońcy, trener piłkarski.
Kariera piłkarska.
Kariera klubowa.
Zaczynał karierę piłkarską w Bukowynie Czerniowce. Występował krótko w Karpatach Lwów, Koronie Kielce, FK Chaskowo, Nistru Otaci oraz Ładzie Czerniowce, ale zawsze wracał do macierzystego klubu. Z klubem tym osiągnął największe swoje sukcesy. W Bukowynie był wieloletnim kapitanem drużyny, jest także rekordzistą występów – 504 mecze.
Kariera trenerska.
Po zakończeniu kariery zawodniczej najpierw pomagał trenować Nistru Otaci. W latach 2000–2002 stał na czele Bukowyny Czerniowce, z którą w sezonie 1999/2000 zdobył awans do pierwszej ligi. Potem jeszcze prowadził Nistru Otaci i ponownie Bukowynę. Latem 2008 został asystentem trenera Bohdana Bławackiego w Nywie Winnica. Potem od lata 2009 pomagał mu również w polskich klubach Spartakus Szarowola i Motor Lublin. W kwietniu 2011 również został zaproszony przez Bławackiego do sztabu szkoleniowego Enerhetyka Bursztyn. W sierpniu 2012 rozpoczął pracę prowadząc razem z Wałerijem Bohusławskim drugą drużynę Bukowyny Czerniowce, a od 2 września 2013 pełnił obowiązki głównego trenera klubu. 4 czerwca 2015 podał się do dymisji.

</doc>
<doc id="1553821" url="https://pl.wikipedia.org/wiki?curid=1553821" title="Sir Hyde Parker">
Sir Hyde Parker



</doc>
<doc id="1553824" url="https://pl.wikipedia.org/wiki?curid=1553824" title="Gliese 445">
Gliese 445

Gliese 445 ("AC+79 3888") – gwiazda w gwiazdozbiorze Żyrafy, znajdująca się w odległości 17 lat świetlnych od Słońca.
Charakterystyka.
Jasność wizualna tego czerwonego karła to 10,8, jest on zatem słabym obiektem i można go dostrzec dopiero przy użyciu teleskopu. Należy do typu widmowego M4. Jest to jedna z najbliższych gwiazd, o czym świadczy jej duża paralaksa i ruch własny po niebie. Ponadto gwiazda w swoim ruchu dookoła centrum Galaktyki zbliża się do Słońca i za 45 tysięcy lat osiągnie minimalną odległość .
Sondy Voyager.
Za około 40 000 lat sonda kosmiczna Voyager 1 przeleci w odległości 1,64 roku świetlnego od tej gwiazdy, natomiast sonda Voyager 2 za około 44 000 lat zbliży się do niej na odległość 2,77 lat świetlnych. Sytuacja ta będzie głównie wynikiem zbliżenia Gliese 445 do Słońca na odległość ok. 4 lat świetlnych, a nie dotarcia sond kosmicznych Voyager na znaczną odległość od Słońca.

</doc>
<doc id="1553827" url="https://pl.wikipedia.org/wiki?curid=1553827" title="Skoszewy">
Skoszewy



</doc>
<doc id="1553829" url="https://pl.wikipedia.org/wiki?curid=1553829" title="Mojo">
Mojo

Mojo – magazyn muzyczny publikowany przez wydawnictwo Bauer każdego miesiąca w Wielkiej Brytanii.
Pierwszy egzemplarz ukazał się 15 października 1993 roku, a na jego okładce znajdowali się Bob Dylan i John Lennon, co miało sugerować, iż magazyn poświęcony będzie wyłącznie muzyce rockowej. Wielu znanych krytyków muzycznych pisało dla "Mojo", w tym m.in. Charles Shaar Murray, Greil Marcus, Nick Kent i Jon Savage. Pierwszym redaktorem naczelnym gazety był Paul Du Noyer, a do jego następców należą: Mat Snow, Paul Trynka oraz Pat Gilbert.
Magazyn był często krytykowany za zbyt wiele reportaży na temat klasycznych artystów rockowych, takich jak The Beatles i Bob Dylan oraz ignorowanie nowych zespołów. Jednak to właśnie "Mojo" jako pierwsza mainstreamowa gazeta w Wielkiej Brytanii, skupiła uwagę odbiorców na The White Stripes, który określiła jako zespół tak zapalony, jak starsi wykonawcy.
"Mojo" regularnie dołącza do magazynów płyty CD, które dotyczą artykułu lub tematu poruszanego w aktualnym wydaniu. W 2004 po raz pierwszy do gazety dołączona została "Mojo" Honours Lists – lista nagród przyznanych przez krytyków oraz czytelników. Od tego czasu jest ona sporządzana każdego roku.
Zestawienia.
Magazyn opublikował wiele zestawień, w tym m.in. najgorszych piosenek oraz piosenek poświęconych narkotykom.
Z okazji ukazania się 150. numeru "Mojo", magazyn sporządził listę Top 100 Albums of Mojo's Lifetime, albumów, które powstały od 1993 roku. Na pierwszych pięciu miejscach znalazły się:
W 2007 magazyn sporządził listę stu nagrań, które zmieniły świat, The Top 100 Records That Changed the World. Powstała ona na podstawie głosów oddanych przez grupę gwiazd, wśród których byli m.in.: Björk, Tori Amos, Tom Waits, Brian Wilson, Pete Wentz i Steve Earle.
Pierwszą dziesiątkę zestawienia stanowią:
Edycje specjalne.
Od 1993 roku ukazło się wiele specjalnych edycji "Mojo", często poświęconych wyłącznie jednemu artyście lub gatunkowi muzycznemu. Jednym z najpopularniejszych była seria opowiadająca historię The Beatles. Magazyn opublikował również cztery edycje "The MOJO Collection: The Greatest Albums of All Time", a także serię krótkich biografii; pierwsza ukazała się w 2002 roku i dotyczyła Neila Younga.

</doc>
<doc id="1553833" url="https://pl.wikipedia.org/wiki?curid=1553833" title="Dolina Kwaczańska">
Dolina Kwaczańska

Dolina Kwaczańska () – krótka, głęboka dolina w Centralnych Karpatach Zachodnich na Słowacji, stanowiąca granicę między Górami Choczańskimi (na zachodzie) a Tatrami Zachodnimi (na wschodzie). Taką definicję podaje "Wielka encyklopedia tatrzańska". Na słowackiej mapie granica ta biegnie między Ostrym Wierchem i Golicą, cała dolina Kwaczańska znajduje się więc w Górach Choczańskich. Doliną spływa potok Kwaczanka.
Położenie.
Dolina ma przebieg północ-południe. Wycięta jest pomiędzy masywami zaliczanego do Tatr Zachodnich Ostrego Wierchu Kwaczańskiego ("Ostrý vrch", 1128 m) na wschodzie a ramieniem Hradkowej ("Hrádkovo", 1206 m) i Czarnej Hory ("Čierna hora", 1094 m), należących już do Grupy Prosiecznego w Górach Choczańskich, na zachodzie. Jej południowy (dolny) wylot znajduje się na wysokości ok. 630 m n.p.m. już na terenie Kotliny Liptowskiej, na północnym skraju wsi Kwaczany ("Kvačany"). W północnej (górnej) części, w miejscu zwanym Obłazy ("Oblazy"), na wysokości ok. 750 m, dolina rozdziela się na trzy odnogi: północno-wschodnią Dolinę Huciańską, którą płynie potok Hucianka (według map słowackich: dalej Kwaczanka), północno-zachodnią Dolinę Roztoki, którą płynie Roztocki Potok ("Ráztocký potok") i południowo-zachodnią Dolinę Borowianki ("dolina Borovianka"), którą płynie potok Borovianka. Wszystkie trzy odnogi wyprowadzają już w obszar ograniczającego Góry Choczańskie od północy Rowu Podtatrzańskiego. Długość doliny od Obłazów po dolny wylot wynosi niespełna 3 km.
Geologia i morfologia.
Dolina ma charakter typowego wąwozu krasowego: jest wąska, kręta, głęboka i pełna progów. Ma pochodzenie epigenetyczne: została wycięta tokiem Kwaczanki w triasowych, ciemnych wapieniach i dolomitach tzw. serii choczańskiej. Całą szerokość dna doliny (miejscami nie więcej niż 3 m) zajmuje koryto potoku. Wymodelowane jest ono w słabo krasowiejących dolomitach, więc woda utrzymuje się przez cały rok. Zbocza doliny są bardzo strome, ich nachylenie przekracza często 60°. Skalne turnie, ograniczające ją w wielu miejscach, wznoszą się 100–200 m ponad dno doliny, natomiast sąsiadujące szczyty sięgają 1200 m n.p.m. – a więc od 100 do 300 m wyżej niż obszar źródliskowy potoków źródłowych Kwaczanki. Dolina jest wynikiem erozyjnego działania potoku, który cierpliwie rozcinając miękkie podłoże przeniósł z czasem swe źródliska z południowych stoków Gór Choczańskich na sąsiadujące z nimi od północy, zbudowane już z utworów fliszowych tereny Pogórza Orawskiego i Skoruszyńskich Wierchów.
Przyroda ożywiona.
Cała dolina Kwaczanki jest zalesiona, jedynie najbardziej strome i skaliste miejsca pokrywają bogate zbiorowiska roślinności naskalnej. Dolina Kwaczańska wraz z ograniczającym ją od zachodu masywem Czarna Hora – Hradkowa oraz przyległymi do doliny stokami Ostrego Wierchu Kwaczańskiego zostały objęte w 1967 r. rezerwatem przyrody Kvačianska dolina o powierzchni 467,3 ha.
Znaczenie komunikacyjne.
Dnem doliny nie biegnie żadna droga ani nawet ścieżka. Ze względu na rezerwat przyrody przejście bezpośrednio wzdłuż nurtu potoku jest zabronione (zresztą, przy wyższych stanach wody, wprost niemożliwe). Lewym (orograficznie) stokiem doliny, miejscami ponad 100 m powyżej jej dna, biegnie droga leśna z Kwaczan do Hut; schodzi ona do Doliny Huciańskiej ok. 700 m powyżej Obłazów. Droga, biegnąca śladem leśnej ścieżki, została wybudowana przez wojsko rosyjskie, spieszące w 1849 r. z pomocą Habsburgom, zagrożonym przez Wiosnę Ludów. Wkrótce stała się ona dość ruchliwym traktem, którym ciągnęli kupcy liptowcy na jarmarki na Orawę i dalej do Polski. Do czasu zbudowania w latach 1982–1986 nowej drogi nr 584 z Zuberca do Liptowskich Matiaszowiec droga ta stanowiła jedyne połączenie wsi Huty, Małe Borowe i Wielkie Borowe ze światem.
W latach 1934 i 1947 drogę dwukrotnie poprawiano, poszerzając ją w niektórych miejscach i niwelując odcinki o największych spadkach. Na początku lat 60. XX w. drogę tę uczyniono zjezdną dla samochodów terenowych i ciężarowych, a następnie poprowadzono wzdłuż niej pierwszą linię telefoniczną do wspomnianych trzech wsi (słupy stoją miejscami do dziś – 2017 r.). Obecnie droga nie jest dopuszczona do ruchu dla pojazdów samochodowych poza uprawnionymi. Z Obłazów biegną drogi: w prawo doliną Hucianki do Hut, w lewo Doliną Borowianki do Wielkiego Borowego (również one nie są dopuszczone do ruchu publicznego).
Zagospodarowanie.
Dolina nie jest zabudowana. Jedynie na Obłazach znajduje się kompleks zabudowań dwóch dawnych młynów wodnych, wzniesionych w I połowie XIX w., chroniony obecnie jako jeden z cenniejszych zabytków techniki w tej części Słowacji.
Turystyka.
Sama dolina, ze względu na wspomnianą niedostępność i wymogi ochrony przyrody, nie jest zwiedzana przez turystów. Drogą wzdłuż doliny Kwaczanki biegnie czerwono znakowany szlak turystyczny z Kwaczan do Hut. Ponad Obłazami odgałęzia się od niego szlak niebieski, który obok młynów na Obłazach i dalej Doliną Borowianki prowadzi do Wielkiego Borowego. Najlepszy wgląd w Dolinę Kwaczańską jest ze wspomnianego czerwonego szlaku, z wierzchołka położonej tuż przy drodze skalnej turni zwanej Rogacz ("Roháč", 817 m n.p.m.; tuż obok zabytkowy kamienny krzyż przydrożny z 1860 r.). Najwygodniejszy – z nowo wybudowanych punktów widokowych "Malý Roháč" (drewniany pomost, wysunięty daleko ponad zbocze, nieco na pn. od turni Rogacz) i "Kobyliny" (drewniany pomost, usytuowany 78 m ponad korytem Kwaczanki, na pd. od Rogacza, powstały dzięki sponsorom i dobrowolnym datkom samych turystów).
Wzdłuż szlaku prowadzą znaki przyrodniczo-historycznej ścieżki dydaktycznej z przystankami i tablicami informacyjnymi.

</doc>
<doc id="1553837" url="https://pl.wikipedia.org/wiki?curid=1553837" title="22.2">
22.2

22.2 lub Hamasaki 22.2 – wielokanałowy system zapisu i odtwarzania dźwięku przestrzennego, wykorzystujący 24 głośniki. Powiązany ze standardem wyświetlania obrazu telewizyjnego UHDTV.
Pozycje głośników.
Głośniki umiejscowione są w trzech płaszczyznach:

</doc>
<doc id="1553838" url="https://pl.wikipedia.org/wiki?curid=1553838" title="Hubert Sumlin">
Hubert Sumlin

Hubert Sumlin (ur. 16 listopada 1931, zm. 4 grudnia 2011) – amerykański wokalista i gitarzysta bluesowy, najlepiej znany z gry w zespole Howlin' Wolfa, w 2003 sklasyfikowany na 65. miejscu listy 100 najlepszych gitarzystów wszech czasów magazynu Rolling Stone. Do wzorowania się na nim przyznały się takie sławy jak Eric Clapton, Keith Richards, Stevie Ray Vaughan, Jimmy Page i Jimi Hendrix.
Kariera.
Sumlin urodził się w Greenwood w stanie Missisipi, ale dorastał w Hughes, Arkansas. Swoją pierwszą gitarę otrzymał w wieku 8 lat. W 1954 roku (miał wtedy 23 lata) poznał Howlin' Wolfa, który zaprosił go do swojego zespołu, początkowo jako drugiego gitarzystę, obok Jody'ego Williamsa. Rok później Williams zrezygnował, a Hubert Sumlin stał się pierwszym gitarzystą chicagowskiej grupy. Pozostał w niej aż do śmierci Wolfa w 1976 roku. Od tamtego czasu uczestniczył w wielu sesjach nagraniowych (m.in. jako "the Wolf Pack"), nagrał kilka albumów solowych.

</doc>
<doc id="1553840" url="https://pl.wikipedia.org/wiki?curid=1553840" title="ESO 69-6">
ESO 69-6

ESO 69-6 (również AM 1633-682) – para galaktyk powiązanych grawitacyjnie, znajdująca się w gwiazdozbiorze Trójkąta Południowego w odległości około 650 milionów lat świetlnych od Ziemi. Obie galaktyki są podobne do nut na pięciolinii. Posiadają one długie ogony pływowe zawierające gaz i gwiazdy wyrwane z zewnętrznych warstw galaktyk. Obecność tych ogonów jest dowodem oddziaływania grawitacyjnego tej pary.

</doc>
<doc id="1553841" url="https://pl.wikipedia.org/wiki?curid=1553841" title="Tomasz Mars">
Tomasz Mars

Tomasz Mars – krakowski wokalista, kompozytor, konferansjer. W większości, wykonawca piosenek autorstwa Michała Zabłockiego. Dawniej związany z kabaretem Loch Camelot. Uczeń Andrzeja Zaryckiego, kompozytora związanego z Piwnicą pod Baranami.
Kariera.
Jego przygoda z muzyką rozpoczęła się w Domu Kultury w Nowej Hucie, gdzie spotkał Andrzeja Zaryckiego, słynnego kompozytora związanego z Piwnica pod Baranami. W tym samym roku na scenie kabaretu Loch Camelot, współtworzył z poetką Barbarą Stępniak, kompozytorem Olkiem Brzezińskim i innymi artystami program pt. "Wieczory Nieperwersyjne".
Sukces.
Przełomowym momentem w karierze Marsa było spotkanie z poetą Michałem Zabłockim. Razem z nim przygotował debiutancki koncert i materiał na płytę "Męski Burdel", która ukazała się w grudniu 2006z wytwórni Metal Mind. Tomek napisał do większości tekstów muzykę i dobrał zespół instrumentalistów (Marek Mars, brat Tomka gra na gitarze basowej, Krzysztof Łochowicz na gitarze elektrycznej, Tomasz Hernik na puzonie, akordeonie i instrumentach klawiszowych, a na perkusji - Dominik Klimczak).
Styl.
Podstawą utworów są wiersze Michała Zabłockiego, powstające w większości podczas koncertów w drodze licytacji. Tomasz Mars z właściwą sobie przenikliwością zadaje pytania, by dowiedzieć się czegoś o zamawiającym. Wiersz powstaje w czasie koncertu i jest odczytywany przez autora przed zakończeniem programu.
Osiągnięcia.
Uczestnik i laureat wielu konkursów i festiwali piosenki m.in.:

</doc>
<doc id="1553844" url="https://pl.wikipedia.org/wiki?curid=1553844" title="Acanthocercus">
Acanthocercus

Acanthocercus – rodzaj jaszczurki z podrodziny Agaminae w rodzinie agamowatych (Agamidae). 
Zasięg występowania.
Rodzaj obejmuje gatunki występujące w Afryce (Erytrea, Dżibuti, Somalia, Etiopia, Demokratyczna Republika Konga, Rwanda, Burundi, Uganda, Kenia, Tanzania, Malawi, Zambia, Angola, Namibia, Botswana, Zimbabwe, Mozambik, Eswatini i Południowa Afryka) i Azji (Arabia Saudyjska, Jemen i Oman).
Systematyka.
Etymologia.
"Acanthocercus": "akantha" „cierń, kolec”, od ακη "akē" „punkt”; κερκος "kerkos" „ogon” .
Podział systematyczny.
Do rodzaju należą następujące gatunki:

</doc>
<doc id="1553845" url="https://pl.wikipedia.org/wiki?curid=1553845" title="JazzTimes">
JazzTimes

JazzTimes - amerykański magazyn muzyczny w pełni poświęcony jazzowi. Został stworzony w 1970 roku przez Ira Sabina jako publikacja w formie newsletteru, zwana "Radio Free Jazz". W 1980 roku nazwa zmieniona została na "Jazz Times". Obecnie magazyn często określany jest jako najważniejsza jazzowa publikacja.

</doc>
<doc id="1553848" url="https://pl.wikipedia.org/wiki?curid=1553848" title="August Schleicher">
August Schleicher

August Schleicher (ur. 19 lutego 1821 w Meiningen, zm. 6 grudnia 1868 w Jenie) – niemiecki językoznawca. Jego najważniejszym dziełem było "Kompendium gramatyki języka praindoeuropejskiego", próbował zrekonstruować ten wymarły język. Uważał języki fleksyjne, do których należy język praindoeuropejski, za najlepiej rozwinięte formy językowe.
Stworzył teorię drzewa genealogicznego, w ramach której dowiódł, iż wszystkie języki rodzą się w wyniku dyferencjacji, co prowadzi do powstania rodzin językowych. Oddziaływanie na siebie języków prowadzi do wyodrębnienia się samodzielnych języków. Z praindoeuropejskiego wyróżnił dwie grupy językowe: słowiańsko-niemiecki prajęzyk oraz język ario-grecko-italo-celtycki, z których wyłoniły się języki narodowe.
Jest autorem pierwszej wersji opowiadania "Owca i konie", napisanego w języku praindoeuropejskim. Jest tym samym pierwszym uczonym, który napisał jakikolwiek tekst w tym języku.

</doc>
<doc id="1553852" url="https://pl.wikipedia.org/wiki?curid=1553852" title="Sir Hyde Parker (1714-1782)">
Sir Hyde Parker (1714-1782)



</doc>
<doc id="1553853" url="https://pl.wikipedia.org/wiki?curid=1553853" title="Warsaw Symphony Orchestra">
Warsaw Symphony Orchestra

Orkiestra założona przez Marka Sewena w 1985 na polecenie ówczesnych władz kultury Urzędu m.st. Warszawy. Jej przeznaczeniem jest udział w uroczystych koncertach oraz artystycznych wydarzeniach. Swoją działalnością nawiązuje do podobnych zespołów, które poza lokalnymi filharmoniami, istnieją i działają podobnie: w Londynie (London Symphony Orchestra) oraz innych metropoliach świata.
Z Warsaw Symphony Orchestra występowali znakomici polscy i zagraniczni soliści m.in. Stefan Kamasa (altówka), Barbara Górzyńska (skrzypce), Leszek Zebura (trąbka), Paulos Raptis (tenor), Nicole Afriat z Francji (fortepian), Josiph Malovany (kantor z Nowego Jorku, Yuko Nagayoshi z Japonii (fortepian).
Warsaw Symphony Orchestra uczestniczyła w artystycznym wydarzeniu Stolicy, jakim był cykl koncertów organizowany na Uniwersytecie Warszawskim pt. „Beethoven na Uniwersytecie”. Na kolejnych koncertach orkiestra wykonała wówczas pięć symfonii L. van Beethovena.
Poza koncertami w Filharmonii Narodowej Warsaw Symphony Orchestra koncertowała także wielokrotnie w Teatrze Letnim w Łazienkach oraz na dziedzińcu Zamku Królewskiego m.in. w koncercie dedykowanym Powstaniu Warszawskiemu, do którego kanwę literacką stworzył reżyser Maciej Englert.
W roku 2001 orkiestra zapisała na swym koncie wielki sukces, wykonując w Japonii pod batutą Marka Sewena program, na który w czasie 3-tygodniowego tournée złożyły się symfonie: „Z Nowego Świata” Dvořáka i „Dziewiąta” Beethovena. Orkiestrze towarzyszył Chór Varsovia przygotowany przez Janusza Dąbrowskiego oraz czwórka młodych solistów: Katarzyna Trylnik, Małgorzata Idzik, Piotr Rafałko i Jarosław Bręk.

</doc>
<doc id="1553854" url="https://pl.wikipedia.org/wiki?curid=1553854" title="Ceratophora">
Ceratophora

Ceratophora – rodzaj jaszczurki z podrodziny Draconinae w obrębie rodziny agamowatych (Agamidae).
Zasięg występowania.
Rodzaj obejmuje gatunki występujące endemicznie na Cejlonie.
Systematyka.
Etymologia.
"Ceratophora": "keras", κερατος "keratos" „róg”; -φορος "-phoros" „noszący”, od φερω "pherō" „nosić”.
Podział systematyczny.
Do rodzaju należą następujące gatunki:

</doc>
<doc id="1553860" url="https://pl.wikipedia.org/wiki?curid=1553860" title="George Hearn">
George Hearn

George Hearn (ur. 18 czerwca 1934 w St. Louis) − amerykański aktor i piosenkarz, występujący głównie na Broadwayu.

</doc>
<doc id="1553864" url="https://pl.wikipedia.org/wiki?curid=1553864" title="North American B-25">
North American B-25



</doc>
<doc id="1553865" url="https://pl.wikipedia.org/wiki?curid=1553865" title="Martin 167 Maryland">
Martin 167 Maryland



</doc>
<doc id="1553868" url="https://pl.wikipedia.org/wiki?curid=1553868" title="Zero Install">
Zero Install

Zero Install – technika dystrybucji oraz uruchamiania pakietów instalacyjnych oprogramowania przeznaczonego dla systemów operacyjnych z rodziny Linux i Uniksopodobnych.
Sposób działania.
W przeciwieństwie do standardowej metody, w której pakiet instalacyjny przed użyciem jest pobierany, wypakowywany i instalowany, pakiety dystrybuowane za pomocą techniki Zero Install wymagają jedynie pobrania i uruchomienia (zazwyczaj dostarczany jest w formacie Application Directory - katalog zawierający wszystkie potrzebne do uruchomienia pliki, dla użytkownika widziany jako pojedynczy plik; w podobnej formie rozpowszechniane jest oprogramowanie dla systemu operacyjnego OS X).
Użytkownik końcowy potrzebuje zainstalowanego w systemie pakietu zeroinstall-injector oraz adresu URI z interesującym go oprogramowaniem; po podaniu adresu (z poziomu interfejsu graficznego bądź też tekstowego) następuje akceptacja klucza GPG, pobranie pakietu wraz z wymaganymi bibliotekami, przeniesienie go do systemowej pamięci podręcznej i uruchomienie.
Pierwotna wersja Zero Install, powstała z połączenia dwóch pakietów: modułu dla jądra systemu Linux obsługującego system plików lazyfs oraz daemona Zero Install który dostarczał nowe oprogramowanie. W późniejszym czasie cały system został zastąpiony zestawem narzędzi działających w przestrzeni użytkownika nazwanych "the Injector", napisanych w języku Python; całość klasyfikowana jest jako menedżer pakietów działający niezależnie od dystrybucji systemu.
Zalety.
Pewnymi zaletami Zero Install są:

</doc>
<doc id="1553869" url="https://pl.wikipedia.org/wiki?curid=1553869" title="Żołnierze wolności">
Żołnierze wolności

Żołnierze wolności (ros. "Освободитель", ang. "The Liberators") – powieść z 1981 roku, napisana przez rosyjskiego pisarza Wiktora Suworowa. Przedstawia, w formie luźnych opowiadań, życie młodego Suworowa w Armii Radzieckiej. 
Książka jest nacechowana wyraźnie negatywnie do całego systemu i ustroju ZSRR, a do organizacji (czy jej braku) w radzieckiej armii w szczególności, choć momentami na pierwszy plan przebija się duma z militarnej potęgi ZSRR. Autor opisuje m.in. jak wygląda radziecki areszt wojskowy, za co można do niego trafić, jak przebiegają obchody 50. rocznicy rewolucji, jak wygląda stan uzbrojenia ZSRR oraz, co najważniejsze, opisuje radziecką interwencję na Czechosłowację w roku 1968, w której Suworow brał udział jako czołgista.
Książka oficjalnie ukazała się w Polsce w roku 1990, lecz jak na samym wstępie do wydania polskiego stwierdza autor, w obiegu podziemnym (tłumaczone z angielskiego wydania), egzemplarze jego książki krążyły w Polsce już w połowie lat 80. 
Ogólnie luźne i prześmiewcze nastawienie do radzieckiej armii kończy się niespodziewanie pod koniec książki gdzie bardzo szczegółowo opisana zostaje egzekucja przeprowadzona na młodym dezerterze, który w czasie czechosłowackiej interwencji chciał uciec na Zachód.

</doc>
<doc id="1553870" url="https://pl.wikipedia.org/wiki?curid=1553870" title="Droga geometryczna światła">
Droga geometryczna światła



</doc>
<doc id="1553875" url="https://pl.wikipedia.org/wiki?curid=1553875" title="Wir Pacyfiku">
Wir Pacyfiku

Wir Pacyfiku (także Hawajski Wir) (ang. "Pacific Vortex") – powieść Clive’a Cusslera z serii o przygodach Dirka Pitta, wydana w 1983. Jest pierwszą książką należącą do tego cyklu, jednak autor zdecydował się ją opublikować dopiero po kilku latach od napisania.
Opis fabuły.
Akcja powieści rozpoczyna się na Hawajach, gdzie Dirk Pitt odpoczywa na pierwszym od trzech lat urlopie. Przypadkowo dostrzega na falach kapsułę sygnalizacyjną, stosowaną na okrętach podwodnych. Po wyłowieniu jej i przeczytaniu zamkniętych w niej dokumentów nawiązuje współpracę z marynarką wojenną USA. W dokumentach znajduje się sprawozdanie kapitana zaginionego przed kilkoma miesiącami okrętu podwodnego. Okazuje się, że zaginął on w tzw. wirze Pacyfiku. Dirk Pitt musi rozwiązać zagadkę okrętów i statków ginących w pacyficznym odpowiedniku Trójkąta Bermudzkiego.

</doc>
<doc id="1553881" url="https://pl.wikipedia.org/wiki?curid=1553881" title="Ruch amerykanizacji">
Ruch amerykanizacji

Ruch amerykanizacji – ruch społeczny w Stanach Zjednoczonych, stawiającym sobie za cel ścisłą integrację imigrantów ze społeczeństwem amerykańskim. Przed drugą połową XX wieku taki proces asymilacji imigrantów określano mianem amerykanizacji.
Ruch amerykanizacji był w dużej mierze spontaniczny i nie poparty świadomą polityką państwa. Jednym z istotnych mitów narodowych Stanów Zjednoczonych była wizja tego kraju jako tygla narodów, w którym poszczególne nacje stapiają się w harmonijną całość. Stały napływ imigrantów był zawsze bardzo ważny dla amerykańskiej gospodarki, a ich integracja ze społeczeństwem była zakładana jako oczywista.
Przekonanie to uległo rewizji wraz z I wojną światową. Amerykańska opinia publiczna uświadomiła sobie, że społeczeństwo amerykańskie nie stanowi zintegrowanej całości, lecz w jego ramach funkcjonują liczne grupy pielęgnujące swoje etniczne odrębności. Wzrost nastrojów nacjonalistycznych i poczucia wrogości wobec krajów z którymi prowadzono wojnę (szczególnie Niemiec), spowodował, że świadoma i wymuszana amerykanizacja stała się ważnym tematem polityki wewnętrznej Stanów Zjednoczonych.
Program amerykanizacja realizowany był zarówno przez rząd, jak i stowarzyszenia obywatelskie (np. YMCA). Wspierany był również przez amerykański przemysł, zatrudniający imigrujących robotników. Opierał się przede wszystkim na systemie edukacji i różnorodnych instytucjach pomocy imigrantom. Działalność tego typu była bardzo popularną formą obywatelskiego zaangażowania i okazywania patriotyzmu (np. w takich stowarzyszeniach jak Daughters of the American Revolution).
Amerykanizacja poprzez edukację obejmowała początkowo nabycie podstawowych umiejętności i wiedzy, takich jak język angielski, historia Ameryki oraz podstawy wiedzy o amerykańskim społeczeństwie i państwie. Miała ona pomagać w naturalizacji imigrantów, czyli staniu się pełnoprawnym obywatelem. Wraz z popularyzacją ruchu, uległa jednak rozszerzeniu, tak, że obejmowała tematy od gotowania po opiekę nad dziećmi. Tego typu kursy nie tyle miały uczyć pewnych umiejętności, co specyficznego „amerykańskiego” stylu życia.
Po I wojnie światowej ruch amerykanizacji stopniowo wytracał energię, by praktycznie wygasnąć w latach dwudziestych. Zbiegło się to z dyskusjami na temat tego, czym naprawdę jest tożsamość amerykańska czy amerykański naród, oraz rosnącą akceptacją pluralizmu kulturowego, który ostatecznie podważył wiarę w słuszność amerykanizacji.

</doc>
<doc id="1553882" url="https://pl.wikipedia.org/wiki?curid=1553882" title="ESO 99-4">
ESO 99-4

ESO 99-4 (również LEDA 90206) – galaktyka o zniekształconym kształcie, znajdująca się w gwiazdozbiorze Trójkąta Południowego w odległości około 400 milionów lat świetlnych od Ziemi. Zdeformowany kształt ESO 99-4 jest prawdopodobnie skutkiem po wcześniejszym procesie łączenia galaktyk. Główny korpus galaktyki jest w dużej mierze zakryty przez ciemne pasma pyłu.

</doc>
<doc id="1553891" url="https://pl.wikipedia.org/wiki?curid=1553891" title="SISone4ALL">
SISone4ALL

SISone4ALL – jest to rozwiązanie informatyczne, zaproponowane przez Portugalię innym państwom członkowskim Unii Europejskiej, aby do czasu zakończenia prac nad Systemem Informacyjnym Schengen drugiej generacji (SIS II) nowe kraje Unii Europejskiej mogły korzystać z zasobów SIS (ang. "Schengen Information System"). Portugalia udostępniła swój krajowy zmodernizowany moduł SIS (wersja SIS1+), co umożliwiło zniesienie kontroli na granicach wewnętrznych i włączenie od 21 grudnia 2007 roku do obszaru Schengen 9 nowych państw (tj. Czechy, Estonia, Litwa, Łotwa, Malta, Polska, Słowacja, Słowenia i Węgry). Szwajcaria, która przystąpiła do Układu z Schengen w grudniu 2008 roku, również zdecydowała się używać SISone4ALL.
SISone4ALL – system pośredniczący w dostępie do SIS1+, uzupełniony o sieć SISNET, działający w architekturze intranetowej, która umożliwia łączność pomiędzy krajowymi systemami informatycznymi oraz pomiędzy Biurem SIRENE (ang. "Supplementary Information Request At National Entries" – wniosek o informacje uzupełniające na poziomie dostępów krajowych) w każdym państwie Układu z Schengen.
Przedłużające się prace nad wprowadzeniem SIS II i Systemem Informacji Wizowej (VIS; ang. "Visa Information System)" oraz chęć przystąpienia nowych państw członkowskich do aktualnie funkcjonującego zmodernizowanego Systemu Informacyjnego Schengen pierwszej generacji (SIS1+) spowodowały, że Portugalia zainicjowała utworzenie pakietu oprogramowania dostępowego do SIS. Pakiet ten nosi nazwę SISone4ALL i jest projektem przejściowym mającym na celu wprowadzenie nowych użytkowników do obecnie powstającego SIS II. Docelowo wszystkie państwa członkowskie mają obowiązek wprowadzić SIS II, który jest systemem o dużo większej funkcjonalności (mogącym przetwarzać zdjęcia, dane biometryczne).

</doc>
