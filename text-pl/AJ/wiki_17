<doc id="1558508" url="https://pl.wikipedia.org/wiki?curid=1558508" title="Jan Aelmis">
Jan Aelmis

Johannes Aelmis (ur. 1674, zm. 1755) – holenderski ceramik.
Był właścicielem manufaktury ceramicznej Bloempot, która znajdowała się w Rotterdamie (Holandia). Zajmował się wytwarzaniem kompozycji ściennych o dużych rozmiarach wykonanych z płytek ceramicznych.

</doc>
<doc id="1558510" url="https://pl.wikipedia.org/wiki?curid=1558510" title="Chojno (gmina w województwie poznańskim)">
Chojno (gmina w województwie poznańskim)

Chojno (od 1973 "Pakosław") – dawna gmina wiejska istniejąca w latach 1934-1954 w woj. poznańskim (dzisiejsze woj. wielkopolskie). Siedzibą gminy było Chojno.
Gmina zbiorowa Chojno została utworzona 1 sierpnia 1934 roku w powiecie rawickim w woj. poznańskim z dotychczasowych jednostkowych gmin wiejskich: Białykał, Chojno, Golejewo, Kubeczki, Niedźwiadki, Osiek, Ostrobudki, Pakosław, Podborowo, Pomocno, Słupia Kapitulna, Sowy, Sworowo, Ugoda, Zaorle i Zawady (oraz z obszarów dworskich położonych na tych terenach lecz nie wchodzących w skład gmin). 
Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 13 gromad: Białykał, Chojno, Golejewko, Golejewo, Niedźwiadki, Osiek, Ostrobudki, Pakosław, Pomocno, Słupia Kapitulna, Sowy, Sworowo i Ugoda. Gmina została zniesiona 29 września 1954 roku wraz z reformą wprowadzającą gromady w miejsce gmin.
Jednostki nie przywrócono 1 stycznia 1973 roku po reaktywowaniu gmin, utworzono natomiast jej terytorialny odpowiednik – gminę Pakosław.

</doc>
<doc id="1558511" url="https://pl.wikipedia.org/wiki?curid=1558511" title="Kobylnik">
Kobylnik



</doc>
<doc id="1558512" url="https://pl.wikipedia.org/wiki?curid=1558512" title="Agria">
Agria

Agria (gr. "Αγριά") – nadmorska miejscowość w Grecji, w administracji zdecentralizowanej Tesalia-Grecja Środkowa, w regionie Tesalia, w jednostce regionalnej Magnezja, w gminie Wolos, w odległości ok. 7 km od miasta Wolos. W 2011 roku liczyła 5191 mieszkańców. Miejsce narodzin Vangelisa, twórcy muzyki elektronicznej.

</doc>
<doc id="1558513" url="https://pl.wikipedia.org/wiki?curid=1558513" title="Simon Kjær">
Simon Kjær

Simon Kjær (ur. 26 marca 1989 w Horsens) – duński piłkarz występujący na pozycji obrońcy we włoskim klubie A.C. Milan oraz w reprezentacji Danii. Uczestnik Mistrzostw Świata 2010 i 2018 oraz Mistrzostw Europy 2012 i 2020.
Kariera klubowa.
Kjær profesjonalną karierę rozpoczął w FC Midtjylland. W listopadzie 2007 został wybrany Młodym Piłkarzem Roku w Danii. W lutym 2008 podpisał 5-letni kontrakt z włoskim US Palermo, ale do klubu przeszedł dopiero w lipcu tego samego roku. Jego dotychczasowy klub FC Midtjylland otrzymał za niego 4 miliony euro. W Serie A zadebiutował 26 października 2008, w przegranym 3-1 spotkaniu przeciwko Fiorentinie. Pierwszego gola w barwach Palermo zdobył 2 listopada, tydzień po debiucie w lidze. Swoim trafieniem ustalił wynik spotkania z Chievo Werona na 3:0.
Latem 2010 przeszedł do niemieckiego VfL Wolfsburg za kwotę ok. 12 milionów euro podpisując 4-letni kontrakt gwarantujący mu płacę ok. 2,4 miliona rocznie.
W lipcu 2013 roku za 2 milionów euro przeszedł do Lille OSC, a w 2015 roku odszedł do tureckiego Fenerbahçe SK. 
1 grudnia 2021 Podczas meczu z Genoą zerwał więzadła boisko opuścił na noszach.
Kariera reprezentacja.
W młodzieżowych reprezentacjach Danii rozegrał łącznie 16 spotkań i zdobył w nich jedną bramkę. W seniorskiej drużynie narodowej zadebiutował 6 czerwca 2009 w wygranym 1:0 meczu ze Szwecją. Wraz z personelem medycznym został nagrodzony przez UEFA za wkład w ratowanie życia Christiana Eriksena. 

</doc>
<doc id="1558514" url="https://pl.wikipedia.org/wiki?curid=1558514" title="Kwas podsiarkowy">
Kwas podsiarkowy



</doc>
<doc id="1558517" url="https://pl.wikipedia.org/wiki?curid=1558517" title="Władysław Tomkiewicz">
Władysław Tomkiewicz

Władysław Tomkiewicz (ur. 4 września 1899 w Nowince na Kowieńszczyznie, zm. 5 sierpnia 1982 w Warszawie) – polski historyk i historyk sztuki.
Życiorys.
Ukończył historię na Uniwersytecie Warszawskim. Był uczniem Oskara Haleckiego – doktorat 1928, habilitacja 1932. Ukończył również historię sztuki pod kierunkiem Z. Batowskiego. Studia uzupełniał w Paryżu i w Rzymie. Od 1932 roku związany z UW. Równocześnie w latach 1932–1939 wykładowca w PIST.
Podczas okupacji niemieckiej czynny w konspiracji. W 1941 roku objął referat spraw narodowościowych (litewskich i białoruskich) Biura Informacji i Propagandy KG AK. Był też zaangażowany w tajne nauczanie. Kierownik Biura Narodowościowego Delegatury Rządu na Kraj.
W latach 1944–1945 brał udział w akcji ratowania dóbr kultury Warszawy. W latach 1945–1950 był dyrektorem Biura Rewindykacji i Odszkodowań w Ministerstwie Kultury i Sztuki.
W końcu lipca 1946 roku prof. Władysław Tomkiewicz towarzyszył z ramienia Ministerstwa Kultury i Sztuki specjalnej delegacji Rządu Ukrainy dla ostatecznego przekazania zbiorów biblioteczno-muzealnych Ossolineum. W skład delegacji wchodzili: przewodniczący Komitetu ds. Instytucji Kulturalnych i Oświatowych przy RM Ukraińskiej SRR , naczelnik Paszczenko (artysta grafik, wiceprzewodniczący Komitetu Sztuki) i rektor Uniwersytetu Lwowskiego im. Iwana Franki prof. . 30 lipca we Wrocławiu po otwarciu skrzyń ze zbiorami i skontrolowaniu ich zawartości podpisano ostateczny akt przekazania. Tomkiewicz i wicewojewoda dolnośląski Aleksander Barchacz odpowiedzieli na wystąpienie Paszczyna.
Od 1945 wykładał Historię Europy Wschodniej na UW. W 1952 roku zmuszony do przejścia z Instytutu Historii UW do Instytutu Historii Sztuki UW. W latach 1961–1966 wykładał na WAP, 1968–1970 wicedyrektor Instytutu Sztuki PAN.
Był profesorem Uniwersytetu Warszawskiego (od 1947) oraz członkiem Towarzystwa Naukowego Warszawskiego (od 1945) i Polskiej Akademii Umiejętności (od 1951). Prezes Polskiego Towarzystwa Historycznego w latach 1947–1949, TMH w latach 1950–1953. W 1947 odznaczony Krzyżem Oficerskim Orderu Odrodzenia Polski.
W PRL informacje na temat Władysława Tomkiewicza podlegały cenzurze. W 1977 roku jego nazwisko znajdowało się na specjalnej liście osób pod szczególną kontrolą cenzury. Zalecenia cenzorskie dotyczące jego osoby zanotował Tomasz Strzyżewski, który w swojej książce o peerelowskiej cenzurze opublikował notkę informacyjną z 7 stycznia 1977 roku Głównego Urzędu Kontroli Prasy, Publikacji i Widowisk. Wytyczne dla cenzorów wymieniały jego nazwisko z adnotacją: „Wszelkie próby popularyzowania w środkach masowego przekazu (prasa codzienna, radio, TV, tygodniki społeczno-polityczne) niżej wymienionych osób należy sygnalizować kierownictwu GUKPPiW”. Zalecenia cenzorskie zezwalały jedynie na publikacje w prasie specjalistycznej, naukowej oraz skryptach itp.
Jest pochowany na cmentarzu Powązkowskim w Warszawie, kwatera 150-V-6.
Uczniowie.
Do uczniów Władysława Tomkiewicza zaliczają się m.in. Bohdan Baranowski, Jan Białostocki, Janusz Durko, Stefan Gruszecki, Mariusz Karpowicz, Jerzy Kowalczyk, Helena Michałowska, Janusz Tazbir, Jerzy Lileyko.
Zainteresowania badawcze.
Pierwotnie zajmował się stosunkami polsko-kozackimi. Przedstawił genezę i upadek unii hadziackiej. Zajmował się też stosunkami polsko-szwedzkimi i polsko-francuskimi w XVII wieku. Po II wojnie światowej z powodów politycznych zajął się historią sztuki (w 1952 zmuszony do przejścia do Instytutu Historii Sztuki UW). Badał historię i kulturę nowożytną, sztukę baroku i mecenat artystyczny.

</doc>
<doc id="1558520" url="https://pl.wikipedia.org/wiki?curid=1558520" title="Space disco">
Space disco

Space disco – odmiana muzyki disco, która wyewoluowała z podgatunku euro disco i związana jest z science fiction. Cieszyła się popularnością w latach 1977-79, po czym została niemal zupełnie zapomniana.
Narodziny space disco miały swą przyczynę prawdopodobnie w sukcesach filmów science fiction, zwłaszcza "Gwiezdnych wojen" i "Bliskich spotkań trzeciego stopnia" (oba z 1977 roku), które wywołały wzrost gwałtowny wzrost zainteresowania tematyką science fiction w kulturze popularnej, w tym również w muzyce disco. Jedną z pierwszych grup space disco była francuska Space.
Artyści grający space disco występowali zazwyczaj w „futurystycznych” kostiumach, inspirowanych glam rockiem.

</doc>
<doc id="1558525" url="https://pl.wikipedia.org/wiki?curid=1558525" title="Kwasy tiosiarkowe">
Kwasy tiosiarkowe



</doc>
<doc id="1558527" url="https://pl.wikipedia.org/wiki?curid=1558527" title="Dolina Prosiecka">
Dolina Prosiecka

Dolina Prosiecka (słow. "Prosiecka dolina") – krótka, głęboka dolina w Górach Choczańskich na Słowacji, przecinająca w poprzek całe to pasmo górskie. Jeden z najbardziej reprezentatywnych przykładów doliny krasowej w Karpatach Zachodnich. Doliną (lub generalnie w jej osi) spływa potok Prosieczanka ("Prosiečanka").
Położenie.
Dolina ma ogólny przebieg północ – południe. Rozcina położoną najbardziej na wschodzie część Gór Choczańskich, tzw. Grupę Prosiecznego, na dwie mniej więcej równe części: wschodnią z masywami Prosiecznego ("Prosečné") i Hradkowej ("Hrádkovo") oraz zachodnią z masywami Łomów ("Lômy") i Prawnacza ("Pravnáč"). Dolinę ograniczają od wschodu zbocza Prosiecznego, zaś od zachodu – rozczłonkowane stoki wschodniego ramienia Łomów. Południowy (dolny) wylot Doliny Prosieckiej znajduje się na wysokości ok. 650 m n.p.m. już na terenie Kotliny Liptowskiej, na północ od liptowskiej wsi Prosiek. Górny (północny) wlot doliny znajduje się na wysokości ok. 920 m n.p.m., na skraju kotliny zwanej Svorad, już na granicy Rowu Podtatrzańskiego.
Geologia i morfologia.
Dolina Prosiecka została wycięta w wapieniach i dolomitach płaszczowiny choczańskiej. Ma charakter typowego przełomu antecedentnego, a jednocześnie jest klasycznym przykładem doliny krasowej z okresowym przepływem wody, z podziemnymi ciekami wodnymi, wywierzyskami, bogatą rzeźbą krasową itp.
Dolną, wylotową część doliny tworzy głęboka, otoczona pionowymi skałami i wąska na kilka metrów gardziel, zwana Wrotami (słow. "Tiesňava Vráta"). Jej dno, przy wyższych stanach wód na całej szerokości, zajmuje potok Prosieczanka. Pierwotnie wylot wąwozu był znacznie węższy. Dopiero po I wojnie światowej mieszkańcy wsi Prosiek poszerzyli go materiałami wybuchowymi, a dno wyłożyli pomostem z drewnianych dyli, zniesionym jednak z czasem przez wodę. Tuż powyżej gardzieli (657 m n.p.m.) znajduje się "Vyvieranisko" – główne wywierzysko Prosieckiego potoku w postaci dwóch dużych wypływów.
Wyżej dolina się rozszerza, a stoki stają się łagodniejsze. Ta część doliny, długości ok. 2 km, zwie się Półgórą (słow. "Polhora") i jest zwykle bezwodna. Jej dno zasłane jest w większości skalnym gruzem, a na zboczach zwracają uwagę oryginalnie ukształtowane formy skalne, noszące nazwy: „Janosik”, „Niedźwiedź”, „Wielbłąd” czy „Sowa”. Na wysokości ok. 820 m n.p.m., w miejscu zwanym "Vidová", w osi doliny wyrasta wzniesienie "Kubín" (1000 m n.p.m.) z wysoką na 150 m skałą zwaną Sokołem (słow. "Sokol"). Tu dolina rozwidla się na dwie gałęzie.
Gałąź prawa (północno-wschodnia), zwana również Sokołem, to znów wąski wąwóz o kilkumetrowej zaledwie szerokości, ograniczony pionowymi ścianami skalnymi. Dno tego odcinka, o znacznej stromości, podzielone jest na kilka stopni, w których występują dobrze wykształcone kotły eworsyjne. Otoczeniem wąwozu są wysokie skały na stokach Prosiecznego i Kubína, w tym wspomniany Sokół. Również ten odcinek jest przez większą część roku bezwodny – woda pojawia się z reguły w czasie wiosennych roztopów i po większych opadach. Najwyższa część Sokoła ma już łagodny charakter i wyprowadza na łąki Svoradu.
Gałąź lewą, północno-zachodnią, w dolnej części tworzy krótka dolina, zwana Dolina Czerwone Piaski (słow. "Červené piesky"). Znajduje się w niej największy w tej części Gór Choczańskich, wysoki na 15 m wodospad Czerwone Piaski.
Przyroda ożywiona.
Dolina Prosiecka posiada niezmiernie bogatą florę i faunę. Dla jej ochrony całą dolinę, po zachodni skraj grzbietu Prosiecznego na wschodzie i po szczyt Łomów na zachodzie, objęto utworzonym w 1967 r. rezerwatem przyrody „Dolina Prosiecka” o powierzchni 375,95 ha.
Znaczenie komunikacyjne.
Z uwagi na pionowe uskoki dna w wąwozie Sokół w górnej części doliny, nie posiadała ona nigdy znaczenia komunikacyjnego jako przejazd z liptowskiej na orawską stronę Gór Choczańskich. Korzystali z niej doraźnie na piechotę chłopi z Prosieka, posiadający łąki w kotlinie Svoradu. Prawdopodobnie na przełomie XIX i XX w. wybudowano pomost długości ok. 30 m, który pokonywał skalne uskoki w dolnej części wąwozu Sokoła. Pomost ten, wzniesiony z drewnianych belek na stalowych wspornikach (podobny do pomostu z Doliny Juraniowej w Tatrach Zachodnich), pozwalał zimą na zwożenie saniami siana z łąk Svoradu. Drogi tej używali też mieszkańcy Wielkiego Borowego do komunikacji z Liptowem. To oryginalne dzieło inżynierskie uległo zniszczeniu w latach 1944–1945, a kolejne podpory zostały wyrwane podczas powodzi w 1976 r. Do dziś jednak znajdziemy tu wykucia w skałach obu ścian, w których osadzone były poprzeczne belki: jedna z nich (stalowa szyna) zachowała się do chwili obecnej.
Turystyka.
Całą długością doliny biegnie niebiesko znakowany szlak turystyczny z Prosieka przez Wielkie Borowe ("Veľké Borové") do Obłazów. W gardzieli Wrót przy dolnym wylocie doliny przejście suchą nogą umożliwiają drewniane kładki ułożone nad nurtem Prosieczanki. Niski próg powyżej posiada ubezpieczenie łańcuchem. Przejście progów Sokoła w górnej części doliny po zniszczeniu pomostu przez dłuższy czas było możliwe tylko dzięki drewnianym drabinom. Dopiero na początku lat 60. XX w. organizacja turystyczna z Rużomberku podjęła starania odnośnie do budowy stałych ułatwień w tym miejscu. W maju 1964 r. zainstalowano tu trzy stalowe drabiny (od czasu do czasu uszkadzane przez wysoką wodę lub lawiny śnieżne schodzące zimą ze wznoszących się nad nimi zboczy) oraz łańcuch ubezpieczający trawers przez skalną ściankę powyżej. Przejście z Prosieka do skrzyżowania szlaków turystycznych na Svoradzie to ok. 2 godz. (z powrotem również ok. 2 godz., niezalecane!), a do Wielkiego Borowego jeszcze ok. 50 min.
Doliną Prosiecką prowadzi ścieżka dydaktyczno-przyrodnicza (słow. "Náučný chodnik »Prosiecka a Kvačianska dolina«"), zaznajamiająca z najbardziej charakterystycznymi zjawiskami przyrodniczymi tego rejonu Gór Choczańskich (jej ciąg dalszy biegnie przez Svorad do Wielkiego Borowego i wzdłuż Doliny Kwaczańskiej schodzi do Kwaczan).

</doc>
<doc id="1558534" url="https://pl.wikipedia.org/wiki?curid=1558534" title="Sportschule">
Sportschule

Sportschule (oficjalnie , znany również jako obóz Reichenbach) – niemiecki podobóz KL Groß-Rosen dla mężczyzn, znajdujący się na pograniczu Bielawy () i Dzierżoniowa ().
Historia.
Sportschule było pierwotnie obozem pracy (), utworzonym w 1941 roku, a 3 września 1944 roku przekształconym w filię obozu koncentracyjnego Groß-Rosen. Obóz był otoczony drutem kolczastym, na jego terenie znajdowała się kuchnia, lazaret i baraki dla SS-manów oraz więźniów, przy czym liczba baraków dla więźniów jest sporna: jedne źródła podają, że było ich dziesięć, a inne, że ich liczba dochodziła do około szesnastu. Sporna jest także liczba więźniów: mogło być ich 2000 bądź nawet 7000, natomiast nieznana jest liczba ofiar. Więźniami byli głównie Żydzi, pochodzący z Polski, a także Żydzi z innych państw europejskich, na przykład Węgier, Słowacji i Holandii. Dopiero od stycznia 1945 roku w obozie lokowano nie tylko Żydów.
Sportschule był podporządkowany pod obóz kobiecy , znajdujący się w Pieszycach. Obydwa te obozy wraz z AL Langenbielau II podlegały jednemu komendantowi, Karlowi Ulbrichtowi.
Najemcą niewolniczej siły roboczej z obozu były głównie zakłady tkackie "Christian Dierig A.G.", które na czas wojny przyjęły nazwę "Siling I" i produkowały broń. Więźniowie pracowali również dla firm "Jordan" (na czas wojny "Siling II"), "Zill u. Knebich", "Hansen u. Neumann", "Lehmann", "Spinnerei G.F. Flechtner", "Telefunken", "Krupp", "Rebich", "Richter u. Schäder" (na czas wojny "Blockhäuserbau"), "Flugzeugfabrik „Preschona”", "Goldschmidt" oraz "Radiofabrik Hagenuk". W 1945 roku więźniów zatrudniano przy kopaniu okopów. Niezdolnych do pracy wywożono do szpitala w Kolcach. Do końca stycznia 1945 roku zmarłych wywożono do obozu, a później grzebano na miejscu. W lutym tego samego roku część więźniów zostało przeniesionych do KL Dachau. 8 maja 1945 roku więźniów Sportschule wyzwolili żołnierze radzieccy.
Po wojnie na terenie Sportschule znajdował się PGR. Obecnie tereny Sportschule są własnością prywatną, a jeden z baraków zaadaptowano na budynek mieszkalny.

</doc>
<doc id="1558539" url="https://pl.wikipedia.org/wiki?curid=1558539" title="Rafha">
Rafha

Rafha (arab. رفحاء) – miasto w Arabii Saudyjskiej, w Północnej Prowincji Granicznej. Według spisu ludności z 2010 roku liczyło 52 712 mieszkańców. Ośrodek przemysłowy.

</doc>
<doc id="1558541" url="https://pl.wikipedia.org/wiki?curid=1558541" title="Jean Dujardin">
Jean Dujardin

Jean Edmond Dujardin (ur. 19 czerwca 1972 w Rueil-Malmaison) – francuski aktor i scenarzysta filmowy, teatralny, radiowy i telewizyjny, piosenkarz.
Laureat Oscara dla najlepszego aktora pierwszoplanowego, Złotego Globu dla najlepszego aktora w filmie komediowym lub musicalu, Nagrody BAFTA dla najlepszego aktora pierwszoplanowego i Nagrody na 64. Festiwalu Filmowym w Cannes za rolę George’a Valentina w filmie "Artysta" ("The Artist", 2011). Był czterokrotnie nominowany do Cezara.
Życiorys.
Wczesne lata.
Wychował się w podparyskim Plaisir, w robotniczej rodzinie jako jeden z czterech synów Jacques’a Dujardin, przedsiębiorcy budowlanego. Aktorstwem zainteresował się, gdy odbywał obowiązkową służbę wojskową – rozśmieszał kolegów i jeden z nich stwierdził, że Jean powinien robić to zawodowo. Dorabiał jako ślusarz i rzemieślnik wyrabiący zwierciadła razem z ojcem w jego firmie remontowej. Uczęszczał do konserwatorium tańca, muzyki i sztuk dramatycznych oraz na kursy aktorstwa prowadzone przez Michèle i Yves’a Le Bras.
Kariera.
W 1995 rozpoczął swoją karierę estradową w barach i na małych scenach paryskich i kabaretach, a w 1996 roku razem z grupą Nous Ç Nous wziął udział się w znanym programie typu talent show. W 1997 był członkiem kabaretu Bande du Carré Blanc ("Biały kwadrat"). Popularność zyskał jednak dopiero później, kiedy dostał angaż w serialu "Chłopak i dziewczyna" ("Un gars, une fille", 1999-2002) jako Jean ‘Loulou’ (w duecie z Alexandrą Lamy). 
W 2005 zachwycił Francję szaloną, specyficzną komedią "Brice de Nice – nicejski ślizg" ("Brice de Nice"), gdzie wymyślony przez niego bohater – 30-letni surfer zafascynowany "Na fali" z Patrickiem Swayzem – stał się postacią kultową. Jego powiedzonka weszły do języka potocznego. Rok później był już gwiazdą pierwszego formatu. Za rolę tajnego agenta francuskich służb specjalnych Huberta Bonisseura de La Batha, ukrywającego się pod pseudonimem OSS 117, w czarnej komedii "OSS 117 – Kair, gniazdo szpiegów" ("OSS 117, Le Caire nid d’espions", 2006) otrzymał nagrodę Étoile d’Or oraz zdobył nominację do nagrody Cezara. 
W 2006 zadebiutował w sztuce "Dwoje na huśtawce" ("Deux sur la balançoire") na scenie Théâtre Édouard VII przy Kościele de la Madeleine w Paryżu.
Życie prywatne.
Ze związku z Gaëlle ma dwóch synów – Simona i Julesa. W latach 2003-2013 związany był z Alexandrą Lamy, ich małżeństwo trwało cztery lata - od 25 lipca 2009 do listopada 2013. W 2014 związał się z łyżwiarką figurową Nathalie Péchalat. 5 grudnia 2015 na świat przyszła ich córka Jeanne. Pobrali się 19 maja 2018 podczas małej ceremonii. Péchalat urodziła córkę Alice w lutym 2021.

</doc>
<doc id="1558543" url="https://pl.wikipedia.org/wiki?curid=1558543" title="Parafia greckokatolicka pw. Opieki Matki Bożej w Szczecinie">
Parafia greckokatolicka pw. Opieki Matki Bożej w Szczecinie

Parafia greckokatolicka pw. Opieki Matki Bożej w Szczecinie – parafia greckokatolicka w Szczecinie. Parafia należy do eparchii wrocławsko-koszalińskiej i znajduje się na terenie dekanatu koszalińskiego.
Historia parafii.
Parafia greckokatolicka pw. Opieki Matki Bożej funkcjonuje od 1957 r., księgi metrykalne prowadzone są od 1957 r.
Świątynia parafialna.
Cerkiew greckokatolicka znajduje w Szczecinie przy ul. Mickiewicza 43.
Duszpasterstwo.
Duszpasterze:

</doc>
<doc id="1558545" url="https://pl.wikipedia.org/wiki?curid=1558545" title="Janbu">
Janbu

Janbu, Janbu al-Bahr (arab. ينبع البحر) – miasto w Arabii Saudyjskiej, w prowincji Medyna. Ośrodek przemysłowy. Według spisu ludności z 2010 roku liczyło 233 236 mieszkańców.

</doc>
<doc id="1558546" url="https://pl.wikipedia.org/wiki?curid=1558546" title="George Pickett">
George Pickett

George Edward Pickett (ur. 16 stycznia 1825 w Richmond, zm. 30 lipca 1875 w Norfolk) – generał wojsk Konfederacji w czasie wojny secesyjnej (1861-1865).
Początek kariery.
George Pickett urodził się w Richmond w stanie Wirginia w 1825 roku w starym wirgińskim rodzie jako pierwsze z ośmiorga dzieci (z których tylko troje dożyło wieku dorosłego) Roberta i Mary Johnston. Dokładna data narodzin nie jest znana, w zależności od źródła podawane są daty: 16 stycznia (według aktu chrztu), 18 stycznia (według biografii Picketta napisanej przez jego wnuka, George'a), 25 stycznia (data na nagrobku, Hollywood Cemetery w Richmond, VA), nieokreślony dzień marca (według dokumentów West Point).
W wieku 17 lat przerwał krótkotrwałe studia prawniczne i wstąpił do Akademii Wojskowej Stanów Zjednoczonych w West Point. Szkołę ukończył z najgorszym wynikiem w klasie, w której nauki pobierali m.in. George McClellan, przyszły generał wojsk Unii, oraz Thomas "Stonewall" Jackson, podczas wojny secesyjnej generał wojsk Konfederacji. Zaraz po ukończeniu akademii został wysłany na front wojny amerykańsko-meksykańskiej toczonej w latach 1846-1848, gdzie dosłużył się stopnia kapitana. Wsławił się w bitwie pod Chapultepec, gdy jako pierwszy wszedł na mur bronionego przez Meksykanów fortu i zatknął na nim amerykański sztandar. Po wojnie z Meksykiem służył na granicy teksańsko-meksykańskiej oraz na ziemiach przyszłego stanu Washington, gdzie w 1859 dowodził 66-osobowym oddziałem, okupującym wyspę San Juan podczas tzw. świńskiej wojny. W stanie Washington w 1861 dotarła do niego wieść o wystąpieniu Wirginii z Unii.
Wojna secesyjna 1861-1865.
Pierwsze lata wojny.
Na wieść o secesji Pickett wyruszył do Wirginii i wstąpił do armii Konfederacji. W ciągu dziesięciu miesięcy służby został awansowany kolejno na majora artylerii (marzec 1861), pułkownika (kwiecień 1861) i generała-brygadiera (14 stycznia 1862, na wniosek gen. Theophiliusa H. Holmesa, pod którego rozkazami Pickett odsłużył pierwszy rok wojny). W pierwszych walkach w barwach konfederackiej armii uczestniczył podczas inwazji Armii Potomaku na Półwysep Wirginia w ramach kampanii półwyspowej, walczył m.in. w nierozstrzygniętej bitwie pod Seven Pines oraz w bitwie siedmiodniowej, w której trafiony kulą spadł z konia skutkiem czego trzy miesiące spędził poza teatrem działań wojennych, co więcej, przez następny rok cierpiał na zesztywnienie ręki. Po powrocie do armii Pickett otrzymał dowództwo dywizji w korpusie gen. Longstreeta i 10 października został awansowany do stopnia generała-majora.
Bitwa pod Gettysburgiem (1-3 lipca 1863).
Pod Gettysburg dywizja Picketta dotarła pod koniec drugiego dnia walk, by uczestniczyć trzeciego dnia w głównym natarciu wojsk gen. Lee na centrum pozycji armii Unii. W natarciu uczestniczyły oprócz świeżej dywizji Picketta dwie zmęczone bojem dywizje korpusu gen. Hilla pod dowództwem generałów J. Johnstona Pettigrewa i Isaaca R. Trimble'a. Prowadzony przez Picketta marsz 12 500 żołnierzy poprzedził dwugodzinny ostrzał artyleryjski pozycji nieprzyjaciela. Natarcie, zwane później "szarżą Picketta", zakończyło się krwawą klęską, śmiertelne rany odnieśli generałowie Richard B. Garnett i Lewis A. Armistead, ciężko ranni zostali gen. Trimble i James L. Kemper. Straty po stronie żołnierzy Unii wyniosły 1.500 zabitych. Z dwunastu tysięcy biorących udział w szarży konfederatów poległo, odniosło obrażenia lub dostało się do niewoli 6.555 żołnierzy. Następnego dnia nie prowadzono działań wojennych, 5 lipca armia gen. Lee wycofała się spod Gettysburga. Pickett był załamany stratami, jakie poniosły jego oddziały. Do legendy przeszły słowa, jakie wypowiedział do generała Lee, gdy ten po szarży kazał mu zająć się swoją dywizją. Pickett miał wówczas rzec "Generale Lee... ja nie mam dywizji" (ang. "General Lee, I have no division").
Bitwa pod Five Forks i odsunięcie od dowodzenia dywizją.
Po utracie dywizji Pickett znalazł się na drugim planie działań wojennych, powracając na pierwszy plan podczas kampanii dowodzonych przez gen. Ulyssesa Granta wojsk Unii w Wirginii w maju i czerwcu 1864 roku zwanej kampanią Overland lub Wilderness. W wygranej przez Lee bitwie pod Cold Harbor dywizja Picketta praktycznie nie wdała się w walkę, uczestniczyła natomiast aktywnie podczas Oblężenia Petersburga (czerwiec 1864 – marzec 1865). 1 kwietnia 1865 r. w bitwie pod Five Forks, zwanej często „Waterloo armii konfederatów”, dywizja Picketta poniosła dotkliwą klęskę, która spowodowała odwrót wojsk gen. Lee. Sam Pickett w decydujących odsłonach bitwach znajdował się dwie mile od swoich żołnierzy. Po rozegranej 6 kwietnia bitwie pod Sayler's Creek gen. Pickett został odsunięty od dowodzenia dywizją. 9 kwietnia 1865 roku gen. Lee poddał swoją armię w Appomattox Court House.
Życie prywatne.
Pickett był dwukrotnie żonaty. W styczniu 1851 roku poślubił Sally Harrison Steward Minge, która zmarła w listopadzie tego samego roku podczas porodu. Dziecko nie przeżyło. W 1856 roku ożenił się z Indianką z plemienia Haidów imieniem Morning Mist (Poranna Mgła), z którą miał jedynego syna, Jamesa T. Picketta. Morning Mist zmarła w kilka lat po ślubie.
Styl bycia Picketta czynił z niego jednego z bardziej charakterystycznych dowódzców wojny secesyjnej. Ubrany w nienaganny, elegancki mundur szyty na specjalne zamówienie, w wypolerowanych butach o złotych ostrogach, z wyperfumowanymi kręconymi włosami i takimiż wąsami i brodą chadzał wśród żołnierzy nie rozstając się ze swoim palcatem. Jego urok i maniery gentlemena zjednywały mu serca jego żołnierzy, do których czuł olbrzymie przywiązanie. Tragedia trzeciego dnia bitwy o Gettysburg odcisnęła trwałe piętno na psychice generała, który do końca swojego życia rozpamiętywał utratę swojej dywizji.
George Pickett został zrehabilitowany aktem Kongresu z 23 czerwca 1874 roku, a więc dopiero na rok przed śmiercią. Zmarł w Norfolk w stanie Wirginia 30 lipca 1875 roku. Został pochowany na Hollywood Cemetery w Richmond.

</doc>
<doc id="1558547" url="https://pl.wikipedia.org/wiki?curid=1558547" title="Kwas heksaoksodisiarkowy(V)">
Kwas heksaoksodisiarkowy(V)



</doc>
<doc id="1558551" url="https://pl.wikipedia.org/wiki?curid=1558551" title="LaPerm">
LaPerm

LaPerm - rasa kota.
Historia.
W marcu 1982 w Oregonie, w sadzie Lindy Koehl pręgowana kotka o imieniu Speedy urodziła 6 kociąt. Jedno z nich wyglądało osobliwie. Było długie, chude, bezwłose, z dużymi uszami osadzonymi daleko od siebie, a jego skóra wyglądała jak pokryta tatuażem z wzorem klasycznego pręgowania. Po sześciu tygodniach ciało kotki pokryło się rzadkim, kręconym, brązowym futerkiem. Kotkę nazwano Curly. Miękkie futro odziedziczyło później jej potomstwo. Gdy unikatowe koty zaczęły budzić zainteresowanie, właścicielka postanowiła pokazać je na wystawie. Kotom nadano nazwę LaPerm.
Zachowanie.
Są to inteligentne, aktywne koty, które szybko się uczą, jak osiągnąć to, czego chcą. Uwielbiają towarzystwo i starają się być zawsze jak najbliżej człowieka. LaPermy są delikatne, czułe, kochające, pozostają w dobrych stosunkach z wszystkimi domownikami. Do późna zachowują urok kociaka, ciągle spragnionego zabaw i kontaktu z człowiekiem.
Pielęgnacja.
Koty LaPerm wymagają tylko okresowego czesania, oprócz typowych zabiegów pielęgnacyjnych (czyszczenie uszu, przycinanie pazurków, przemywanie oczu). Najlepiej delikatnie wyczesywać futerko przy pomocy okrągłej, rzadkiej szczotki.
Zdrowie.
Wskazane są badania echokardiograficzne i USG nerek.

</doc>
<doc id="1558552" url="https://pl.wikipedia.org/wiki?curid=1558552" title="Kwas trioksobromowy(V)">
Kwas trioksobromowy(V)



</doc>
<doc id="1558559" url="https://pl.wikipedia.org/wiki?curid=1558559" title="Kwas oksobromowy(I)">
Kwas oksobromowy(I)



</doc>
<doc id="1558561" url="https://pl.wikipedia.org/wiki?curid=1558561" title="Etoliko">
Etoliko

Etoliko (dawniej także "Aitolikon", "Etolikon", "Aetolicon", gr. "Αιτωλικό") – miasto zamieszkane przez 4 800 osób, siedziba gminy o tej samej nazwie w prefekturze Etolia i Akarnania. Centralna część miasta znajduje się na niewielkiej wyspie.

</doc>
<doc id="1558564" url="https://pl.wikipedia.org/wiki?curid=1558564" title="The Palazzo">
The Palazzo

The Palazzo – luksusowy hotel i kasyno, położony przy bulwarze Las Vegas Strip w Paradise, w stanie Nevada. Stanowi własność korporacji Las Vegas Sands, a zarazem najwyższy obiekt w Las Vegas, osiągając 196 metrów.
The Palazzo wyróżniony został nagrodą pięciu diamentów AAA.
Historia.
Konstrukcja.
Konstrukcja The Palazzo została zapoczątkowana w pierwszych miesiącach 2005 roku. Większość czasu zajęło wykopanie 4–piętrowej dziury, która miała stanowić podziemny parking obiektu. Później prace budowlane postępowały w coraz szybszym tempie. W listopadzie 2006 roku budynek miał już 35 kondygnacji. W marcu 2007 roku skompletowano szkielet głównej windy, a na niższych piętrach zainstalowano okna oraz warstwy fasadowe.
Zgodnie z założeniami pierwotnymi, do 28 grudnia 2007 roku planowano oddać do użytku co najmniej tysiąc apartamentów, które miały zostać oddane do użytku gości odwiedzających Las Vegas, by świętować Nowy Rok podczas tzw. America's Party. Ostatecznie jednak, ze względu na opóźnienia w kwestiach formalnych, kasyno i inne obszary obiektu zostały otwarte o godz. 19 w niedzielę, 30 grudnia.
The Palazzo ustanowił nowy rekord dla budynku posiadającego największą powierzchnię w Stanach Zjednoczonych (wcześniej należał on do Pentagonu). Obiekt zajmuje bowiem dokładnie .
Części obiektu zostały oddane do użytku 30 grudnia 2007 roku, jednak oficjalne otwarcie The Palazzo nastąpiło 17 stycznia 2008 roku. Koszt jego budowy wyniósł w sumie 1,8 miliarda dolarów.
Obecnie w fazie konstrukcji pozostaje wieża The St. Regis Residences at The Palazzo, która złożona będzie z 270 prywatnych apartamentów. Obiekt powstaje na szczycie budynku, w którym znajduje się luksusowy butik Barneys New York.
The Palazzo wyróżniony został złotym certyfikatem LEED, nagradzającym obiekty, które mają największy wkład w ochronę środowiska.
Atrakcje.
Lamborghini Las Vegas.
Lamborghini Las Vegas jest drugim w historii autoryzowanym salonem Lamborghini w Las Vegas, zawierającym poza tym samochody takich marek, jak: Bugatti, Spyker, Saleen oraz Koenigsegg. W The Palazzo znajduje się jednocześnie pierwszy na świecie butik z akcesoriami sygnowanymi przez Lamborghini.
Pasaż handlowy.
W The Palazzo znajdują się butiki takich marek, jak: Van Cleef &amp; Arpels, Ralph Lauren, Jimmy Choo, Fendi, Cole Haan, Piaget, Diane von Furstenberg, Chloè, Bottega Veneta, Bulgari, Michael Kors, Burberry, Christian Louboutin, Catherine Malandrino, Anya Hindmarch i Charriol. Poza tym na terenie obiektu funkcjonuje sklep Barneys New York, zajmujący powierzchnię niemal 8000 m².

</doc>
<doc id="1558567" url="https://pl.wikipedia.org/wiki?curid=1558567" title="Paolo Dellafiore">
Paolo Dellafiore

Paolo Dellafiore, właśc. Paolo Hernán Dellafiore (ur. 2 lutego 1985 w Buenos Aires) – włoski piłkarz pochodzenia argentyńskiego występujący na pozycji obrońcy.
Kariera.
Dellafiore zawodową karierę rozpoczynał w 2004 roku w Interze. W jego barwach nie rozegrał żadnego ligowego spotkania. Był natomiast wypożyczany do Spezii z Serie C1 oraz do Treviso z Serie A. W Serie A zadebiutował 28 sierpnia 2005 w przegranym 0:3 meczu z Interem, a 15 stycznia 2006 w zremisowanym 2:2 pojedynku z Udinese Calcio strzelił swojego pierwszego ligowego gola.
W 2006 roku odszedł do US Palermo, z którego był dwukrotnie wypożyczany do Torino FC. W 2009 roku został zawodnikiem Parmy. W 2011 roku został z niej wypożyczony do Ceseny. W tym samym roku przeszedł do Novary. Następnie grał w Sienie, Padovie, Latinie oraz Perugii.
W Serie A rozegrał 123 spotkania i zdobył 4 bramki.

</doc>
<doc id="1558569" url="https://pl.wikipedia.org/wiki?curid=1558569" title="Hernan Paolo Dellafiore">
Hernan Paolo Dellafiore



</doc>
<doc id="1558571" url="https://pl.wikipedia.org/wiki?curid=1558571" title="Simon Kjaer">
Simon Kjaer



</doc>
<doc id="1558573" url="https://pl.wikipedia.org/wiki?curid=1558573" title="Aeral">
Aeral

Aeral – stop składający się z aluminium z dodatkiem miedzi, manganu oraz magnezu. 
Ma zastosowanie przede wszystkim w przemyśle lotniczym i samochodowym. 

</doc>
<doc id="1558574" url="https://pl.wikipedia.org/wiki?curid=1558574" title="One South at The Plaza">
One South at The Plaza

One South at The Plaza (dawniej Bank of America Plaza) – wieżowiec w Charlotte, w stanie Karolina Północna, w Stanach Zjednoczonych, o wysokości 153 m. Budynek został otwarty w 1974 i liczy 40 kondygnacji.

</doc>
<doc id="1558576" url="https://pl.wikipedia.org/wiki?curid=1558576" title="Baldżuraszi">
Baldżuraszi

Baldżuraszi (arab. بلجرشى) – miasto w Arabii Saudyjskiej, w prowincji Al-Baha. W 2010 roku liczyło około 43,5 tysiąca mieszkańców. Ośrodek przemysłowy.

</doc>
<doc id="1558578" url="https://pl.wikipedia.org/wiki?curid=1558578" title="Przetrwały stan wegetatywny">
Przetrwały stan wegetatywny



</doc>
<doc id="1558579" url="https://pl.wikipedia.org/wiki?curid=1558579" title="McLaren F1 LM">
McLaren F1 LM

McLaren F1 LM – supersamochód segmentu F produkowany przez brytyjską markę McLaren w latach 1996 - 1998.
Historia i opis modelu.
Pojazd został wyprodukowany w hołdzie wygranego w 1995 roku wyścigu Le Mans, bazuje na modelu McLaren F1 GTR. To najdroższa wersja szosowego McLarena. Wyprodukowano ją tylko w 5 egzemplarzach, jest pozbawiona wygłuszeń i klimatyzacji.

</doc>
<doc id="1558580" url="https://pl.wikipedia.org/wiki?curid=1558580" title="Tlenowe kwasy bromu">
Tlenowe kwasy bromu

Tlenowe kwasy bromu – kwasy tlenowe, w których brom pełni rolę atomu centralnego. Znane są cztery tlenowe kwasy bromu:

</doc>
<doc id="1558581" url="https://pl.wikipedia.org/wiki?curid=1558581" title="Aleksandria (miasto w Grecji)">
Aleksandria (miasto w Grecji)

Aleksandria (dawniej "Γιδά", "Jida", gr. "Αλεξάνδρεια", łac. "Alexandria") – miasto w Grecji, w administracji zdecentralizowanej Macedonia-Tracja, w regionie Macedonia Środkowa, w jednostce regionalnej Imatia. Siedziba gminy Aleksandria. W 2011 roku liczyło 14 821 mieszkańców.

</doc>
<doc id="1558582" url="https://pl.wikipedia.org/wiki?curid=1558582" title="PVS">
PVS



</doc>
<doc id="1558585" url="https://pl.wikipedia.org/wiki?curid=1558585" title="Pixie-bob">
Pixie-bob

Pixie-Bob – rasa kotów pochodząca z USA. Swym wyglądem Pixie-bob przypomina północnoamerykańskiego rysia rudego.
Historia kotów tej rasy zaczyna się w 1985 roku w USA. Przypuszcza się, że pochodzi ze skrzyżowania dzikich rysiów z kotami domowymi.
Pixie-bob to kot średniej lub dużej wielkości i mocnej budowy, pręgowany z oznakami cętkowania; ma szeroko zaokrągloną głowę; głęboko osadzone oczy; zaokrąglone uszy, osadzone daleko; silne kończyny; krótki, zwężający się ku końcowi, zwisający ogon. Ma krótkie, grube futro, najczęściej w kolorze brązowym, choć zdarzają się inne odmiany barwne. Mimo że Pixie-bob wydaje się być kotem uległym, nie lubi dzielić domu z innymi zwierzętami.

</doc>
<doc id="1558586" url="https://pl.wikipedia.org/wiki?curid=1558586" title="Newport Tower">
Newport Tower

Newport Tower – wieżowiec w Jersey City, w stanie Jersey, w Stanach Zjednoczonych, o wysokości 162 m. Budynek został otwarty w 1991 roku i posiada 37 kondygnacji.

</doc>
<doc id="1558587" url="https://pl.wikipedia.org/wiki?curid=1558587" title="Stadion KS Czarni w Radomiu">
Stadion KS Czarni w Radomiu

Stadion KS Czarni – historyczny obiekt piłkarzy Czarnych Radom, wybudowany na początku lat 20. XX wieku przez 72 Pułk Piechoty.
W 1920 roku przybył do Radomia 72 Pułk Piechoty. Kilka miesięcy później z jego inicjatywy rozpoczęto prace nad budową placu sportowego położonego przy ul. Kozienickiej (obecnie ul. Struga), w tym boiska piłkarskiego. W tempie przyspieszonym zakończono budowę wojskowych obiektów. Obok boiska piłkarskiego okolonego bieżnią powstały również: skocznia lekkoatletyczna i korty tenisowe.
W 1924 roku (awansem za 1925) i 1926 Czarni Radom rozgrywali na nim mecze w ramach rozgrywek warszawskiej klasy A. W latach 1976-1989 przez sześć sezonów miały miejsce na nim spotkania o mistrzostwo III ligi. Mógł pomieścić do blisko 10.000 widzów. Na samym początku XXI wieku został zlikwidowany.

</doc>
<doc id="1558594" url="https://pl.wikipedia.org/wiki?curid=1558594" title="Unajza">
Unajza

Unajza (arab. عنيزة) – miasto w Arabii Saudyjskiej, w prowincji Al-Kasim. Według spisu ludności z 2010 roku liczyło 152 895 mieszkańców. Ośrodek przemysłowy.

</doc>
<doc id="1558595" url="https://pl.wikipedia.org/wiki?curid=1558595" title="Oxford Centre">
Oxford Centre

Oxford Centre – wieżowiec w Pittsburghu, w stanie Pensylwania, w Stanach Zjednoczonych, o wysokości 187 m. Budynek został otwarty w 1983 i liczy 46 kondygnacji.

</doc>
<doc id="1558596" url="https://pl.wikipedia.org/wiki?curid=1558596" title="Operacja Płynny Ołów">
Operacja Płynny Ołów

Operacja Płynny Ołów ( "Miwca Oferet Jecuka") – rozpoczęta przez Siły Obrony Izraela (IDF, "Cahal") 27 grudnia 2008 r. (o godz. 11 czasu miejscowego; 9.30 UTC) operacja militarna, której celem była likwidacja członków i zniszczenie infrastruktury Hamasu w Strefie Gazy.
W wielu krajach arabskich wydarzenie to określane jest jako Masakra Gazy (). Konflikt ten to kolejna odsłona konfliktów i wojen izraelsko-arabskich. Bezpośrednią przyczyną rozpoczęcia działań zbrojnych było wznowienie ostrzału terytorium Izraela przez palestyńskie ugrupowanie Hamas po zakończeniu rozejmu z 19 czerwca 2008, który wygasł 19 grudnia 2008. Organizacja ta oskarżyła Izrael o niezniesienie blokady Strefy Gazy i powtarzające się rajdy wojsk izraelskich. Izrael obciążył natomiast Hamas za ataki rakietowe i moździerzowe na południe kraju. Jak twierdzą władze państwa żydowskiego, ich celem jest obrona przed palestyńskimi rakietami i zapobieżenie dalszemu zbrojeniu się Hamasu. Tymczasem Hamas żąda zakończenia izraelskich ataków i zniesienia blokady Strefy Gazy.
Pierwszego dnia izraelskiej operacji, siły lotnicze zbombardowały ponad 100 celów w ciągu czterech minut, włączając w to bazy Hamasu, obozy treningowe, kwatery i biura we wszystkich głównych miastach Strefy Gazy, takich jak Gaza, Bajt Hanun, Chan Junus i Rafah. Infrastruktura cywilna, taka jak meczety, domy i szkoły, również została zaatakowana. Izrael twierdzi, że wiele z tych budynków było wykorzystywanych do składowania broni, a ataki nie były wymierzone w cywilów. Izraelska marynarka wojenna zacieśniła blokadę Strefy Gazy, czego efektem był incydent z jednostką cywilną.
Hamas zintensyfikował swe ataki rakietowe i moździerzowe przeciwko Izraelowi w trakcie trwania konfliktu, uderzając w miasta Ber Szewa i Aszdod. Zasięg rakiet tej organizacji wzrósł z 16 do 40 km. Ataki te spowodowały ofiary wśród cywilów izraelskich i straty w infrastrukturze.
3 stycznia 2009 izraelskie wojsko rozpoczęło inwazję lądową na Strefę Gazy, wykorzystując piechotę zmechanizowaną, broń pancerną i jednostki artyleryjskie, wspierane przez śmigłowce. Izraelski minister obrony Ehud Barak zapowiedział, że będzie to "wojna prowadzona do samego końca", podczas gdy rzecznik Hamasu Ismail Radwant zadeklarował, że jego organizacja będzie "walczyć do ostatniego tchu".
Międzynarodowe reakcje na konflikt to przede wszystkim wezwania do wprowadzenia natychmiastowego zawieszenia ognia, a także wyrazy zaniepokojenia odnośnie do sytuacji humanitarnej w Strefie Gazy oraz uwagi dotyczące dostarczania tam pomocy humanitarnej. W odpowiedzi na nie, Izrael ogłosił, że każdego dnia będzie wprowadzał na trzy godziny zawieszenie broni, co jednak nie zostało zrealizowane.
8 stycznia 2009 r. Rada Bezpieczeństwa Organizacji Narodów Zjednoczonych przyjęła rezolucję 1860, wzywającą do natychmiastowego zawieszenia broni i wycofania żołnierzy izraelskich. Poparło ją 14 z 15 członków Rady – jeden (Stany Zjednoczone) wstrzymał się od głosu. Izraelski premier Ehud Olmert nazwał rezolucję "niewykonalną" z powodu powtarzających się ataków rakietowych, a Ayman Taha z Hamasu stwierdził, że ONZ "nie bierze pod uwagę interesów naszego narodu".
18 stycznia 2009 między stronami konfliktu wprowadzono zawieszenie broni. W operacji zginęło 14 Izraelczyków i 1350 Palestyńczyków, w tym setki cywilów, kobiet i dzieci.
Tło konfliktu.
Strefa Gazy jest jednym z najgęściej zaludnionych obszarów na ziemi. Zgodnie z danymi z CIA Factbook, pochodzącymi z czerwca 2007 roku, zamieszkuje ją 1 482 405 osób, które żyją na terenie o powierzchni 360 km² (4117,8 osób/km²). Prawie połowa z nich to dzieci w wieku do 14 lat (44,7% w czerwcu 2007 r.).
Po zwycięstwie Hamasu w wyborach municypalnych w 2006 roku i konflikcie militarnym tego ugrupowania z Fatahem, Hamas przejął kontrolę administracyjną nad Strefą Gazy. Izrael i Egipt zamknęły przejścia graniczne ze Strefą Gazy, nakładając blokadę na to terytorium, zakazując wywozu czegokolwiek i umożliwiając wwóz jedynie takiej ilości towarów, aby nie dopuścić do kryzysu humanitarnego. Palestyńczycy ze Strefy Gazy omijali blokadę, drążąc podziemne tunele. Niektóre z nich były używane do przemycania broni. Hamas i inne palestyńskie organizacje paramilitarne zwiększyły liczbę wystrzeliwanych ze Strefy Gazy rakiet Kassam i Grad oraz pocisków moździerzowych, które spadały na południowy Izrael. Odpowiedzią na to były bombardowania przeprowadzone przez izraelskie lotnictwo w 2007 i 2008 r.
Hamas odmawia uznania Izraela i opowiada się za jego zniszczeniem, podczas gdy Izrael postrzega Hamas jako organizację terrorystyczną, którą należy rozbroić.
19 czerwca 2008 rozpoczął się okres zawieszenia działań zbrojnych () pomiędzy Hamasem i Izraelem, wymuszony przez Egipt, odnoszący się do Strefy Gazy. Zgodnie z informacjami "New York Times", żadna ze stron nie respektowała jednak warunków zawieszenia broni. Warunkiem zawieszenia broni było zaprzestanie ataków rakietowych na Izrael w zamian za zakończenie blokady Strefy Gazy. Wkrótce potem jednak pojawiły się oskarżenia o kontynuowanie szmuglowania broni do Strefy Gazy przez tunele z Egiptu. Izrael stwierdził także, że ataki rakietowe nie zakończyły się zupełnie, a Hamas nie kontynuował negocjacji na temat uwolnienia porwanego w 2006 r. żołnierza izraelskiego, Gilada Szalita. Tymczasem Hamas oskarżał Izrael o utrzymywanie blokady. 18 grudnia Brygady Izz as-Din al-Kassam, militarne skrzydło Hamasu, poinformowały o 185 izraelskich naruszeniach rozejmu.
Ostrzał rakietowy terytorium Izraela zmniejszył się o 98% w okresie 4,5 miesiąca pomiędzy 18 czerwca a 4 listopada, w porównaniu z takim samym przedziałem czasowym poprzedzającym zawieszenie broni. Nagły wzrost ilości wystrzelonych pocisków nastąpił 4 listopada, co było efektem ataku bombowego na tunel na terenie Strefy Gazy, który według izraelskich źródeł miał służyć do porywania żołnierzy IDF przez siły Hamasu. Hamas nie przyznawał się do ataków, stwierdzając, że "nawet uwięził kilku z tych, którzy odpalali rakiety". Human Rights Watch zwrócił jednak uwagę, że zostali oni wkrótce potem zwolnieni.
Wydarzenia.
19 grudnia – 26 grudnia.
19 grudnia o godzinie 5:00 czasu polskiego zakończył się rozejm między Hamasem a Izraelem. Palestyńskie ugrupowanie Hamas zapowiedziało wznowienie ataków na Izrael.
Kilka godzin po wygaśnięciu rozejmu z Gazy wystrzelono w kierunku Izraela dwie rakiety, które nie wyrządziły poważniejszych szkód oraz przeprowadzono zamach bombowy w izraelskim mieście Sederot. Ranne zostały 2 osoby.
W odwecie za wystrzelenie rakiet z Gazy 20 grudnia 2008 Izrael przeprowadził bombardowanie w Strefie Gazy. W wyniku ostrzału zginął palestyński bojownik, a dwóch kolejnych odniosło rany.
21 grudnia izraelskie samochody pancerne wystrzeliły pociski koło obozu uchodźców w Dżabalji, raniąc pięciu Palestyńczyków, wśród nich dwoje dzieci. W odwecie bojownicy Hamasu odpalili piętnaście pocisków moździerzowych, które spadły na terytorium Izraela.
24 grudnia Hamas ze Strefy Gazy wystrzelił ponad 80 rakiet i pocisków moździerzowych, które spadły na terytorium Izraela. Rakiety nie wyrządziły poważniejszych szkód, natomiast społeczeństwo izraelskie było coraz bardziej oburzone, ponieważ rząd nie podjął żadnych działań, aby chronić Izrael przed spadającymi rakietami. Wojsko jedynie wstrzymało otwarcie przejść granicznych do Strefy Gazy.
25 grudnia izraelscy przywódcy ostrzegli palestyńskie ugrupowanie Hamas, które dalej prowadziło atak z Gazy, że w przypadku dalszej agresji palestyńskich rakiet Izrael użyje siły zbrojnej.
26 grudnia Izrael otworzył przejście graniczne ze Strefą Gazy. W następstwie wjechało do Strefy 90 ciężarówek z pomocą humanitarną.
Operacja Płynny Ołów.
27 grudnia.
27 grudnia izraelskie śmigłowce odpaliły 30 rakiet, które spadły na Gazę. W wyniku tego nalotu, zginęło 225–292 Palestyńczyków, a ponad 1000 odniosło rany. W izraelskiej operacji brało udział ok. 60 samolotów. Wśród ofiar śmiertelnych był Tawfik Dżabber, szef policji Hamasu w Strefie Gazy.
Ataki oprócz głównego miasta Strefy, objęły także w mniejszym stopniu miasta Chan Junus i Rafah. Celem ataku były przede wszystkim instytucje Hamasu oraz budynki użyteczności publicznej. Zniszczona została m.in. główna kwatera policji, w której podczas ataku odbywała się ceremonia zaprzysiężenia nowych funkcjonariuszy (według materiałów AFP).
Już po izraelskim ataku bojownicy Hamasu odpalili kilka pocisków, które spadły m.in. na izraelskie Netiwot. Zginęła jedna osoba, dwie odniosły rany.
28 grudnia – 29 grudnia.
Tuż po północy 28 grudnia Izrael ponowił ataki. Samoloty izraelskie ostrzelały i zniszczyły meczet w mieście Gaza. Izrael zbombardował również granicę Strefy Gazy z Egiptem.
Wojsko izraelskie, zapowiedziało także częściową mobilizację rezerwistów, którzy mogliby być przydatni podczas operacji lądowej. Na granicę ze Strefą Gazy wjechały izraelskie czołgi.
29 grudnia podczas izraelskiego ostrzału rakiety spadły na palestyńskie ministerstwo spraw wewnętrznych w Gazie, islamski uniwersytet i meczet w mieście Dżabalija. Podczas tych bombardowań zginęło co najmniej 7 osób. Wśród ofiar znalazło się 5 dziewczynek, które zginęły podczas ostrzału meczetu. W jego trakcie rakiety spadły na ich dom, który bezpośrednio sąsiadował ze świątynią.
Z kolei po stronie izraelskiej poległa druga ofiara cywilna. Wystrzelona przez Hamas z Gazy rakieta zabiła arabskiego robotnika w mieście Aszdod. W wyniku tego ostrzału, także 17 innych odniosło rany. Wszyscy poszkodowani pracowali na budowie. Podczas tego dnia na terytorium Izraela spadło ok. 10 rakiet typu Grad.
Tego dnia także do izraelskie siły obronne ogłosiły Strefę Gazy, jako zamkniętą strefę wojskową.
30 grudnia – 31 grudnia.
W nocy z 29 na 30 grudnia izraelskie siły lotnicze przeprowadziły kolejny szturm. Podczas kolejnych bombardowań zginęło co najmniej 10 Palestyńczyków, a około 40 zostało rannych.
Celami nocnych nalotów były palestyńskie instytucje oraz kancelaria byłego premiera. Izraelskie samoloty zniszczyły kilka opuszczonych budynków mieszkalnych. Ponadto w Gazie nie było elektryczności.
Z kolei Palestyńczycy wystrzelili w nocy serię 80 rakiet Kassam i Grad, które spadły na izraelskie tereny koło Negewie i Kibuc Nahal-Oz. Zginęło 2 Izraelczyków, a 12 osób zostało rannych. W okolicach Nazaretu izraelscy Arabowie w nocy obrzucili kamieniami żydowski autobus i inne pojazdy. 6 agresorów zostało aresztowanych przez policję.
Także tego dnia na morzu 50 km od wybrzeży Gazy wydarzył się incydent. Izraelski okręt wojenny uszkodził statek "Dignity" należący do pro-arabskiej organizacji „Wolność Gazy” przez staranowanie.
31 grudnia Na miasto Ber Szewa w Izraelu spadły dwie rakiety, wystrzelone przez Hamas. Jedna z rakiet spadła na pole, druga trafiała w przedszkole. Palestyńscy terroryści wystrzelili także około 50 rakiet, które trafiły izraelskie miasta Ber Szewy i Aszkelon. Ucierpiały dwie osoby. W miastach pozamykano szkoły.
Ehud Barak ogłosił mobilizację 2500 rezerwistów izraelskich. Izrael po raz kolejny zbombardował budynki Hamasu, za pomocą 35 rakiet. Zniszczono także podziemny tunel przemytniczy na granicy z Egiptem w rejonie Rafah. Lotnictwo w godzinach wieczornych zbombardowało meczet w Gazie, a z morza izraelska marynarka wojenna ostrzelała obozy szkoleniowe Hamasu na wybrzeżu.
Z kolei szef francuskiego MSZ Bernard Kouchner zwrócił się do Ehuda Olmerta z prośbą o zaakceptowanie planu Francji, gdyż to zawieszenie broni pozwoliłoby na dostarczenie do Strefy Gazy pomocy humanitarnej. Izrael odrzuca francuski plan, tłumacząc, iż nie można oczekiwać jednostronnego rozejmu od Izraela, przy czym Hamas dalej będzie ostrzeliwać teren Izraela i szmuglować broń przez korytarze na przejściu granicznym z Egiptem.
1 stycznia – 2 stycznia.
Ehud Barak poinformował, iż została powiększona "specjalna strefa wojskowa" do 40 km. wokół Strefy Gazy. Wojsko izraelskie rozdawało ulotki cywilom z instrukcjami, jak postępować podczas ataków rakietowych.
Hamas wystrzelił 6 rakiet na terytorium Izraela. Nikt nie ucierpiał.
Lotnictwo izraelskie ostrzelało budynki Hamasu, a także parlament w Gazie. Podczas bombardowania zniszczona została kwatera milicji Hamasu w Rafah. W nalotach zginął Nizar Rajan, jeden z dowódców Hamasu. Do Gazy wjechało 5 karetek.
Cypi Liwni 1 stycznia udała się do Francji, by spotkać się z Nicolasem Sarkozym. Celem wizyty było objaśnienie przyczyn i przebieg operacji.
Hamas ogłosił 2 stycznia „dniem gniewu” przeciw Izraelowi. Hamas zorganizował marsze rozpoczynające się we wszystkich meczetach na Zachodnim Brzegu Jordanu.
W izraelskim nalocie zginął jeden z pięciu głównych przywódców Hamasu Nizar Rajjan. Także w innym nalocie troje palestyńczykich dzieci zginęło w Chan Junus. W nocy lotnictwo izraelskie ostrzelało meczet w obozie uchodźców Jabalaya w Strefie Gazy.
Siły Obronne Izraela umożliwiły wyjazd 400 osobom ze Strefy poprzez otwarcie przejścia granicznego w Erez, po czym wprowadzili całkowitą blokadę Strefy.
3 stycznia – 4 stycznia.
Nocą 3 stycznia izraelskie lotnictwo zaatakowało ponad 20 obiektów Hamasu w Strefie Gazy.
Izraelscy piloci zbombardował m.in. obóz szkoleniowy Hamasu oraz skład broni. W wyniku tych ataków zginął jeden z liderów zbrojnego skrzydła Hamasu Abu Zakaria al-Jamal.
W odpowiedzi na nocną ofensywę, palestyńscy bojownicy wystrzelili dwie rakiety i jeden pocisk moździerzowy w kierunku terytorium Izraela. Nikt nie ucierpiał w tym odwecie.
W godzinach wieczornych do północnej części Strefy Gazy wkroczyły niewielkie jednostki izraelskich sił specjalnych, których działania były bezpośrednio wspierane przez śmigłowce bojowe oraz ogień artylerii i czołgów, pozostających na obrzeżach strefy. Równocześnie z tymi działaniami, izraelska marynarka wprowadziła całkowitą blokadę morską w obszarze 20 mil morskich od wybrzeża strefy, a siły powietrzne przeprowadziły bombardowania 45 celów Hamasu.
Począwszy od wieczoru 3 stycznia, przez noc i poranek 4 stycznia w Strefie Gazy, a zwłaszcza na przedmieściach Gazy, wojska izraelskie toczyły walkę z bojówkami Hamasu. 30 izraelskich żołnierzy odniosło rany, a 1 żołnierz zginął. Z kolei po stronie Hamasu zginęło 2 bojowników oraz 10 cywilów. W wybuchu izraelskiego pocisku w centrum handlowym zginęło kolejnych 7 Palestyńczyków. Ponadto Hamas poinformował, iż pojmał dwóch izraelskich żołnierzy.
W Turcji odbyły się demonstracje antyizraelskie. Według ich organizatorów, wzięło w nich udział ok. 700 tys. osób.
5 stycznia – 6 stycznia.
W nocy na terenie Strefy Gazy Izrael zbombardował 130 celów. Amnesty International, na podstawie zebranych zdjęć i zeznań naocznych świadków, stwierdziła, że w atakach na miejscowość Beit Lahiya użyto amunicji z białym fosforem. Używanie białego fosforu przez IDF zostało później potwierdzone przez liczne raporty niezależnych organizacji humanitarnych.
W tym samym czasie siły lądowe kontynuowały operację w terenie, wspierane przez siły powietrzne i morskie. W północnych częściach Gazy w nocy toczyły się dalej walki lądowe. Rannych zostało 10 Izraelczyków. W dzień rannych zostało kolejnych 5 żołnierzy podczas wymiany ognia w środkowej części strefy.
Z kolei Palestyńczycy podczas dnia wystrzelili 10 rakiet.
W Gazie nadal trwały starcia między Hamasem a Izraelem. Oprócz samych bojowników, ginęli też kolejni cywile. Hamas w walce jest ciągle wspierany przez Islamski Dżihad. W nocy w omyłkowym ostrzale budynku przez izraelski czołg, zginęli trzej izraelscy żołnierze, 20 zostało rannych. Był to czwarty poległy żołnierz izraelski podczas operacji Płynny Ołów.
Izraelskie samoloty zbombardowały szkoły ONZ w Strefie Gazy. Izraelskie wojska podjęły bitwę o kontrolę nad miastem Chan Junus. Armię lądową cały czas wspierały czołgi i lotnictwo. Izraelczycy zniszczyli bunkier Hamasu i wyrzutnie rakiet Grad, która ostrzeliwała terytorium Izraela.
Wcześniej bojownicy Hamasu odpowiedzieli sześcioma rakietami, które spadły na miejscowość Nagew.
7 stycznia – 9 stycznia.
Palestyńczycy wystrzelili 25 rakiet typu Grad, które spadły na Izrael. O godzinie 13 zawieszono chwilowo broń, by do Strefy Gazy mogły się dostać służby medyczne. Pierwszy wstrzymanie walk złamał Hamas który wystrzelił 2 kolejne rakiety. Następnie po godzinie 16 Izrael kontynuował operacje w Gazie gdzie nadal trwało oblężenie i w Chan Junus.
Islamscy bojownicy z niezidentyfikowanej jednostki wystrzelili z Libanu dwie rakiety, które raniły 2 osoby na terytorium Izraela. W izraelskim Ma’aleh Adumim zatrzymano Palestyńczyka, który usiłował wysadzić w powietrze stacje benzynową. Jedna osoba została ranna.
Izraelska artyleria rano wystrzeliła pięć pocisków, które spadły na miasto Nakoura w południowym Libanie. Po izraelskich atakach zamknięto szkoły w południowym Libanie. Następnie rząd libański potępił poranny atak Izraela.
W nocy izraelskie siły powietrza zbombardowały w Rafah obiekty Hamasu. Celami były bunkry, przechowalnie amunicji w domach i meczecie, a także 15 wyrzutni rakiet. Podczas oblężenia Gazy jeden żołnierz został ranny.
9 stycznia izraelski premier Ehud Olmert uznał rezolucję Rady Bezpieczeństwa ONZ nr 1860 za niewykonalną, wspominając przy okazji o ostrzale rakietowym Izraela. Zdaniem Hamasu rezolucja nie odpowiada ani interesom tej organizacji, ani interesom narodu palestyńskiego. W swojej rezolucji Rada Bezpieczeństwa ONZ wezwała do całkowitego wycofania wojsk izraelskich ze Strefy Gazy, utworzenia korytarzy dla pomocy humanitarnej oraz potępienia aktów przemocy wobec ludności cywilnej zarówno izraelskiej, jak i palestyńskiej.
Rankiem Palestyńczycy ze Strefy wystrzelili 4 rakiety typu Grad, które spadły na Beer Sheva. Ranny został jeden Izraelczyk. Palestyńczyk w Rechowot atakował siekierą Izraelczyków, których spotkał na ulicy. Po zaatakowaniu dwóch osób został obezwładniony.
Izrael wprowadził w szabat blokadę Zachodniego Brzegu Jordanu.
Między 13.00, a 16.00 wstrzymał także działania wojenne, by do strefy walk mogły wjechać ciężarówki z żywnością oraz ambulansy z zaopatrzeniem humanitarnym.
O godzinie 15.40 czasu Greenwich, izraelska rakieta uderzyła w budynek PressTV leżący w Strefie Gazy. W wyniku ataku, uszkodzona została część nadajników znajdujących się na dachu.
10 stycznia – 11 stycznia.
W nocy Palestyńczycy wystrzelili 10 rakiet Grad i Kassam, które spadły na izraelskie miasto Negew. W mieście Aszkelon rannych zostało 3 Izraelczyków.
Izraelczycy ostrzelali obiekty Hamasu w Chan Junus, zbombardowali rynek w Beit Lahiji, a także atakowali Gazę. W Dżabalii w ostrzale czołgów zginęło 8 cywilów. W 40 nalotach zginęło 15 bojowników. Z kolei na obrzeżach Gazy w walkach, rannych pozostało 5 żołnierzy.
Izraelskie wojska wstrzymały działania militarne tylko na trzy godziny (13-16), by do Strefy Gazy mogły wjechać służby medyczne.
Mahmud Abbas spotkał się z egipskim prezydentem Husni Mubarakiem w Kairze. Na rozmowach ustalono jedynie, że obie strony konfliktu są odpowiedzialne za niezastosowanie egipsko-francuskiej propozycji rozejmu.
Izraelskie wojska ostrzelały w nocy kilka domów w Chan Junus. Działania prowadzili także na obrzeżach Gazy. Z kolei lotnictwo z powietrza bombardowało cele w Gazie.
Rankiem 11 stycznia palestyńscy bojownicy wystrzelili 5 rakiet typu Grad.
Generał Jo’aw Galant, dowódca izraelskich wojsk, stwierdził, że w najbliższych dniach warto byłoby przejść do zdobycia pełnej kontroli nad obecnie oblężonymi miastami w Strefie Gazy. Mamy unikalną okazję uregulowania problemu, którym jest Hamas – uzasadniał swoje stanowisko generał. Galant zwrócił się też do Ehuda Olmerta i Ehuda Baraka o zwiększenie wojsk w Gazie.
Izrael zniszczył 20 tuneli w Rafah. Podczas ostrzału południowych krańców Strefy Gazy odłamki jednej z bomb zraniły 2 egipskich dzieci i 2 policjantów.
W godzinach popołudniowych izraelscy żołnierze zostali na Wzgórzach Golan ostrzelani przez Syrię. Nikt nie został ranny, uszkodzono jedynie pojazd. Izrael wniósł skargę ws. incydentu do sił ONZ. Według sił pokojowych UNDOF sprawcą incydentu był syryjski żołnierz.
12 stycznia – 13 stycznia.
Hamas odpalił 13 rakiet Grad, które spadły na miasta Aszkelon, Sederot i Beer Shevę. W godzinach zawieszenia (13-16) ognia wystrzelono rakietę Grad, która spadła na Aszkelon.
Izrael zniszczył meczet w Jabalaya, w którym przechowywana była amunicja. Izrael wzmocnił swoje wojska wysyłając kolejne oddziały rezerwistów do Gazy. Władze jednak zaprzeczają, jakoby armia Izraela miała podjąć trzecią fazę operacji, czyli szturm na oblegane miasta.
13 stycznia Palestyńczycy wystrzelili 16 rakiet. Nikt nie ucierpiał.
Jordański terrorysta ostrzelał rano posterunek izraelskiej straży granicznej. Z całej sytuacji wywiązała się wymiana ognia.
W nocnych walkach pod Gazą rannych zostało 4 żołnierzy Izraela. Zginęło około 20 Palestyńczyków.
Z kolei podczas popołudniowego desantu spadochroniarzy na 4 wyrzutnie rakiet Grad, zginęło 9 Palestyńczyków, a 2 żołnierzy zostało rannych. Wyrzutnie zniszczono.
W rejonie Kiryat Arba w Judei, Palestyńczycy ostrzelali Izraelitów. 3 żołnierzy zostało rannych.
W godzinach przedpołudniowych (9-12) Izrael wpuścił 120 ciężarówek do Strefy Gazy, podczas chwilowego zawieszenia broni.
14 stycznia – 15 stycznia.
Palestyńscy terroryści wystrzelili 5 rakiet Kassam, które spadły na Negew. Nikt nie ucierpiał.
Islamscy terroryści z Libanu odpalili 3 rakiety Katiusza, które spadły na izraelskie Kirjat Szemona. Nie ma doniesień o ofiarach. W odpowiedzi na to artyleria Izraela wystrzeliła 8 pocisków.
W Samarii i Judei siły izraelskie aresztowały 4 Palestyńczyków, którzy byli poszukiwani.
Na przedmieściach Gazy nadal toczyły się walki. Rany odniosło 5 izraelskich wojskowych.
Prócz walk w Gazie, lotnictwo zbombardowało budynek sądu w Gazie, 35 tuneli przemytniczych, a także około 25 obiektów Hamasu.
Izraelskie wojska kontynuowały ostrzał Gazy. W dzielnicy tego miasta – Tal al-Hawa tysiące mieszkańców ucieka z domów przed zbliżającymi się oddziałami izraelskimi. Podczas ostrzału Gazy, izraelski pocisk trafił w budynek ONZ. Narody Zjednoczone zażądały śledztwa w tej sprawie, jednak władze izraelskie złożyły wyrazy ubolewania nad tym faktem, tłumacząc atak pomyłką. Opublikowane później materiały ujawniły użycie substancji zapalającej – prawdopodobnie białego fosforu. Wywołał on pożar, który zniszczył setki ton zapasów.
Pociski trafiły też szpital i siedzibę agencji prasowych. W wyniku trafienia przez pocisk agencji prasowej ranny został dziennikarz. Pociski artyleryjskie dosięgły też szpital Al-Kuds w Gazie.
Izraelska marynarka wojenna u wybrzeży Gazy zatrzymała statek pod grecką banderą, który transportował pomoc humanitarną dla Palestyny.
Minister spraw wewnętrznych hamasowskiego rządu i jeden z liderów Hamasu, Said Sijam zginął podczas ataku izraelskiego lotnictwa w pobliżu miasta Gaza. Wiadomość o śmierci Sijama podały źródła Hamasu. Potwierdziła ją strona izraelska.
16 stycznia – 17 stycznia.
Równolegle do walk w Gazie prowadzone były rozmowy dotyczące zawieszenia broni. Hamas zażądał natychmiastowego wstrzymania izraelskiej ofensywy, a strona izraelska domaga się zaprzestania ataków rakietowych na Izrael. Rozmowy te prowadzone były w Kairze oraz Waszyngtonie przez szefową MSZ Cipi Liwni oraz negocjatora Amosa Gilada.
Wcześniej w nocy Izrael ostrzelał co najmniej 40 celów w Gazie.
16 stycznia o godzinie 9.00 czasu polskiego strona izraelska ze względów humanitarnych zawiesiła ofensywę na cztery godziny, po trwających całą noc nalotach.
Sześć osób zginęło w zbombardowanej szkole w mieście Beit Lahija. Oenzetowskie budynki przestają być bezpieczne dla ludności Strefy Gazy.
Wśród ofiar jest kobieta i dziecko, zginęli, gdy pierwszy pocisk uderzył bezpośrednio w szkołę. Kolejne pociski wybuchały w pobliżu budynku.
"Hamas będzie walczył z Izraelem w Strefie Gazy, aż zostaną spełnione nasze żądania" – poinformowało ugrupowanie.
Z kolei Izrael w tej chwili jest bardziej przychylny propozycjom rozejmowym.
"Mam nadzieję, że weszliśmy w końcową fazę konfliktu i że wkrótce osiągniemy cel, jakim jest trwały spokój." – powiedział Mark Regew, rzecznik izraelskiego rządu.
Około 22 czasu polskiego, premier Izraela poinformował, że Izrael zawiesza ogień od godziny 2 czasu lokalnego (1 czasu polskiego) wstrzymując tym samym 22-dniową ofensywę przeciwko organizacji Hamas, która kontroluje Strefę Gazy. „Cele Izraela zostały osiągnięte” – powiedział Olmert. Jednocześnie dodał, iż w wypadku kontynuacji ostrzału rakietowego terytorium Izraela przez Hamas, operacja zostanie kontynuowana.
Zawieszenie broni.
Zawieszenie broni zaczęło obowiązywać w niedzielę o godz. 0:00 czasu GMT (1:00 czasu polskiego, 2:00 czasu izraelskiego). Ehud Olmert zaznaczył, że izraelskie wojsko „rozważy wycofanie się z Gazy”, gdy Hamas również zawiesi działania zbrojne. W przeciwnym razie Izrael będzie kontynuował działania w celu obrony swych mieszkańców.
Wczesnym rankiem w Gazie doszło do wymiany ognia między zwaśnionymi stronami. Później Hamas odpalił rakiety, które spadły na Sederot. Na miasto spadło sześć rakiet. Po tym incydencie Izrael przed południem zaatakował z powietrza wyrzutnie rakiet.
Po południu 18 stycznia Hamas ogłosił zawieszenie broni. Zawieszenie obowiązywało też inne frakcje muzułmańskie w Gazie. Hamas dał Izraelowi tydzień na całkowite wycofanie się z zajętych podczas ofensywy terenów.
Sytuacja po podpisaniu rozejmu.
Izrael zaczynał stopniowo wycofywać swe formacje wojskowe ze Strefy Gazy. Dowódcy obu stron informowali, że zareagują ogniem na każdy przejaw agresji nieprzyjaciela.
19 stycznia swoje zwycięstwo w operacji ogłosił Izrael oraz Hamas.
Z kolei na konferencji prasowej Hamasu, bojownicy zapowiedzieli, że nadal będą się zbroili. "Róbcie co chcecie – produkcja świętej broni to nasza misja" – powiedział rzecznik zbrojnego ramienia Hamasu. Tego dnia nie odnotowano żadnych walk, więc nie zginęła żadna osoba.
Saudyjski król Abd Allah zapowiedział przeznaczenie 1 mld dolarów na odbudowę zniszczeń w strefie Gazy.
20 stycznia Izrael otworzył szkoły, które zaczęły normalnie funkcjonować. 20 stycznia Hamas kontynuował atak moździerzowy na terytorium Izraela. Rakiety spadały na tereny przygraniczne przy mieście Negew.
23 stycznia Izrael podał, że nie otworzy granicy do Strefy Gazy, jeśli nie będzie miał pewności, że nie skorzysta na tym Hamas. Nicolas Sarkozy podał, że do wybrzeża Gazy płynie francuska fregata z helikopterem.
W Kairze 24 stycznia rzecznik Hamasu podał, że to palestyńskie ugrupowanie jest skore do rozmów z Izraelem na temat przedłużenia rozejmu i uwolnienia Gilada Shalita – izraelskiego żołnierza porwanego w 2006 – w zamian za uwolnienie palestyńskich więźniów. Hamas zaznaczył jednak, że rozmowy będą mogły się odbyć dopiero po otworzeniu granic.
Na początku lutego 2009 r. prokuratorzy Międzynarodowego Trybunału Karnego z siedzibą w Hadze rozważali kwestię postawienia zarzutów izraelskim dowódcom za domniemane zbrodnie wojenne popełnione w Strefie Gazy. W obawie, iż oskarżeni o zbrodnie wojenne oficerowie mogą później być pociągnięci do odpowiedzialności przed międzynarodowymi sądami izraelska armia wprowadziła zakaz publikowania nazwisk oficerów biorących udział w izraelskiej agresji na Strefę Gazy.
We wrześniu 2009 Richard Goldstone, przewodniczący komisji Rady Praw Człowieka ONZ powołanej dla zbadania sytuacji w strefie Gazy, przedstawił raport oskarżający obie strony konfliktu o zbrodnie, prawdopodobne zbrodnie wojenne i zbrodnie przeciw ludzkości, domagając się postawienia winnych, w ciągu 6 miesięcy przed Międzynarodowym Trybunałem Sprawiedliwości. Raport został ostro skrytykowany przez Izrael i uznany za nieobiektywny.
W kwietniu 2011 autor raportu przyznał, iż pojawiły się nowe fakty. Wskazują one, że izraelskie pociski nie atakowały ludności cywilnej. Goldstone zarzucił Hamasowi, że wykorzystywał cywilów jako żywe tarcze.

</doc>
<doc id="1558599" url="https://pl.wikipedia.org/wiki?curid=1558599" title="Fokker E.IV">
Fokker E.IV

Fokker E.IV – niemiecki jednopłatowy samolot myśliwski z okresu I wojny światowej, zaprojektowany i zbudowany w wytwórni Fokker Aeroplanbau w Schwerinie. Oblatana we wrześniu 1915 roku maszyna była następcą modelu Fokker E.III i ostatnim modelem rodziny Fokkerów klasy E opartej na samolocie francuskim Morane-Saulnier H. Zbudowany w liczbie 49 egzemplarzy samolot używany był bojowo przez Luftstreitkräfte, jednak nie odniósł sukcesu i został wycofany ze służby na początku 1917 roku. Fokker E.IV był pierwszym seryjnym myśliwcem uzbrojonym w więcej niż jeden stały karabin maszynowy.
Historia.
Usiłując odzyskać przewagę powietrzną, nadszarpniętą na przełomie 1915 i 1916 roku wprowadzeniem przez ententę do służby większej ilości samolotów myśliwskich Nieuport 11, Royal Aircraft Factory F.E.2 i Airco DH.2, Inspektion der Fliegertruppen nakazał kilku firmom lotniczym skopiowanie francuskiego myśliwca, wyraźnie lepszego od używanych przez niemieckie siły powietrzne (Luftstreitkräfte) maszyn Fokker E.I, E.II i E.III. Niezależnie od tego latający na Fokkerach znakomici niemieccy piloci Max Immelmann i Oswald Boelcke zwrócili się do Antona Fokkera z prośbą o opracowanie szybszego i lepiej uzbrojonego samolotu, mogącemu dorównać myśliwcom przeciwnika. Zbudowany w zakładach Fokker Aeroplanbau prototyp o fabrycznym oznaczeniu M.15 i numerze E.122/15 oblatano we wrześniu 1915 roku. W porównaniu do E.III powiększono nieco rozmiary płatowca: wydłużono kadłub, wzmocniono kozioł podtrzymujący górę skrzydła oraz rozpórki podwozia głównego w celu utrzymania dodatkowego ciężaru nowego silnika. Zamontowano podwyższoną osłonę kabiny, która częściowo otaczała karabiny maszynowe, zwężając się w dół; skrzydła i usterzenie pozostały takie same jak w E.III. Napęd M.15 stanowił 14-cylindrowy silnik rotacyjny Oberursel U.III w układzie podwójnej gwiazdy o mocy 118 kW (160 KM), a uzbrojenie składało się początkowo z trzech zsynchronizowanych karabinów maszynowych lMG08 kalibru 7,92 mm, umieszczonych na grzbiecie kadłuba przed kabiną pilota, strzelających pod kątem 15° do góry.
Pod koniec września 1915 roku Anton Fokker zademonstrował M.15 na pokazach lotniczych w Essen, uszkadzając podczas strzelania w locie śmigło. Prototyp został naprawiony w macierzystej fabryce i prawdopodobnie wtedy zdemontowano trzeci karabin maszynowy, który powodował problemy z właściwą synchronizacją uzbrojenia z obrotami śmigła. W listopadzie samolot był testowany najpierw w Schwerinie przez Oswalda Boelcke, a następnie przez porucznika (niem. "Oberleutnant") Ottona Parchaua, który napisał pozytywny raport, chwaląc właściwości lotne M.15. W rezultacie Inspektion der Fliegertruppen zezwoliło na rozpoczęcie produkcji seryjnej myśliwca, oznaczonego Fokker E.IV.
Pierwsze zamówienie na sześć E.IV zostało złożone 29 września 1915 roku (wyprodukowano maszyny o numerach E.122–E.127/15), a drugie z 8 listopada tego roku także obejmowało sześć samolotów (numery E.436–E.441/15); w ramach trzeciego zamówienia złożonego 9 grudnia wyprodukowano kolejnych sześć egzemplarzy o numerach E.637–E.642/15. 14 lutego 1916 roku zamówiono 30 sztuk E.IV o numerach E.160–E.189/16, z których jeden egzemplarz (E.179/16) trafił do Kaiserliche Marine pod oznaczeniem LF 210 i na jego miejsce został później zamówiony i zbudowany jeszcze jeden E.IV. Harmonogram dostaw był następujący: we wrześniu 1915 roku – 1, w listopadzie – 1, w styczniu 1916 roku – 3, w lutym – 7, w marcu – 6, w kwietniu – 11, w maju – 10, w czerwcu – 5 i w lipcu ostatnie 5 egzemplarzy. Ostatecznie wyprodukowano więc i dostarczono zaledwie 49 egzemplarzy, gdyż kwietniowe zamówienie 20 kolejnych E.IV zostało anulowane, prawdopodobnie w wyniku raportu Boelckego.
E.IV był finalnym modelem serii jednopłatów Fokkera opartej na francuskim Morane-Saulnier H i pierwszym seryjnym myśliwcem I wojny światowej uzbrojonym w więcej niż jeden stały karabin maszynowy.
Użycie.
W grudniu 1915 roku i styczniu 1916 roku pierwsze seryjne egzemplarze Fokkera E.IV trafiły do rąk ówcześnie najlepszych niemieckich asów myśliwskich – Maxa Immelmanna i Oswalda Boelcke, służących wówczas w Feldflieger-Abteilung 62. Immelmann otrzymał w lutym spersonalizowany egzemplarz o numerze 189/16 wyposażony w trzy karabiny maszynowe, na którym odniósł trzy zwycięstwa powietrzne, lecz później użytkował standardową wersję z dwoma karabinami maszynowymi. 31 maja pilotując E.IV, poważnie uszkodził śmigło samolotu w wyniku awarii synchronizatora i z dużym trudem zdołał sprowadzić maszynę na ziemię. Zginął 18 czerwca 1916 roku, pilotując E.III, gdyż jego E.IV o numerze 127/16 został tego dnia uszkodzony we wcześniejszej walce z F.E.2b. 5 stycznia Oswald Boelcke, pilotując prawdopodobnie Fokkera E.IV, zestrzelił nieopodal Hénin-Beaumont odbywający lot rozpoznawczy brytyjski samolot Royal Aircraft Factory B.E.2c. 12 marca nieopodal Verdun ofiarą pilotowanego przez Boelcke E.IV został francuski Farman, który uszkodzony wylądował przymusowo i został ostatecznie zniszczony przez niemiecką artylerię. Nazajutrz zgłosił on zestrzelenie francuskiego Voisina, także za sterami E.IV; kolejne zwycięstwo na tym typie odniósł 19 marca, zestrzeliwując Farmana z eskadry (fr. "Escadrille") MF 19. Mimo tych sukcesów Boelcke nie był zadowolony z tego modelu Fokkera z powodu wielu problemów technicznych i niedoskonałości konstrukcji. W swoim raporcie z 24 marca zawarł negatywną opinię o niedopracowanym silniku Oberursel U.III, zbyt dużym efekcie żyroskopowym jednostki napędowej, jej zawodności i niskim resursie, słabej prędkości wznoszenia i zbyt małym pułapie, znacznie gorszej w porównaniu do poprzedników zwrotności (aby wykonać szybki zakręt, trzeba było znacznie ograniczyć obroty silnika, co wiązało się ze stratą wysokości), a także zanegował celowość odchylenia karabinów maszynowych o 15° do góry. Zaletami według Boelckego były wysoka prędkość pozioma i siła ognia, jednak w ostatecznej konkluzji rekomendował dowództwu produkcję myśliwców dwupłatowych.
Na Fokkerze E.IV latał też z sukcesami w rejonie Verdun w barwach Fokkerstaffel porucznik Kurt Student, osiągając na tym typie trzy ze swoich sześciu zwycięstw. Inny z niemieckich asów myśliwskich, porucznik Kurt Wintgens z Fokkerstaffel Falkenhausen, zestrzelił na swoim E.IV numer 124/15 pięć samolotów przeciwnika: 20 maja dwumiejscowego Nieuporta z eskadry N 68, 21 maja dwusilnikowego Caudrona, 17 czerwca Farmana z eskadry MF 70, 23 czerwca Nieuporta 16 z eskadry N 124 i 30 czerwca Farmana. Służąc następnie w Jagdstaffel 1, Wintgens odniósł na E.IV co najmniej dwa zwycięstwa, zestrzeliwując 24 września Royal Aircraft Factory B.E.12 i Martinsyde G.100; zginął następnego dnia, pilotując swego ulubionego Fokkera, zestrzelony przez myśliwiec SPAD S.VII z eskadry N 3.
Większość myśliwców E.IV przybyła na front na przełomie kwietnia i maja 1916 roku, tuż przed wprowadzeniem dwupłatowych myśliwców klasy D, które pod względem siły bojowej, zwrotności i właściwości lotnych okazały się znacznie lepsze. Według sporządzanych co dwa miesiące wykazów, najwięcej E.IV w eskadrach bojowych znajdowało się 30 kwietnia 1916 roku (28 sztuk), 30 czerwca (29) i 31 sierpnia (25), a następnie ich stan zmalał do 16 sztuk 31 października i zaledwie dwóch egzemplarzy według stanu na 31 grudnia. Po śmierci Immelmanna wszystkie Fokkery E.I – E.IV zostały wycofane z frontu zachodniego, trafiając do szkolenia i na front wschodni. Ostatecznie zostały wycofane z użycia do lutego 1917 roku.
Opis konstrukcji i dane techniczne.
Fokker E.IV był jednosilnikowym, jednomiejscowym średniopłatem myśliwskim o konstrukcji mieszanej. Kadłub o przekroju prostokątnym wykonany został ze spawanych rur stalowych, wykrzyżowany drutami stalowymi, pokryty płótnem (z wyjątkiem przodu i otwartej od dołu osłony silnika z pokryciem z blachy aluminiowej). Kabina pilota otwarta, osłonięta wiatrochronem. Płat o obrysie prostokątnym bez wzniosu, ścięty skośnie na końcach, o cienkim profilu, dwudźwigarowy, konstrukcji drewnianej, usztywniony czterema linkami przymocowanymi do kozłów umieszczonych nad i pod kadłubem oraz do przedniego dźwigara. Skrzydła nie miały lotek; sterowanie poziome odbywało się poprzez skręcanie płata przy pomocy czterech linek zamocowanych do tylnego dźwigara i połączony z drążkiem sterowym w kokpicie. Rozpiętość skrzydeł wynosiła 9,75 metra, zaś powierzchnia nośna 16,3 m². Długość samolotu wynosiła 7,46 metra, a jego wysokość 2,89 metra. Masa własna wynosiła 460–465 kg, zaś masa całkowita (startowa) 722–724 kg. Usterzenie pływające o szkielecie z rurek stalowych, pokryte płótnem, bez stateczników. Podwozie dwukołowe, z łamaną osią, z rur stalowych, amortyzowane sznurem gumowym; z tyłu płoza ogonowa.
Napęd stanowił chłodzony powietrzem 14-cylindrowy silnik rotacyjny Oberursel U.III w układzie podwójnej gwiazdy o mocy 118 kW (160 KM), napędzający stałe drewniane dwułopatowe śmigło ciągnące firmy Garuda. Zbiornik paliwa znajdował się za fotelem pilota. Prędkość maksymalna wynosiła 161 km/h, zaś prędkość przelotowa 148 km/h. Długotrwałość lotu wynosiła 1,75 godziny, zaś zasięg 240 km przy prędkości 130 km/h. Maszyna osiągała wysokość 1000 metrów w czasie 3 minut, 2000 metrów w 8 minut, zaś na osiągnięcie 4000 metrów samolot potrzebował 45 minut. Pułap maksymalny wynosił 4500 metrów.
Uzbrojenie seryjnych samolotów składało się z dwóch zsynchronizowanych stałych karabinów maszynowych lMG08 kalibru 7,92 mm, umieszczonych na grzbiecie kadłuba. Karabiny zasilane były z taśm amunicyjnych umieszczonych w bębnach, a wystrzelone łuski trafiały do pojemnika zamontowanego za silnikiem. 
Malowanie.
Większość myśliwców E.IV opuszczała fabrykę pokryta bezbarwnym błyszczącym lakierem, co dawało efekt półprzezroczystego jasnokremowego koloru. Znaki rozpoznawcze – czarne krzyże – zostały naniesione na duże białe pola na obu powierzchniach skrzydeł, po obu stronach kadłuba i po obu stronach steru kierunku. Czarne numery seryjne były namalowane na dolnych bokach kadłuba przed znakami rozpoznawczymi, a czasem także były malowane na powierzchniach usterzenia ogonowego i krawędziach natarcia skrzydeł tuż za drugim żebrem. Kołpaki kół były często malowane już w trakcie służby, często w kolorach osobistych lub jednostki. Metalowe rozpórki podwozia i kozioł podtrzymujący skrzydła były malowane bardzo rzadko.

</doc>
<doc id="1558600" url="https://pl.wikipedia.org/wiki?curid=1558600" title="Aliweri">
Aliweri

Aliweri (gr. "Αλιβέρι", starogr. "Αὐλῶν", "Aulon", łac. "Aliverio", "Aliverion") - miejscowość w Grecji, w administracji zdecentralizowanej Tesalia-Grecja Środkowa, w regionie Grecja Środkowa, w jednostce regionalnej Eubea. Siedziba gminy Kimi-Aliweri. W 2011 roku liczyła 4827 mieszkańców.

</doc>
<doc id="1558604" url="https://pl.wikipedia.org/wiki?curid=1558604" title="Tlenowe kwasy jodu">
Tlenowe kwasy jodu

Tlenowe kwasy jodu – kwasy tlenowe, w których jod pełni rolę atomu centralnego. Znane są cztery tlenowe kwasy jodu:

</doc>
<doc id="1558605" url="https://pl.wikipedia.org/wiki?curid=1558605" title="Bankers Hall">
Bankers Hall

Bankers Hall – kompleks wieżowców w Calgary, w prowincji Alberta, w Kanadzie, o wysokości 197 m. Budynki zostały otwarte w roku 2000 i liczą 52 kondygnacje.

</doc>
<doc id="1558608" url="https://pl.wikipedia.org/wiki?curid=1558608" title="Kwas tiosiarkowy">
Kwas tiosiarkowy

Kwas tiosiarkowy, – nieorganiczny związek chemiczny, słaby kwas tlenowy siarki. Jest nietrwały, w temperaturze pokojowej natychmiast po powstaniu ulega rozpadowi. Rozpada się również w roztworach wodnych (na dwutlenek siarki i wodę). Jego sole to tiosiarczany.
Sole "S"-alkilowanego kwasu tiosiarkowego nazwane są solami Buntego (na cześć ich odkrywcy – Hansa Buntego).
Otrzymywanie.
Powstaje w wyniku zakwaszenia wodnych roztworów tiosiarczanów:
Wytrąca się wówczas lekko żółty, mętny, „mlekowaty” osad siarki koloidalnej, a mieszanina nabiera charakterystycznego zapachu dwutlenku siarki (SO2).
Kwas tiosiarkowy można otrzymać, jeśli powyższą reakcję przeprowadza się w niskich temperaturach. W warunkach bezwodnych (eter etylowy, −78 °C) kwas tiosiarkowy powstaje wówczas w formie eteratów.
Można go także uzyskać w reakcji siarkowodoru z tritlenkiem siarki:
Podczas ogrzewania bezwodnego kwasu tiosiarkowego, przed osiągnięciem 0 °C następuje reakcja odwrotna:
W niskich temperaturach można otrzymać także addukt , izomeryczny z kwasem tiosiarkowym.
Stopnie utlenienia atomów siarki.
Teoretycznie atomom siarki w kwasie tiosiarkowym i prostych jonach tiosiarczanowych można przypisać różne stopnie utlenienia (np.: −II i VI, −I i V oraz 0 i IV). Drugi zestaw odpowiada sytuacji, w której tworzone jest wiązanie donorowo-akceptorowe S→S, a trzeci gdy tworzy się wiązanie podwójne S=S. Badania techniką absorpcji rentgenowskiej XANES sugerują, że centralny atom siarki ma stopień utlenienia V, a terminalny −I.

</doc>
<doc id="1558611" url="https://pl.wikipedia.org/wiki?curid=1558611" title="Axis Powers Hetalia">
Axis Powers Hetalia

 – japoński komiks internetowy (manga) autorstwa Hidekazu Himaruya. Bohaterami serii są personifikacje krajów, które wchodziły w skład państw Osi i aliantów podczas II wojny światowej. Seria przedstawia przesadną alegorię politycznych i historycznych wydarzeń, jak i ogólne porównania kultur różnych krajów. Licencję na wydanie mangi w formie tomikowej wykupiło w Japonii wydawnictwo Gentōsha. 
Na podstawie komiksu powstały także serie ONA i spin-off mangi zatytułowany "Hetalia - World Stars".
W Polsce manga oraz jej spin-off zostały wydane przez wydawnictwo Studio JG.
Znaczenie tytułu.
Słowo znajdujące się w tytule jest połączeniem słowa znaczącego „bezużyteczny” lub „niezdarny” i "Italia".
Manga.
"Axis Powers Hetalia" zostało wydane w sześciu tomach przez wydawnictwo Gentōsha. Każdy tankōbon, z wyjątkiem pierwszego, został wydany w standardowej wersji oraz edycji specjalnej, która obejmowała dodatkową małą broszurę.
W Polsce manga wydana została przez wydawnictwo Studio JG.
Spin-off.
Autorem spin-offu, zatytułowanego , również jest Hidekaz Himaruya. Kolejne rozdziały tej mangi ukazują się w internetowym czasopiśmie Shōnen Jump+. Pierwszy rozdział ukazał się w tym magazynie 22 września 2014 roku. W kwietniu 2018 roku autor zaprzestał publikacji mangi. 25 października 2020 roku ogłoszono, że publikacja mangi zostanie wznowiona.
W Polsce manga wydana została przez wydawnictwo Studio JG.
Anime.
W lipcu 2008 roku uruchomiono oficjalną stronę internetową, na której podano, że Studio Deen wykupiło prawa do wyprodukowania adaptacji serii w formie anime.
Premierę anime zaplanowało na 25 stycznia 2009 na kanale Kids Station. Przed premierą anime w telewizji Koreańczycy rozpoczęli protesty na pośrednictwem internetu, wyrażając niezadowolenie dotyczące sposobu przedstawienia ich państwa w mandze, żądając odwołania emisji anime. Ostatecznie Kids Station odwołała nadawanie anime niecałe 2 tygodnie przed planowanym terminem. Premiera na urządzenia mobilne oraz za pośrednictwem platformy animate.tv odbyła się zgodnie z planem.
Serial składa się z 52 odcinków, podzielonych na dwa sezony (odcinki 1-26 i 27-52), które publikowane były od 24 stycznia 2009 do 5 marca 2010 roku.
Spin-off.
25 października 2020 roku ogłoszono, że na podstawie spin-offu "Hetalia – World Stars" zostanie wyprodukowane anime, którego pramiera ma nastąpić wiosną 2021 roku. Do swoich ról powróci obsada poprzednich serii, Hiroshi Watanabe powróci do roli reżysera, Kazuyuki Fudeyasu do roli scenarzysty, a Mariko Oka ponownie będzie odpowiedzialny za projekt postaci; produkcją zajmuje się studio DEEN.

</doc>
<doc id="1558612" url="https://pl.wikipedia.org/wiki?curid=1558612" title="Szarura">
Szarura

 
Szarura (arab. شرورة) – miasto w Arabii Saudyjskiej, w prowincji Nadżran. Według spisu ludności z 2010 roku liczyło 75 237 mieszkańców. Ośrodek przemysłowy. W mieście znajduje się port lotniczy Szarura.

</doc>
<doc id="1558613" url="https://pl.wikipedia.org/wiki?curid=1558613" title="Vilafranca del Penedès">
Vilafranca del Penedès

Vilafranca del Penedès – miasto w Hiszpanii, we wspólnocie autonomicznej Katalonia. W 2007 liczyło 36 656 mieszkańców. Z miasta pochodzi grupa Castellers de Vilafranca, jedna z najbardziej znanych grup budujących "castelle" – wieże złożone z ludzi.

</doc>
<doc id="1558615" url="https://pl.wikipedia.org/wiki?curid=1558615" title="Université Charles-de-Gaulle Lille 3">
Université Charles-de-Gaulle Lille 3

Université Charles-de-Gaulle Lille 3 – francuski uniwersytet publiczny położony w mieście Villeneuve-d’Ascq. Uczelnia specjalizuje się w kształceniu kadr w dziedzinie nauk humanistycznych oraz społecznych.
Uniwersytet Lille 3 jest oddalony od głównego centrum miasta o około 25 kilometrów. Historia tej uczelni datuje się na rok 1562 jednakże oficjalnie kampus oraz uczelnia została założona w 1974 roku wraz z reformą francuskiej oświaty wyższej. Wówczas uniwersytet oficjalnie uniezależnił się od Uniwersytetu Lille 1 stając się całkowicie niezależną uczelnią.
Obecnie na uczelni studiuje ponad 22 000 studentów wszystkich wydziałów oraz kierunków, a obecnym rektorem uniwersytetu jest Jean-Claude Dupas.

</doc>
<doc id="1558617" url="https://pl.wikipedia.org/wiki?curid=1558617" title="Aleksandr Afanasjew">
Aleksandr Afanasjew

Aleksandr Nikołajewicz Afanasjew (ros. Алекса́ндр Никола́евич Афана́сьев; ur. 1826 w Boguczarze, zm. 1871 w Moskwie) − rosyjski badacz folkloru i literatury rosyjskiej.
Pochodził z rodziny urzędniczej. Do roku 1862 był pracownikiem archiwum naukowego towarzystwa geograficznego, gdzie zajmował się głównie etnografią. Bezprawnie go stamtąd zwolniono, co przyczyniło się do postępującego zubożenia badacza. Zmusiło go to do sprzedania swego księgozbioru, nie rozwiązało jednak jego problemów finansowych. Zmarł na gruźlicę.

</doc>
<doc id="1558618" url="https://pl.wikipedia.org/wiki?curid=1558618" title="Afif">
Afif

Afif (arab. عفيف) – miasto w centrum Arabii Saudyjskiej, w regionie Nadżd. Znajduje się w połowie drogi pomiędzy miastami Rijad i Mekka. Według spisu ludności z 2010 roku liczyło 45 525 mieszkańców.

</doc>
<doc id="1558620" url="https://pl.wikipedia.org/wiki?curid=1558620" title="Baka al-Luwajmi">
Baka al-Luwajmi

Baka al-Luwajmi – miasto w Arabii Saudyjskiej, w prowincji Ha’il. Liczy 12 708 mieszkańców (2008). Ośrodek przemysłowy.

</doc>
<doc id="1558621" url="https://pl.wikipedia.org/wiki?curid=1558621" title="Ciałka Hassalla">
Ciałka Hassalla

Ciałka Hassalla – drobne struktury, obecne w części rdzennej grasicy, utworzone przez zdegenerowane i zebrane w grupy komórki nabłonkowe. Pojawiają się już w życiu płodowym, a ich liczba wzrasta do okresu dojrzałości płciowej. Ich funkcja nie jest w pełni znana. Prawdopodobnie mogą być miejscem rozpadu limfocytów oraz zachodzenia procesów wydzielniczych grasicy. Opisał je Arthur Hill Hassall w 1849 roku.

</doc>
<doc id="1558626" url="https://pl.wikipedia.org/wiki?curid=1558626" title="Luigi Barnaba Chiaramonti">
Luigi Barnaba Chiaramonti



</doc>
<doc id="1558627" url="https://pl.wikipedia.org/wiki?curid=1558627" title="Puerto Real">
Puerto Real

Puerto Real – miasto w Hiszpanii, we wspólnocie autonomicznej Andaluzja. W 2007 liczyło 38 974 mieszkańców.

</doc>
<doc id="1558629" url="https://pl.wikipedia.org/wiki?curid=1558629" title="Sabja">
Sabja

 
Sabja (arab. صبيا) – miasto w Arabii Saudyjskiej, w prowincji Dżazan. Według spisu ludności z 2010 roku liczyło 63 143 mieszkańców. Ośrodek przemysłowy.

</doc>
<doc id="1558630" url="https://pl.wikipedia.org/wiki?curid=1558630" title="Giovanni Angelo Braschi">
Giovanni Angelo Braschi



</doc>
<doc id="1558632" url="https://pl.wikipedia.org/wiki?curid=1558632" title="Giovanni Vincenzo Ganganelli">
Giovanni Vincenzo Ganganelli



</doc>
<doc id="1558633" url="https://pl.wikipedia.org/wiki?curid=1558633" title="Duch zespołowy">
Duch zespołowy

Duch zespołowy (również "duch drużyny"; z niem. Teamgeist) – pozytywna społeczna cecha grupy ludzi albo drużyny, najczęściej w sporcie. Drużyna pozostaje razem, żeby móc spełnić określone zadania. To stawia na pierwszym planie grupę ludzi, a nie pojedynczą osobę. Duch zespołu jest silniejszą formą poczucia spójności i w przeciwieństwie do samego poczucia spójności wyraża się we wzajemnym poparciu członków grupy. Samo pojęcie poczucia wspólnoty grupowej zostało wprowadzone wyłącznie dla osiągnięcia wspólnego celu.
Oficjalną piłkę MŚ 2006 w Niemczech oraz rozgrywek ligi Major League Soccer (USA) w roku 2006 nazwano Teamgeist.

</doc>
<doc id="1558635" url="https://pl.wikipedia.org/wiki?curid=1558635" title="Benz Velo">
Benz Velo

Benz Velo – czterokołowy samochód produkowany w latach 1894–1895 przez firmę Benz &amp; Cie.
Model Velo miał otwarte nadwozie z czterema siedzeniami (dwie kanapy umieszczone naprzeciw siebie), koła typu rowerowego, lane ogumienie, hamulec awaryjny oraz ręczny. Silnik umieszczony z tyłu miał moc 3 KM, co pozwalało na osiągnięcie prędkości maksymalnej około 30 km/h.

</doc>
<doc id="1558636" url="https://pl.wikipedia.org/wiki?curid=1558636" title="Tudela">
Tudela

Tudela – miasto w Hiszpanii, we wspólnocie autonomicznej Nawarra. W 2007 liczyło 32 760 mieszkańców.

</doc>
<doc id="1558637" url="https://pl.wikipedia.org/wiki?curid=1558637" title="Anton Sokał Kutyłoŭski">
Anton Sokał Kutyłoŭski



</doc>
<doc id="1558638" url="https://pl.wikipedia.org/wiki?curid=1558638" title="Gesalek">
Gesalek

Gesalek, Gesalik, Gezalek (ur. w końcu V wieku, zm. w 512 lub 514 r. nad rzeką Durance) — władca Wizygotów w Hiszpanii w latach 507 lub 508−511, syn króla Wizygotów Alaryka II, brat przyrodni Amalaryka, z rodu Baltów, arianin.
Król.
Gesalek pochodził ze związku króla Wizygotów Alaryka II z konkubiną, był więc dzieckiem nieślubnym. W chwili śmierci ojca w bitwie pod Vouillé w 507 r. był już osobą dorosłą. Jego pochodzenie z konkubiny nie było zasadniczo przeszkodą w odziedziczeniu władzy po ojcu. Królem został obrany (po raz pierwszy od ponad półwiecza w wyniku elekcji, a nie aklamacji) w Narbonne przez część możnowładztwa wizygockiego po śmierci ojca, a zarazem poprzednika, w 507 lub 508 r. Za stolicę Gesalek obrał sobie (wobec zajęcia przez Franków Tuluzy) położone blisko wybrzeża Morza Śródziemnego Narbonne. W następstwie przegranej w walce z najazdem Burgundów oraz złupienia stolicy konieczne stało się wycofanie Gesaleka na Półwysep Iberyjski. Najpewniej zdecydował się on również zaniechać obrony Carcassonne, w którym znajdowała się wówczas większość tolozańskiego skarbu królewskiego oraz, prawdopodobnie, także Amalaryk. Zapewne Gesalek liczył na zawarcie pokoju z Frankami i Burgundami, czym tłumaczy się jego brak działania. Owa bezczynność spowodowała interwencję ostrogocką w roku 508, dzięki której królestwo Wizygotów zachowało swój byt, jednak ostatecznie straciło tereny na północ do Pirenejów. Sam władca ostrogocki Teodoryk Wielki początkowo popierał obiór Gesaleka, jednak zrażenie przez tego ostatniego części możnowładztwa gockiego z powodu skazania na śmierć redaktora "Breviarium Alaricianum", możnego Goiaryka, śmierć innego możnego Weili, prawdopodobnie należącego do stronnictwa królewskiego, oraz uspokojenie w stosunkach ostrogocko-frankijskich i ostrogocko-burgundzkich spowodowały, że w 510 r. Ostrogoci rozpoczęli działania przeciwko Gesalekowi, przebywającemu wówczas w Barcelonie. W 511 walczył on bez powodzenia z wodzem ostrogockim Ibbą, wysłanym do państwa Wizygotów przez Teodoryka Wielkiego, który wspierał brata przyrodniego Gesaleka (a zarazem swojego wnuka) — Amalaryka. Działania wojenne zakończyły się jeszcze w tymże roku obwołaniem Teodoryka Wielkiego władcą wizygockim i opuszczeniem kraju przez Gesaleka.
Pretendent.
Teodoryk Wielki przejął wówczas władzę nad Wizygotami, raczej jako niezależny władca, a nie regent, choć w ramach opieki nad młodym Amalarykiem. Gesalek zaś udał się do wandalskiej Afryki, gdzie przebywał niecały rok albo do roku 513, starając się uzyskać od władcy wandalskiego wspomożenie w dalszych swoich działaniach i wywołując wzrost napięcia w stosunkach ostrogocko-wandalskich. Być może spustoszenie Sycylii przez Teodoryka Wielkiego było następstwem pobytu Gesaleka w Kartaginie. Życzliwy temu ostatniemu władca Wandalów Trasamund nie zdecydował się co prawda na otwarte wsparcie wojskowe pretendenta, ale Gesalek otrzymał fundusze niezbędne do dalszego działania. Postępowanie władcy wandalskiego można rozpatrywać w kontekście działań mających osłabić Teodoryka Wielkiego z jednej strony, z drugiej zaś przyszłe zwycięstwo gorliwego arianina, jakim był Gesalek, mogłoby wzmocnić (tak wewnętrznie, jak i zewnętrznie) siłę państwa Wandalów. Gesalek przybył do Akwitanii, gdzie, będąc przez rok tolerowany przez Franków, dzięki funduszom uzyskanym od króla Wandalów (ludzi nie otrzymał), stworzył armię złożoną z Gotów, na której czele zamierzał najechać Półwysep Iberyjski. Wojsko Gesaleka poniosło jednak klęskę pod Barceloną w 511/512 r. lub w 513 r., przegrywając z wojskami Ibby. Gesalekowi udało się ujść do Galii, ale, straciwszy frankijskie wsparcie, został, zapewne będąc w związku z powyższym w drodze do władcy Burgundów Gundobada, pojmany nad rzeką Durance przez Ostrogotów albo prawdopodobnie przez Franków, albo też, być może, Burgundów i w 512 r. lub w 514 przez nich zgładzony.

</doc>
<doc id="1558640" url="https://pl.wikipedia.org/wiki?curid=1558640" title="Al-Muzahmijja">
Al-Muzahmijja

Al-Muzahmijja (arab. المزاحمية) – miasto 40 km na południowy zachód od stolicy Arabii Saudyjskiej, Rijadu. Leży w dolinie Wadi al-Batin. Założone w XVI wieku. Według spisu ludności z 2010 roku liczyło 30 164 mieszkańców.

</doc>
<doc id="1558642" url="https://pl.wikipedia.org/wiki?curid=1558642" title="Wyżnia Przełęcz w Widłach">
Wyżnia Przełęcz w Widłach

Wyżnia Przełęcz w Widłach (słow. "Lieviková štrbina", niem. "Obere Gabelscharte", węg. "Felső Villa-horhos") – przełęcz w Grani Wideł, w słowackich Tatrach Wysokich. Przełęcz ta oddziela Wielki Szczyt Wideł na południowym zachodzie od Wschodniego Szczytu Wideł na północnym wschodzie. Znajduje się poniżej kopuły szczytowej Wschodniego Szczytu Wideł.
Dla odróżnienia od Przełęczy w Widłach nazywa się ją Wyżnią Przełęczą w Widłach, gdyż jest położona nieco wyżej. Na jej siodło nie prowadzą żadne znakowane szlaki turystyczne, więc nie jest dostępna dla turystów. Najdogodniejsze drogi dla taterników prowadzą na nią z Doliny Dzikiej oraz od sąsiedniej Kieżmarskiej Przełęczy z trawersem Wschodniego Szczytu Wideł. Drogi te umożliwiają też szybkie zejście z Grani Wideł. Trudniejsze jest dotarcie na przełęcz od strony Doliny Łomnickiej wprost rynną lub południowymi ścianami sąsiednich szczytów.
Historia.
Pierwsze wejścia turystyczne:

</doc>
<doc id="1558644" url="https://pl.wikipedia.org/wiki?curid=1558644" title="Polskawieś (gmina)">
Polskawieś (gmina)

Polskawieś (od 1973 "Pobiedziska") – dawna gmina wiejska istniejąca w latach 1934-1954 w woj. poznańskim (dzisiejsze woj. wielkopolskie). Siedzibą władz gminy była Polskawieś (obecna pisownia "Polska Wieś").
Gmina zbiorowa Polskawieś została utworzona 1 sierpnia 1934 roku w powiecie poznańskim w woj. poznańskim z dotychczasowych jednostkowych gmin wiejskich: Bednary Kolonja, Biskupice, Bociniec, Borówko, Główna, Gołunin, Gorzkie Pole, Jerzykowo, Jerzyn, Kocanowo, Kołata, Łagiewniki pod Pobiedziskami, Nowagórka, Podarzewice, Podarzewo, Podgłębokie, Polskawieś, Pomarzanki, Promienko, Promno, Pruszewiec, Skorzęcin, Staragórka, Stęszewice, Stęszewko, Wagowo, Węglewko, Węglewo, Wronczynek, Zbierkowo i Złotniczki (oraz z obszarów dworskich położonych na tych terenach lecz nie wchodzących w skład gmin). 
Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 18 gromad: Bednary, Biskupice, Gołuń, Jerzykowo, Jerzyn, Kocanowo, Kociałkowa Górka, Kołata, Łagiewniki pod Pobiedziskami, Podarzewo, Polskawieś, Promno, Pruszewiec, Stęszewko, Wagowo, Węglewo, Wronczyn pod Pobiedziskami i Złotniczki.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin, utworzono natomiast jej terytorialny odpowiednik – gminę Pobiedziska.

</doc>
<doc id="1558645" url="https://pl.wikipedia.org/wiki?curid=1558645" title="Vejer de la Frontera">
Vejer de la Frontera

Vejer de la Frontera – miasto w Hiszpanii, we wspólnocie autonomicznej Andaluzja. W 2007 liczyło 12 828 mieszkańców.
Główną atrakcją turystyczną są wąskie uliczki pomiędzy białymi domami w centrum miasta.

</doc>
<doc id="1558646" url="https://pl.wikipedia.org/wiki?curid=1558646" title="Gmina Polska Wieś">
Gmina Polska Wieś



</doc>
<doc id="1558650" url="https://pl.wikipedia.org/wiki?curid=1558650" title="Piątkowo (gmina)">
Piątkowo (gmina)

Piątkowo – dawna gmina wiejska istniejąca w latach 1934-1954 w woj. poznańskim (dzisiejsze woj. wielkopolskie). Przed wojną siedzibą władz gminy było Piątkowo (obecnie część Poznania), a po wojnie Suchylas.
Gmina zbiorowa Piątkowo została utworzona 1 sierpnia 1934 roku w powiecie poznańskim w woj. poznańskim z dotychczasowych jednostkowych gmin wiejskich: Chludowo, Glinienko, Glinno, Golęczewo, Łagiewniki pod Złotnikami, Morasko, Naramowice, Nowawieś Dolna, Piątkowo, Psarskie, Radojewo, Strzeszynek, Suchy Las, Umultowo i Złotkowo (oraz z obszarów dworskich położonych na tych terenach lecz nie wchodzących w skład gmin). 
Po wojnie gmina zachowała przynależność administracyjną. 1 stycznia 1951 roku część obszaru gminy Piątkowo (gromady Naramowice, Psarskie i Strzeszyn) przyłączono do Poznania. Według stanu z dnia 1 lipca 1952 roku gmina składała się z 8 gromad: Chludowo, Golęczewo, Morasko, Piątkowo, Radojewo, Suchylas, Umultowo i Złotniki.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1558652" url="https://pl.wikipedia.org/wiki?curid=1558652" title="Faha">
Faha

Faha – dzielnica niemieckiej gminy Mettlach, w kraju związkowym Saara, w powiecie Merzig-Wadern, w Parku Natury Saar-Hunsrück, nad rzeką Gliederbach, przy granicy z Nadrenią Północną-Westfalią, ok. 2 km od drogi krajowej B407 i ok. 8 km od zjazdu "3 Perl-Borg" z autostrady A8. Dzielnica leży na wysokości 261-406 m n.p.m., ma powierzchnię 8,06 km², zamieszkuje ją 364 mieszkańców (2008).
W miejscowości znajduje się kościół parafialny, cmentarz i straż pożarna.
Historia.
Angilram, biskup Metz, w 768 podarował klasztorowi w Gorze posiadłość "Faho". W XII-wiecznych dokumentach biskupstwa Trewiru wspomniano o wolnej szlachcie "Vah". Ich rezydencja rycerska typu motte leżała ok. 600 metrów na północny zachód o miejscowości. Vahowie byli później członkami ministeriatu na zamku Montclair. Ich dzieje urywają się w XIV wieku. Przez kolejne stulecia wieś Faha leżała na terenie Elektoratu Trewiru.
Nazwa miejscowości pochodzi od staroniemieckiego "fah" - obrona lub od łacińskiego "fagus" - buk.
W miejscowości działa oczyszczalnia ścieków, została otwarta w październiku 2007. Podczas budowy natrafiono na groby pochodzące z późnej epoki brązu (ok. 1000 p.n.e.). 
Polityka.
Rada dzielnicy składa się z dziewięciu członków, siedmiu należy do CDU a pozostałych dwóch do SPD. Przewodniczącym rady jest Ternes Emil z CDU.

</doc>
<doc id="1558655" url="https://pl.wikipedia.org/wiki?curid=1558655" title="Puszczykowo (gmina)">
Puszczykowo (gmina)

Puszczykowo – gmina wiejska istniejąca w latach 1934-1954 w woj. poznańskim (dzisiejsze woj. wielkopolskie). Siedzibą władz gminy było Puszczykowo (obecnie oddzielna gmina miejska).
Gmina zbiorowa Puszczykowo została utworzona 1 sierpnia 1934 roku w powiecie poznańskim w woj. poznańskim z dotychczasowych jednostkowych gmin wiejskich: Łęczyca, Puszczykowo, Puszczykowo Stare, Puszczykówko i Wiry oraz z obszaru dworskiego "Wiry".
27 września 1934 gminę podzielono na 3 gromady: Łęczyca, Puszczykowo (z Puszczykowem Starym i Puszczykówkiem) i Wiry.
Podczas II wojny światowej włączona do Niemiec jako "Amtsbezirk Unterberg". 1 kwietnia 1942 do gminy Puszczykowo włączono Babki ("Altenau") i Czapury ("Staffelbach") ze zniesionej gminy Krzesiny ("Amtsbezirk Kreising").
Po wojnie gmina zachowała przynależność administracyjną. Reaktywowano gromady Puszczykowo Stare i Puszczykówko. Według stanu z dnia 1 lipca 1952 roku gmina składała się zatem z 7 gromad: Babki, Czapury, Łęczyca, Puszczykowo, Puszczykowo Stare, Puszczykówko i Wiry. Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1558656" url="https://pl.wikipedia.org/wiki?curid=1558656" title="Crescenzio (kardynał S. Apollinare)">
Crescenzio (kardynał S. Apollinare)

Crescenzio (XII wiek) – włoski kardynał z nominacji antypapieża Anakleta II (1130-1138).
Nominację, z tytułem prezbitera Sant Apollinare, uzyskał prawdopodobnie na przełomie 1130/31. W 1131 roku został mianowany na urząd rektora (gubernatora) Benewentu. Sygnował bulle Anakleta II z 21 października 1136 i 21 marca 1137. Po zakończeniu schizmy papież Innocenty II nie uznał jego promocji.

</doc>
<doc id="1558663" url="https://pl.wikipedia.org/wiki?curid=1558663" title="Andrzej Bachleda-Curuś III">
Andrzej Bachleda-Curuś III

Andrzej Bachleda-Curuś III (ur. 9 stycznia 1975 w Zakopanem) – polski narciarz alpejski, muzyk (gitarzysta), olimpijczyk, reprezentant Polski i Francji, trzykrotny mistrz Polski.
Życiorys.
Jest synem Andrzeja, polskiego alpejczyka oraz wnukiem także Andrzeja, znanego śpiewaka operowego (tenora).
W trakcie kariery sportowej reprezentował klub AZS Zakopane. Zadebiutował w Pucharze Świata 24 listopada 1996 roku podczas zawodów w Park City, gdzie nie ukończył 2 przejazdu slalomu. Pierwsze punkty w Pucharze Świata zdobył 22 listopada 1997 w Park City zajmując 14. miejsce w slalomie specjalnym. Najlepszy wynik uzyskał 16 stycznia 2000 roku w Wengen w slalomie specjalnym zajmując 5. miejsce.
Dwukrotnie wystąpił na igrzyskach: w 1998 (najlepsze miejsce: 5. w kombinacji alpejskiej) oraz w 2002 (10. w slalomie specjalnym).
Żonaty (Sandra). Mieszka we Francji (St. Nicolas de Verce).
Od 7 września 2016 roku do 26 października 2016 roku brał udział w kulinarnym show Top Chef. Gwiazdy od kuchni emitowanym w telewizji Polsat. Ostatecznie zajął 6. miejsce, odpadając w 8. odcinku.

</doc>
<doc id="1558664" url="https://pl.wikipedia.org/wiki?curid=1558664" title="Andrzej Bachleda-Curuś jr">
Andrzej Bachleda-Curuś jr



</doc>
<doc id="1558667" url="https://pl.wikipedia.org/wiki?curid=1558667" title="HMS Conqueror (1969)">
HMS Conqueror (1969)

HMS Conqueror (S48) – brytyjski okręt podwodny o napędzie atomowym, trzecia jednostka typu "Valiant". Okręt wziął udział w wojnie o Falklandy-Malwiny, gdzie zatopił argentyński krążownik ARA „General Belgrano”. Jest to jedyny okręt podwodny z napędem atomowym, który zatopił wrogą jednostkę.
Historia.
Stępkę pod budowę HMS „Conqueror” położono w stoczni Cammell Laird 5 grudnia 1967 roku. Wodowanie nastąpiło 18 sierpnia 1969, wejście do służby 9 listopada 1971 roku. Głównym zadaniem okrętu miało być zwalczanie żeglugi i okrętów podwodnych nieprzyjaciela. W czasie pokoju zadania okrętu ograniczono do śledzenia aktywności radzieckich okrętów podwodnych, w szczególności tych uzbrojonych w pociski balistyczne.
3 kwietnia 1982 roku, po wybuchu wojny o Falklandy-Malwiny, okręt pod dowództwem Christophera Wreford-Browna skierowano w rejon spornych wysp, gdzie dotarł 21 dni później. Jego głównym zadaniem było śledzenie ruchów argentyńskich sił morskich, w szczególności lotniskowca „Veinticinco de Mayo”. 30 kwietnia „Conqueror” zlokalizował na południe od wysp argentyński krążownik „General Belgrano”. Krążownik pozostawał poza zastrzeżoną przez Royal Navy strefą, jednak stwarzał potencjalne zagrożenie dla brytyjskich okrętów. W tym samym czasie na północ od Falklandów znajdował się lotniskowiec „Veinticinco de Mayo”. W tej sytuacji brytyjski admirał Sandy Woodward, obawiając się ataku krążownika z południa i lotniskowca z północy, wystąpił do rządu Wielkiej Brytanii o zgodę na zaatakowanie krążownika. 
Pomimo wątpliwości co do intencji argentyńskiego okrętu, „Conqueror” otrzymał z centrum dowodzenia Northwood w Wielkiej Brytanii rozkaz zatopienia wrogiej jednostki. 2 maja „Conqueror” wystrzelił 3 pochodzące z czasów II wojny światowej torpedy Mark VIII, z których dwie trafiły w cel. „General Belgrano” zatonął w ciągu 20 minut. Z załogi okrętu zginęły trzysta dwadzieścia trzy osoby. Po zakończeniu wojny, wracając do macierzystego portu, „Conqueror” wywiesił banderę Jolly Roger, która była znakiem odniesionego zwycięstwa.
Operacja okrętu w ramach dalekiej eskorty dla sił zadaniowych operujących w rejonie Falklandów, doskonale zilustrowała potencjał okrętów podwodnych w zakresie zadań eskortowych. Zatopienie argentyńskiego krążownika i samo-blokada w porcie argentyńskiego lotniskowca „Veinticinco de Mayo” jaka nastąpiła w jego efekcie, unaoczniła jak efektywne mogą być okręty podwodne w wykonywaniu misji eskortowych.
Później Conqueror wsławił się operacją specjalną polegającą na wykradzeniu (odcięciu pod wodą) radzieckiego sonaru ciągnionego za okrętem. Analiza budowy sonaru wykazała, że była to kopia sonaru zbudowanego przez USA i używanego także w marynarce brytyjskiej.
Okręt został wycofany ze służby 2 sierpnia 1990 roku i oczekuje na złomowanie. Peryskop okrętu trafił do Royal Navy Submarine Museum w Gosport.

</doc>
<doc id="1558669" url="https://pl.wikipedia.org/wiki?curid=1558669" title="Parafia św. Bartłomieja i Opieki Najświętszej Maryi Panny w Gdańsku">
Parafia św. Bartłomieja i Opieki Najświętszej Maryi Panny w Gdańsku

Parafia św. Bartłomieja i Opieki Najświętszej Maryi Panny – parafia greckokatolicka z siedzibą w Gdańsku. Parafia należy do eparchii olsztyńsko-gdańskiej i znajduje się na terenie dekanatu gdańskiego.
Historia parafii.
Parafia greckokatolicka pw. św. Bartłomieja i Opieki Najświętszej Maryi Panny funkcjonuje od 1957 r., księgi metrykalne prowadzone są od 1981 r.

</doc>
<doc id="1558670" url="https://pl.wikipedia.org/wiki?curid=1558670" title="Słownik encyklopedyczny">
Słownik encyklopedyczny



</doc>
<doc id="1558672" url="https://pl.wikipedia.org/wiki?curid=1558672" title="Will Power">
Will Power

Will Power (ur. 1 marca 1981 w Toowoomba) – australijski kierowca wyścigowy. Mistrz serii IRL IndyCar Series w 2014 i 2022 roku oraz wicemistrz w latach 2010, 2011, 2012 i 2016. Zwycięzca wyścigu Indianapolis 500 w 2018 roku.
Kariera.
Początki kariery.
W wieku 15 lat rozpoczął ściganie w australijskiej Formule Ford, której w 2001 roku został wicemistrzem. W 2002 roku zdobył tytuł Australian Drivers' Championship. W następnym sezonie rozpoczął ściganie poza Australią - w brytyjskiej Formule 3. Po umiarkowanych dwóch sezonach (kilka miejsc na podium ale bez zwycięstw) w 2005 roku przeniósł się do World Series by Renault. Odniósł w niej dwa zwycięstwa, ale nie mając szans na końcowe miejsce na podium zrezygnował ze startu w ostatniej rundzie na rzecz debiutu w serii Champ Car.
Champ Car.
W Champ Car zadebiutował pod koniec sezonu 2005 w zespole Team Australia - Walker Racing, w australijskiej rundzie cyklu rozegranej w Surfers Paradise. Wyścigu nie ukończył, ale zaprezentował się na tyle korzystnie, że zespół postanowił podpisać z nim kilkuletni kontrakt. W sezonie 2006 udało mu się pierwszy raz stanąć na podium podczas wyścigu w Meksyku, a w końcowej klasyfikacji zajął szóste miejsce. W sezonie 2007 był już kierowcą ścisłej czołówki, wygrał dwa wyścigi, kilkakrotnie stawał na niższym stopniu podium, ale nie miał szans z bezkonkurencyjnym Sébastienem Bourdais. Ponadto dobre występy przeplatały się z awariami samochodu czy wypadkami, co ostatecznie sprawiło, że zajął na koniec sezonu czwarte miejsce.
IndyCar.
Sezon 2008 rozpoczął się od połączenia Champ Car i Indy Racing League pod wspólnym szyldem IRL IndyCar Series. Zespół Walker Racing ogłosił, że z braku sponsorów nie wystartuje w nowej serii, jednakże Power wraz z australijskimi sponsorami porozumieli się z zespołem KV Racing i w nim wystartował do nowego sezonu. W pierwszym sezonie w nowej serii Will odniósł jedno zwycięstwo (na torze w Long Beach), ale często zdarzały mu się wypadki, szczególnie na torach owalnych na których stawiał dopiero pierwsze kroki i na koniec zajął dwunaste miejsce.
Po sezonie 2008 australijscy sponsorzy Powera wycofali się co stawiało jego przyszłość pod znakiem zapytania. Jednak 13 stycznia 2009 roku Roger Penske ogłosił, że Power zajmie miejsce Hélio Castronevesa, który został oskarżony o malwersacje podatkowe. Australijczyk został kierowcą tymczasowym; do zakończenia procesu sądowego Castronevesa. Proces zakończył się szybciej niż przewidywano, co pozwoliło Castronevesowi wystartować już w drugim wyścigu sezonu. Zespół Penske przygotował jednak dla Powera trzeci samochód w którym wystartował w wyścigu na torze Long Beach (zajął tam 2. miejsce) oraz w Indianapolis 500 (5. miejsce). Możliwość kolejnych startów otrzymał w dalszej części sezonu i wykorzystał ją bardzo dobrze (3. miejsce w Toronto oraz zwycięstwo w Edmonton).
W sierpniu 2009 podczas treningów przed wyścigiem na torze Infineon Raceway miał poważny wypadek. Nelson Philippe wpadł w poślizg i zatrzymał się na torze za lekkim wzniesieniem. E.J. Viso z trudem go ominął uszkadzając jednak swój samochód, natomiast Powerowi nie udało się i uderzył w stojącego Francuza. Australijczyk doznał złamania dwóch kręgów lędźwiowych, a Nelson Philippe złamał kostkę. Z powodu wypadku Power nie startował już do końca sezonu i zajął 19. miejsce w klasyfikacji generalnej.
19 listopada 2009 zespół Penske Racing ogłosił, że Will Power będzie trzecim kierowcą zespołu w sezonie 2010. Power wygrał dwa pierwsze wyścigi sezonu 2010 oraz trzy kolejne w dalszej jego części. Wszystkie zwycięstwa odniósł na torach drogowych. Na torach owalnych brakowało mu jeszcze trochę doświadczenia, co sprawiło, że ostatecznie przegrał rywalizację o tytuł mistrzowski z Dario Franchittim pięcioma punktami.
W sezonie 2011 odniósł swoje pierwsze zwycięstwo na torze owalnym, ale ponownie przegrał rywalizację o tytuł mistrzowski z Franchittim. Po bardzo dobrym początku w 2012, wydawało się, że tym razem będzie to rok Powera (po czterech wyścigach miał trzy zwycięstwa). Jednak w dalszej części sezonu miał nieco słabsze występy, nie odnosił kolejnych zwycięstw, trzykrotnie nie ukończył wyścigu (wypadki na torach owalnych). Wszystko to sprawiło, że ostatecznie po raz kolejny przegrał tytuł mistrzowski - tym razem z Ryanem Hunter-Reayem.
Po słabszym sezonie 2013 w którym zajął czwarte miejsce, w 2014 udało mu się ostatecznie sięgnąć po tytuł mistrza serii IndyCar.

</doc>
<doc id="1558673" url="https://pl.wikipedia.org/wiki?curid=1558673" title="Port lotniczy Gan">
Port lotniczy Gan

Port lotniczy Gan – międzynarodowy port lotniczy położony na wyspie Gan, w atolu Addu. Jest drugim co do wielkości portem lotniczym na Malediwach. 

</doc>
<doc id="1558675" url="https://pl.wikipedia.org/wiki?curid=1558675" title="Indywidualne mistrzostwa Australii na żużlu">
Indywidualne mistrzostwa Australii na żużlu

Indywidualne Mistrzostwa Australii w sporcie żużlowym to rozgrywany corocznie cykl turniejów wyłaniających mistrza Australii.
Klasyfikacja medalowa.
Poniższa tabela zawiera zestawienie zawodników, którzy zdobyli przynajmniej jeden medal indywidualnych mistrzostw kraju na żużlu.
Łącznie najwięcej medali (16) zdobył Leigh Adams. Od roku 1962 w sumie medale zdobywało 72 żużlowców.

</doc>
<doc id="1558676" url="https://pl.wikipedia.org/wiki?curid=1558676" title="Šemík">
Šemík

Šemík – koń z czeskich legend. Jego panem był władyka neumetelski Horymír, którego Šemík uratował przed pewną śmiercią skacząc odważnie ze skały koło Wyszehradu. Sam przy tym zginął. Według legendy został pochowany Neumětelach, gdzie dotąd znajduje się jego grób. Horymír i jego koń Šemík nie występują w źródłach historycznych.
Legenda po raz pierwszy pojawia się w Kronice czeskiej Václava Hájka z Libočan. Temat opracował literacko głównie Alois Jirásek w książce "Staré pověsti české". Legenda opowiada o rywalizacji między dążeniem do wydobycia złota i srebra oraz pogonią za pieniądzem, które reprezentuje książę Krzesomysł, a pracą na roli reprezentowaną przez Horymíra. W tle toczy się rywalizacja między nowym a starym, między Czechami a niemieckimi kolonistami.

</doc>
<doc id="1558683" url="https://pl.wikipedia.org/wiki?curid=1558683" title="Boone (Iowa)">
Boone (Iowa)

Boone – miasto w Stanach Zjednoczonych, w stanie Iowa, stolica hrabstwa Boone. W 2000 liczyło 12 803 mieszkańców.
W latach 1883−1934 w mieście działa komunikacja tramwajowa.

</doc>
<doc id="1558688" url="https://pl.wikipedia.org/wiki?curid=1558688" title="Port lotniczy Buchara">
Port lotniczy Buchara

Port lotniczy Buchara − międzynarodowy port lotniczy położony w Bucharze, w Uzbekistanie. Jest to drugi co do wielkości port lotniczy Uzbekistanu.

</doc>
<doc id="1558690" url="https://pl.wikipedia.org/wiki?curid=1558690" title="Waverly (Iowa)">
Waverly (Iowa)

Waverly - miasto w Stanach Zjednoczonych, w stanie Iowa, stolica hrabstwa Bremer. W 2000 liczyło 8968 mieszkańców. Ma tu swoją siedzibę Wartburg College.

</doc>
<doc id="1558692" url="https://pl.wikipedia.org/wiki?curid=1558692" title="Kwas jodowy(VII)">
Kwas jodowy(VII)



</doc>
<doc id="1558693" url="https://pl.wikipedia.org/wiki?curid=1558693" title="Pycnonemozaur">
Pycnonemozaur



</doc>
<doc id="1558695" url="https://pl.wikipedia.org/wiki?curid=1558695" title="Andrzej Olkowski">
Andrzej Olkowski

Andrzej Augustyn Olkowski (ur. 28 sierpnia 1949 w Przasnyszu), lekarz weterynarii, biochemik.
Życiorys.
Absolwent Liceum Ogólnokształcącego w Przasnyszu (matura 1968) oraz Wydziału Weterynarii SGGW w Warszawie (1976). Po odbyciu wstępnego stażu pracy w Przasnyszu został zatrudniony na stanowisku ordynatora w lecznicy dla zwierząt w Rząśniku. We wrześniu 1981 wyjechał do Szwecji, skąd po roku wyemigrował do Kanady. W Kanadzie ukończył biochemię w Departament of Animal and Poultry Science, University of Saskatchewan, pracując podczas studiów jako laborant w tej uczelni. Uzyskał tam tytuł naukowy doktora (Ph.D. - "Doctor of Philosophy"). Jest autorem kilkudziesięciu prac naukowych z zakresu biochemii. W 2007 został członkiem założycielem Polsko-Kanadyjskiego Koła Naukowego w Saskatoon. W 2004 otrzymał statuetkę "Przasnyskiego Koryfeusza".

</doc>
<doc id="1558698" url="https://pl.wikipedia.org/wiki?curid=1558698" title="Herb Kłajpedy">
Herb Kłajpedy

Herb Kłajpedy jest herbem miasta Kłajpeda, na Litwie. Jest również stosowany jako herb gminy Kłajpeda. Nowoczesna wersja została utworzona przez projektanta Kęstutisa Mickevičiusa. Nowoczesny herb został stworzony przez przywrócenie starego herbu z miasta Memel (analogiczne do tych stosowanych w latach 1446, 1605 oraz 1618). Herb został zatwierdzony 1 lipca 1992 roku.

</doc>
<doc id="1558699" url="https://pl.wikipedia.org/wiki?curid=1558699" title="Magnus Zetterstroem">
Magnus Zetterstroem



</doc>
<doc id="1558703" url="https://pl.wikipedia.org/wiki?curid=1558703" title="Dollodon bampingi">
Dollodon bampingi



</doc>
<doc id="1558706" url="https://pl.wikipedia.org/wiki?curid=1558706" title="Kwas bromowy(V)">
Kwas bromowy(V)



</doc>
<doc id="1558708" url="https://pl.wikipedia.org/wiki?curid=1558708" title="Port lotniczy Mandalaj">
Port lotniczy Mandalaj

Port lotniczy Mandalaj – międzynarodowy port lotniczy położony w Mandalaj, w Mjanmie. Jest drugim co do wielkości birmańskim portem lotniczym.

</doc>
<doc id="1558713" url="https://pl.wikipedia.org/wiki?curid=1558713" title="Jean-Baptiste Greuze">
Jean-Baptiste Greuze

Jean-Baptiste Greuze (ur. 21 sierpnia 1725 w Tournus, zm. 4 marca 1805 w Paryżu) – francuski „malarz moralista” i rysownik, wolnomularz.
Życiorys.
Uczył się początkowo w Lyonie, później w Królewskiej Akademii Malarstwa i Rzeźby w Paryżu. W latach 1755–1757 przebywał we Włoszech, studiując dzieła starych mistrzów. Wystawiał w paryskim Salonie, szybko zdobywając znaczną popularność. W 1755 został członkiem stowarzyszonym Akademii Francuskiej, jednak nigdy nie uzyskał pełnego członkostwa.
Twórczość Greuze’a łączy cechy rokoka i neoklasycyzmu. Artysta szukał inspiracji w malarstwie holenderskim i włoskim. Najbardziej znane są jego sentymentalne sceny rodzajowe o głębokiej wymowie moralizatorskiej, których bohaterami byli przedstawiciele niższych klas społecznych. Na temat tych prac entuzjastycznie pisał Denis Diderot, który podkreślał ich związek z poglądami Jana Jakuba Rousseau. Oprócz scen rodzajowych artysta tworzył również portrety. Szczególnie cenione są przedstawienia młodych kobiet zawierające subtelne, erotyczne podteksty.
Po rewolucji francuskiej Greuze stracił zarówno popularność, jak i środki do życia. Za panowania Napoleona Bonaparte bezskutecznie próbował odzyskać utraconą pozycję. Zmarł w biedzie i samotności w 1805.
W zbiorach Muzeum Narodowego w Warszawie znajduje się jego obraz "Gitarzysta" namalowany w czasie pobytu autora w Rzymie.

</doc>
<doc id="1558714" url="https://pl.wikipedia.org/wiki?curid=1558714" title="Great Bend (Kansas)">
Great Bend (Kansas)

Great Bend – miasto położone w hrabstwie Barton.

</doc>
<doc id="1558715" url="https://pl.wikipedia.org/wiki?curid=1558715" title="Selsowiet">
Selsowiet



</doc>
<doc id="1558717" url="https://pl.wikipedia.org/wiki?curid=1558717" title="TKS Toruń">
TKS Toruń

Toruński Klub Sportowy – wielosekcyjny polski klub sportowy funkcjonujący w latach 1922–1931 w Toruniu. Jeden z większych i silniejszych klubów na Pomorzu w dwudziestoleciu międzywojennym. Pozostaje jednym z dwóch toruńskich klubów, jakie grały w najwyższej piłkarskiej klasie rozgrywkowej i jedynym jaki rozegrał w niej więcej niż sezon. Na koniec 2019 roku zajmował 73. pozycję w tabeli wszech czasów polskiej Ekstraklasy.
Historia.
Klub założono 10 sierpnia 1922 roku, a jego pierwszym przewodniczącym był Lebioda, dyrektor Nadwiślańskiego Banku Rolniczo-Przemysłowego. Klub błyskawicznie się rozrósł i chociaż bazował na piłce nożnej, to szybko powołano do życia nowe sekcje. Stał się jednym z największych klubów na Pomorzu, a ukoronowaniem jego siły było zaproszenie w roku 1927 piłkarzy TKS-u do nowo utworzonej centralnej ligi piłkarskiej.
Drużyna rozegrała w niej dwa niepełne sezony. Koniec 1928 był początkiem poważnych kłopotów klubu: trapiony problemami finansowymi i kontuzjami graczy toczył walkę o utrzymanie. Jednak gdy Wydział Dyscypliny PZPN przyznał walkowery na niekorzyść TKS-u, a na dodatek zignorował pobicie toruńskich zawodników na stadionie Warty w Poznaniu, klub podjął decyzję o wycofaniu z rozgrywek ligowych. Próbowano powrócić do ligi przez kolejne dwa lata, ale przegrane eliminacje w 1930, w połączeniu z coraz większymi trudnościami finansowymi spowodowały upadek klubu. Nieodpowiadające ambicjom działaczy wyniki piłkarzy doprowadziły w klubie do wewnętrznego rozłamu, w wyniku którego zlikwidowano niemal wszystkie sekcje sportowe, spośród których kilka uratowano, przenosząc je do innych klubów (piłkarzy i pływaków przejął WKS Gryf – chociaż większość najlepszych piłkarzy poprosiła o przyjęcie do Polonii Warszawa, zaś tenisiści utworzyli Toruński Klub Lawn-Tenisowy). W TKS-ie pozostała jedynie sekcja hokejowa, ale i dla niej sezon 1930/31 był ostatnim. W grudniu 1931 hokeiści zadecydowali o likwidacji klubu, powołując jednocześnie Toruński Klub Sportów Zimowych.
TKS 29 Toruń.
Jednocześnie od dwóch lat funkcjonował w Toruniu podmiot o nazwie TKS 29 Toruń – ów nowy twór koncentrował się wyłącznie na piłce nożnej i od sezonu 1929 kontynuował grę w lidze (Klasie A) przynależnej staremu TKS-owi. Jednak gdy w 1930 roku nie udało się powrócić do I ligi, drużynę rozwiązano i ograniczono się do piłki juniorskiej. Drużyna piłkarska natychmiast spadła do Klasy B. Co prawda po dwóch latach udało jej się powrócić do Klasy A (a później nawet dwukrotnie zająć w niej drugie miejsce) ale TKS już zawsze pozostawał w cieniu Gryfa. Ostatecznie w sezonie 1937/1938 piłkarze TKS-u zostali wchłonięci przez nowy klub – Pomorzanina Toruń, od trzech lat grający w Klasie C – który tym samym skorzystał z miejsca TKS-u w Klasie A i rozpoczął nową kartę w historii toruńskiej piłki.
Rozgrywki piłkarskie.
Początki (do 1925).
Sekcja piłkarska była pierwszą powołaną do życia w nowo powstałym TKS-ie. Tworzyli ją byli piłkarze Sokoła Toruń i Czarnych Toruń. Klub był jednym z jedenastu członków założycielskich Toruńskiego Okręgowego Związku Piłki Nożnej, który w styczniu 1923 roku wyodrębnił się z Poznańskiego OZPN celem przeprowadzenia rozgrywek na Pomorzu.
Po przystąpieniu do zmagań, już w swoim pierwszym sezonie klub wygrał Klasę A, notując przy tym komplet zwycięstw. Pomimo tego TKS nie wziął udziału w rozgrywkach o Mistrzostwo Polski 1923 – nie jest jasne, czy Toruński OZPN nie zgłosił do nich swojego triumfatora, czy też krajowa federacja nie dopuściła do rozgrywek reprezentanta nowo powołanego Okręgowego Związku. Gdy TKS ponownie wygrał rozgrywki Klasy A w roku 1924 (i ponownie z kompletem zwycięstw), przez co zyskał prawo gry w Mistrzostwach Polski 1924, okazało się, że zostały one przełożone ze względu na przygotowania do Igrzysk VIII Olimpiady w Paryżu.
W Mistrzostwach Polski (1925–1926).
Mistrzostwa te odbyły się ostatecznie w roku 1925 (pauzowała za to Klasa A) i TKS był w nich bardzo bliski awansu do czołowej trójki: co prawda w pierwszym meczu przegrał w Poznaniu z Wartą 2:4, ale następnie dwukrotnie pokonał warszawską Polonię (3:1 w Warszawie i 2:0 w Toruniu). Ponieważ w międzyczasie Warta raz wygrała a raz przegrała z Polonią, to w ostatnim meczu w Toruniu TKS-owi wystarczyło zremisować z drużyną poznańską. Warta uzyskała prowadzenie w 18. minucie, jednak później torunianie byli stroną wyraźnie przeważającą. W drugiej połowie gra toczyła się wyłącznie na połowie Warty, efektem czego były strzały w słupek i poprzeczkę. Wreszcie w 65. minucie TKS nie wykorzystał rzutu karnego, a dwie minuty później Warta wyprowadziła kontrę. Wynik 2:0 dla Warty dał jej zwycięstwo w grupie eliminacyjnej i awans do ścisłego finału (gdzie zdobyła wicemistrzostwo kraju). TKS-owi pozostało drugie miejsce w finałowej grupie eliminacyjnej i 4. miejsce w kraju (ex aequo z Łódzkim KS oraz Pogonią Wilno).
Sukces ten powtórzyli torunianie w roku następnym. Zdecydowanie wygrali Klasę A (znowu bez remisu i bez porażki), a w rundzie finałowej dwukrotnie rozgromili drużynę 1 Pułku Piechoty Legionów z Wilna (7:2 w Wilnie i 6:0 w Toruniu). Drugim rywalem w finałach była, jak przed rokiem, Polonia Warszawa, z którą TKS najpierw przegrał 2:3, by w Toruniu wygrać 4:2. Dawałoby to awans do ścisłego finału, gdyby nie weryfikacja zwycięskiego meczu jako walkower dla Polonii. Okazało się, że powołany do służby wojskowej w 63 Pułku Piechoty piłkarz ŁTSG Łódź Henryk Herbstreit, nie zdążył zostać zgłoszony jako piłkarz TKS, a mimo tego wystąpił w meczu. Ostatecznie TKS znowu zajął w finałowej grupie eliminacyjnej 2. miejsce, co dało 4. miejsce w kraju (tym razem ex aequo z Klubem Turystów Łódź oraz Cracovią).
W lidze centralnej: 1927.
Powołana pod koniec roku 1926 liga była tworem elitarnym, nie było do niej eliminacji, powstawała zresztą poza strukturami PZPN. Zaproszenie TKS-u do ligi było więc wyrazem uznania dla jego dokonań – z drugiej strony nie powinno to dziwić, skoro dwa wcześniejsze sezony klub zakończył jako drużyna z miejsc 4.–6. w kraju. Przed sezonem klub dokonał wzmocnień: co prawda służbowo z miasta musiał wyjechać solidny M. Walewski, ale z lokalnych klubów pozyskano bramkarzy F. Zdrojewskiego (Bałtyk Toruń) i A. Lewandowskiego (Sokół Toruń) oraz obrońcę bądź pomocnika P. Wierzchowskiego (Zuch Toruń). Największym wzmocnieniem był jednak Henryk Herbstreit, którego udało się w końcu zatwierdzić do gry w TKS-ie. Niemniej w sierpniu 1928, kiedy skończył służbę wojskową, Herbstreit wrócił do Łodzi, przez co w ostatnich ośmiu meczach już nie zagrał – nie przeszkodziło mu to zostać najlepszym strzelcem drużyny z 15 golami w 17 meczach. Ponadto klub wzmocnił Roman Dabert (Warta Poznań, zagrał środku sezonu, między majem a wrześniem).
Na półmetku rozrywek klub zajmował piąte miejsce w tabeli, tracąc jeden punkt do miejsc trzeciego i czwartego (ale mając też jeden punkt przewagi nad miejscami szóstym i siódmym). Runda rewanżowa była jednak w wykonaniu torunian fatalna (zdobyli dziewięć punktów, wobec 15 w pierwszej turze; mistrzowska Wisła Kraków zdobyła odpowiednio 21 i 19 punktów). Łącznie pozwoliło to na zajęcie 10. miejsca w gronie 14 drużyn. Występ TKS-u w sezonie najlepiej podsumuje ocena z magazynu Stadjon: „"Toruński Klub Sportowy grał bardzo nierówno. Obok zwycięstw nad Wartą, Pogonią i Polonią rekordowe porażki. Przypisać to należy zmianom składu. TKS nie ma zdecydowanego stylu. Ongiś TKS pod względem kombinacji nie ustępował Warcie, obecnie jest już znaczna różnica. Najlepszymi siłami TKS byli Gumowski Paweł, Cieszyński, Herbstreit, Stogowski"”.
Wszystkie mecze w Toruniu klub rozegrał na nieistniejącym już Stadionie Wojskowym (technicznie rzecz biorąc nie istniał od wczesnych lat powojennych, gdy został przebudowany na stadion żużlowy).
W lidze centralnej: 1928.
Dziesiąte miejsce nie zaspokoiło ambicji działaczy i kibiców, więc chociaż klub nie należał do stabilnych finansowo, to wzmocnił się przed nowym sezonem. Z Polonii bydgoskiej przyszedł napastnik B.Obremski a z Polonii warszawskiej bramkarz Antoni Keller. Niestety w czasie przedsezonowych sparingów kontuzji doznał podstawowy pomocnik Alfons Skierski – złamana noga nie tylko wykluczyła go z całego sezonu, ale wręcz zmusiła do zakończenia kariery.
Jak wynika z apelu opublikowanego w lokalnej prasie, koszt zorganizowania meczu w Toruniu wynosił ówcześnie około 1200 złotych, a zysk dla klubu wynosił około 800–900 złotych. Przypomnieć też trzeba, że w owym czasie kluby nie dostawały grantów z budżetów miast ani od sponsorów, utrzymywały się wyłącznie ze składek członków, a w tym samym apelu wskazano, że klub liczył około kilkuset członków, co w 50-tysięcznym mieście było niewystarczające. 
W związku z tym pierwszą rundę klub miał zdecydowanie słabszą niż w poprzednim sezonie – zdobył dziewięć punktów w 14 meczach i zajmował 13. miejsce w tabeli. Tyle samo punktów miała 14. drużyna, a do miejsca 12. dającego utrzymanie brakowało jednego punktu. Pierwsze mecze rundy rewanżowej to nie tylko porażki, ale i utrata kolejnych zawodników – min. bramkarza Kellera, który złamał nogę. Decydującym meczem okazał się mecz w Poznaniu z Wartą. Poznaniacy byli wiceliderem tabeli, ale do przerwy przegrywali 0:2, a wyrównać udało się im dopiero w 87. minucie z rzutu karnego. Jak wynika z relacji w prasie torunianie zastosowali „murowanie bramki” i grali bardzo ostro nad czym nie potrafił zapanować sędzia. Zdaniem torunian po meczu gracze gości zostali przez poznańskich kibiców pobici i musieli chronić się w szatni, skąd nie mogli wyjść przez przeszło godzinę, aż zdecydowali się pojedynczo uciekać ze stadionu bocznymi ścieżkami. Z kolei strona poznańska twierdziła, że co prawda kibice wtargnęli na boisko, ale do niczego nie doszło – z tym, że raz twierdzono, że interweniowała policja a raz, że działacze Warty. W pozostałych relacjach o incydentach z kibicami w ogóle nie wspomniano.
Grający rezerwami TKS przegrał kolejne dwa mecze (z ŁKS-em i Legią), dwa inne odwołał (z Cracovią i Czarnymi) bo nie mógł wysłać na nie pełnej jedenastki. Wtedy zamiast informacji o walkowerze za mecz z Wartą (lub chociaż karach – torunianie domagali się zamknięcia stadionu Warty), przyszły do Torunia informacje o odrzuceniu protestu TKS-u i o walkowerach przeciwko torunianom. Wydział Dyscypliny PZPN uznał, że wyrzucony z boiska Jan Suchocki w meczu z Warszawianką, pomimo pauzy w kolejnym meczu z ŁKS-em, nie mógł zagrać ze Śląskiem i Turystami. W tym momencie TKS, pomimo zdobycia punktu w rundzie rewanżowej, miał ich na koncie mniej niż po pierwszej rundzie. Działacze TKS w proteście przeciwko nieuczciwemu traktowaniu wycofali zespół z rozgrywek. Wszystkie pozostałe mecze zostały zweryfikowane jako walkowery dla rywali. Tym samym TKS zajął ostatnie 15. miejsce w tabeli i spadł z ligi.
Wszystkie domowe mecze tego sezonu klub rozegrał na nieistniejącym już Stadionie Miejskim przy ul. Sportowej.
TKS 29 (od 1929).
Wycofanie drużyny piłkarskiej z ligi i to w atmosferze skandalu, w połączeniu z katastrofalną sytuacją finansową klubu nieomal zaowocowało jego upadkiem. Sekcje hokejowa i tenisowa chciały wyodrębnić się z TKS i utworzyć nowy klub. Jednakże na walnym zebraniu TKS w dniu 25 marca 1929 podjęto decyzję o likwidacji sekcji piłki nożnej. Piłkarze utworzyli nowy klub, który ze starym nie miał nic wspólnego. Nowy klub nazwano TKS 29 Toruń a jego piłkarze zajęli miejsce TKS-u w Klasie A.
Gdy jednak w 1930 roku nie udało się powrócić do I ligi, klub postanowiono zlikwidować. Piłkarze zostali oddani do Gryfa Toruń (chociaż większość najlepszych piłkarzy poprosiła o przyjęcie do Polonii Warszawa). Drużyna piłkarska pozbawiona zaplecza natychmiast spadła do Klasy B. Co prawda po dwóch latach udało jej się powrócić do Klasy A (a potem nawet dwukrotnie zająć w niej drugie miejsce) ale TKS już zawsze pozostawał w cieniu Gryfa. Ostatecznie 24 listopada 1937 na nadzwyczajnym wlanym zebraniu postanowiono przystąpić do Pomorzanina Toruń. W efekcie od wiosny 1938 w Klasie A w miejsce TKS 29 grał KPW Pomorzanin.
Pływanie.
Do organizowania sekcji pływackiej klub przystąpił w czerwcu 1923 roku. Pierwszym kierownikiem sekcji został „wybitny sportowiec i pływak” Roman Siudzik. Jeszcze w tym oku planowano wyjazd na igrzyska pływackie do Warszawy. Ponadto zarząd klubu poczynił starania celem uzyskania pływalni „odpowiadającej wszelkim wymogom”.
Sekcja zyskała ogólnopolską sławę kilka lat później. Dnia 15 lipca 1928 r. 21-letnia Gertruda Skowrońska jako pierwszą Polka, pokonała wpław trasę Gdynia – Hel. Wystartowała z przystani Żeglugi Polskiej w Gdyni o godzinie 7.03, a na brzegu Helu stanęła o godzinie 19.45. Pływaczce towarzyszyły dwie łodzie: w jednej znajdowali się ojciec i siostra a w drugiej komisja sędziowska składająca się z dwóch urzędników Urzędu Marynarki Handlowej oraz lekarz. W trakcie przeprawy posilała się kilkakrotnie podawanymi jej pokarmami: bułką obłożoną gorzką czekoladą, rosołem, kawą, herbatą i wodą sodową. Ostatni posiłek spożyła na kilka kilometrów przed Helem przezornie nie korzystając nawet z dozwolonego regulaminem trzymania się przez jedną minutę jedną ręką łodzi. Trasa licząca w linii prostej 22 kilometry, z powodu prądu znoszącego pływaczkę w kierunku otwartego morza, wydłużyła się do 28 kilometrów. Na helskim brzegu oklaskami witały ją rzesze publiczności, a następnie rekordzistkę zaproszono na cumujący w helskim porcie statek Żeglugi Polskiej „Gdańsk”.
Inna z zawodniczek klubu, Kazimiera Lisińska, przy tej samej okazji została bohaterką skandalu – rozpuszczała w kręgach sportowych i towarzyskich Torunia plotki, że Skowrońska nie przepłynęła z Gdyni do Helu samodzielnie, a została przeciągnięta na linie. Ojciec rekordzistki skierował przeciw Lisińskiej sprawę do sądu, który po przesłuchaniu świadków wydał wyrok skazujący ją na karę grzywny w wysokości 200 złotych.
Sekcja sportów zimowych.
Sekcja sportów zimowych została utworzona w styczniu 1924 roku. Początkowo obejmowała oddziały: łyżwiarski, saneczkowy i narciarski.
Pod koniec 1924 zaczęto organizować drużynę hokejową, ale ze względu na wyjątkowo niesprzyjające warunki pogodowe pierwsze zawody odbyły się dopiero w grudniu 1925. Dwie wewnątrzklubowe drużyny rozegrały 6 grudnia treningowo-pokazowe spotkanie, które uchodzi za pierwszy oficjalny mecz hokeja na lodzie w Toruniu.
W kolejnych latach TKS kilkakrotnie był mistrzem regionu, a w 1927 awansował po raz pierwszy do centralnych Mistrzostw Polski (drużyna zdążyła tylko przegrać mecz z AZS Warszawa 0:10 po czym została wykluczona za przybycie na turniej dzień po jego rozpoczęciu). W kolejnym roku toruńscy hokeiści stanęli na najniższym stopniu podium, a potem jeszcze trzykrotnie grali w turniejach finałowych MP:
Sekcja hokejowa była najdłużej działającą sekcją klubu, została rozwiązana pod koniec 1931 i dała początek Toruńskiemu Klubowi Sportów Zimowych.
Lekka Atletyka.
Mistrzostwa Polski.
Jako zawodniczka TKS-u Helena Gędziorowska była dwukrotną mistrzynią Polski: w biegu na 60 m. (1927) i w biegu na 100 m. (1927). Od 1929 roku reprezentowała Cracovię dla której odnosiła kolejne sukcesy.
Rekordy Polski.
Podczas dwuletnich startów w barwach TKS-u Helena Gędziorowska była rekordzistką Polski w biegu na 60 m. od 5 czerwca 1927 do 6 maja 1928. Wynik 6,2 sek. uzyskiwała w tym okresie aż czterokrotnie (tzn. za pierwszym razem rekord pobiła, potem trzykrotnie go wyrównywała).
Ta sama sprinterka posiadała rekord Polski na 100 m. - 13,4 sek. między 6 czerwca a 10 września 1927. Następnie dwukrotnie wyrównywała nowy rekord 13,2 sek.
Wyrównała także rekord Polski na 80 m. - 10,8 sek. uzyskała 19 września 1926.
Inne.
W sezonie 1926 Helena Gędziorowska osiągnęła najlepszy wynik w kraju na 60 m, a na 500 m miała trzeci wynik w Polsce. Była także w czołówce klasyfikacji w skoku w dal (7 wynik). W kolejnym sezonie nadal dominowała na 60 m, na 100 m miała najlepszy wynik ex aequo z inną zawodniczką, a na 200 m miała trzeci wynik w kraju. Do tego siódmy wynik w skoku w dal i ósmy w pięcioboju. W sezonie 1928 osiągała już tylko trzecie najlepsze wyniki w Polsce na 60 m, 80 m, 100 m i 200 m. W skoku w dal miała dziewiąty najlepszy wynik
Sztafeta sprinterek 4x60 m w sezonie 1927 miała drugi wynik w kraju (34,6 sek.) a sztafeta 4x75 m (Helena Korzeniowska, Rączka, Ostrowska, Helena Gędziorowska) siódmy wynik.
Ostrowska w sezonie 1928 miała dziesiąty wynik w Polsce w biegu na 80 m.
Helena Korzeniowska w sezonie 1928 osiągnęła szósty wynik w kraju w rzucie oszczepem 600-gramowym i piąty wynik w rzucie takim oszczepem oburącz (tzn. raz lewą a raz prawą ręką, wyniki sumowano).

</doc>
<doc id="1558719" url="https://pl.wikipedia.org/wiki?curid=1558719" title="Badr (Arabia Saudyjska)">
Badr (Arabia Saudyjska)

Badr (Badr Hunajn, arab. بدر حنین) – miasto w Arabii Saudyjskiej, w prowincji Medyna, na zachodzie kraju. Lokalizacja: 23°46′48″N 38°47′26″E, w odległości 130 km od Medyny. Miejsce bitwy w 624 roku.

</doc>
<doc id="1558720" url="https://pl.wikipedia.org/wiki?curid=1558720" title="Hoisington (Kansas)">
Hoisington (Kansas)

Hoisington – miasto położone w hrabstwie Barton.

</doc>
<doc id="1558721" url="https://pl.wikipedia.org/wiki?curid=1558721" title="Ellinwood (Kansas)">
Ellinwood (Kansas)

Ellinwood – miasto położone w hrabstwie Barton.

</doc>
<doc id="1558725" url="https://pl.wikipedia.org/wiki?curid=1558725" title="Port lotniczy Kurgonteppa">
Port lotniczy Kurgonteppa

Port lotniczy Kurgonteppa – międzynarodowy port lotniczy położony w Kurgonteppie, w Tadżykistanie.

</doc>
<doc id="1558726" url="https://pl.wikipedia.org/wiki?curid=1558726" title="Kasztelania inflancka">
Kasztelania inflancka

Kasztelania inflancka – kasztelania mieszcząca się niegdyś w województwie inflanckim, z siedzibą (kasztelem) na Inflantach.

</doc>
<doc id="1558727" url="https://pl.wikipedia.org/wiki?curid=1558727" title="Claflin">
Claflin

Claflin – miasto położone w hrabstwie Barton.

</doc>
<doc id="1558731" url="https://pl.wikipedia.org/wiki?curid=1558731" title="Pawnee Rock (Kansas)">
Pawnee Rock (Kansas)

Pawnee Rock – miasto położone w hrabstwie Barton.

</doc>
<doc id="1558732" url="https://pl.wikipedia.org/wiki?curid=1558732" title="Laurent Lucas">
Laurent Lucas

Laurent Lucas (ur. 20 lipca 1965 w Paryżu) – francuski aktor filmowy, teatralny i telewizyjny.
Kariera.
Debiutował na małym ekranie w filmie telewizyjnym "Syreny północy" ("Les Sirènes de minuit", 1989). Był uczniem Charlesa Dullina w Paryżu. Wkrótce, w 1993 stał się jednym z najbardziej zaawansowanych młodych aktorów Teatru Narodowego w Strasburgu (Théâtre National de Strasbourg), gdzie grał w sztukach: "Baal" Bertolta Brechta (1993), "Instytut Benjamenta" ("L'Institut Benjamenta", 1993), "Monte-płaskie" ("Le Monte-plats", 1994), "Bingo" (1994), "Konflikt" ("La Dispute", 1995), "To był dzień" ("C'était le jour de la fête", 1996) i "Rondo" ("La Ronde", 1997). 
Po raz pierwszy wystąpił na kinowym ekranie w filmie "Nienawidzę kochać" ("J'ai horreur de l'amour", 1997) w roli Laurencjusza-nosiciela wirusa HIV, za którą był nominowany do nagrody im. Michela Simona w Saint-Denis. Kreacją Simona w dramacie "Serca górą!" ("Haut les coeurs!", 1999) zdobył nominację do nagrody Cezara jako obiecujący aktor. Został entuzjastycznie przyjęty przez krytyków w roli młodego ojca trzech małych córek w dreszczowcu psychologicznym "Harry, twój prawdziwy przyjaciel" ("Harry, un ami qui vous veut du bien", 2000). Był także doceniony za swoją kreację w surowym dramacie o obsesji samookaleczania się "Pod moją skórą" ("Dans ma peau", 2002), dramacie "Burzliwy spokój" ("Violence des échanges en milieu tempéré", 2003) w roli bezwzględnego szefa paryskiej korporacji, który zwolnienia tych, którzy nie pracują maksymalnie wydajnie u boku Jérémie'go Reniera, dramacie psychologicznym]"Leming" ("Lemming", 2005) z Charlotte Gainsbourg i Charlotte Rampling oraz "Samotne śledztwo" ("Contre-enquête", 2007) jako domniemany sprawca zabójstwa córeczki doświadczonego oficera paryskiej policji (Jean Dujardin).

</doc>
<doc id="1558734" url="https://pl.wikipedia.org/wiki?curid=1558734" title="Siemens-Schuckert D.III">
Siemens-Schuckert D.III

Siemens-Schuckert D.III – niemiecki samolot myśliwski z okresu I wojny światowej, produkowany przez zakłady Siemens-Schuckertwerke GmbH.
Historia.
Oblatany w I połowie 1917 roku dwupłatowiec myśliwski Siemens-Schuckert D.III miał nietypowy, birotacyjny silnik gwiazdowy Siemens-Halske Sh.III o mocy 118 kW (160 KM), w którym wał korbowy wraz ze śmigłem wirowały w przeciwnym kierunku niż cylindry. Jednak rozwiązanie to pomimo zmniejszenia momentu pędu wirującej masy silnika (głównego problemu silników rotacyjnych) spowodowało gorsze chłodzenie i przegrzewanie się jednostki napędowej. W związku z licznymi awariami seryjne myśliwce trafiły do służby dopiero na początku 1918 roku, w celu polepszenia chłodzenia usunięto w nich dolną część osłony silnika. Samolot ten miał jednak najlepszą prędkość wznoszenia ze wszystkich myśliwców I wojny światowej (1 min 45 s na 1000 m, 3 min 45 s na 2000 m i 20 min na 6000 m). Zastąpiony został w ostatnim okresie wojny przez nowszy model Siemens-Schuckert D.IV, napędzany mocniejszym silnikiem Siemens-Halske Sh.IIIa o mocy 147 kW (200 KM). Ogółem wyprodukowano 200 samolotów wersji D.III i D.IV.
Opis konstrukcji.
Był to jednomiejscowy dwupłat konstrukcji drewnianej. Kadłub półskorupowy o przekroju kołowym pokryty sklejką, aluminiowa osłona silnika. Skrzydła dwudźwigarowe, konstrukcji drewnianej, kryte płótnem, zespolone słupkami drewnianymi i drutem stalowym. Śmigło czterołopatowe z kołpakiem. Uzbrojenie: 2 zsynchronizowane karabiny maszynowe Spandau LMG 08/15 kalibru 7,92 mm umieszczone na grzbiecie kadłuba przed kabiną pilota.

</doc>
<doc id="1558735" url="https://pl.wikipedia.org/wiki?curid=1558735" title="Albert (Kansas)">
Albert (Kansas)

Albert – miasto położone w hrabstwie Barton. W 2000 roku liczyło 181 mieszkańców.

</doc>
<doc id="1558737" url="https://pl.wikipedia.org/wiki?curid=1558737" title="DDP">
DDP



</doc>
<doc id="1558738" url="https://pl.wikipedia.org/wiki?curid=1558738" title="Olmitz (Kansas)">
Olmitz (Kansas)



</doc>
<doc id="1558740" url="https://pl.wikipedia.org/wiki?curid=1558740" title="Rezerwat przyrody Modrzewiowa Góra">
Rezerwat przyrody Modrzewiowa Góra

Modrzewiowa Góra – fitocenotyczny rezerwat przyrody, położony w województwie śląskim, powiecie kłobuckim, w gminie Panki, w okolicach wsi Zwierzyniec Trzeci. Rezerwat znajduje się w zarządzie Nadleśnictwa Kłobuck, w leśnictwie Zwierzyniec. Obejmuje 49,27 ha i został utworzony na mocy zarządzenia Ministra Leśnictwa i Przemysłu Drzewnego z dnia 17 maja 1957 roku.
Przedmiot ochrony.
Chroni istniejące niewielkie fragmenty lasu, które ze względu na wiek, położenie i strukturę, można uznać za naturalny i tworzący miejscowy ekotyp. Jest to las mieszany, z dużym udziałem modrzewia polskiego w wieku 100–170 lat (około 650 sztuk). Spotkać można również dęby w wieku ponad 200 lat.
Flora i fauna.
Na terenie rezerwatu występuje szereg gatunków roślin i zwierząt objętych ochroną gatunkową. Z roślin występują: kruszyna pospolita, marzanka wonna, konwalia majowa. Spośród zwierząt: chrząszcze biegaczowate, tęczniki, z motyli – mieniak tęczowiec, z płazów – traszki, ropuchy. Niektóre rzadsze gatunki ptaków jak: kobuz, pustułka, sowa uszata, dzięcioł zielony i dzięcioł czarny.

</doc>
<doc id="1558741" url="https://pl.wikipedia.org/wiki?curid=1558741" title="Getting Better">
Getting Better

Getting Better – piosenka zespołu The Beatles napisana przez Paula McCartneya, lecz za autorów uważa się duet Lennon/McCartney. Ukazała się w 1967 roku na albumie "Sgt. Pepper’s Lonely Hearts Club Band".
Według Huntera Daviesa początkowy pomysł dla tytułu piosenki pochodził z frazy często mówionej przez Jimmy’ego Nicola, perkusisty grupy podczas tournée w 1964 roku.

</doc>
<doc id="1558742" url="https://pl.wikipedia.org/wiki?curid=1558742" title="Bisza">
Bisza

Bisza lub Kalat Bisza (arab. "Bishah" بيشة lub "Qal`at Bishah" قلعة بيشة) − miasto w południowo-zachodniej Arabii Saudyjskiej, w prowincji Asir. W mieście znajduje się port lotniczy Bisza.

</doc>
<doc id="1558743" url="https://pl.wikipedia.org/wiki?curid=1558743" title="Olmitz">
Olmitz

Olmitz – miasto położone w hrabstwie Barton.

</doc>
<doc id="1558744" url="https://pl.wikipedia.org/wiki?curid=1558744" title="Galatia (Kansas)">
Galatia (Kansas)

Galatia – miasto położone w hrabstwie Barton.

</doc>
<doc id="1558745" url="https://pl.wikipedia.org/wiki?curid=1558745" title="Susank (Kansas)">
Susank (Kansas)



</doc>
<doc id="1558747" url="https://pl.wikipedia.org/wiki?curid=1558747" title="Susank">
Susank

Susank – miasto położone w hrabstwie Barton.

</doc>
<doc id="1558749" url="https://pl.wikipedia.org/wiki?curid=1558749" title="Hetalia">
Hetalia



</doc>
<doc id="1558751" url="https://pl.wikipedia.org/wiki?curid=1558751" title="Ahmed Sekou Toure">
Ahmed Sekou Toure



</doc>
<doc id="1558754" url="https://pl.wikipedia.org/wiki?curid=1558754" title="Markietaż">
Markietaż



</doc>
<doc id="1558757" url="https://pl.wikipedia.org/wiki?curid=1558757" title="Zamek Liptowski">
Zamek Liptowski

Zamek Liptowski (również: Stary Zamek Liptowski, Zamek Sielnicki; słow. "Liptovský hrad", "Liptovský Starý hrad", "Sielnický hrad") – ruiny średniowiecznego zamku obronnego na południowym skraju Gór Choczańskich, w Liptowie, obecnie na pograniczu powiatów Liptowski Mikułasz i Rużomberk. Był to najwyżej położony zamek na terenie dzisiejszej Słowacji, jak i jeden z najwyżej położonych zamków w całej Europie Środkowej.
Ruiny wznoszą się na szczycie Sestrč (993 m n.p.m.) w grupie Sielnickich Wierchów (słow. "Sielnické vrchy"), pomiędzy Doliną Sesterską na wschodzie a Doliną Kalameńską na zachodzie, ponad dzisiejszymi wsiami Bukovina i Kalameny. Zamek stał na skalistym wierchu, z dwóch stron obrywającym się pionowymi skalnymi ścianami, a z dwóch opadającym bardzo stromymi stokami. W podszczytowych skałach znajduje się niewielka jaskinia, która była zamieszkana przez człowieka już w eneolicie. Na szczycie natomiast znajdowało się otoczone półokrągłym wałem ziemnym grodzisko kultury halsztackiej, z którą zapewne są związane dawniejsze znaleziska przedmiotów brązowych.
Zamek został zbudowany z rozkazu króla Węgier Beli IV na miejscu starszego, opuszczonego grodziska z I w. p.n.e., zapewne krótko po wielkim najeździe „tatarskim” z lat 1241-1242. Po raz pierwszy był wzmiankowany pisemnie w 1262. Strzegł zachodniej części Kotliny Liptowskiej, w tym ruchliwego szlaku handlowego biegnącego Doliną Sesterską na Orawę i dalej do Polski. Władali nim: potężny Mateusz Czak oraz zwoleński żupan Doncz. Od 1340 r. był siedzibą żupanów Liptowa. Należało do niego potężne „państwo” feudalne, do czasu budowy zamków w Likawie i Liptowskim Hradku obejmujące cały Liptów, a nawet niektóre wsie po północnej stronie wału Gór Choczańskich (np. Malatiná).
Pierwotny zamek składał się z wieży mieszkalnej i niewielkiego dziedzińca otoczonego murem z dwoma bramami. W ciągu XIII i XIV w. był wielokrotnie niszczony i znów odbudowywany. W latach 1431-1434 znajdował się we władaniu wojsk husyckich. Zniszczony w 1447 jako gniazdo rycerzy-rozbójników, od 1454 pozostawał we władaniu Pongráca, który odbudował część mieszkalną założenia, a sam zamek umocnił wysuniętym murem kurtynowym.
Po nim od 1459 zamkiem władał polski magnat Piotr Komorowski, który sprzyjał Jagiellonom w ich usiłowaniach zdobycia tronu węgierskiego. Po nieudanej wyprawie w 1471 młodziutkiego Kazimierza Jagiellończyka po koronę Świętego Stefana, Maciej Korwin zmusił Komorowskiego do oddania zamku, który w 1474 rozkazał spalić i zburzyć. Uczyniono to tak skutecznie, że do naszych czasów dochował się na powierzchni jedynie niewielkie fragmenty murów.
W latach 80. XX wieku zamek był terenem rozległych prac archeologicznych, w trakcie których dobrze poznano jego rozwój architektoniczny oraz zabezpieczono odnalezione wykopaliska, w tym fragmenty murów pałacu mieszkalnego, cysternę na wodę i część murów obronnych.
Pozostałości zamku są dostępne dla zwiedzających. Na zamek prowadzą znakowane szlaki turystyczne:

</doc>
<doc id="1558758" url="https://pl.wikipedia.org/wiki?curid=1558758" title="Acantopsis">
Acantopsis

Acantopsis – rodzaj ryb z rodziny piskorzowatych (Cobitidae), występujących w południowo-wschodniej Azji. Spotykane w hodowlach akwariowych.
Klasyfikacja.
Gatunki zaliczane do tego rodzaju:
Gatunkiem typowym jest "Acantopsis dialuzona".

</doc>
<doc id="1558763" url="https://pl.wikipedia.org/wiki?curid=1558763" title="Ernst Roehm">
Ernst Roehm



</doc>
<doc id="1558766" url="https://pl.wikipedia.org/wiki?curid=1558766" title="Parafia Wniebowstąpienia Pańskiego w Nowoberezowie">
Parafia Wniebowstąpienia Pańskiego w Nowoberezowie

Parafia Wniebowstąpienia Pańskiego – parafia prawosławna w Nowoberezowie, w dekanacie Hajnówka diecezji warszawsko-bielskiej.
Na terenie parafii funkcjonują 3 cerkwie i 5 kaplic:
Historia.
Geneza parafii.
Tereny, na których dziś położone jest Nowoberezowo zamieszkiwała ludność ruska, która od XVI w. należała do parafii w Starym Berezowie i modliła się w tamtejszej cerkwi. W opowieściach przekazywanych z pokolenia na pokolenie wspomina się, że wieś w XVII w. została spalona, a część jej mieszkańców przeniosła się na nowe miejsce, które nazywano Nowoberezowem. W 1618 zbudowano tutaj pierwszą cerkiew – św. Jana Teologa. Była ona usytuowana w miejscu, gdzie dziś wznosi się cerkiew parafialna (świadczy o tym fakt, że podczas budowy tejże w 1873 natrafiono na liczne szczątki ludzkie, co dowodzi, że pierwsza świątynia była otoczona cmentarzem). Cerkiew i parafia otrzymała też ziemię – "„gruntów włók dwie zupełnych”".
Cerkiew św. Apostoła i Ewangelisty Jana Teologa w Nowoberezowie.
W 1771 zbudowano we wsi kolejną cerkiew, którą fundatorką była Izabela Branicka – starościna bielska. Usytuowana była na tzw. „sołtysiej włóce” – gruncie należącym do parafii. Ta świątynia św. Jana Teologa, dziś jest nazywana „drewnianą”. Niegdyś mieściła się obok niej także drewniana dzwonnica, a w niej dwa dzwony z 1667 i 1690. Do XIX w. w cerkiewnych archiwum zachowały się przywileje nadane świątyni przez Królową Konstancję.
Z tamtych czasów pochodzą malowidła wykonane na deskach (poddano je pracom konserwatorskim w 1995), które dziś stanowią część wystroju cerkwi drewnianej – przedstawiają Ostatnią Wieczerzę oraz Wniebowstąpienie Pańskie.
W latach 40. XIX w. przy cerkwi św. Jana Teologa zbudowano przytułek dla starców. Pod koniec wieku nad "pritworem" (kruchtą), dobudowano dzwonnicę, a teren cerkiewny ogrodzono. W późniejszych latach dokonywano kolejnych remontów.
W 1857 parafia liczyła 2493 osoby, w tym 285 wiernych w samym Nowoberezowie. Do parafii należały wsie: Nowe Berezowo, Stare Berezowo, Czyżyki, Nowy Kornin, Czyżyki Górne, Dubicze Osoczne, Borek, Chytra, Bielszczyzna, Dolne, Wygoda, Puciska, Progale, Szostakowo i Kraskowszczyzna. Niestety, cerkiew pochodząca z ubiegłego stulecia była w stanie opłakanym, co skłoniło władze duchowne do decyzji o wzniesieniu nowej świątyni.
Cerkiew "Wozniesieńska" (Wniebowstąpienia Pańskiego).
Budowę rozpoczęto w 1873. Nowa cerkiew parafialna Wniebowstąpienia Pańskiego została poświęcona w 1876. Świątynię zbudowano według projektu inż. Łozińskiego na planie krzyża, z cegły i ciosanego kamienia. Ustawiono ją na fundamencie, otynkowano i pomalowano, a ogrodzona została murem z kamienia. Ikony do ikonostasu pisał malarz Szołochow pochodzący ze Słonima. W XX w. dokonano kilku remontów cerkwi, z tych czasów pochodzi większa część jej wyposażenia. Malowidła ścienne pochodzą z lat 30. tegoż wieku, zaś dzwony – najstarsza część wyposażenia – datuje się na wiek XVII.
XX w..
Na początku XX w. parafia liczyła 4399 osób, zamieszkujących wsie: Czyżyki, Nowoberezowo, Stare Berezowo, Górna, Dubicze, Nowokornino, Borek, Dolna, Puciska, Progale, Szostakowo, Wygoda i Kraskowszczyzna. Parafia należała do dekanatu kleszczelowskiego w nowo powstałej eparchii grodzieńskiej i brzeskiej.
W parafii było 5 szkół tzw. "gramoty" z 94 uczniami. Ziemie cerkiewne stanowiło 72 dziesięciny gruntu.
Po I wojnie światowej parafia otrzymała statut parafii etatowej, której pozostawiono około 36 dziesięcin gruntu, a pozostałe przejęte zostały przez Skarb Państwa. Według "Klirowoj Wiedomosti" z 1934 cerkiew Wniebowstąpienia Pańskiego miała już tylko 3717 parafian. Cerkwią parafialną nadal była świątynia Wniebowstąpienia Pańskiego, zaś filialną cerkiew św. Jana Teologa. Własność parafii stanowiły też cerkiew cmentarna i kaplice.
Po II wojnie światowej liczba parafian, na skutek emigracji do miast, stale się zmniejszała. Grunta cerkiewne stanowiło zaledwie 6 ha ziemi. W 1949 zbudowano drewnianą plebanię, do dziś użytkowaną, choć w 1995 podjęto decyzję o wzniesieniu nowego domu parafialnego. Budowę zakończono w 2010.
Cerkiew cmentarna pod wezwaniem Przemienienia Pańskiego.
Po 1918 własność parafii stanowiły również dwie kaplice oraz cerkiew cmentarna. Istnieją one do dziś. Historia cerkwi cmentarnej Przemienienia Pańskiego związana jest z lokalizacją pierwszego cmentarza. Na mocy prawa pruskiego należało sytuować nekropolie poza obrębem miejscowości, stąd też wynikała konieczność założenia nowego cmentarza, co miało miejsce w 1771. W 1840 tutaj właśnie zbudowano cerkiew Przemienienia Pańskiego. Ów cmentarz mieścił się przy drodze wiodącej z Nowoberezowa do wsi Czyżyki. Dziewiętnaście lat później powstała nowa nekropolia – na trasie Nowoberezowo – Górne, która funkcjonowała do 1925. Obok niej powstał kolejny cmentarz, do dziś użytkowany i tutaj przeniesiono w 1925 cerkiew cmentarną, która wcześniej stała na cmentarzu usytuowanym przy drodze do Czyżyk. W świątyni celebrowane są uroczyste nabożeństwa w trzeci i szósty dzień święta Paschy, w niedzielę Antypaschy, półtora tygodnia (czwartek) po święcie Pięćdziesiątnicy, Przemienienia Pańskiego, Ścięcia Głowy św. Jana Chrzciciela oraz 1 listopada. Konsekracja cerkwi miała miejsce 19 czerwca 2014.
Kaplice parafialne.
Na skraju wsi Nowoberezowo, przy drodze wiodącej do Nowokornina, stoi murowana kaplica św. Aleksandra Newskiego – poświęcona w 1867. Zgodnie z miejscową tradycją, w dniu Wniebowstąpienia Pańskiego, odbywa się do kaplicy uroczysta procesja.
Na trasie Nowoberezowo – Hajnówka (miejsce to zwane jest uroczyskiem "Chytra") mieści się kaplica, zbudowana w 1888 jako pamiątka 900-lecia chrztu Rusi. W uroczystość Świętych Braci Machabeuszy (1/14 sierpnia) wierni wędrują tutaj z procesją, a duchowny dokonuje poświęcenia wody.
Prawdopodobnie w tym samym roku zbudowano też kapliczkę św. Jerzego Zwycięzcy, która mieści się we wsi Czyżyki. Co roku, w dniu patrona tej niewielkiej świątyni (23 kwietnia/6 maja), odprawiana jest tu liturgia z uroczystą procesją przez całą wieś.
Nieopodal wsi Dubicze Osoczne, na dawnym cmentarzu cholerycznym, w 2007 zbudowano murowaną kapliczkę, której fundatorem był jeden z dawnych mieszkańców wsi. W tym dziele wspierali go obecni mieszkańcy miejscowości. Rokrocznie, w święto św. Serafina z Sarowa (19 lipca/1 sierpnia) na cmentarzu odbywa się liturgia i obrzęd poświęcenia wody, chleba i soli.
Należąca do parafii wieś Nowokornino także ma swoją kaplicę, w której sprawowana jest liturgia w dniu św. proroka Eliasza, patrona tejże świątyni (20 lipca/2 sierpnia).
XXI w..
W 2006 reaktywowano chór młodzieżowy. W latach 2006–2012 przeprowadzono remonty generalne kaplic w: Nowokorninie, Nowoberezowie i Czyżykach. W 2014 oddano do użytku nowy dom parafialny (poświęcony 21 maja).
Obecnie do parafii należą następujące miejscowości: Nowoberezowo, Borek, Chytra, Czyżyki, Dubicze Osoczne, Nowokornino, Progale, Stare Berezowo, Szostakowo i Wygoda z ogólną liczbą 900 wiernych.
Świętami parafialnymi są:

</doc>
<doc id="1558771" url="https://pl.wikipedia.org/wiki?curid=1558771" title="Šemik">
Šemik



</doc>
<doc id="1558772" url="https://pl.wikipedia.org/wiki?curid=1558772" title="Anchiornis">
Anchiornis

Anchiornis – rodzaj niewielkiego teropoda należącego do kladu Paraves. Jego szczątki odkryto na zachodzie chińskiej prowincji Liaoning. Holotyp (IVPP V14378), zawierający niemal kompletny szkielet pozaczaszkowy należący prawdopodobnie do osobnika młodocianego, został opisany jako pochodzący z rzecznych osadów o bliżej nieokreślonym wieku, datowanych na jurę lub kredę. W 2009 roku odkryto niemal kompletny szkielet drugiego osobnika (LPM-B00169), pochodzący ze skał formacji Tiaojishan, datowanych na oksford, około 155 mln lat lub 160,5 mln lat. Stan zachowania piór pozwolił na odtworzenie barwy upierzenia niemal całego ciała anchiornisa.
Rodzaj ten obejmuje jeden gatunek – "Anchiornis huxleyi". Nazwa rodzajowa, oznaczająca „bliski ptakom”, pochodzi od słów "anchi" („bliski”) oraz "ornis" („ptak”), zaś epitet gatunkowy honoruje brytyjskiego paleontologa i ewolucjonistę Thomasa Henry'ego Huxleya. "Anchiornis", mierzący według szacunków 34 cm długości i ważący 110 gramów, jest najmniejszym znanym teropodem nienależącym do Aves, mniejszym nawet od niektórych bazalnych ptaków, takich jak "Archaeopteryx" (ale zobacz niżej).
Morfologia.
Xu i współpracownicy zauważają, że jedną z głównych cech odróżniających ptaki od nieptasich teropodów są masywniejsze kończyny przednie, zapewniające większą powierzchnię nośną i w konsekwencji umożliwiające lot. Kończyny przednie anchiornisa osiągały 80% długości tylnych, kość ramienna była równie gruba i długa jak udowa, a ręka o 30% dłuższa od kości udowej. Nadgarstek anchiornisa budową bardziej przypominał nadgarstki ptaków niż nieptasich teropodów. Sugeruje to gwałtowną ewolucję budowy nadgarstka u przedstawicieli Avialae. Drugi odkryty osobnik jest bardziej kompletny od holotypu. Wykazuje wiele cech występujących również u troodontów. Podobnie jak "Mei", "Anchiornis" miał m.in. duże nozdrza zewnętrzne, rozciągające się za przednią granicę otworu przedoczodołowego i zęby niemające piłkowania (cecha ta występowała także u innego troodonta – byronozaura). Niektóre cechy budowy czaszki anchiornisa nie występowały u innych troodontów, były za to obecne u dromeozaurów. Szkielet pozaczaszkowy wykazywał kilka cech występujących u Troodontidae, ale również u archeopteryksa i niektórych dromeozaurów.
Pióra.
U holotypu zachowały się jedynie odciski piór, przez co ich dokładna struktura nie mogła zostać zbadana, podczas gdy u LPM-B00169 – niemal całe upierzenie. Pióra pokrywały zarówno przednie, jak i tylne kończyny anchiornisa, sprawiając, że podobnie jak "Microraptor" miał on dwie pary skrzydeł. Na przednich skrzydłach znajdowało się 11 lotek pierwszego rzędu i 10 – drugiego. Ich budowa i wielkość były zbliżone, w przeciwieństwie do piór mikroraptora, którego lotki pierwszego rzędu były większych rozmiarów niż drugorzędowe, miały też większe stosiny oraz asymetryczne chorągiewki. Pióra pokrywały także kończyny tylne anchiornisa – na wysokości piszczeli znajdowało się 12–13 piór, a śródstopia – 10–11. Bardzo krótkie pióra znajdowały się na paliczkach – "Anchiornis" jest pierwszym prehistorycznym zwierzęciem, u którego stwierdzono obecność takiej cechy. Resztę ciała pokrywało upierzenie puchowe, jedynie w tylnej części ogona znajdowały się sterówki.
Ubarwienie.
Doskonały stan zachowania piór anchiornisa pozwolił zbadać rozkład melanosomów, organelli odpowiadających za barwę piór zwierzęcia. Metodą analizy porównawczej odtworzono ubarwienie, jakie posiadał żywy "Anchiornis". Choć ta metoda była już wcześniej stosowana, aby odtworzyć kolor piór na ogonie sinozauropteryksa, to po raz pierwszy udało się poznać barwę upierzenia całego ciała dinozaura (z wyjątkiem ogona, który się nie zachował). Pióra pokrywające ciało były szare, wieńczący głowę czubek był czerwonobrązowy, a lotki pokrywające kończyny - białe z wyraźnymi czarnymi pasami, nadając anchiornisowi ubarwienie przypominające niektóre współczesne dzięcioły.
Filogeneza.
Analiza filogenetyczna przeprowadzona przez Xu i współpracowników klasyfikuje anchiornisa jako najbardziej bazalnego przedstawiciela Avialae. Do grupy tej włączone zostały także m.in. "Confuciusornis" i "Rahonavis", klasyfikowany przez niektórych w rodzinie Dromaeosauridae. Badania dowiodły także monofiletycznego charakteru Avialae. Analiza przeprowadzona przez Hu i współpracowników po odkryciu drugiego, niemal kompletnego okazu, umiejscowiła anchiornisa u podstawy drzewa filogenetycznego troodontów – jedynym bardziej bazalnym taksonem jest "Sinovenator". "Anchiornis" ma również kilka cech typowych dla bazalnych Avialae i dromeozaurów – w szczególności kończyny przednie, znacząco dłuższe niż u innych troodontów. Z kolei z analizy kladystycznej przeprowadzonej przez Xu i współpracowników (2011) – wykorzystującej metodę największej parsymonii – wynika, że "Anchiornis" był siostrzany do rodzaju "Xiaotingia"; te dwa rodzaje tworzą z kolei klad siostrzany do kladu obejmującego rodzaje "Archaeopteryx" i "Wellnhoferia", a klad obejmujący te cztery rodzaje (autorzy na jego określenie używają nazwy Archaeopterygidae) był siostrzany do kladu obejmującego rodziny Dromaeosauridae i Troodontidae. Wyniki tej analizy sugerują, że "Anchiornis", "Xiaotingia", "Archaeopteryx" i "Wellnhoferia" były bliżej spokrewnione z deinonychozaurami niż ze współczesnymi ptakami. Nieuwzględnienie "Xiaotingia" w analizie sprawia, że na drzewie filogenetycznym "Anchiornis" zajmuje miejsce taksonu siostrzanego dla kladu Dromaeosauridae + Troodontidae.
Lee i Worthy na tej samej matrycy danych, co Xu i in., przeprowadzili kolejne analizy filogenetyczne, opierające się z kolei na metodzie największego prawdopodobieństwa i wnioskowania bayesowskiego. "Archaeopteryx" i "Wellnhoferia" zajmują w nich pozycję wewnątrz Avialae, a nie Deinonychosauria, natomiast "Xiaotingia" i "Anchiornis" tworzą klad u podstawy drzewa filogenetycznego Troodontidae – również ta pozycja jest jednak słabo wspierana. Podobny wynik przyniosła również oparta na innej macierzy danych analiza Turnera i in. (2012).
Według analizy Agnolína i Novasa (2013) "Anchiornis" nie należał do Troodontidae, lecz był taksonem siostrzanym do rodzaju "Xiaotingia", razem z którym tworzył klad siostrzany do ptaków (tj. najmniejszego kladu obejmującego rodzaj "Archaeopteryx" i grupę Neornithes); klad obejmujący ptaki oraz rodzaje "Anchiornis" i "Xiaotingia" jest według tej analizy blisko spokrewniony z unenlagiami i grupą Microraptoria (obejmującą m.in. mikroraptora i sinornitozaura). Również z analiz filogenetycznych przeprowadzonych przez Godefroita i współpracowników (2013) oraz Lee i współpracowników (2014) wynika, że "Anchiornis" był bliżej spokrewniony z ptakami niż z rodzinami Troodontidae i Dromaeosauridae; według tych analiz był on taksonem siostrzanym do ptaków. Analizy te nie potwierdziły natomiast, że klad obejmujący ptaki i rodzaj "Anchiornis" jest bliżej spokrewniony z unenlagiami, mikroraptorem i sinornitozaurem niż z innymi taksonami tradycyjnie zaliczanymi do rodziny Dromaeosauridae.
Inny rezultat dała analiza filogenetyczna przeprowadzona przez Lefèvre'a i współpracowników (2017). Z analizy tej wynika, że "Anchiornis" jest bazalnym przedstawicielem kladu Paraves nienależącym do kladu Eumaniraptora (obejmującego dromeozaury, troodony i ptaki); według tej analizy "Anchiornis" jest taksonem siostrzanym do Eumaniraptora.
Paleobiologia.
"Anchiornis" miał wyjątkowo długie jak na przedstawiciela Troodontidae kończyny przednie – ich długość stanowiła 80% długości kończyn tylnych. Podobne wartości występowały u wczesnych ptaków, takich jak "Archaeopteryx". Budowa nadgarstka była bardziej zaawansowana niż u teropodów spoza grupy Avialae, dlatego Xu i współpracownicy początkowo nie wykluczyli zdolności anchiornisa do lotu. Mimo długich kończyn przednich, cechy często uznawanej za wyznacznik umiejętności latania, jego lotki nie miały takich przystosowań aerodynamicznych, jak te występujące np. u mikroraptora i bazalnych ptaków. Budowa kończyn tylnych anchiornisa sugeruje, że był zdolny do szybkiego biegania, jednak obecność na nich długich piór nie jest powszechna u zwierząt biegających. U ptaków i ssaków prowadzących taki tryb życia występuje tendencja do redukcji lub całkowitej utraty piór lub włosów na kończynach dolnych. Jednak według Dececchiego i Larssona (2011) w sytuacji, gdy nogi anchiornisa i innych przedstawicieli Paraves nie były wyprostowane, pióra rosnące ich na śródstopiu znajdowały się bez przerwy w kontakcie z podłożem i były narażone na uszkodzenie. Ich zdaniem postawę wyprostowaną łatwiej byłoby utrzymać tym maniraptorom, jeśli były one biegającymi zwierzętami naziemnymi; współczesne nadrzewne ptaki i ssaki często przykucają, zginając przy tym kończyny, aby zmniejszyć dystans między środkiem ciężkości ciała a podłożem, co ułatwia im wspinanie się po drzewach.

</doc>
<doc id="1558773" url="https://pl.wikipedia.org/wiki?curid=1558773" title="Farasan">
Farasan

Farasan (arab. فرسان) – największe miasto na wyspach Farasan na Morzu Czerwonym, w saudyjskiej prowincji Dżazan. W 2010 roku liczyło około 14 tys. mieszkańców.

</doc>
<doc id="1558774" url="https://pl.wikipedia.org/wiki?curid=1558774" title="Anchiornis huxleyi">
Anchiornis huxleyi



</doc>
<doc id="1558776" url="https://pl.wikipedia.org/wiki?curid=1558776" title="Adam Kwak">
Adam Kwak

Adam Kwak (ur. 30 marca 1986 w Zakopanem) – polski biathlonista, reprezentant Polski w mistrzostwach świata w Östersund (2008) i Pucharze Świata.
Jest żołnierzem Wojska Polskiego w stopniu starszego szeregowego.

</doc>
<doc id="1558778" url="https://pl.wikipedia.org/wiki?curid=1558778" title="Błękit indantrenowy RS">
Błękit indantrenowy RS

Błękit indantrenowy RS ("E130") – organiczny związek chemiczny, syntetyczny barwnik zawierający w cząsteczce dwie reszty antrachinonowe połączone dwoma mostkami aminowymi. Występuje w postaci niebieskich igieł o metalicznym połysku. Nie znajduje się na liście dodatków do żywności dozwolonych w Polsce.

</doc>
<doc id="1558779" url="https://pl.wikipedia.org/wiki?curid=1558779" title="Marnikowate">
Marnikowate

Marnikowate (Pselaphinae) – podrodzina chrząszczy kusakowatych. Są to małe, niepozorne chrząszcze, żyjące w rozkładającym się drewnie lub grzybach; niektóre gatunki są myrmekofilne, a ich relacje z mrówczymi gospodarzami mają charakter symfilii. Opisano około 9–10 tysięcy gatunków. Marnikowate obecnie traktowane są jako podrodzina kusakowatych, wcześniej były podnoszone do rangi rodziny. Biologia tych owadów jest bardzo słabo poznana.
Występują głównie w tropikach, kilka gatunków wykazano z obszaru Polski (np. "Reichenbachia juncorum", "Rybaxis laminata").

</doc>
<doc id="1558780" url="https://pl.wikipedia.org/wiki?curid=1558780" title="Dżaza’ir Farasan">
Dżaza’ir Farasan

Dżaza’ir Farasan (arab. جزائر فرسان, "Ǧazāʾir Farasān") – archipelag w południowej części Morza Czerwonego, należący do Arabii Saudyjskiej. Wyspy są nizinne i piaszczyste, otaczają je rafy koralowe. Są słabo zaludnione. Największym skupiskiem ludności jest miasto Farasan, które w 2010 roku liczyło około 14 tys. mieszkańców. Obszar chroniony, miejsce występowania wymarłej już gazeli arabskiej.

</doc>
<doc id="1558781" url="https://pl.wikipedia.org/wiki?curid=1558781" title="Pselaphidae">
Pselaphidae



</doc>
<doc id="1558782" url="https://pl.wikipedia.org/wiki?curid=1558782" title="MS Marceli Nowotko">
MS Marceli Nowotko

MS Marceli Nowotko – drobnicowiec typu B-54 należący do Polskich Linii Oceanicznych, pierwszy z serii polskich dziesięciotysięczników. Pływał na linii dalekowschodniej, w 1957 zawinął, jako pierwszy polski statek do Japonii (do portu w Jokohamie). Dowódcą statku w tym rejsie był kapitan Michał Niczko. Po zakończeniu służby, 8 lutego 1980 roku został sprzedany na złom firmie Iwai-Niesho Co. z Japonii.
Jego załoga wystąpiła w krótkometrażowym filmie dokumentalnym "Statek z Hajfongu" (1968), opowiadając o swoich przeżyciach w nękanym nalotami porcie Hajfong w Wietnamie Północnym.

</doc>
<doc id="1558783" url="https://pl.wikipedia.org/wiki?curid=1558783" title="Rufin z Akwilei">
Rufin z Akwilei

Rufin z Akwilei (; ur. około 345 w Concordii koło Akwilei, zm. 411 na Sycylii) – rzymski kapłan, mnich, pisarz chrześcijański, historyk Kościoła starożytnego, teolog i tłumacz.
Życie.
Urodził się w rodzinie chrześcijańskiej. Studiował w Rzymie, gdzie poznał i zaprzyjaźnił się z Hieronimem, późniejszym doktorem Kościoła i świętym. W 368 wrócił do Akwilei, gdzie przez kilka lat prowadził życie mnisze. Klasztor, w którym przebywał, często odwiedzał Hieronim, i w tym okresie ich przyjaźń uległa zacieśnieniu. 
W 371 Rufin udał się na Wschód w towarzystwie Melanii Starszej. Lata 373–380 spędził w Egipcie. Początkowo prowadził życie mnisze wśród mnichów na Pustyni Nitryjskiej i Sketyjskiej, największym w owym czasie ośrodku monastycyzmu chrześcijańskiego. Potem przebywał i pobierał nauki u Dydyma Aleksandryjskiego, który zapoznał go z naukami Orygenesa. Następnie Rufin udał się do Jerozolimy, gdzie został kierownikiem duchownym klasztoru żeńskiego, założonego na Górze Oliwnej przez Melanię Starszą. W 386 lub 390 przyjął święcenia kapłańskie z rąk biskupa Jerozolimy, Jana. W tym czasie, jego przyjaciel z czasów italskich, Hieronim, założył klasztor koło Betlejem. Rufin utrzymywał z nim nadal przyjazne stosunki.
W 394 przybyły do Jerozolimy Epifaniusz, biskup Salaminy, rozpoczął kampanię przeciw orygenizmowi i biskupowi Janowi, oskarżanemu o sprzyjanie tym poglądom. Spór między dwoma hierarchami zakończył przyjaźń między Rufinem a Hieronimem, gdyż Rufin stanął po stronie Jana, Hieronim zaś - Epifaniusza. Rozgorzały spór został załagodzony po pewnym czasie. 
W 397 Rufin wyjechał do Rzymu, gdzie opublikował swój łaciński przekład "Apologii Orygenesa" napisanej przez Pamfila oraz przekład dzieła Orygenesa "Peri archon" ("O zasadach"), z którego usunął jednak twierdzenia, o których twierdził, że były dziełem heretyków, a nie samego Orygenesa. W przedmowie do tego dzieła przedstawił Hieronima jako wielbiciela Orygenesa. Tymczasem Hieronim również przełożył na łacinę dzieło Orygenesa "Peri archon", podkreślając jego błędy doktrynalne. Spór rozgorzał na nowo, głównie na płaszczyźnie literackiej; Rufin napisał dzieło "Apologia przeciw Hieronimowi", zaś Hieronim – "Apologia przeciw Rufinowi". Dawnych przyjaciół próbował wówczas pojednać Augustyn z Hippony. 
W latach 400-407 Rufin przebywał w Akwilei. Następnie, uciekając przed najazdem Gotów, udał się na południe Italii, a potem na Sycylię, gdzie zmarł.
Dzieła.
Dzieła Rufina obejmują przekłady i pisma samodzielne. 
Przekłady pism greckich Ojców Kościoła na łacinę stanowią ogromną większość dorobku pisarskiego Rufina. Przekłady te znacząco przyczyniły się do przeszczepienia greckiej myśli teologicznej na grunt łaciński i rozwoju teologii w zachodniej części imperium rzymskiego. Rufin unikał przekładu dosłownego, preferując wierność myśli, zawartej w oryginale. Z tego powodu oraz ze względu na dobry styl jego przekłady były cenione i cieszyły się uznaniem, m.in. Chromancjusza z Akwilei, Gaudencjusza z Brescii, Paulina z Noli, Augustyna, Jana Kasjana i Gennadiusza. 

</doc>
<doc id="1558784" url="https://pl.wikipedia.org/wiki?curid=1558784" title="Farasan (ujednoznacznienie)">
Farasan (ujednoznacznienie)



</doc>
<doc id="1558788" url="https://pl.wikipedia.org/wiki?curid=1558788" title="Pierre De Wit">
Pierre De Wit

Pierre De Wit (ur. 26 września 1987 w Kolonii) – niemiecki piłkarz występujący na pozycji środkowego pomocnika.

</doc>
<doc id="1558789" url="https://pl.wikipedia.org/wiki?curid=1558789" title="Mecz piłkarski Australia – Samoa Amerykańskie (2001)">
Mecz piłkarski Australia – Samoa Amerykańskie (2001)

11 kwietnia 2001 roku w Coffs Harbour w stanie Nowa Południowa Walia w Australii odbył się mecz piłki nożnej, w którym reprezentacja Australii pokonała reprezentację Samoa Amerykańskiego 31−0. Jest to najwyższe zwycięstwo w meczu reprezentacji narodowych. Wynik jest wpisany do Księgi rekordów Guinnessa.
Przed meczem.
Reprezentacja Australii, ówcześnie zajmująca 38. miejsce w rankingu FIFA (tak więc najwyżej ze wszystkich reprezentacji strefy OFC), podejmowała reprezentację Samoa Amerykańskiego, sklasyfikowaną w tymże rankingu na pozycji 200.
W grupie eliminacyjnej do Mistrzostw Świata 2002 reprezentacja Australii znajdowała się razem z reprezentacją Samoa Amerykańskiego, reprezentacją Tonga, reprezentacją Fidżi i reprezentacją Samoa. Przed meczem reprezentacja Samoa Amerykańskiego rozegrała dwa mecze, przy czym w jednym z nich przegrała z reprezentacją Fidżi 0−13, a w drugim także poniosła porażkę, tym razem z reprezentacją Samoa 0−8. Reprezentacja Australii natomiast pokonała reprezentację Tonga 22−0.
Mecz.
Pierwszy gol padł w 10. minucie – strzelił go z rzutu rożnego Con Boutsianis. W 25. minucie David Zdrilic zdobył hat-tricka i w tym momencie reprezentacja Australii prowadziła już 9−0. Po pierwszej połowie było 16−0 dla reprezentacji Australii. Archie Thompson strzelił 8 bramek, David Zdrilic 4, Tony Popović 2, a Con Boutsianis i Aurelio Vidmar po jednej.
Con Boutsianis, który strzelił pierwszą bramkę w pierwszej połowie, strzelił również pierwszą bramkę w drugiej części meczu. Swoje pierwsze gole w tym meczu strzelili Simon Colosimo i Fausto De Amicis. Ostatecznie mecz zakończył się wynikiem 31−0, a Archie Thompson dzięki strzeleniu 13 bramek w jednym meczu wyrównał rekord Johna Petrie z 1885 roku.

</doc>
<doc id="1558791" url="https://pl.wikipedia.org/wiki?curid=1558791" title="Louis Albert Péringuey">
Louis Albert Péringuey

Louis Albert Péringuey (ur. 9 października 1855 w Bordeaux, zm. 20 lutego 1924 w Kapsztadzie) – francuski entomolog, zajmował się głównie taksonomią chrząszczy. Od 1884 do 1924 pracował w South African Museum.

</doc>
<doc id="1558792" url="https://pl.wikipedia.org/wiki?curid=1558792" title="Staszkiewicz II">
Staszkiewicz II

Staszkiewicz, polski herb szlachecki, odmiana herbu Sas. Według Kaspra Niesieckiego jest to odmiana herbu Leliwa.
Opis herbu.
W polu błękitnym półksiężyc złoty rogami do góry obrócony, nad nim strzała prosto żeleźcem w dół. Przy strzale z prawej strony sześciopromienna gwiazda złota. 
W klejnocie trzy pióra strusie.
Najwcześniejsze wzmianki.
Niesiecki wspomina Staszkiewiczów h. Leliwa odm. na Żmudzi w roku 1621. Juliusz Karol Ostrowski pisze natomiast, że jest to odmiana herbu Staszkiewicz, który z kolei jest odmianą Sasa. W "Tablicach odmian herbowych Chrząńskiego" herb figuruje jednak jako odmiana Leliwy, oznaczona literą "g".
Herbowni.
Staszkiewicz.

</doc>
<doc id="1558797" url="https://pl.wikipedia.org/wiki?curid=1558797" title="Dwight Thomas">
Dwight Thomas

Dwight Thomas (ur. 23 września 1980) – jamajski lekkoatleta, sprinter, złoty medalista olimpijski.
Thomas początkowo biegał głównie na dystansie 100 metrów i to na nim osiąga największe indywidualne sukcesy:
Największe sukcesy Thomasa związane są jednak ze startami w jamajskiej sztafecie 4 × 100 metrów:
Thomas ma również w dorobku 8. miejsce w biegu na 60 metrów przez płotki podczas Halowych Mistrzostw Świata (Budapeszt 2004) oraz mistrzostwo Jamajki w biegach na 100 i 200 metrów (2002).
W karierze zdobył również brązowy medal igrzysk panamerykańskich w Winnipeg oraz srebrny medal igrzysk Wspólnoty Narodów w Manchester, oba krążki otrzymał w konkurencji biegu sztafet 4 × 100 metrów.
Od sezonu 2009 Thomas postanowił skupić się na biegu na 110 metrów przez płotki co zaowocowało m.in. 7. miejscem na mistrzostwach świata w Berlinie i 3. lokatą podczas Światowego Finału IAAF w Salonikach.

</doc>
<doc id="1558799" url="https://pl.wikipedia.org/wiki?curid=1558799" title="Serengeti (kot)">
Serengeti (kot)

Serengeti – rasa kota wyhodowana w wyniku krzyżowania kota bengalskiego i orientalnego. Koty Serengeti zostały uznane jako odrębna rasa przez TICA.
Charakter.
Kot Serengeti jest bardzo aktywny, otwarty i przyjacielski. Dobrze adaptuje się w nowym otoczeniu, choć początkowo może być nieco nieśmiały. Uwielbia wspinaczki, gonitwy i zabawy. 

</doc>
<doc id="1558801" url="https://pl.wikipedia.org/wiki?curid=1558801" title="Cierniooczek długonosy">
Cierniooczek długonosy

Cierniooczek długonosy ("Acantopsis choirorhynchos") – gatunek słodkowodnej lub brachicznej ryby z rodziny piskorzowatych (Cobitidae). Zamieszkuje dno strumieni, czystych potoków i rzek Azji Południowo-Wschodniej, od Indii przez rzeki Menam, Mekong, aż po Indonezję. Spotykany także na terenach zalewowych.
Opis.
Gatunek popularny w akwarystyce. Większość czasu jest praktycznie nie do zaobserwowania w akwarium, ponieważ jest zupełnie zakopana lub wystawia tylko głowę. W dodatku swoją aktywność prowadzi głównie w nocy. Jednak ze względu na przekopywanie dna jest to ryba bardzo pożyteczna. Usuwa resztki pokarmu i nieczystości w akwarium.
Sama głowa przypomina kształtem głowę konia, z czego wywodzi się jej angielska nazwa "horse-faced loach" (z ang. koniogłowy piskorz).
Hodowla w akwarium.
Ze względu na prowadzony tryb życia ryba ta powinna mieć podłoże drobnoziarniste i gładkie. Osiąga długość od 10 do 20 cm.

</doc>
<doc id="1558802" url="https://pl.wikipedia.org/wiki?curid=1558802" title="Acanthopsis choirorhynchus">
Acanthopsis choirorhynchus



</doc>
<doc id="1558803" url="https://pl.wikipedia.org/wiki?curid=1558803" title="Iván Cuéllar">
Iván Cuéllar

Iván Cuéllar Sacristán (ur. 25 maja 1984 roku w Méridzie) – hiszpański piłkarz występujący na pozycji bramkarza w CD Leganés.

</doc>
<doc id="1558806" url="https://pl.wikipedia.org/wiki?curid=1558806" title="Offenhauser">
Offenhauser

Offenhauser – amerykańska firma budująca silniki wyścigowe w latach 1933-1983.
Silnik Offenhauser, potocznie nazywany Offy, skonstruowany został przez Freda Offenhausera i jego pracodawcę Harry'ego Arminius Millera na bazie silnika Peugeota który zwyciężył w wyścigu Indianapolis 500 w 1913 roku. W 1933 roku firma Millera zbankrutowała, a Offenhauser wraz z Leo Goossenem wykupili prawa do silnika i dalej go rozwijali pod marką Offenhauser. Krótko po II wojnie światowej firmę wykupiła Meyer-Drake, która kontynuowała produkcję silników pod dotychczasową marką.
W latach 1928-1964 silniki Offenhauser (oraz Miller) niemal zdominowały amerykańskie wyścigi, a w szczególności Indianapolis 500. W okresie 1950-1960, gdy wyścig ten zaliczany był do mistrzostw świata Formuły 1, silniki wygrały wszystkie edycje wyścigu, za każdym razem zajmowały wszystkie stopnie podium oraz zdobyły 10 z 11 pierwszych pól startowych.

</doc>
<doc id="1558807" url="https://pl.wikipedia.org/wiki?curid=1558807" title="Francuskie Ziemie Południowopolarne">
Francuskie Ziemie Południowopolarne



</doc>
<doc id="1558808" url="https://pl.wikipedia.org/wiki?curid=1558808" title="Offy">
Offy



</doc>
<doc id="1558810" url="https://pl.wikipedia.org/wiki?curid=1558810" title="Amílcar">
Amílcar

Amílcar, właśc. Amílcar Barbuy (29 marca 1893 – 24 sierpnia 1965) – brazylijski piłkarz, pomocnik. Później trener.
Urodzony w Rio das Pedras w stanie São Paulo Amílcar karierę piłkarską rozpoczął w 1913 roku w klubie Corinthians Paulista.
Jako piłkarz klubu Corinthians wziął udział w Copa América 1916, pierwszych w dziejach oficjalnych piłkarskich mistrzostwach kontynentalnych. Brazylia zajęła 3. miejsce, a Amílcar zagrał w dwóch meczach – z Argentyną i Urugwajem.
Rok później wziął udział w Copa América 1917, gdzie Brazylia ponownie zajęła trzecie miejsce. Amílcar zagrał we wszystkich trzech meczach – z Argentyną, Urugwajem i Chile (zdobył bramkę).
Jako gracz klubu Corinthians wziął udział w turnieju Copa América 1919, gdzie Brazylia zdobyła tytuł mistrza Ameryki Południowej. Amílcar zagrał we wszystkich 4 meczach – z Chile, Argentyną (zdobył bramkę) i w dwóch decydujących o mistrzowskim tytule pojedynkach z Urugwajem.
Po raz ostatni w kontynentalnych mistrzostwach Amílcar wziął udział podczas turnieju Copa América 1922. Wraz z reprezentacją Brazylii po raz drugi w swej karierze zdobył mistrzostwo Ameryki Południowej, grając we wszystkich 5 meczach – z Chile, Paragwajem (zdobył bramkę), Urugwajem, Argentyną (zdobył bramkę) i w decydującym o mistrzowskim tytule meczu dodatkowym z Paragwajem.
Z klubem Corinthians czterokrotnie zdobył mistrzostwo stanu São Paulo – w 1914, 1915, 1922 i 1923. W 1923 roku przeniósł się do klubu Palestra Itália, z którym dwukrotnie został mistrzem stanu São Paulo – w 1926 i 1927. W 1930 roku wyjechał do Włoch, gdzie do końca kariery w 1932 roku występował w barwach klubu S.S. Lazio.
W reprezentacji Brazylii w latach 1916-1924 Amílcar rozegrał 19 meczów i zdobył 5 bramek.
Po zakończeniu kariery piłkarskiej został trenerem. Opiekował się drużynami takich klubów jak S.S. Lazio, São Paulo FC, Palestra Itália, Corinthians Paulista, Portuguesa São Paulo, Portuguesa Santista oraz Clube Atlético Mineiro.
Zmarł 24 sierpnia 1965 roku w São Paulo.
Amílcar był wybitnym, umiejętnie czytającym grę piłkarzem, obdarzonym silnym strzałem oraz długim i celnym podaniem. Był jednym z najwybitniejszych piłkarzy klubu Corinthians. Niektórzy starzy kibice tego klubu uważają, że Amílcar jest największym w historii futbolu brazylijskiego piłkarzem po słynnym Pelé.

</doc>
<doc id="1558811" url="https://pl.wikipedia.org/wiki?curid=1558811" title="Puchar Świata w kombinacji norweskiej 1984/1985">
Puchar Świata w kombinacji norweskiej 1984/1985

Sezon 1984/1985 Pucharu Świata w kombinacji norweskiej rozpoczął się 15 grudnia 1984 w jugosłowiańskim mieście - Planica, zaś ostatnie zawody z tego cyklu zaplanowano w norweskim Oslo 16 marca 1985 roku. Była to druga edycja Pucharu Świata. Wszystkie konkursy zostały rozegrane metodą Gundersena.
Zawody odbyły się w 7 krajach: RFN, NRD, Szwajcarii, Finlandii, Norwegii oraz Jugosławii i w Związku Radzieckim w 7 miastach na kontynencie europejskim.
Zwycięzcą okazał się Norweg Geir Andersen, który wyprzedził Niemców z RFN: Hermanna Weinbucha oraz Huberta Schwarza.

</doc>
<doc id="1558812" url="https://pl.wikipedia.org/wiki?curid=1558812" title="Françoise-Louise de Warens">
Françoise-Louise de Warens

Françoise-Louise de Warens (ur. 31 marca 1699 w Vevey, Szwajcaria, zm. 29 lipca 1762 w Chambéry, Sabaudia) – protektorka i kochanka Jana Jakuba Rousseau.
Życiorys.
Urodziła się w Vevey w Szwajcarii, w rodzinie protestanckiej, jako Louise Éléonore de la Tour du Pil. Matka jej zmarła podczas porodu, Louise wychowywana była przez ojca. Bardzo młodo wyszła za mąż za barona M. de Warensa, małżeństwo to jednak nie było udane. Françoise-Louise uciekłszy od męża wyemigrowała do Sabaudii, gdzie oddała się pod opiekę księcia Wiktora Amadeusza i osiedliła się w Annecy.
W 1726 Madame de Warens po przejściu na katolicyzm i uzyskaniu unieważnienia małżeństwa została specjalnym agentem opłacanym przez Królestwo Sardynii kwotą dwóch tysięcy franków rocznie. Jej zadaniem było rozpowszechnianie katolicyzmu wśród protestanckiej ludności pogranicza francusko-szwajcarskiego. Przeważnie zachętą do konwersji była udzielana przez panią de Warens pomoc materialna.
Z szesnastoletnim wówczas Janem Jakubem Rousseau (1712-1778) los zetknął ją w Niedzielę Palmową w 1728 roku. Rousseau, prowadzącego wtedy włóczęgowski tryb życia skierował do niej proboszcz z Confignon w Sabaudii. Z inicjatywy Louise de Warens Rousseau trafił do przytułku w Turynie, gdzie został ochrzczony, jednak jego nadzieje na dostatnie życie po przejściu na katolicyzm nie spełniły się. Po ceremonii otrzymał niewielką zapomogę i pozostawiono go samemu sobie. Rousseau postanowił więc wrócić do Annecy, pod skrzydła swojej protektorki. Mieszkał u niej z krótszymi bądź dłuższymi przerwami jeszcze przez kilkanaście lat, będąc jej kochankiem. Dopiero kiedy dobiegał już trzydziestki, w 1741 wyjechał z jej podupadającego finansowo domu na stałe do Paryża.
Françoise-Louise de Warens odegrała w życiu Jana Jakuba Rousseau bardzo ważną rolę. Dała mu podwaliny wykształcenia, zaspokoiła też jego młodzieńczą potrzebę miłości. Rousseau nigdy jej nie zapomniał, czemu daje wyraz w swoich "Wyznaniach".
Kiedy w 1762, po powrocie z Anglii Rousseau wędrując po Francji i Szwajcarii zapragnął odwiedzić swoją, jak ją nazywał, "Maman", dowiedział się, że pani de Warens zmarła w ubóstwie w lipcu tego samego roku.

</doc>
<doc id="1558815" url="https://pl.wikipedia.org/wiki?curid=1558815" title="Letnia Uniwersjada 2007">
Letnia Uniwersjada 2007

Letnia Uniwersjada 2007 - odbyła się w dniach 8 - 18 sierpnia w Bangkoku w Tajlandii
Wybór.
O organizację Uniwersjady w 2007 roku (oprócz Bangkoku) ubiegały się:

</doc>
<doc id="1558816" url="https://pl.wikipedia.org/wiki?curid=1558816" title="Louise de Warens">
Louise de Warens



</doc>
<doc id="1558820" url="https://pl.wikipedia.org/wiki?curid=1558820" title="Antyciało">
Antyciało



</doc>
<doc id="1558821" url="https://pl.wikipedia.org/wiki?curid=1558821" title="Ukrainian Levkoy">
Ukrainian Levkoy

Ukrainian Levkoy ("ukraiński:Український левкой") – rasa kotów o bardzo oryginalnym wyglądzie: bezwłose i z zagiętymi uszami. Są to koty średniej wielkości, ciało raczej długie, o umięśnionej, smukłej i kanciastej sylwetce. Naga skóra Levkoy jest miękka i ciepła, nie jest nadmiernie elastyczna i pomarszczona. Swoiste cechy to zagięte uszy i duże, ale również szeroko otwarte, oczy w kształcie migdała. 
Są to koty bardzo przyjazne i aktywne. U kotów tej rasy wyraźnie widoczny jest dymorfizm płciowy.
Hodowlę tej rasy rozpoczęto w roku 2000 na Ukrainie.

</doc>
<doc id="1558825" url="https://pl.wikipedia.org/wiki?curid=1558825" title="Druga intifada">
Druga intifada



</doc>
<doc id="1558831" url="https://pl.wikipedia.org/wiki?curid=1558831" title="Intifada Kamieni">
Intifada Kamieni



</doc>
<doc id="1558836" url="https://pl.wikipedia.org/wiki?curid=1558836" title="The Videos (DVD Nickelback)">
The Videos (DVD Nickelback)

The Videos – kompilacyjne DVD kanadyjskiego zespołu rockowego Nickelback, składające się z teledysków grupy, począwszy od "Leader of Men" z płyty "The State", poprzez video z płyty "Silver Side Up", skończywszy na teledysku "Someday" z płyty "The Long Road". Na płycie znajduje się także dokument "The Making of "The Long Road" który ukazuje prace nad krążkiem grupy. Album uzyskał status platynowej płyty, przyznanej przez RIAA. DVD zostało wydane 23 września 2003 roku nakładem wytwórni The Island Def Jam Music Group.
Twórcy.
Nickelback
Produkcja

</doc>
<doc id="1558838" url="https://pl.wikipedia.org/wiki?curid=1558838" title="Intifada kamieni">
Intifada kamieni



</doc>
<doc id="1558842" url="https://pl.wikipedia.org/wiki?curid=1558842" title="Parafia św. Michała Archanioła w Trześciance">
Parafia św. Michała Archanioła w Trześciance

 
Parafia św. Michała Archanioła – parafia prawosławna w Trześciance, w dekanacie Narew diecezji warszawsko-bielskiej.
Na terenie parafii funkcjonuje 1 cerkiew i 1 kaplica:
W obrębie parafii znajduje się też przydrożna kapliczka na obrzeżach Trześcianki.
Historia.
Początki parafii sięgają prawdopodobnie XVI w., jednak pierwsza pisemna wzmianka (o drewnianej cerkwi Świętych Piotra i Pawła w Trześciance) pochodzi dopiero z 1773. W 1804 parafia należała do unickiego dekanatu białostockiego, liczyła 873 osoby i obejmowała wsie: Trześcianka, Białki, Hoźna (gdzie znajdowała się kaplica filialna), Iwanki, Ogrodniki, Saki i Soce. 11 maja 1835, wskutek zniszczenia cerkwi w Trześciance przez pożar, parafię zlikwidowano, a wiernych dołączono do parafii w Puchłach. W 1839, po synodzie połockim wierni z Trześcianki, będący dotychczas unitami, przyjęli prawosławie. 
W 1850 w uroczysku "Stawok" (w sąsiedztwie budynków parafialnych) otwarto szkołę cerkiewną, przy której w 1875 założono bibliotekę, a w późniejszym czasie zorganizowano także kurs nauczycielski i klasę rzemiosła. Spaloną cerkiew – wskutek trudności finansowych – odbudowano dopiero w latach 1864–1867 i konsekrowano pod wezwaniem św. Michała Archanioła (z bocznym ołtarzem poświęconym Bogurodzicy). W 1884 wokół świątyni wzniesiono mur z kamienia polnego. W 1894 z Białowieży sprowadzono drewnianą kaplicę, którą zrekonstruowano na cmentarzu i konsekrowano (9 września) pod wezwaniem Ofiarowania Bogurodzicy (Wprowadzenia do Świątyni). Reaktywacja parafii w Trześciance nastąpiła w 1896.
Działalność parafii przerwał wybuch I wojny światowej – większość ludności udała się na bieżeństwo, a szkoła i budynki parafialne uległy całkowitemu zniszczeniu. 
Według Pierwszego Powszechnego Spisu Ludności z 1921 roku sześć wsi, które do wybuchu I wojny światowej stanowiły parafię, zamieszkiwało 1190 osób, w tym 992 wyznania prawosławnego (co dawało ponad 83% wszystkich mieszkańców tych miejscowości). Mimo to, niepodległe już, polskie władze nie wyraziły zgody na reaktywację parafii; dopiero 22 lutego 1928 otwarto placówkę (po dołączeniu do niej wiernych parafii w Puchłach) jako filię parafii w Narwi. 
W czasie II wojny światowej parafia w Trześciance odzyskała samodzielność. W 1945 liczyła 1311 osób.
W 1951 parafia weszła w skład diecezji białostocko-gdańskiej, a w kwietniu 1958 została dołączona do diecezji warszawsko-bielskiej (od 1962 należy do dekanatu Narew w tejże diecezji). W 1979 zbudowano dom parafialny obok cerkwi, po wcześniejszym zlikwidowaniu plebanii i budynków gospodarczych w uroczysku "Stawok".
W 1999 władze samorządowe gminy Narew przekazały parafii budynek dawnej szkoły podstawowej w Trześciance, w którym po wykonaniu niezbędnego remontu urządzono Prawosławny Dom Opieki (poświęcony 2 września 2001 przez metropolitę Sawę). Po zakończeniu adaptacji całego budynku, w obiekcie przebywa około 30 pensjonariuszy.
Miejscowości stanowiące parafię.
Parafię tworzą następujące miejscowości: Trześcianka, Ancuty, Białki, Iwanki, Ogrodniki, Saki oraz Żywkowo z ogólną liczbą 200 parafian.

</doc>
<doc id="1558843" url="https://pl.wikipedia.org/wiki?curid=1558843" title="Steve Reeves">
Steve Reeves

Stephen Lester Reeves (ur. 21 stycznia 1926 w Glasgow, zm. 1 maja 2000 w Escondido) – amerykański kulturysta i aktor filmowy, pierwszy kulturysta-gwiazdor filmowy. W latach 50. XX w. był najlepszym kulturystą świata, później jednym z najbardziej kasowych aktorów. Reeves otrzymał wiele tytułów w kulturystyce, takich jak Mr. Universe czy Mr. America. 
Stał się także znany z występów w Europie we włoskich epickich filmach z końca lat 50. i 60., grając mitologicznych bohaterów, takich jak Herkules, a w jego ślady poszło kilku innych amerykańskich kulturystów, w tym Gordon Scott, Ed Fury, Mark Forest, Reg Park, Dan Vadis i Arnold Schwarzenegger. Do jego największych osiągnięć filmowych zaliczyć należy film "Herkules" (1958), który był w Europie wyświetlany równocześnie w 600 kinach i w prestiżowym tygodniku filmowym "Cinemonde" przyniósł aktorowi tytuł „Apolla XX wieku”. Po obejrzeniu filmu "Herkules", Sylvester Stallone zainspirowany wyglądem Reevesa rozpoczął treningi na siłowni. 
Życiorys.
Wczesne lata.
Urodził się w Glasgow w stanie Montana jako jedyny syn Goldie i Lestera Dell Reeves. W wieku 10 lat stracił w wypadku ojca na farmie i wraz z matką przeniósł się do Oakland. Do 15. roku życia nie zapowiadał się na siłacza. Mniej więcej w tym wieku w Castlemont High School zetknął się z kulturystyką, która w owym czasie nie była nawet dyscypliną sportu, lecz czymś dziwnym i mało znanym. 
Kariera kulturystyczna.
Kilka lat wytężonej pracy na siłowni pod okiem Eda Yaricka, przerwanych okresem służby wojskowej (1944-1946) w 25 DP na Filipinach i w Japonii, sprawiło, że w 1947, w wieku 21 lat, jako nikomu nieznany zawodnik zdobył tytuł Mr. America, pokonując wielu innych utytułowanych mistrzów. Był najmłodszym w historii zdobywcą tego tytułu. Swoją supremację potwierdził zdobywając tytuły najlepszego kulturysty na świecie w 1950. Przy stosunkowo drobnych kościach miał niemal idealne proporcje („talia osy, barki tura” – tak w 1970 pisał o nim prekursor kulturystyki w Polsce red. Stanisław Zakrzewski). Posiadał też dobrą aparycję, ale przede wszystkim był inteligentny. Jego podstawowe wymiary antropometryczne z tego okresu były następujące: wzrost – 187 cm, waga – 98 kg, obwód bicepsa – 48 cm, obwód uda – 67 cm, obwód klatki piersiowej – 135 cm. Jeszcze w latach 80. XX wieku niektórzy fachowcy twierdzili, że dzięki swym walorom na wielu współczesnych konkursach rangi światowej nie byłby bez szans. 
W 1989 zajął drugie miejsce w plebiscycie na najlepszego kulturystę wszech czasów ogłoszonym przez branżowy miesięcznik "Muscle and Fitness", ustępującym jedynie Arnoldowi Schwarzeneggerowi. Napisał książkę pt. "Building the Classical Physigue –The Natural Way" w której zawarł swoją wykładnię treningu i diety kulturystycznej. Jego osobę jako championa kulturystyki rozpropagował w Polsce na początku lat 60. Stanisław Zakrzewski w "Sporcie dla wszystkich".
Wszedł także do historii kulturystyki jako autor ćwiczenia na plecy, znanego jako Reeves martwy ciąg ze sztangą. Istota ćwiczenia polega na tym, że sztangę chwyta się nie za szyję, ale za naleśniki, a następnie w pozycji pochylonej podciąga się sztangę do pasa. W efekcie obciążenie z mięśnia najszerszego grzbietu zostaje przesunięte na mięśnie czworoboczne i na całą obręcz barkową. Oprócz rozwijania pleców, martwy ciąg Reeves rozwija również mięśnie przedramion i siłę chwytu.
Kariera aktorska.
Chociaż był Amerykaninem, karierę filmową zrobił we Włoszech, zdarzało mu się jednak grywać również w filmach amerykańskich. Był ulubionym aktorem Winstona Churchilla. W 1948 podpisał kontrakt z amerykańską wytwórnią filmową Paramount i został przez Cecila DeMille obsadzony w głównej roli filmu "Samson i Dalila". Jednak po kilku miesiącach zdjęć producent oznajmił mu, że rola wymaga doświadczonego aktora, ponieważ ryzyko finansowe jest zbyt duże. 
W 1957 jego zdjęcie na okładce jednego z branżowych magazynów kulturystycznych trafiło na biurko włoskiego reżysera Pietro Francisci, który poszukiwał odtwórcy głównej roli do filmu "Herkules". Był to jeden z pierwszych wypadków w historii kina, kiedy o przyznaniu głównej roli zadecydowały wyłącznie warunki fizyczne aktora, a nie klasyczny casting. Pojawiał się głównie w filmach o tematyce antycznej, które według ich twórców najlepiej eksponowały fizyczne walory aktora. W 1959 był najlepiej zarabiającym aktorem na świecie, wyprzedzając takie ówczesne sławy John Wayne i Rock Hudson. Był w kinie lat 60. tym, kim w latach 80. był Arnold Schwarzenegger, który zresztą miał go za swojego idola. 
Odrzucił propozycję głównej roli w filmie "Doktor No" (1962), pierwszym z serii przygód Jamesa Bonda; zagrał w nim inny, mniej znany kulturysta Sean Connery. Odrzucił także ofertę zagrania głównej roli w spaghetti westernie pt. "Za garść dolarów" (1964), którą ostatecznie powierzono Clintowi Eastwoodowi, ponieważ jak sam stwierdził: „Włosi nie są w stanie zrobić westernu”. Jako aktor, dzięki filmom z jego udziałem wyświetlanym w polskich kinach (np. "Ostatnie dni Pompei") lub polskiej telewizji, był znany również telewidzom w Polsce. W fachowej literaturze można napotkać opinię, że wraz z Arnoldem Schwarzeneggerem, dzięki swoim występom na ekranie, przyczynił się w największym stopniu do popularyzacji kulturystyki i sportów siłowych w świecie. Karierę aktora porzucił w 1968.
Życie prywatne.
Był dwukrotnie żonaty. 31 stycznia 1955 poślubił Sandrę Smith, jednak 4 września 1956 doszło do rozwodu. 24 czerwca 1963 ożenił się z Aline Czartjarwicz (Polką, ks. Haliną Czetwertyńską). Kupił ranczo, na którym zamieszkał wraz z żoną, zajmując się hodowlą koni. Pozostał w związku aż do śmierci Aline w 1989. 
Pod koniec kwietnia 2000 wykryto u niego zakrzep. Zmarł kilka dni później, 1 maja 2000, w Palomar Hospital w Escondido w stanie Kalifornia w wyniku komplikacji związanych z chłoniakiem w wieku 74 lat.

</doc>
<doc id="1558844" url="https://pl.wikipedia.org/wiki?curid=1558844" title="Ukrainian levkoy">
Ukrainian levkoy



</doc>
<doc id="1558845" url="https://pl.wikipedia.org/wiki?curid=1558845" title="Katarzyna Wąsowska">
Katarzyna Wąsowska

Katarzyna Wąsowska, z d. Walawender (ur. 3 czerwca 1982 w Jarosławiu) – polska siatkarka występująca na pozycji przyjmującej. Obecnie jest pierwszym trenerem drużyny WTS Solna Wieliczka.

</doc>
<doc id="1558847" url="https://pl.wikipedia.org/wiki?curid=1558847" title="Amilcar (ujednoznacznienie)">
Amilcar (ujednoznacznienie)



</doc>
<doc id="1558849" url="https://pl.wikipedia.org/wiki?curid=1558849" title="Parafia św. Józefa Sebastiana Pelczara w Rzeszowie">
Parafia św. Józefa Sebastiana Pelczara w Rzeszowie

 Parafia św. Józefa Sebastiana Pelczara w Rzeszowie – rzymskokatolicka parafia położona w dekanacie Rzeszów Wschód należącym do diecezji rzeszowskiej.
Historia.
8 września 1994 roku biskup rzeszowski Kazimierz Górny powołał rektorat pw. błogosławionego Józefa Sebastiana Pelczara dla dzielnicy Pobitno, które należało dotąd do parafii farnej w Rzeszowie.
20 sierpnia 1995 roku biskup Kazimierz Górny erygował parafię, co spowodowało przygotowania do budowy kościoła oraz zaplecza duszpasterskiego (wykupywanie działek, projekt kościoła, prace przygotowawcze). Od kwietnia 1999 roku rozpoczęto budowę świątyni parafialnej.
1 lipca 2006 roku z Przemyśla z Ludwisarni Felczyńskich przywiezione zostały 3 dzwony o imionach:
Kolatorami dzwonów są Tadeusz Woźniak Tadeusz i Julia z Barłowskich. Aktu poświęcenia dokonał ks. sufragan Edward Białogłowski w niedzielę 2 lipca 2006 r.
Parafia otacza opiekę duszpasterską Szpital Wojewódzki nr 2, którego kapelanem jest ks. Jacek Kaszycki.
Kościół parafialny.
24 grudnia 2008 roku, w uroczystość Wigilii Bożego Narodzenia, odbyło się uroczyste przeniesienie Najświętszego Sakramentu z kaplicy tymczasowej do nowego kościoła. Poświęcenia nowego kościoła dokonał biskup rzeszowski Edward Białogłowski w asyście ks. proboszcza Stanisława Wójcika.

</doc>
<doc id="1558850" url="https://pl.wikipedia.org/wiki?curid=1558850" title="Amílcar Barbuy">
Amílcar Barbuy



</doc>
<doc id="1558851" url="https://pl.wikipedia.org/wiki?curid=1558851" title="Claudia Ștef">
Claudia Ștef

Claudia Ștef (wcześniej jako Claudia Iovan, ur. 25 lutego 1978) – rumuńska lekkoatletka, uprawiająca chód sportowy.
Sukcesy.
W latach 2000-2002 była zawieszona za stosowanie niedozwolonych środków dopingowych.

</doc>
<doc id="1558852" url="https://pl.wikipedia.org/wiki?curid=1558852" title="Claudia Iovan">
Claudia Iovan



</doc>
<doc id="1558853" url="https://pl.wikipedia.org/wiki?curid=1558853" title="Amilcar Barbuy">
Amilcar Barbuy



</doc>
<doc id="1558855" url="https://pl.wikipedia.org/wiki?curid=1558855" title="Geir Andersen">
Geir Andersen

Geir Andersen (ur. 12 lutego 1962 w Oslo) – norweski dwuboista klasyczny, trzykrotny medalista mistrzostw świata, trzykrotny medalista mistrzostw świata juniorów, a także zdobywca Pucharu Świata.
Kariera.
Pierwszy sukces w swojej karierze osiągnął 1983 roku, kiedy na mistrzostwach świata juniorów w Kuopio wywalczył indywidualnie srebrny medal. Jeszcze lepiej wypadł rok później, podczas mistrzostw juniorów w Trondheim, gdzie indywidualnie był najlepszy, a wraz z kolegami z reprezentacji zdobył srebrny medal drużynowo.
W Pucharze Świata zadebiutował 17 grudnia 1983 roku w Seefeld, gdzie zajął 21. miejsce w konkursie rozgrywanym metodą Gundersena. Pierwsze pucharowe punkty zdobył już niecały miesiąc później, 7 stycznia 1984 roku w Schonach, gdzie od razu stanął na podium zajmując drugie miejsce. W pozostałych konkursach sezonu 1983/1984 jeszcze czterokrotnie plasował się w czołowej dziesiątce, w tym trzykrotnie stawał na podium: 24 lutego w Falun, 3 marca w Lahti oraz 8 marca 1984 roku w Oslo zajmował trzecie miejsce. W klasyfikacji generalnej zajął trzecie miejsce, za swym rodakiem Tomem Sandbergiem i reprezentantem NRD Uwe Dotzauerem. W lutym 1984 roku brał udział w igrzyskach olimpijskich w Sarajewie, gdzie ósmy wynik na skoczni i osiemnasty czas biegu pozwoliły mu zająć dziesiąte miejsce. Miesiąc później zdobył złoty medal w sztafecie na mistrzostwach świata w Rovaniemi. Wraz z Sandbergiem i Hallsteinem Bøgsethem minimalnie wyprzedził Finów oraz reprezentantów ZSRR.
Andersen zdominował rywalizację pucharową w sezonie 1984/1985. Wystartował w sześciu z siedmiu zawodów, przy czym w czterech zwyciężył, a dwukrotnie był drugi. Pierwsze w karierze zwycięstwo odniósł 15 grudnia 1984 roku w Planicy, a następnie wygrywał także 20 grudnia 1984 roku w Sankt Moritz, 23 lutego w Leningradzie oraz 2 marca 1985 roku w Lahti. W klasyfikacji generalnej wyprzedził dwóch reprezentantów RFN: Hermanna Weinbucha oraz Huberta Schwarza. W styczniu 1985 roku Geir wystąpił na mistrzostwach świata w Seefeld, gdzie w zawodach indywidualnych zdobył srebrny medal, ulegając tylko Weinbuchowi. W skokach Norweg zajął trzecie miejsce, a na trasie biegu uzyskał ósmy czas, co pozwoliło mu zająć drugie miejsce. Trzecie miejsce w tych zawodach przypadło Jouko Karjalainenowi z Finlandii, który stracił do Andersena nieco ponad trzy punkty. Na tych samych mistrzostwach wspólnie z Hallsteinem Bøgsethem i swoim bratem Espenem Andersenem zdobył kolejny srebrny medal.
Punktował także we wszystkich startach sezonu 1985/1986. W pierwszych zawodach cyklu, 21 grudnia 1985 roku w Tarvisio odniósł swoje ostatnie zwycięstwo. Pięciokrotnie znajdował się w czołowej dziesiątce zawodów, na podium stając 28 lutego w Lahti, gdzie był drugi oraz 22 marca 1986 roku w Štrbskim Plesie, gdzie zajął trzecie miejsce. W klasyfikacji generalnej ponownie był trzeci, za Weinbuchem i jego rodakiem Thomasem Müllerem. W sezonie 1986/1987 Andersen nie pojawił się ani razu w zawodach PŚ, nie wystąpił także na mistrzostwach świata w Oberstdorfie.
W zawodach startował do zakończenia sezonu 1989/1990, jednak osiągał słabsze wyniki. Na podium stanął już tylko raz – 17 grudnia 1988 roku w Saalfelden am Steinernen Meer, zajmując trzecie miejsce. Nie wystąpił już na żadnej dużej imprezie. Ostatni oficjalny występ zanotował 16 marca 1990 roku w Oslo, gdzie zajął 46. pozycję.

</doc>
<doc id="1558856" url="https://pl.wikipedia.org/wiki?curid=1558856" title="Karl Bogislaus Reichert">
Karl Bogislaus Reichert

Karl Bogislaus Reichert (ur. 20 grudnia 1811 w Rastenburgu, zm. 21 grudnia 1883 w Berlinie) – niemiecki anatom. 
Studiował medycynę na Uniwersytecie Albertyna w Królewcu, następnie uczył się u Friedricha Schlemma i Johannesa Petera Müllera na Uniwersytecie Fryderyka Wilhelma w Berlinie. W 1836 roku otrzymał tytuł doktora nauk medycznych. Od 1843 roku wykładał na Uniwersytecie w Dorpacie, od 1853 roku na Uniwersytecie we Wrocławiu, od 1858 roku w Berlinie. 

</doc>
<doc id="1558862" url="https://pl.wikipedia.org/wiki?curid=1558862" title="Zespół dworski w Lądzie">
Zespół dworski w Lądzie

Zespół dworski w Lądzie pochodzi z pierwszej połowy XIX wieku, wpisany do ewidencji pod numerem: 410/152 z 27.09.1988 r., w skład zespołu wchodzi: 
W dworku mieści się Ośrodek Edukacji Przyrodniczej Nadwarciańskiego Parku Krajobrazowego.

</doc>
<doc id="1558864" url="https://pl.wikipedia.org/wiki?curid=1558864" title="Stebro">
Stebro

Stebro – były zespół Formuły 1.
Stebro, założony przez Kanadyjczyków – Johna Stevensa i Petera Broekera, początkowo był konstruktorem samochodów dla Formuły Junior. Zespół postanowił wystartować samochodem przeznaczonym dla Formuły Junior w zawodach Formuły 1. Jedyny start zespołu miał miejsce podczas Grand Prix Stanów Zjednoczonych w sezonie 1963. Za kierownicą samochodu z numerem 21 o oznaczeniu Mk IV z silnikiem Ford R4 zasiadł Peter Broeker (drugim zgłoszonym przez zespół kierowcą był Kanadyjczyk Ernie de Vos, ale nie wystartował z powodu braku bolidu). Broeker zajął w tamtym wyścigu ostatnie, siódme miejsce, z 22 okrążeniami straty do zwycięzcy (Grahama Hilla), co nie dało ani jemu, ani jego zespołowi punktów. Zespół Canadian Stebro Racing już nigdy więcej nie wystartował w Formule 1.

</doc>
<doc id="1558865" url="https://pl.wikipedia.org/wiki?curid=1558865" title="Antydepresant">
Antydepresant



</doc>
<doc id="1558867" url="https://pl.wikipedia.org/wiki?curid=1558867" title="Wincenty Matuszek">
Wincenty Matuszek

Wincenty Matuszek (ur. 21 marca 1887 w Pszowie, zm. ?) – uczestnik powstań śląskich, przedwojenny działacz społeczny.
Aresztowany w Rydułtowach i przekazany do niemieckiego obozu koncentracyjnego KL Auschwitz, gdzie 18 grudnia 1940 został zarejestrowany jako więzień nr 7544. 16 maja 1941 został zwolniony z obozu.

</doc>
<doc id="1558868" url="https://pl.wikipedia.org/wiki?curid=1558868" title="Jordan Racing">
Jordan Racing



</doc>
<doc id="1558871" url="https://pl.wikipedia.org/wiki?curid=1558871" title="Warens">
Warens



</doc>
<doc id="1558872" url="https://pl.wikipedia.org/wiki?curid=1558872" title="Zborowe Studium Książki">
Zborowe Studium Książki



</doc>
<doc id="1558876" url="https://pl.wikipedia.org/wiki?curid=1558876" title="Szyk">
Szyk

Zobacz też: szyk wyrazów, szyk przestawny

</doc>
<doc id="1558885" url="https://pl.wikipedia.org/wiki?curid=1558885" title="Obraz Matki Bożej w Zielenicach">
Obraz Matki Bożej w Zielenicach

Matka Boża Zielenicka – obraz Matki Boskiej z dzieciątkiem w Zielenicach. Wierna kopia z jezuickiego kościoła Świętych Macieja i Mateusza w Krakowie.
Historia obrazu, kultu i kościoła pod jego wezwaniem.
Obraz został sprowadzony do Zielenic około roku 1613. Za cudowny obraz został uznany dekretem bp. Piotra Gembickiego w 1654 roku. Ciągłość kultu maryjnego w Zielenicach poświadcza kronika pod nazwą „Księga Cudów” prowadzona nieprzerwanie od 1659 roku.
W 1681 roku ciężko chory szlachcic Franciszek Szembek wraz z całą swoją rodziną przybył do Zielenic, prosząc o uzdrowienie. Niedługo potem wyzdrowiał. W podzięce Szembek przebudował i znacznie rozbudował stary drewniany kościółek, w którym znajdował się obraz, na murowany, w stylu barokowym, z trzema ołtarzami. Podczas budowy przybył Mikołaj Oborski, by wbudować tutaj kamień węgielny. Budowa została zakończona w roku 1691, kiedy to Jan Małachowski poświęcił świątynię. Cudowny obraz Zielenickiej Pani umieszczono w głównym ołtarzu. Wykańczanie dwóch pobocznych ołtarzy trwało jeszcze do 1717 i w tym samym roku kościół został poświęcony przez syna fundatora Michała Szembeka, sufragana krakowskiego. W 1747 inny potomek – Krzysztof Jan Szembek, biskup warmiński, ofiarował kościołowi bogato zdobione naczynia kościelne, m.in. parę srebrnych ampułek, trzy srebrne tace, osiem ornatów, kapę, trzy antepedia. W wiekach XVII i XVIII, Zielenice były bardzo znanym sanktuarium maryjnym, do którego pielgrzymowali ludzie z całej Rzeczypospolitej Obojga Narodów, jak i z całej Europy.
W XIX i XX wieku sanktuarium zielenickie znacznie podupadło. W latach 1979-2005 sanktuarium opiekowali się księża orioniści. Był to czas renesansu tej świątyni. Należy wymienić wśród nich ks. Józefa Józefiaka (+1999), który ogrom swej pracy włożył w odrestaurowanie kościoła i obrazu. Papież Jan Paweł II koronował obraz Matki Bożej Zielenickiej papieskimi koronami w 1983 roku na Jasnej Górze, dla uczczenia 100-lecia istnienia diecezji kieleckiej.

</doc>
<doc id="1558891" url="https://pl.wikipedia.org/wiki?curid=1558891" title="Festiwal Kultury Słowiańskiej i Cysterskiej w Lądzie">
Festiwal Kultury Słowiańskiej i Cysterskiej w Lądzie

Festiwal Kultury Słowiańskiej i Cysterskiej w Lądzie - festiwal, który co roku odbywa się w Lądzie, przy zrekonstruowanym grodzie wczesnośredniowiecznym oraz w lądzkim klasztorze. Teren oraz najbliższe otoczenie grodu stanowią scenerię, w której organizatorzy przybliżają dorobek wczesnośredniowiecznej Polski i Słowiańszczyzny. W ciągu dwóch dni prezentowane są dawne rzemiosła, pokazy uzbrojenia i walk, inscenizacje historyczne, sceny z życia codziennego dawnych Słowian oraz zajęcia edukacyjne dla dzieci. Podczas IV już festiwalu odbywały się także koncerty muzyki dawnej (koncert zespołu „Kwartet Jorgi”, zespołu „Abalienatus”, koncert międzynarodowej grupy „Schola Teatru Węgajty”, koncert zespołu „Percival” z Lubina, zespołu „Redlin” z Jastrzębiej Góry, a także występ „Swarzęckiej Orkiestry Flażoletowej Muzyka i Taniec”). 
Jednocześnie miały miejsce imprezy w lądzkim klasztorze. Odbywały się tam m.in. wystawy, „Piknik naukowy” - wykłady popularnonaukowe i pokazy filmowe.
Hasła kolejnych edycji Festiwalu:
Organizatorami Festiwalu są: Starostwo Powiatowe w Słupcy, Muzeum Archeologiczne w Poznaniu, Stowarzyszenie Naukowe Archeologów Polskich Oddział w Poznaniu, Urząd Gminy w Lądku, Urząd Miasta i Gminy w Zagórowie, Wyższe Seminarium Duchowne Towarzystwa Salezjańskiego w Lądzie, Fundacja „Patrimonium”, Fundacja „Unia Nadwarciańska”, Towarzystwo Przyjaciół Lądu i Ziemi Nadwarciańskiej oraz Drużyna Słowiańska „Warcianie”.

</doc>
<doc id="1558892" url="https://pl.wikipedia.org/wiki?curid=1558892" title="Most Djurgården">
Most Djurgården

Most Djurgården (szw. "Djurgårdsborn") - most nad Djurgårdsbrunnsviken w Sztokholmie znajdujący się w centrum miasta. Most łączy wyspę Djurgården z resztą miasta.
Most oddano do użytku w dniach poprzedzających otwarcie Sztokholmskiej Wystawy Sztuki i Przemysłu w maju 1897 roku. Most jest ozdobiony jest żeliwnymi balustradami w stylizowanych roślin wodnych. W czasie budowy Szwecję i Norwegię łączyła unia, więc na centralnym przęśle widnieje monogram króla Oskara II i motto: "Dobrobyt bliźniaczych narodów". Patron Sztokholmu, św. Eryk, przedstawiony został na filarze wśród lilii wodnych i wizerunków bóstw morskich.

</doc>
<doc id="1558893" url="https://pl.wikipedia.org/wiki?curid=1558893" title="Djurgårdsborn">
Djurgårdsborn



</doc>
<doc id="1558894" url="https://pl.wikipedia.org/wiki?curid=1558894" title="Tim Hecker">
Tim Hecker

Tim Hecker, znany także jako Jetone (ur. 1974 w Vancouver) – kanadyjski twórca muzyki elektronicznej.
9 listopada 2008 wystąpił na festiwalu Plateaux w Toruniu.

</doc>
<doc id="1558895" url="https://pl.wikipedia.org/wiki?curid=1558895" title="Live at Wembley Stadium (album Foo Fighters)">
Live at Wembley Stadium (album Foo Fighters)

Live at Wembley Stadium – czwarte DVD amerykańskiego zespołu rockowego Foo Fighters, wydane 27 sierpnia 2008. DVD jest nagraniem dwóch koncertów zespołu na stadionie Wembley w Londynie zagranych 6 i 7 czerwca 2008. Wydawnictwo uzyskało status podwójnej platynowej płyty w Australii.
Lista utworów.
Sporządzono na podstawie materiału źródłowego.
Skład.
Goście specjalni

</doc>
<doc id="1558896" url="https://pl.wikipedia.org/wiki?curid=1558896" title="Rdestniczka gęsta">
Rdestniczka gęsta

Rdestniczka gęsta, rdestnica gęsta, grenlandia gęsta ("Groenlandia densa" Fourr.) – gatunek rośliny wodnej z monotypowego rodzaju rdestniczka ("Groenlandia"). Występuje w Europie zachodniej, rzadko w środkowej i południowej oraz miejscami w Azji Mniejszej i Afryce północno-zachodniej. W Polsce notowana w minionych kilkudziesięciu latach na pojedynczych stanowiskach na Pomorzu.
Biologia i ekologia.
Występuje zarówno w wodach płynących, jak i stojących. Rośnie na dnie torfowym lub piaszczystym, ale z dużą ilością humusu. Kwitnie od czerwca do sierpnia.
Zagrożenie i ochrona.
Umieszczony na Czerwonej liście roślin i grzybów Polski (2006) w kategorii E (wymierający — krytycznie zagrożony). W wydaniu z 2016 roku otrzymał kategorię CR (krytycznie zagrożony.
W Polskiej Czerwonej Księdze Roślin także posiada kategorię CR (krytycznie zagrożony). Na stanowiskach występuje nielicznie i zanika z powodu zanieczyszczania wód i prac hydrotechnicznych. Uznany za krytycznie zagrożony w Polsce, wymieniany także w czerwonych księgach Niemiec, Czech, Słowacji i Białorusi. Gatunek objęty prawną ochroną gatunkową.

</doc>
<doc id="1558897" url="https://pl.wikipedia.org/wiki?curid=1558897" title="Rdestniczka">
Rdestniczka



</doc>
<doc id="1558900" url="https://pl.wikipedia.org/wiki?curid=1558900" title="Groenlandia densa">
Groenlandia densa



</doc>
<doc id="1558902" url="https://pl.wikipedia.org/wiki?curid=1558902" title="Rdestnica gęsta">
Rdestnica gęsta



</doc>
<doc id="1558905" url="https://pl.wikipedia.org/wiki?curid=1558905" title="Reprezentacja Alzacji w piłce nożnej mężczyzn">
Reprezentacja Alzacji w piłce nożnej mężczyzn

Piłkarska reprezentacja Alzacji w piłce nożnej – zespół, reprezentujący region Alzacji (Francja). Nie należy do FIFA, ani UEFA.

</doc>
<doc id="1558907" url="https://pl.wikipedia.org/wiki?curid=1558907" title="Groenlandia">
Groenlandia



</doc>
<doc id="1558910" url="https://pl.wikipedia.org/wiki?curid=1558910" title="AL Langenbielau I">
AL Langenbielau I



</doc>
<doc id="1558912" url="https://pl.wikipedia.org/wiki?curid=1558912" title="Gangbang">
Gangbang



</doc>
<doc id="1558914" url="https://pl.wikipedia.org/wiki?curid=1558914" title="Antydiuretyna">
Antydiuretyna



</doc>
<doc id="1558915" url="https://pl.wikipedia.org/wiki?curid=1558915" title="Reprezentacja Anglesey w piłce nożnej mężczyzn">
Reprezentacja Anglesey w piłce nożnej mężczyzn

Piłkarska reprezentacja Anglesey w piłce nożnej – zespół reprezentujący walijską wyspę Anglesey (wal. "Ynys Môn") w rozgrywkach Island Games. Nie należy ani do FIFA, ani do UEFA, dlatego też nie bierze udziału w oficjalnych meczach piłkarskich.
Sukcesy.
Island Games.
1989 – 2. miejsce
1991 – 2. miejsce
1997 – 2. miejsce
1999 – 1. miejsce
2001 – 2. miejsce

</doc>
<doc id="1558917" url="https://pl.wikipedia.org/wiki?curid=1558917" title="Morela japońska">
Morela japońska

Morela japońska, mume ("Prunus mume" ) – gatunek drzewa należący do rodziny różowatych. Pochodzi z południowo-środkowych Chin i Laosu. Rozpowszechniony został już w starożytności na pozostałym obszarze Chin, w Korei, Japonii i na Tajwanie.
Zmienność.
W Japonii jest ponad 300 odmian uprawnych ume, które dzieli się na trzy grupy:
Najpopularniejszymi odmianami są:
"Prunus mume" skrzyżowana z czerwonolistną odmianą ałyczy ("Prunus cerasifera" 'Atropurpurea') dała czerwonolistną "Prunus x blireiana" André., uprawianą także w Polsce jako gatunek ozdobny.
Zastosowanie.
Jest rośliną uprawną głównie w krajach dalekowschodniej Azji. Jako roślina ozdobna spotykana sporadycznie w cieplejszych rejonach innych kontynentów (strefy mrozoodporności 6-10). 
Znaczenie kulturowe.
Drzewo moreli japońskiej jest bardzo wysoko cenione w kulturze chińskiej. Dotyczy to w szczególności jego kwiatów. Mume kwitnie w najzimniejszej porze roku i z tego względu uznawane jest jako symbol witalności i umiejętności przeciwstawiania się niesprzyjającym warunkom. 
21 lipca 1964 roku parlament Tajwanu nadał mume status kwiatu państwowego. Z tego względu na samolotach linii China Airlines widnieje symbol tego kwiatu. Ponieważ namalowanie kwiatu ze względu na jego wygląd wymaga dużo pracy – a pracę tę wykonuje się ręcznie – wizerunki kwiatu na samolotach różnią się między sobą. Symboliczny wizerunek kwiatu moreli znajduje się także na dolarach tajwańskich.
W Wietnamie ze względu na piękno drzewa i jego kwiatów słowo 'mai' – oznaczające morelę japońską – jest imieniem nadawanym dziewczętom. Największy szpital w Hanoi nazywa się Bạch Mai co oznacza 'biały kwiat moreli', a ponadto wiele innych miejsc w tym mieście nawiązuje w swoich nazwach do tej rośliny. 
Bardzo wiele wierszy poświęconych jest tej roślinie.

</doc>
<doc id="1558920" url="https://pl.wikipedia.org/wiki?curid=1558920" title="Drudkh">
Drudkh

Drudkh - ukraiński zespół blackmetalowy założony przez członków grupy Hate Forest w 2002 roku w Charkowie. Tematyka tekstów utworów oscyluje wokół natury i wierzeń słowiańskich, zespół wykorzystuje również wiersze ukraińskich poetów, m.in. Tarasa Szewczenki, Ołeksandra Ołesia czy też Liny Kostenko. Drudkh wydał pod szyldem wytwórni Supernal Music 6 albumów, siódmy album - "Microcosmos" - wydała wytwórnia Season of Mist. Nazwa zespołu oznacza w sanskrycie "las".

</doc>
<doc id="1558925" url="https://pl.wikipedia.org/wiki?curid=1558925" title="Los Testigos">
Los Testigos

Los Testigos - archipelag położony w południowo-wschodniej części Morza Karaibskiego. Wchodzi w skład dependencji federalnych Wenezueli. Wyspy leżą ok. 400 km na północny wschód od Caracas i ok. 80 km na północny wschód od wyspy Margarita. Archipelag składa się z sześciu głównych wysp oraz szeregu wysepek i skał, zajmujących łącznie powierzchnię 6,53 km². Zamieszkuje go ok. 200 osób, głównie rybaków. Od 1972 wyspy stanowią park narodowy.

</doc>
<doc id="1558926" url="https://pl.wikipedia.org/wiki?curid=1558926" title="Katastrofa górnicza w kopalni Courrières">
Katastrofa górnicza w kopalni Courrières

Katastrofa górnicza w kopalni Courrières – największa katastrofa górnicza w historii Europy. Wypadek zdarzył się 10 marca 1906 roku we francuskiej kopalni węgla w miejscowości Courrières. W wyniku katastrofy zginęło 1099 górników, w tym wiele dzieci. Katastrofa w Courrières była drugim najtragiczniejszym wypadkiem w historii światowego górnictwa zaraz po katastrofie w chińskiej kopalni w Benxi, w wyniku której zginęło 1549 górników. Główną przyczyną katastrofy była eksplozja pyłu węglowego w kompleksie kopalnianym Courrières, założonym w 1852 roku.
Przyczyny katastrofy.
Z przeprowadzonej ekspertyzy wynika, że główną przyczyną katastrofy w kopalni była eksplozja pyłu węglowego, co spowodowało zniszczenie szybów oraz zawalanie się stropów chodników kopalnianych. W kopalni w Courrières wypadki spowodowane eksplozją metanu były bardzo rzadkie, z tego względu najczęściej przytaczaną hipotezą jest teoria o zgromadzeniu się znacznej ilości pyłu, którego wybuch spowodowały lampy oświetlające szyb.
Stosowanie lamp naftowych powodowało katastrofy oraz wybuchy pożarów, dlatego inspektorzy górniczy starali się o wymianę oświetlenia na bezpieczniejsze elektryczne, jednakże w chwili wybuchu w 1906 roku większość kopalń nadal używała lamp naftowych, przez co ryzyko wybuchu metanu lub innych gazów było duże. Także w kopalni Courrières stosowano oświetlenie składające się głównie z lamp naftowych, dlatego właśnie eksplozję od zapalonych lamp uznaje się za główną przyczynę katastrofy.
Rozważono też hipotezę zakładającą niedopatrzenie przez nadzór kontroli stężenia metanu, przez co gazy zebrane w kopalni doprowadziły do eksplozji. Brak świadków, a także fakt, że nie można było za pomocą ówczesnych technologii stwierdzić stężenia tego gazu przed eksplozją, spowodował, że eksperci skupili się na hipotezie o wybuchu pyłu węglowego.
Akcja ratunkowa.
Mimo że akcję rozpoczęto zaraz po katastrofie, utrudniało ją słabe przeszkolenie francuskich ratowników i brak nowoczesnego sprzętu oraz technik ratowniczych. 12 marca przybyły specjalnie wyszkolone korpusy ratownicze z Paryża, a następnego dnia na miejsce katastrofy przyjechała specjalistyczna niemiecka brygada ratownicza, która miała znacznie większe doświadczenie oraz lepsze przeszkolenie. W kopalni w ciągu następnych dni udało się uratować wielu z pracujących wówczas górników. Jednakże środowiska związków zawodowych oraz organizacje lewicowe były wyraźnie zdenerwowane opieszałością i brakiem profesjonalnej reakcji na katastrofę ze strony władz; wkrótce po wypadku zaczęły organizować liczne strajki oraz protesty, które obiegły cały departament Nord.
Do 1 kwietnia wydobyto zaledwie 194 ciała górników, głównie dlatego, że większość szybów była zatamowana gruzem oraz innymi przeszkodami, a ówczesna technologia była mało innowacyjna w dziedzinie infrastruktury górniczej.
W wyniku katastrofy zginęło 1099 osób, a setki kolejnych odniosły liczne obrażenia lub poparzenia wysokiego stopnia. 30 marca udało się wydobyć grupę trzynastu górników, którym udało się przeżyć ponad dwa tygodnie pod ziemią. Dwóch najstarszych z nich otrzymało medal Legii Honorowej, natomiast pozostała jedenastka, w tym trzech górników poniżej osiemnastego roku życia, otrzymała ordery "Médaille d'or de courage". Ostatni ocalały górnik został wydobyty na powierzchnię 4 kwietnia.
Reakcja publiczna.
Eksplozja w kopalni Courrières była jedną z pierwszych katastrof opisanych szeroko na łamach prasy. Prawo z 1881 roku gwarantowało mediom dużą niezależność, dzięki czemu relacje na temat katastrofy były obszerne, a także dostarczały najbardziej weryfikowalne fakty na ten temat. W leżącym o 42 km mieście Lille istniały wielkie korporacje wydawnicze, które wysyłały rzesze dziennikarzy oraz korespondentów opisujących wydarzenia z miejsca katastrofy.
Opinia publiczna była bardzo poruszona wielkością tragedii, stąd na masową skalę organizowano zbiórki pieniędzy na rzecz poszkodowanych. W ciągu następnego tygodnia po katastrofie zebrano ponad 750 000 franków na rzecz górników, wśród których wielu straciło pracę, a przez to możliwość utrzymania swoich rodzin. Dzięki podobnym zbiórkom wiele rodzin otrzymało niezbędną do życia pomoc.
Mimo starań, aby nie rozprzestrzeniać strajku na kolejne departamenty, 18 marca rozpoczął się ogólnonarodowy strajk górników, który sparaliżował kraj. Wkrótce potem rządowi za pośrednictwem ówczesnego Ministra Spraw Wewnętrznych Georges'a Clemenceau udało się doprowadzić do porozumienia ze stroną strajkującą.

</doc>
<doc id="1558927" url="https://pl.wikipedia.org/wiki?curid=1558927" title="Nurzaniec olbrzymi">
Nurzaniec olbrzymi



</doc>
<doc id="1558937" url="https://pl.wikipedia.org/wiki?curid=1558937" title="Lipovec (powiat Martin)">
Lipovec (powiat Martin)

Lipovec – wieś (obec) w powiecie Martin w kraju żylińskim na Słowacji.
Lipovec leży w północnej części Kotliny Turczańskiej, na wysokości ok. 400 m n.p.m. Niewielka wieś wciśnięta jest pomiędzy południowe stoki Małej Fatry (masyw Klaczańskiej Magury i Suchego) a Kanał Krpeliański – tzw. nowe koryto Wagu.
Po raz pierwszy wzmiankowana była w dokumentach w 1397 r. Aż do połowy XIX w. jej właścicielami byli Lipowscy – Lamoszowie. Mieszkańcy zajmowali się m.in. flisactwem. Wieś wielokrotnie była niszczona przez wylewy Wagu, a ratunek mieszkańcom przyniosła dopiero budowa wspomnianego Kanału Krpeliańskiego.
W czasie słowackiego powstania narodowego przez kilka dni trwały zacięte boje o pobliski przełom Wagu przez Małą Fatrę – tzw. Przesmyk Streczniański. Ciężkie walki toczyły się zwłaszcza w masywie wznoszącego się nad wsią wierchu Panošiná (1022 m), gdzie dziś upamiętnia je skromny pomnik. Po złamaniu partyzanckiej obrony Niemcy spalili Lipovec, w którym spłonęło ¾ ówczesnej zabudowy.

</doc>
<doc id="1558938" url="https://pl.wikipedia.org/wiki?curid=1558938" title="Synagoga w Strykowie">
Synagoga w Strykowie

Synagoga w Strykowie – murowana synagoga istniała w Strykowie do 1939. W grudniu 1939 została spalona, a następnie, jesienią 1941 została wysadzona ładunkami wybuchowymi przez Niemców.
Dokument ustanawiający gminę żydowską w Łodzi (datowany na 1806 a znajdujący się obecnie w łódzkim Archiwum Państwowym) wymienia właśnie strykowską synagogę, jako tę, której wcześniej podlegali ówcześni łódzcy Żydzi.
Stryków w XVIII i XIX wieku był silnym ośrodkiem chasydyzmu. Swój dwór założył tu cadyk Elimelech Menachem Mendel Landau. W pierwszej dekadzie XX wieku nauczał tu rabin Efraim Izaak Fiszel. Ze Strykowa pochodził także Łazarz Andrysowicz – twórca polskiego drukarstwa.

</doc>
<doc id="1558939" url="https://pl.wikipedia.org/wiki?curid=1558939" title="I liga brazylijska w piłce nożnej (1972)">
I liga brazylijska w piłce nożnej (1972)

Brazylia 1972
Mistrzem Brazylii został klub SE Palmeiras, natomiast wicemistrzem Brazylii – klub Botafogo FR.
Do Copa Libertadores w roku 1973 zakwalifikowały się następujące kluby:
W 1972 roku w rozgrywkach I ligi brazylijskiej wzięło udział 26 klubów. Nie było żadnych spadków, a w następnym sezonie I liga liczyła 40 klubów.
Campeonato Brasileiro Série A 1972.
Uczestnicy.
W mistrzostwach Brazylii w 1972 roku wzięło udział 26 klubów – najlepszych w mistrzostwach stanowych 1971 roku.
Sześć stanów nie miało żadnego reprezentanta w pierwszej lidze: Dystrykt Federalny, Espírito Santo, Goiás, Maranhão, Mato Grosso, Santa Catarina.
Stan Alagoas reprezentował 1 klub: CRB Maceió
Stan Amazonas reprezentował 1 klub: Nacional Manaus.
Stan Bahia reprezentowały 2 kluby: EC Bahia, Vitória Salvador.
Stan Ceará reprezentował 1 klub: Ceará Fortaleza.
Stan Guanabara reprezentowało 5 klubów: América Rio de Janeiro, Botafogo FR, CR Flamengo, Fluminense FC, CR Vasco da Gama.
Stan Minas Gerais reprezentowały 3 kluby: América Mineiro Belo Horizonte, Clube Atlético Mineiro, Cruzeiro EC.
Stan Pará reprezentował 1 klub: Remo Belém.
Stan Parana (stan) reprezentował 1 klub: Coritiba FBC.
Stan Pernambuco reprezentowały 2 kluby: Náutico Recife, Santa Cruz Recife.
Stan Rio Grande do Norte reprezentował 1 klub: ABC Natal
Stan Rio Grande do Sul reprezentowały 2 kluby: SC Internacional, Grêmio Porto Alegre.
Stan São Paulo reprezentowało 5 klubów: Corinthians Paulista, SE Palmeiras, Portuguesa São Paulo, Santos FC, São Paulo.
Stan Sergipe reprezentował 1 klub: Sergipe Aracaju.
Format rozgrywek.
W pierwszym etapie 26 klubów rozegrało ze sobą po jednym meczu systemem każdy z każdym. Kluby nie zostały sklasyfikowane w jednej tabeli, lecz uprzednio podzielone były na 4 grupy – z każdej do następnego etapu awansowały po 4 najlepsze drużyny.
W drugim etapie 16 klubów podzielono na 4 grupy po 4 kluby w każdej. Do półfinału awansowali tylko zwycięzcy grup.
W półfinale o awansie do finału decydował jeden mecz – w przypadku remisu nie zarządzano dogrywki, a do finału awansował klub z lepszym dorobkiem punktowo-bramkowym.
Podobnie w finale – był jeden mecz, a wobec remisu mistrzem została drużyna, która uzyskała w sezonie lepszy dorobek.
Finał.
Mistrzem Brazylii w 1972 roku został klub SE Palmeiras, a wicemistrzem Brazylii – Botafogo FR.

</doc>
<doc id="1558942" url="https://pl.wikipedia.org/wiki?curid=1558942" title="Reprezentacja Aragonii w piłce nożnej mężczyzn">
Reprezentacja Aragonii w piłce nożnej mężczyzn

Piłkarska reprezentacja Aragonii w piłce nożnej – zespół, reprezentujący Aragonię, jednak nie należący do FIFA, ani UEFA.
Zobacz też.
Reprezentacje w piłkę nożną mężczyzn niezrzeszone w FIFA

</doc>
<doc id="1558944" url="https://pl.wikipedia.org/wiki?curid=1558944" title="Sołtan">
Sołtan

Sołtan – tytuł szlachecki Tatarów pochodzący od arabskiego "as-sultan". W chanatach krymskim i nadwołżańskim tytuł był używany przez synów i krewnych chana. Tytuł przysługiwał dwóm rodom Tatarów litewskich: Ostryńskim i Puńskim.

</doc>
<doc id="1558945" url="https://pl.wikipedia.org/wiki?curid=1558945" title="Warrap">
Warrap

Warrap (d. arab. واراب – "Warab") - miasto w Sudanie Południowym w stanie Tonj, do 2011 stolica stanu Warrap. Liczy poniżej 1000 mieszkańców.

</doc>
<doc id="1558948" url="https://pl.wikipedia.org/wiki?curid=1558948" title="Algebra Wienera">
Algebra Wienera

Algebra Wienera – algebra Banacha wszystkich funkcji zespolonych, określonych na przedziale formula_1 postaci
dla których ciąg liczbowy formula_3 jest elementem przestrzeni formula_4 to znaczy
Dodawanie i mnożenie określone jest standardowo (punktowo). Dla funkcji formula_6 postaci takiej jak wyżej, norma w tej algebrze wyraża się wzorem
Algebra Wienera jest izometrycznie izomorficzna z algebrą formula_8 Izomorfizm jest dany jako odwzorowanie formula_9 gdzie:

</doc>
<doc id="1558953" url="https://pl.wikipedia.org/wiki?curid=1558953" title="Parafia św. Piotra i Pawła w Maleszach">
Parafia św. Piotra i Pawła w Maleszach



</doc>
<doc id="1558955" url="https://pl.wikipedia.org/wiki?curid=1558955" title="Nil (stan)">
Nil (stan)



</doc>
<doc id="1558959" url="https://pl.wikipedia.org/wiki?curid=1558959" title="Sannar (stan)">
Sannar (stan)



</doc>
<doc id="1558960" url="https://pl.wikipedia.org/wiki?curid=1558960" title="Kassala (stan)">
Kassala (stan)



</doc>
<doc id="1558962" url="https://pl.wikipedia.org/wiki?curid=1558962" title="Al-Kadarif (stan)">
Al-Kadarif (stan)



</doc>
<doc id="1558963" url="https://pl.wikipedia.org/wiki?curid=1558963" title="Al-Dżazira (stan)">
Al-Dżazira (stan)



</doc>
<doc id="1558964" url="https://pl.wikipedia.org/wiki?curid=1558964" title="Chartum (stan)">
Chartum (stan)



</doc>
<doc id="1558972" url="https://pl.wikipedia.org/wiki?curid=1558972" title="Ostryńscy">
Ostryńscy

Ostryńscy – zapoczątkowany przez Aziubeka sułtana ród Tatarów, wpływowych carewiczów w Wielkim Księstwie Litewskim. W 1514 Aziubek sułtan dostał dobra od Zygmunta I Starego pod Ostryną koło Lidy. Za służbę dla Wielkiego Księcia Litewskiego Tatarzy ostryńscy otrzymali dobra ziemskie w województwach mińskim i trockim. W XVII w. ród przestał być wzmiankowany w dokumentach.

</doc>
<doc id="1558975" url="https://pl.wikipedia.org/wiki?curid=1558975" title="Prunus mume">
Prunus mume



</doc>
<doc id="1558977" url="https://pl.wikipedia.org/wiki?curid=1558977" title="Lista osiągnięć A.C. Milan">
Lista osiągnięć A.C. Milan

Lista trofeów, osiągnięć i wyróżnień drużynowych oraz indywidualnych włoskiego zespołu piłkarskiego A.C. Milan.
Sukcesy w rozgrywkach nieoficjalnych.
Uznawane za oficjalne jedynie przez Federazione Italiana Giuoco Calcio.
Sukcesy w zawodach towarzyskich.
Krajowe
Międzynarodowe
Osiągnięcia zespołów młodzieżowych.
Pozostałe.
Krajowe:
Międzynarodowe:

</doc>
<doc id="1558978" url="https://pl.wikipedia.org/wiki?curid=1558978" title="Puńscy">
Puńscy

Puńscy – ród Tatarów litewskich, którego protoplastą był nieznany z imienia syn chana krymskiego Nur-Dewlet Gireja. Po przybyciu na Litwę w 1480 roku otrzymał z nadania Kazimierza Jagiellończyka zamek w Puniach nad Niemnem. Oprócz tego należały do niego Dudziszki, Wyszkiszki i inne.
Jego synami byli Temruka i Janbek. Syn Janbeka, Islam Janbekowicz Sołtan Puński, od 1568 roku był rotmistrzem chorągwi tatarskiej Zygmunta Augusta i Stefana Batorego. Nagrodzony za męstwo w 1576 roku otrzymał wieś Januszkowo . Rotmistrz Machmeć Puński, bratanek Janbeka, zginął w walce z Turkami w 1621 pod Chocimiem.
W drugiej połowie XVII wieku ród wymarł.

</doc>
<doc id="1558979" url="https://pl.wikipedia.org/wiki?curid=1558979" title="Szczecinka">
Szczecinka

Szczecinka (łac. "seta") – włoskowata struktura. Wśród zwierząt większość szczecinek występuje u bezkręgowców:
Szczecinki występują także u roślin i grzybów.

</doc>
<doc id="1558985" url="https://pl.wikipedia.org/wiki?curid=1558985" title="Parafia Matki Bożej Fatimskiej w Lublinie">
Parafia Matki Bożej Fatimskiej w Lublinie

Parafia Matki Bożej Fatimskiej w Lublinie – rzymskokatolicka parafia położona w dekanacie Lublin – Południe należącym do metropolii lubelskiej.
Historia.
Decyzją bpa Bolesława Pylaka powstał 17 maja 1983 r. ośrodek duszpasterski obejmujący swoim zasięgiem kilkanaście ulic należących poprzednio do parafii Najśw. Serca P. Jezusa i św. Jakuba w Abramowicach. Natomiast w dniu 21 grudnia 1985 r. erygowano parafię. W latach 1984–86 wzniesiono murowaną plebanię. Parafię włączono do dekanatu Lublin-Południe.
Kościół parafialny.
Tymczasowa kaplica drewniana została pobłogosławiona 5 czerwca 1983 r. Od 1985 r. prowadzone były prace budowlane przy wznoszeniu kościoła według projektu arch. Janusza Gągała z Lublina, którego realizatorem był ks. Edward Kozyra. Kościół pobłogosławił abp B. Pylak 17 maja 1992 r.
Terytorium parafii.
Do parafii należą wierni z Lublina (ulice: Abramowicka (nry 2-28, 1-37), Bandtkich, Boya Żeleńskiego (nry 26-36 i 27-37), Brata Alberta, Brezy, Broniewskiego, Dygasińskiego, Fredry, Gałczyńskiego, Gierymskiego, Głuska (nry parzyste 2-16), Iwaszkiewicza, Jastruna, Jezierskiego, Klonowica, Klukowskiego, Kochanowskiego (nry 66-78, 77-89), Kolberga, Konarskiego, Korczaka, Korzeniowskiego, Kuncewiczowej, Kunickiego (nry 167-225, 208-250), Łukasińskiego, Makowa, Makuszyńskiego, Michałowskiego, Mochnackiego (11-19 i 12-14), Nadrzeczna (nry 20-66, 87-119), Orłowskiego, Orzeszkowej (nry nieparzyste), Pawłowa (nry 18-74, 17-87), Pocka, Południowa, Porazińskiej, Powojowa (nry nieparzyste), Reja, Sadowa, Siemiradzkiego, Sienkiewicza, Sieroszewskiego, Sierpińskiego, Srogi, Staffa, Sterna, Stwosza, Szaniawskiego, Szelburg-Zarębiny, Szklarniana, Szymonowica, Śniadeckiego, Świętochowskiego (nry 90-158, 85-287), Traugutta, Tuwima, Wyspiańskiego (nry parzyste), Wyzwolenia (nry 115-193, 124-206), Zamenhofa i Zemborzycka (nry parzyste 22-86)).

</doc>
<doc id="1558986" url="https://pl.wikipedia.org/wiki?curid=1558986" title="Aleksander Ułan">
Aleksander Ułan

Aleksander Ułan (zm. przed 1740) – rotmistrz i pułkownik oddziałów tatarskich w służbie saskiej. Od jego nazwiska prawdopodobnie pochodzi nazwa formacji lekkiej kawalerii – ułanów.
Pochodził z litewskich Tatarów osiadłych w powiecie oszmiańskim we wsi Łostai. W 1704 był rotmistrzem tatarskiej chorągwi w wojsku koronnym. W 1713 został pułkownikiem pułku tatarskiego. W latach 1715–1716 walczył po stronie króla Augusta II z konfederatami tarnogrodzkimi. W 1717 pułk przeszedł na żołd saski. Za zasługi otrzymał od Augusta wieś Koszoły w ekonomii brzeskolitewskiej. Ożeniony był z Marianną z Achmatowiczów. Zamieszkiwał w Studziance.

</doc>
<doc id="1558995" url="https://pl.wikipedia.org/wiki?curid=1558995" title="Chelacja">
Chelacja



</doc>
<doc id="1559000" url="https://pl.wikipedia.org/wiki?curid=1559000" title="Showgirls">
Showgirls

Showgirls – film fabularny produkcji amerykańskiej z 1995 roku, wyreżyserowany przez Paula Verhoevena. Twórcy promowali go sloganem reklamowym "Najbardziej kontrowersyjny film roku jest tutaj". W głównej roli wystąpiła Elizabeth Berkley.
Opis fabuły.
Piękna Nomi Malone, dziewczyna z nieciekawymi doświadczeniami, podróżuje autostopem drogą wiodącą do Las Vegas. Pragnie zapomnieć o przeszłości i kłopotach oraz chce zrobić karierę jako tancerka. Podwożący ją młody kierowca obiecuje pomóc w znalezieniu pracy, a tymczasem znika z jej walizką. Zdesperowana dziewczyna poznaje przypadkowo uczynną Molly Abrams, która udziela jej schronienia w przyczepie. Dzięki serdecznej przyjaciółce, Nomi otrzymuje pracę tancerki erotycznej w placówce o nazwie „Cheetah Club”. Ambitna i utalentowana dziewczyna pragnie zostać gwiazdą wielkiej rewii w najsłynniejszym klubie w Las Vegas, „Stardust”. Bezwzględny świat show-biznesu okazuje się jednak nie takim, o jakim myślała.
Odbiór.
Film spotkał się ze skrajnie negatywnymi ocenami krytyków. W 1996 roku podczas festiwalu filmowego Dallas-Fort Worth Film Critics Association Awards "Showgirls" został okrzyknięty „najgorszym filmem”. Tego samego roku został laureatem siedmiu antynagród Złotej Maliny w kategoriach "najgorsza aktorka", "najgorsza nowa gwiazda" (w obydwu kategoriach nagrodę przyznano Elizabeth Berkley), "najgorszy reżyser" (Verhoeven), "najgorszy utwór przewodni" (David A. Stewart i Terry Hall za „Walk into the Wind”), "najgorszy scenariusz" (Eszterhas), "najgorszy film" (Marshall i Evans) oraz absurdalnie w kategorii "najgorszy duet ekranowy". Film nominowano także do Złotej Maliny za rolę Kyle’a MacLachlana, role dwóch aktorów i dwóch aktorek drugoplanowych oraz jako najgorszy remake lub sequel. Podczas ceremonii przyznania Złotych Malin film porażkę odniósł jeszcze w 2000 roku, gdy został mu przyznany tytuł „najgorszego filmu dekady”, oraz w roku 2005, kiedy to był nominowany w kategorii "najgorszy dramat dwudziestopięciolecia". Z nielicznych dobrych opinii na temat filmu, był on w 2005 roku nominowany do Golden Satellite Award za najlepsze wydanie DVD. W filmie z 1998 roku "Burn Hollywood Burn", wyprodukowanym przez scenarzystę Joego Eszterhasa, pada określenie, iż film "Showgirls" jest „bardzo zły”. Sam reżyser Paul Verhoeven podchodzi do negatywnego sukcesu swojego projektu z dystansem; pojawił się nawet na ceremonii przyznania Złotych Malin i jako pierwszy z wyróżnionych odebrał swój laur.
Scena stosunku płciowego odbywanego przez bohaterów kreowanych przez Elizabeth Berkley i Kyle’a MacLachlana została uznana przez magazyn "Empire" za jedną z najgorszych scen erotycznych w historii kina.
Budżet filmu wynosił czterdzieści pięć milionów dolarów. Po pierwszym weekendzie wyświetlania w kinach, zyski z biletów przekroczyły osiem milionów dolarów. Ogólnie w Stanach Zjednoczonych film zarobił ponad dwadzieścia milionów dolarów.
Film został zakazany w Iranie, Irlandii i Malezji.
Produkcja.
Do głównej roli przymierzała się również Jenny McCarthy i była blisko jej otrzymania, lecz okazało się, że nie potrafi tańczyć.
Plakat do filmu jest przeróbką zdjęcia wykonanego przez słowackiego fotografa Tono Stano.

</doc>
<doc id="1559001" url="https://pl.wikipedia.org/wiki?curid=1559001" title="Thierry Neuvic">
Thierry Neuvic

Thierry Neuvic (ur. 3 sierpnia 1970 w Montreuil) – francuski aktor filmowy, teatralny i telewizyjny.
Studiował na Cours Florent i Konserwatorium przy ulicy Blanche. Występował w teatrze w spektaklach: "Baal" Bertolta Brechta, "Lulu" Franka Wedekinda, "Aktualny stan" ("Etat des lieux"), "Esej romantyczny" ("Essai sur les romantiques"), "Za parę Mare Nostrum" ("Pour une paire de mare nostrum"), "Jeffery", "Dużo złudzeń" ("Les grandes illusions"), "Cyrano de Bergerac" Edmonda Rostanda, "Chcę zabić na końcówce mojego języka" ("Une envie de tuer sur le bout de la langue"), "Paryżanka" ("La Parisienne", 1996) Henry’ego Becque, "Skąpiec" ("L'Avare", 1998/99) Moliera i "Jeden z duchem" ("Un trait de l'esprit", 2000/2001) z Jeanne Moreau.
Po gościnnym udziale w jednym z odcinków serialu "Sędzia jest kobietą" ("Le Juge est une femme", 1995) – pt. "Tajemnica Marion" ("Le secret de Marion") oraz telefilmie "Jak zapomnieć o Sarajewie" ("Si je t'oublie Sarajevo", 1997) u boku Bernarda Giraudeau, zadebiutował na kinowym ekranie w dramacie Michaela Haneke "Kod nieznany" ("Code inconnu: Récit incomplet de divers voyages", 2000) z Juliette Binoche. Potem pojawił się na planie filmowym komedii "Bóg jest wielki, a ja malutka" ("Dieu est grand, je suis toute petite", 2001) obok Audrey Tautou i Édouarda Baera, komedii romantycznej "No to pięknie" ("Tout pour plaire", 2005) z Anne Parillaud i Pascalem Elbé, komedii "Jesteś taka piękna" ("Comme t'y es belle!", 2006) z udziałem Francisa Hustera oraz dramacie kryminalnym "Nie mów nikomu" ("Ne le dis a` personne", 2006) u boku François Cluzeta, Kristin Scott Thomas, Nathalie Baye i Jeana Rocheforta. W telewizyjnym filmie "Autopsy" (2007) zagrał postać koronera, który zakochuje się w żonatym kapitanie policji (Stéphane Freiss).

</doc>
<doc id="1559003" url="https://pl.wikipedia.org/wiki?curid=1559003" title="Złoty Glob dla najlepszego aktora drugoplanowego">
Złoty Glob dla najlepszego aktora drugoplanowego

Złote Globy dla najlepszego aktora drugoplanowego – kategoria Złotych Globów, przyznawana od 1944 roku przez Hollywoodzkie Stowarzyszenie Prasy Zagranicznej.
Laureaci są zaznaczeni pogrubionym drukiem. Obok nich podane są role, za jaką otrzymali nagrodę.
Lata 40..
1943: Akim Tamiroff – "Komu bije dzwon" jako Pablo
1944: Barry Fitzgerald – "Idąc moją drogą" jako ojciec Fitzgibbon
1945: J. Carrol Naish – "Medal for Benny" jako Charley Martin
1946: Clifton Webb – "Ostrze brzytwy" jako Elliott Templeton
1947: Edmund Gwenn – "Cud na 34. ulicy" jako Kris Kringle
1948: Walter Huston – "Skarb Sierra Madre" jako Howard
1949: James Whitmore – "Pole bitwy" jako Kinnie
nominacje:
Lata 50..
1950: Edmund Gwenn – "Mister 880" jako „Skipper” Miller
nominacje:
1951: Peter Ustinov – "Quo vadis" jako Neron
1952: Millard Mitchell – "My Six Convicts" jako James Connie
nominacje:
1953: Frank Sinatra – "Stąd do wieczności" jako szeregowiec Angelo Maggio
1954: Edmond O’Brien – "Bosonoga Contessa" jako Oscar Muldoon
1955: Arthur Kennedy – "Trial" jako Bernard „Barney” Castle
1956: Earl Holliman – "Zaklinacz deszczu" jako Jim Curry
nominacje:
1957: Red Buttons – "Sayonara" jako Joe Kelly
nominacje:
1958: Burl Ives – "Biały Kanion" jako Rufus Hannassey
nominacje:
1959: Stephen Boyd – "Ben Hur" jako Messala
nominacje:
Lata 60..
1960: Sal Mineo – "Exodus" jako Dov Landau
nominacje:
1961: George Chakiris – "West Side Story" jako Bernardo
nominacje:
1962: Omar Sharif – "Lawrence z Arabii" jako Ali ibn el Kharish
nominacje:
1963: John Huston – "Kardynał" jako kardynał Glennon
nominacje:
1964: Edmond O’Brien – "Siedem dni w maju" jako senator Raymond Clark
nominacje:
1965: Oskar Werner – "Szpieg, który przyszedł z zimnej strefy" jako Fiedler
nominacje:
1966: Richard Attenborough – "Ziarnka piasku" jako Freenchy Burgoyne
nominacje:
1967: Richard Attenborough – "Doktor Dolittle" jako Albert Blossom
nominacje:
1968: Daniel Massey – "Gwiazda!" jako Noël Coward
nominacje:
1969: Gig Young – "Czyż nie dobija się koni?" jako Rocky
nominacje:
Lata 70..
1970: John Mills – "Córka Ryana" jako Michael
nominacje:
1971: Ben Johnson – "Ostatni seans filmowy" jako Sam Lew
nominacje:
1972: Joel Grey – "Kabaret" jako Mistrz ceremonii
nominacje:
1973: John Houseman – "W pogoni za papierkiem" jako Charles W. Kingsfield Jr.
nominacje:
1974: Fred Astaire – "Płonący wieżowiec" jako Harlee Clairbone
nominacje:
1975: Richard Benjamin – "Promienni chłopcy" jako Ben
nominacje:
1976: Laurence Olivier – "Maratończyk" jako dr Christian Szell
nominacje:
1977: Peter Firth – "Jeździec" jako Alan Strang
nominacje:
1978: John Hurt – "Midnight Express" jako Max
nominacje:
1979: nagroda ex aequo:
nominacje:
Lata 80..
1980: Timothy Hutton – "Zwyczajni ludzie" jako Conrad Jarrett
nominacje:
1981: John Gielgud – "Artur" jako Hobson
nominacje:
1982: Louis Gossett Jr. – "Oficer i dżentelmen" jako sierżant Emil Foley
nominacje:
1983: Jack Nicholson – "Czułe słówka" jako Garrett Breedlove
nominacje:
1984: Haing S. Ngor – "Pola śmierci" jako Dith Pran
nominacje:
1985: Klaus Maria Brandauer – "Pożegnanie z Afryką" jako Bron Blixen
nominacje:
1986: Tom Berenger – "Pluton" jako sierżant Bob Barnes
nominacje:
1987: Sean Connery – "Nietykalni" jako Jim Malone
nominacje:
1988: Martin Landau – "Tucker – konstruktor marzeń" jako Abe Karatz
nominacje:
1989: Denzel Washington – "Chwała" jako szeregowiec Silas Trip
nominacje:
Lata 90..
1990: Bruce Davison – "Długoletni przyjaciele" jako David
nominacje:
1991: Jack Palance – "Sułtani westernu" jako Curly Washburn
nominacje:
1992: Gene Hackman – "Bez przebaczenia" jako Mały Bill Daggett
nominacje:
1993: Tommy Lee Jones – "Ścigany" jako Samuel Gerald
nominacje:
1994: Martin Landau – "Ed Wood" jako Bela Lugosi
nominacje:
1995: Brad Pitt – "12 małp" jako Jeffrey Goines
nominacje:
1996: Edward Norton – "Lęk pierwotny" jako Aaron Stampler
nominacje:
1997: Burt Reynolds – "Boogie Nights" jako Jack Horner
nominacje:
1998: Ed Harris – "Truman Show" jako Christof
nominacje:
1999: Tom Cruise – "Magnolia" jako Frank „T.J” Mackey
nominacje:
2000–2009.
2000: Benicio del Toro – "Traffic" jako Javier Rodrigues
nominacje:
2001: Jim Broadbent – "Iris" jako John Bayley
nominacje:
2002: Chris Cooper – "Adaptacja" jako John Laroche
nominacje:
2003: Tim Robbins – "Rzeka tajemnic" jako Dave Boyle
nominacje:
2004: Clive Owen – "Bliżej" jako Larry
nominacje:
2005: George Clooney – "Syriana" jako Bob Barnes
nominacje:
2006: Eddie Murphy – "Dreamgirls" jako James „Thunder” Early
nominacje:
2007: Javier Bardem – "To nie jest kraj dla starych ludzi" jako Anton Chigurh
nominacje:
2008: Heath Ledger – "Mroczny Rycerz" jako Joker
nominacje:
2009: Christoph Waltz – "Bękarty wojny" jako pułkownik Hans Landa
nominacje:
2010–2019.
2010: Christian Bale − "Fighter" jako Dicky Eklund
nominacje:
2011: Christopher Plummer − "Debiutanci" jako Hal Fields
nominacje:
2012: Christoph Waltz − "Django" jako dr King Schultz
nominacje:
2013: Jared Leto − "Witaj w klubie" jako Rayon
nominacje:
2014: J.K. Simmons − "Whiplash" jako Terence Fletcher
nominacje:
2015: Sylvester Stallone − ' jako Rocky Balboa
nominacje:
2016: Aaron Taylor-Johnson – "Zwierzęta nocy" jako Ray Marcus
nominacje:
2017: Sam Rockwell – "Trzy billboardy za Ebbing, Missouri" jako Jason Dixon
nominacje:
2018: Mahershala Ali – "Green Book" jako Don Shirley
nominacje:
2019: Brad Pitt – "Pewnego razu... w Hollywood" jako Cliff Booth
nominacje:
2020–2029.
2020: Daniel Kaluuya – "Judasz i Czarny Mesjasz" jako Fred Hampton
nominacje:
2021: Kodi Smit-McPhee – "Psie pazury" jako Peter Gordon
nominacje:

</doc>
<doc id="1559008" url="https://pl.wikipedia.org/wiki?curid=1559008" title="Przylądek Hafun">
Przylądek Hafun



</doc>
<doc id="1559009" url="https://pl.wikipedia.org/wiki?curid=1559009" title="Ras Hafun">
Ras Hafun



</doc>
<doc id="1559010" url="https://pl.wikipedia.org/wiki?curid=1559010" title="Xaafuun">
Xaafuun



</doc>
<doc id="1559011" url="https://pl.wikipedia.org/wiki?curid=1559011" title="Przylądek Xaafuun">
Przylądek Xaafuun



</doc>
<doc id="1559012" url="https://pl.wikipedia.org/wiki?curid=1559012" title="Wojna w Strefie Gazy 2008">
Wojna w Strefie Gazy 2008



</doc>
<doc id="1559013" url="https://pl.wikipedia.org/wiki?curid=1559013" title="Przylądek Guardafui">
Przylądek Guardafui



</doc>
<doc id="1559014" url="https://pl.wikipedia.org/wiki?curid=1559014" title="Ras Ghardafuj">
Ras Ghardafuj



</doc>
<doc id="1559015" url="https://pl.wikipedia.org/wiki?curid=1559015" title="Gwardafuy">
Gwardafuy



</doc>
<doc id="1559016" url="https://pl.wikipedia.org/wiki?curid=1559016" title="Przylądek Gwardafuy">
Przylądek Gwardafuy



</doc>
<doc id="1559017" url="https://pl.wikipedia.org/wiki?curid=1559017" title="Ghardafuj">
Ghardafuj



</doc>
<doc id="1559018" url="https://pl.wikipedia.org/wiki?curid=1559018" title="Przylądek Ghardafuj">
Przylądek Ghardafuj



</doc>
<doc id="1559023" url="https://pl.wikipedia.org/wiki?curid=1559023" title="Wadi Szabili">
Wadi Szabili



</doc>
<doc id="1559024" url="https://pl.wikipedia.org/wiki?curid=1559024" title="Wadi Dżubba">
Wadi Dżubba



</doc>
<doc id="1559027" url="https://pl.wikipedia.org/wiki?curid=1559027" title="Przylądek Morris Jesup">
Przylądek Morris Jesup



</doc>
<doc id="1559031" url="https://pl.wikipedia.org/wiki?curid=1559031" title="Kościół Matki Bożej Wspomożenia Wiernych">
Kościół Matki Bożej Wspomożenia Wiernych

Świątynie pod wezwaniem MB Wspomożenia Wiernych (MB ⇒ Matki Boskiej lub Matki Bożej):

</doc>
<doc id="1559032" url="https://pl.wikipedia.org/wiki?curid=1559032" title="Sable (wyspa)">
Sable (wyspa)



</doc>
<doc id="1559033" url="https://pl.wikipedia.org/wiki?curid=1559033" title="Flora Montgomery">
Flora Montgomery

Flora Montgomery (ur. 4 stycznia 1974 w Greyabbey w hrabstwie Down) – brytyjska aktorka filmowa, telewizyjna i teatralna.
Zdobywczyni dwóch nominacji do nagród IFTA Award w 2003 roku – za role w filmach "Pamięć złotej rybki" ("Goldfish Memory") oraz "When Brendan Met Trudy". Za rolę dziennikarki-lesbijki Angie w filmie "Pamięć złotej rybki" została też uhonorowana w 2004 roku nagrodą dla najlepszej aktorki podczas festiwalu filmowego Dallas OUT TAKES. Znana jest także z drugoplanowego występu jako Michelle Broadwin w thrillerze "Nagi instynkt 2" ("Basic Instinct 2").

</doc>
<doc id="1559034" url="https://pl.wikipedia.org/wiki?curid=1559034" title="Przylądek Sable">
Przylądek Sable



</doc>
<doc id="1559035" url="https://pl.wikipedia.org/wiki?curid=1559035" title="Przylądek St Charles">
Przylądek St Charles



</doc>
<doc id="1559036" url="https://pl.wikipedia.org/wiki?curid=1559036" title="Przylądek Spear">
Przylądek Spear



</doc>
<doc id="1559038" url="https://pl.wikipedia.org/wiki?curid=1559038" title="Przylądek Mariato">
Przylądek Mariato



</doc>
<doc id="1559039" url="https://pl.wikipedia.org/wiki?curid=1559039" title="Przylądek Parinas">
Przylądek Parinas



</doc>
<doc id="1559040" url="https://pl.wikipedia.org/wiki?curid=1559040" title="Pariñas">
Pariñas



</doc>
<doc id="1559041" url="https://pl.wikipedia.org/wiki?curid=1559041" title="Ljane Smith">
Ljane Smith



</doc>
<doc id="1559042" url="https://pl.wikipedia.org/wiki?curid=1559042" title="Przylądek Almadi">
Przylądek Almadi



</doc>
<doc id="1559044" url="https://pl.wikipedia.org/wiki?curid=1559044" title="L. J. Smith">
L. J. Smith



</doc>
<doc id="1559045" url="https://pl.wikipedia.org/wiki?curid=1559045" title="Ambre">
Ambre



</doc>
<doc id="1559046" url="https://pl.wikipedia.org/wiki?curid=1559046" title="Przylądek Lopez">
Przylądek Lopez



</doc>
<doc id="1559047" url="https://pl.wikipedia.org/wiki?curid=1559047" title="Przylądek Trzech Punktów">
Przylądek Trzech Punktów



</doc>
<doc id="1559048" url="https://pl.wikipedia.org/wiki?curid=1559048" title="Przylądek Leeuwin">
Przylądek Leeuwin



</doc>
<doc id="1559049" url="https://pl.wikipedia.org/wiki?curid=1559049" title="Przylądek Palliser">
Przylądek Palliser



</doc>
<doc id="1559050" url="https://pl.wikipedia.org/wiki?curid=1559050" title="Przylądek Maria van Diemen">
Przylądek Maria van Diemen



</doc>
<doc id="1559051" url="https://pl.wikipedia.org/wiki?curid=1559051" title="Przylądek Buor-Chaja">
Przylądek Buor-Chaja



</doc>
<doc id="1559052" url="https://pl.wikipedia.org/wiki?curid=1559052" title="Zatoka Buor-Chaja">
Zatoka Buor-Chaja



</doc>
<doc id="1559054" url="https://pl.wikipedia.org/wiki?curid=1559054" title="Bet Oved">
Bet Oved



</doc>
<doc id="1559055" url="https://pl.wikipedia.org/wiki?curid=1559055" title="Przylądek Dieżniewa">
Przylądek Dieżniewa



</doc>
<doc id="1559056" url="https://pl.wikipedia.org/wiki?curid=1559056" title="Dziurawiec (opowiadanie)">
Dziurawiec (opowiadanie)

Dziurawiec (ang. "The Hole Man") – opowiadanie fantastyczno-naukowe Larry’ego Nivena napisane przez niego w 1973 za które otrzymał w 1975 nagrodę Hugo. Pierwsze polskie tłumaczenie autorstwa Jacka Manickiego ukazało się w „Fantastyce” 11-12/1983.
Streszczenie.
Grupa naukowców i odkrywców przybywa na Marsa, gdzie odkrywają bazę założoną przez nieznaną im cywilizację, w bazie znajdują nadal działające urządzenie komunikacyjne. Jeden z naukowców uważa, że wewnątrz tajemniczego urządzenia znajduje się kwantowa czarna dziura, ale spotka się on z niedowierzaniem innych naukowców. Aby udowodnić, że ma rację, wyłącza pole magnetyczne utrzymujące czarną dziurę wewnątrz maszyny, która spada wtedy do jądra Marsa, zabijając przy tym dowódcę wyprawy, przelatując przez niego. Czarna dziura po zagnieżdżeniu się w jądrze planetarnym Marsa zaczyna powoli wchłaniać jego materię, ostatecznie zagrażając całemu Układowi Słonecznemu.
Kwestie naukowe.
Problematyczną kwestią jest samo istnienie kwantowych czarnych dziur we współczesnym Wszechświecie. W 1974 Stephen Hawking opublikował pracę w której argumentował, że czarne dziury tego typu emitują cząstki elementarne (tzw. promieniowanie Hawkinga), im mniejsza czarna dziura tym gwałtowniej traci własną masę ostatecznie gwałtownie eksplodując. Według jego wyliczeń Hawkinga pierwotne czarne dziury o początkowej masie 1015 g już prawie na pewno nie istniałyby obecnie lub właśnie znikają ostatnie z nich, a obiekty o mniejszej masie zginęły już wcześniej. Teoria Hawkinga bazuje na założeniach grawitacji kwantowej i według niektórych naukowców istnienie promieniowania Hawkinga i procesu wyparowywania kwantowych czarnych dziur nie jest w ostateczny sposób przesądzone.
Mikroskopowe, kwantowe czarne dziury tego typu mogą być teoretycznie stworzone także sztucznie, np. w warunkach Wielkiego Zderzacza Hadronów lub w warunkach naturalnych, np. w wyniku uderzeń promieni kosmicznych w Ziemię ale tak małe czarne dziury nie stanowią żadnego praktycznego zagrożenia dla Ziemi (czy w przypadku powieści – dla Marsa)
Mikroskopowa czarna dziura o masie opisanej w powieści (1015 g) miałaby rozmiar znacznie mniejszy od atomu – 1,48-16 m i zakładając, że promieniowanie Hawkinga istnieje promieniowałaby w zakresie 8*1022 Hz (twarde promieniowanie gamma), z energią 3,57*1010 W , a jej temperatura wynosiłaby 1,228*1012 K. Niven pisząc to opowiadania nie mógł jeszcze wiedzieć o teorii Hawkinga i dlatego dodatkowy efekt promieniowania przez czarną dziurę twardym i zabójczym promieniowaniem gamma nie jest opisany czy wzięty pod uwagę.

</doc>
<doc id="1559058" url="https://pl.wikipedia.org/wiki?curid=1559058" title="Przylądek Gowena">
Przylądek Gowena



</doc>
<doc id="1559059" url="https://pl.wikipedia.org/wiki?curid=1559059" title="Półwysep Gowena">
Półwysep Gowena



</doc>
<doc id="1559060" url="https://pl.wikipedia.org/wiki?curid=1559060" title="Przylądek Piai">
Przylądek Piai



</doc>
<doc id="1559061" url="https://pl.wikipedia.org/wiki?curid=1559061" title="Przylądek Negrais">
Przylądek Negrais



</doc>
<doc id="1559064" url="https://pl.wikipedia.org/wiki?curid=1559064" title="Ōsumi Hantō">
Ōsumi Hantō



</doc>
<doc id="1559069" url="https://pl.wikipedia.org/wiki?curid=1559069" title="Aronia">
Aronia

Aronia ("Aronia" Medik.) – rodzaj roślin z rodziny różowatych. Obejmuje dwa gatunki i mieszańca między nimi. Rośliny te występują w naturze we wschodniej części Ameryki Północnej – od Nowej Fundlandii i Ontario po Florydę i Teksas. Rosną tam w wilgotnych i bagiennych lasach oraz na mokradłach. Kwiaty zapylane są zwykle przez pszczoły, przy czym rośliny te zdolne są do tworzenia nasion zarówno w wyniku zapylenia krzyżowego, samopylności, jak i apomiksji.
Aronia czerwona "A. arbutifolia" uprawiana jest jako ozdobna dla czerwonych owoców i intensywnie purpurowych barw liści jesienią. Aronia czarna "A. melanocarpa" uprawiana jest dla jadalnych owoców, zasobnych w witaminy, zwłaszcza P, wykorzystywanych do przetworów, także do barwienia soków i żywności. W Polsce uprawiana i dziczejąca jest aronia czarna, rzadziej uprawiana jest aronia czerwona i mieszaniec tych dwóch gatunków – aronia śliwolistna "A. ×prunifolia", przy czym mieszaniec, jak i aronia czarna notowane są lokalnie jako gatunki dziczejące.
Systematyka.
Rodzaj z plemienia "Pyreae", podrodziny "Spiraeoideae" (dawniej "Pomoideae") z rodziny różowatych "Rosaceae" lub (w innym ujęciu) do podplemienia "Malinae", plemienia "Maleae", podrodziny "Amygdaloideae" w tej samej rodzinie.
Aronie były (jak wiele rodzajów w obrębie różowatych) bardzo rozmaicie klasyfikowane w przeszłości, włączano je m.in. do rodzajów: "Adenorachis", głóg "Crataegus", "Halmia", jabłoń "Malus", nieszpułka "Mespilus", grusza "Pyrus", jarząb "Sorbus" i jeszcze w latach 90. XX wieku mocno wskazano na podstawie analiz morfologicznych na ich przynależność do rodzaju głogownik ("Photinia"). Koncepcje te nie znalazły jednak mocnego wsparcia w analizach filogenetycznych opartych na badaniach genetycznych.

</doc>
<doc id="1559071" url="https://pl.wikipedia.org/wiki?curid=1559071" title="Siarkowanie wina">
Siarkowanie wina

Siarkowanie wina ("sulfitacja") – jeden z etapów produkcji wina, polega na dodaniu do wina związków siarki na stopniu utlenienia IV, by zapobiec zepsuciu, dzięki właściwościom przeciwutleniającym i konserwującym.
Siarka(IV) może być dodana w postaci rodzimej, gazowej (SO2), jako roztwór (H2SO3) lub jako sól w formie tabletek (np. K2S2O5). Tradycyjnie siarkowano beczki w których miało leżakować wino przed ich napełnieniem. Współcześnie siarkuje się nie beczki, ale samo wino, w trzech fazach produkcji: przed rozpoczęciem procesu fermentacji, kiedy wino jest jeszcze w fazie moszczu, po zakończonym procesie fermentacji oraz przed samym butelkowaniem. Siarkowanie moszczu powoduje zahamowanie rozwoju niepożądanych mikroorganizmów, siarkowanie po zakończeniu fermentacji neutralizuje aldehyd octowy, siarkowanie przed butelkowaniem służy do przedłużenia żywotności wina w butelce. Na tym ostatnim etapie alternatywą jest dodatek kwasu askorbinowego. Ograniczeniu siarkowania moszczu służy sprawny transport zebranych gron, ograniczający możliwość ich utleniania.
Siarka zawarta w winie dzielona jest na siarkę związaną i wolną; w gotowym winie siarka wolna stanowi ok. 80%, a związana pozostałe 20%. Związana – to siarka, która weszła w reakcje chemiczne i nie jest ona odbierana smakowo ani zapachowo, nie jest także szkodliwa dla zdrowia. Obecność siarki wolnej jako siarczynu może być odczuwana i jeżeli jest jej za dużo, to można wyczuć jej charakterystyczny zapach i w przypadku zbyt dużych dawek może nawet wywołać komplikacje zdrowotne. W przypadku dolegliwości występujących u niektórych osób po spożyciu wina ma to jednak zazwyczaj związek ze spożyciem zbyt dużych ilości alkoholu, a nie z obecnością siarki.
Białe wino wymaga z reguły większego siarkowania od czerwonego, co znajduje również swoje odzwierciedlenie w dopuszczalnych normach zawartości. Wina butelkowane bez dodatku siarki szybko tracą smak i nie nadają się do dłuższego przechowywania. Wina przesiarkowane są trudne do uratowania, gdyż w reakcji chemicznej powstają tiole, dominujące w bukiecie.

</doc>
<doc id="1559072" url="https://pl.wikipedia.org/wiki?curid=1559072" title="Beduin">
Beduin



</doc>
<doc id="1559073" url="https://pl.wikipedia.org/wiki?curid=1559073" title="Puchar Świata w narciarstwie alpejskim 1978/1979">
Puchar Świata w narciarstwie alpejskim 1978/1979

Sezon 1978/1979 Pucharu Świata w narciarstwie alpejskim rozpoczął się 9 grudnia 1978 we włoskim Piancavallo (kobiety) i austriackim Schladming (mężczyźni), a zakończył 19 marca 1979 w japońskiej miejscowości Furano. Jest to 13. edycja pucharowej rywalizacji. Rozegrano 26 konkurencji dla kobiet (7 zjazdów, 7 slalomów gigantów i 8 slalomów specjalnych i 4 kombinacje) i 33 konkurencje dla mężczyzn (9 zjazdów, 10 slalomów gigantów i 10 slalomów specjalnych i 4 kombinacje).
Puchar Narodów (łącznie) zdobyła reprezentacja Austrii, wyprzedzając Szwajcarię i Włochy.
Puchar Świata w narciarstwie alpejskim kobiet.
Wśród kobiet najlepszą zawodniczką okazała się Austriaczka Annemarie Moser-Pröll, która zdobyła 243 punkty, wyprzedzając Hanni Wenzel z Liechtensteinu i reprezentantkę RFN Irene Epple.
W poszczególnych klasyfikacjach tryumfowały:
Puchar Świata w narciarstwie alpejskim mężczyzn.
Wśród mężczyzn najlepszym zawodnikiem okazał się Szwajcar Peter Lüscher, który zdobył 186 punktów, wyprzedzając Austriaka Leonharda Stocka i Amerykanina Phila Mahre'a.
W poszczególnych klasyfikacjach tryumfowali:

</doc>
<doc id="1559076" url="https://pl.wikipedia.org/wiki?curid=1559076" title="Nápoles">
Nápoles

Nápoles (z portugalskiego "Neapol") – możny portugalski ród szlachecki wywodzący się z Andegawenów i co za tym idzie, Kapetyngów. 
Protoplaści i początki.
Stefan, pozbawiony dziedzictwa, oddał się krucjatom, a zwłaszcza walce z Maurami u boku Alfonsa IV, króla Portugalii i Algarve. Walczył między innymi pod Bitwa pod Río Salado (30.XI.1340), gdzie powstrzymano inwazję Marynidów. Wspomina go Duarte Nunes de Leão w swoich "Kronikach Królów Portugalii". Już wtedy ochrzczony został jako Estêvão de Nápoles. Król nadał mu za odwagę majątek w Molelos, który stał się kolebką rodową.
Dalsze dzieje.
Mało wiadomo o jego rodzinie. Stefan pozostawił na pewno po sobie dziedzica, Leonarda Estêvão de Nápoles. Syn otrzymał od tego samego króla majątki w Corjas, Penela, Seia oraz Veiga de Santa Maria. Te fundacje uczyniły z niego w przyszłości ważnego, wpływowego i bogatego możnego, oraz zakorzeniły potomków w Portugalii. Leonardo poślubił Margaridę Anes de Menezes i miał z nią syna, João Esteves de Nápoles. Ów rządził już w Salvaterra de Magos, Montargil, Vacariça oraz Vila Nova de Monsarros. João wchodził w skład rady królewskiej Jana I. Poślubił Leonor Anes de Vasconcelos i również doczekał się dziedzica. Był nim Henrique Esteves de Nápoles, który wsławił się głównie swoim rzemiosłem wojennym. Jako potężny włodarz dostarczył królowi aż stu mieczników i pięćdziesięciu kawalerzystów w czasie walk z Kastylią, sam walczył pod Toro. Opłaciło mu się to. Fundacje królewskie poszerzyły majątek o Botulho, Nandufe, Mata i Castanheirę. Henryk również był ambitny, w Molelos zapoczątkował budowę pałacyku rodowego. Jego małżeństwo z Filipą Gomes de Gouveia jest już lepiej udokumentowane, tak jak i ich potomstwo. Młodszy syn Vasco osiedlił się w Nandufe, starszy, Henrique II de Nápoles tak jak przodkowie służył w radzie królewskiej Jana II i Manuela I. Dokończył budowę rozpoczętą przez ojca. Poślubił Beatriz Henriques, z którą miał syna, Henrique III Esteves de Nápoles, zwanego Młodszym.
Słabo udokumentowani są ich następcy, jednak z pewnością ród przetrwał do XIX wieku. Był ważny dla historii Portugalii, partycypując chociażby w wojnie restauracyjnej czy wojnach napoleońskich po stronie tradycjonalistów.

</doc>
<doc id="1559078" url="https://pl.wikipedia.org/wiki?curid=1559078" title="Puchar Świata w narciarstwie alpejskim 1979/1980">
Puchar Świata w narciarstwie alpejskim 1979/1980

Sezon 1979/1980 Pucharu Świata w narciarstwie alpejskim rozpoczął się 5 grudnia 1979 we francuskim Val d’Isère, a zakończył 15 marca 1980 w austriackiej miejscowości Saalbach-Hinterglemm. Była to 14. edycja pucharowej rywalizacji. Rozegrano 28 konkurencji dla kobiet (7 zjazdów, 8 slalomów gigantów i 9 slalomów specjalnych i 4 kombinacje) i 27 konkurencji dla mężczyzn (7 zjazdów, 8 slalomów gigantów i 8 slalomów specjalnych i 4 kombinacje).
Puchar Narodów (łącznie) zdobyła reprezentacja Austrii, wyprzedzając Szwajcarię i Liechtenstein.
Puchar Świata w narciarstwie alpejskim kobiet.
Wśród kobiet najlepszą zawodniczką okazała się Hanni Wenzel z Liechtensteinu, która zdobyła 311 punktów, wyprzedzając Austriaczkę Annemarie Moser-Pröll i reprezentantkę Szwajcarkę Marie-Therese Nadig.
W poszczególnych klasyfikacjach tryumfowały:
Puchar Świata w narciarstwie alpejskim mężczyzn.
Wśród mężczyzn najlepszym zawodnikiem okazał się Andreas Wenzel z Liechtensteinu, który zdobył 204 punkty, wyprzedzając Szweda Ingemara Stanmarka i Amerykanina Phila Mahre'a.
W poszczególnych klasyfikacjach tryumfowali:

</doc>
<doc id="1559079" url="https://pl.wikipedia.org/wiki?curid=1559079" title="Halberstadt D.II">
Halberstadt D.II

Halberstadt D.II – niemiecki samolot myśliwski z okresu I wojny światowej.
Historia.
Halberstadt D.II stanowił produkcyjny wariant pierwszego myśliwca firmy Halberstädter Flugzeug-Werke GmbH – Halberstadt D.I, oblatanego w 1915 roku. Jedyną modyfikacją była zmiana silnika na mocniejszy – Mercedes D.II o mocy 88 kW (120 KM). Ten mały i zwrotny, choć ustępujący wrogim maszynom prędkością poziomą i wznoszenia niemiecki dwupłat pojawił się na froncie zachodnim w czerwcu 1916 roku, a już pod koniec tego roku zaczęto go wycofywać (został zastąpiony przez Albatrosy D.III) na mniej ważne teatry działań wojennych – rosyjski czy bałkański.
Ogółem wyprodukowano 120 samolotów D.II i 55 niemal identycznych wersji D.III i D.IV.
Opis konstrukcji.
Był to jednomiejscowy dwupłat konstrukcji drewnianej. Kadłub kratownicowy, drewniany, pokryty w przedniej części blachami i sklejką, a w tylnej płótnem. Skrzydła o skomplikowanym skręceniu geometrycznym, prostokątne z nieznacznymi zaokrągleniami na końcach, dwudźwigarowe, konstrukcji drewnianej, kryte płótnem. Lotki o kształcie trapezowym. W środkowej części górnego płata znajdowała się chłodnica i opadowy zbiornik paliwa. Usterzenie bez stateczników o płaskim profilu. Śmigło dwułopatowe, drewniane. Uzbrojenie: 1 zsynchronizowany karabin maszynowy Spandau lMG 08 kalibru 7,92 mm umieszczony na prawym boku kadłuba przed kabiną pilota.

</doc>
<doc id="1559080" url="https://pl.wikipedia.org/wiki?curid=1559080" title="Tonje Nøstvold">
Tonje Nøstvold

Tonje Nøstvold (ur. 7 maja 1985 roku w Stavanger), norweska piłkarka ręczna, reprezentantka kraju, rozgrywająca.
Gra na pozycji rozgrywającej. Obecnie występuje w GuldBageren Ligaen, w drużynie FC Midtjylland Håndbold.
Podczas Igrzysk Olimpijskich 2008 w Pekinie zdobyła mistrzostwo olimpijskie.

</doc>
<doc id="1559081" url="https://pl.wikipedia.org/wiki?curid=1559081" title="Jelce II">
Jelce II

Jelce II – polski herb szlachecki, odmiana herbu Leliwa.
Opis herbu.
W polu błękitnym półksiężyc złoty, nad nim takaż gwiazda, a nad nią dwie złote chorągwie o trzech frędzlach, w słup. Klejnot: dwie klamry w krzyż skośny.
Najwcześniejsze wzmianki.
Według Kaspra Niesieckiego Jelcowie używali wcześniej innej odmiany herbu: na tarczy zwykła Leliwa, w klejnocie natomiast dwie chorągwie kościelne, jedna nad drugą, jak w Radwanie.
Boniecki pisze, że Jelcowie wyprowadzając od swojego przodka Kmitów i Łopatów Bykowskich herby ich do swej własnej Leliwy dołączyli, pragnąc tym udowodnić wspólne z nimi pochodzenie.
Herbowni.
Jelec.

</doc>
<doc id="1559083" url="https://pl.wikipedia.org/wiki?curid=1559083" title="Los Monjes">
Los Monjes

Los Monjes - archipelag położony na Morzu Karaibskim, na północny zachód od Zatoki Wenezuelskiej (34,8 km od wybrzeży Półwyspu Paraguaná), wchodzący w skład dependencji federalnych Wenezueli. Znajdują się przy granicy wenezuelskiego stanu Zulia z Kolumbią. 
Los Monjes to wystające z morza skały, nie mają naturalnych plaż ani dogodnych miejsc do lądowania. Wenezuelska marynarka wojenna utrzymuje bazę w El Sur, gdzie zbudowano molo. Główną aktywnością gospodarczą w tej okolicy jest rybołówstwo, statki rybackie operujące w okolicach archipelagu mają porty macierzyste na półwyspie Paraguaná.
Archipelag składa się z 3 wysp bądź grup wysp:

</doc>
<doc id="1559084" url="https://pl.wikipedia.org/wiki?curid=1559084" title="Zespół Van Bogaerta-Scherera-Epsteina">
Zespół Van Bogaerta-Scherera-Epsteina



</doc>
<doc id="1559085" url="https://pl.wikipedia.org/wiki?curid=1559085" title="Cerebrotendineous xanthomatosis">
Cerebrotendineous xanthomatosis



</doc>
<doc id="1559086" url="https://pl.wikipedia.org/wiki?curid=1559086" title="Puchar Świata w narciarstwie alpejskim 1980/1981">
Puchar Świata w narciarstwie alpejskim 1980/1981

Sezon 1980/1981 Pucharu Świata w narciarstwie alpejskim rozpoczął się 3 grudnia 1980 we francuskim Val d’Isère, a zakończył 28 marca 1981 w szwajcarskiej miejscowości Laax. Była to 15. edycja pucharowej rywalizacji. Rozegrano 33 konkurencje dla kobiet (10 zjazdów, 9 slalomów gigantów i 9 slalomów specjalnych i 5 kombinacji) i 36 konkurencji dla mężczyzn (10 zjazdów, 11 slalomów gigantów i 10 slalomów specjalnych i 5 kombinacji).
Puchar Narodów (łącznie) zdobyła reprezentacja Szwajcarii, wyprzedzając Stany Zjednoczone i Austrię.
Puchar Świata w narciarstwie alpejskim kobiet.
Wśród kobiet najlepszą zawodniczką okazała się Szwajcarka Marie-Therese Nadig, która zdobyła 289 punktów, wyprzedzając swoją rodaczkę Erikę Hess i reprezentantkę Liechtensteinu Hanni Wenzel.
W poszczególnych klasyfikacjach tryumfowały:
Puchar Świata w narciarstwie alpejskim mężczyzn.
Wśród mężczyzn najlepszym zawodnikiem okazał się Amerykanin Phil Mahre, który zdobył 266 punktów, wyprzedzając Szweda Ingemara Stanmarka i reprezentanta ZSRR Aleksandra Żyrowa.
W poszczególnych klasyfikacjach tryumfowali:

</doc>
<doc id="1559087" url="https://pl.wikipedia.org/wiki?curid=1559087" title="Brachypodium">
Brachypodium



</doc>
<doc id="1559088" url="https://pl.wikipedia.org/wiki?curid=1559088" title="Mistrzostwa Polski w Biathlonie 2008">
Mistrzostwa Polski w Biathlonie 2008

42. Mistrzostwa Polski w biathlonie 2008 rozgrywane były w Jakuszycach w dniach 27-29 grudnia 2008. Pierwotnie mistrzostwa miały odbyć się w marcu 2008 roku w Szklarskiej Porębie.
W biegu pościgowym pań nie wystartowała, z powodów zdrowotnych, triumfatorka sprintu Krystyna Pałka.
Mężczyźni.
Sprint – 10 km.
Data: 28.12.2008
Bieg pościgowy – 12,5 km.
Data: 29.12.2008
Kobiety.
Sprint – 7,5 km.
Data: 28.12.2008
Bieg pościgowy – 10 km.
Data: 29.12.2008

</doc>
<doc id="1559089" url="https://pl.wikipedia.org/wiki?curid=1559089" title="Małpa wełnista">
Małpa wełnista



</doc>
<doc id="1559091" url="https://pl.wikipedia.org/wiki?curid=1559091" title="Lagothrix lagothricha">
Lagothrix lagothricha



</doc>
<doc id="1559094" url="https://pl.wikipedia.org/wiki?curid=1559094" title="Axis Power Hetalia">
Axis Power Hetalia



</doc>
<doc id="1559095" url="https://pl.wikipedia.org/wiki?curid=1559095" title="Czarnylas (gmina)">
Czarnylas (gmina)

Czarnylas – dawna gmina wiejska istniejąca w latach 1934-1954 w woj. poznańskim (dzisiejsze woj. wielkopolskie). Siedzibą władz gminy był Czarnylas.
Gmina zbiorowa Czarnylas została utworzona 1 sierpnia 1934 roku w powiecie ostrowskim w woj. poznańskim z dotychczasowych jednostkowych gmin wiejskich: Bledzianów, Chojnik, Czarnylas, Dębnica, Hetmanów, Jesiona, Kąty Śląskie, Kotowskie, Kuźnica Kąska, Ludwików, Pawłów, Szklarka Przygodzicka i Świeca (oraz z obszarów dworskich położonych na tych terenach lecz nie wchodzących w skład gmin). 1 kwietnia 1939 roku do gminy Czarnylas przyłączono część obszaru gminy Granowiec, a część obszaru gminy Czarnylas przyłączono do gmin Granowiec i Odolanów.
Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 13 gromad: Bledzianów, Chojnik, Czarnylas, Dębnica, Hetmanów, Jesiona, Kąty Śląskie, Kotowskie, Kuźnica Kąska, Ludwików, Pawłów, Szklarka Przygodzicka i Świeca. Gmina została zniesiona 29 września 1954 roku wraz z reformą wprowadzającą gromady w miejsce gmin.
Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1559098" url="https://pl.wikipedia.org/wiki?curid=1559098" title="Studium ruthenum">
Studium ruthenum

Studium rutenum (oficjalna nazwa – "Tymczasowy Instytut Naukowy dla Języka Ruskiego") – tymczasowy zakład naukowy, utworzony 9 marca 1787 we Lwowie dekretem cesarza Józefa II, działający do 1809.
Instytut przeznaczony był dla przygotowania kandydatów na księży greckokatolickich. Studenci "Studium rutenum" z powodu nieznajomości łaciny nie mogli studiować na wydziale teologicznym Uniwersytetu Lwowskiego. Wykłady w Studium odbywały się w języku cerkiewnosłowiańskim. Organizatorem Studium był ksiądz Mychajło Szczawnyćkyj.
Działały dwa wydziały:
Wykładowcy Studium wybierani byli na zasadzie konkursu. Pierwszeństwo dawano tym wykładowcom, którzy posiadali własny przekład odpowiedniego podręcznika, co niwelowało brak wymaganej literatury naukowej.
"Studium rutenum" posiadało własną bibliotekę, zawierającą głównie dzieła z dziedziny teologii i pedagogiki, część z nich pochodziła z biblioteki uniwersyteckiej.
Do "Studium rutenum" mogli wstępować kandydaci, którzy przekroczyli 17 lat, posiadali umiejętność czytania i pisania w języku ruskim, o dobrym stanie zdrowia, oraz pochodzili z Galicji.
Miejscem zakwaterowania studentów "Studium rutenum" były pomieszczenia Greckokatolickiego Seminarium Generalnego. Zajęcia odbywały się w seminarium i na uniwersytecie.
Nauczanie, tak jak w uniwersytecie, zaczynało się 3 grudnia, potem – 1 września. W "Studium rutenum" jednocześnie studiowało 168 słuchaczy z dwóch eparchii – przemyskiej i lwowskiej. Studenci składali dwa egzaminy na rok – w styczniu i czerwcu.
Przez cały czas istnienia "Studium rutenum" ukończyło 470 studentów. W Studium wykładali znani uczeni і działacze społeczni – P. Podij, I. Zymanczuk, Mychajło Harasewycz, Anton Anhełłowycz, І. Ławrynśkyj, Mychajło Łewyćkyj, Т. Zacharosewycz, І. Mochnaćkyj, А. Rodkewycz, М. Hrynewećkyj, А. Pawłowycz i inni.
Zwiększenie ilości studentów, którzy znali łacinę, i mogli w związku z tym studiować na Uniwersytecie Lwowskim, spowodowało w latach 1808-1809 stopniowe zamykanie Instytutu.
Wychowankowie "Studium rutenum" odegrali ważną rolę w ukraińskim narodowym odrodzeniu Galicji w latach 30. XIX wieku і w rewolucji 1848-1849 w Austrii.

</doc>
<doc id="1559100" url="https://pl.wikipedia.org/wiki?curid=1559100" title="Wodzicki (herb szlachecki)">
Wodzicki (herb szlachecki)

Wodzicki – polski herb szlachecki z nobilitacji, odmiana herbu Leliwa.
Opis herbu.
W polu błękitnym półksiężyc złoty rogami do góry obrócony, nad nim sześciopromienna gwiazda złota. W klejnocie
pół lwa wyskakującego z korony do góry w prawą stronę, z ogonem zadartym, w prawej łapie przedniej trzymającego lekko nachylone berło zwieńczone lilią.
Najwcześniejsze wzmianki.
Według heraldyka Jerzego Dunina-Borkowskiego herb nadany rodzinie mieszczańskiej krakowskiej 12 lutego 1676 (mieli być przyjęci do herbu Leliwa przez Prokopa Jana z Granowa Granowskiego).
Niesiecki podaje informację, że herb nadany został Wawrzeńcowi i Maciejowi Wodzickim za zasługi w wojnie z Turcją.
Herbowni.
Borsztyn, Wodzicki

</doc>
<doc id="1559101" url="https://pl.wikipedia.org/wiki?curid=1559101" title="Studium rutenum">
Studium rutenum



</doc>
<doc id="1559102" url="https://pl.wikipedia.org/wiki?curid=1559102" title="Port lotniczy Strasburg">
Port lotniczy Strasburg

Port lotniczy Strasburg (IATA: SXB, ICAO: LFST) – port lotniczy położony w Entzheim, 10 km na południowy zachód od Strasburga, w regionie Alzacja, we Francji.
Transport.
Lotnisko jest obsługiwane przez kolei podmiejską co 15 minut. Potrzeba dziewięciu minut, aby dotrzeć do głównego dworca w Strasburgu. Multimodalny bilet ważny jest na TER Aéroport i tramwaj do dowolnego punktu w związku komunikacyjnego CUS.

</doc>
<doc id="1559104" url="https://pl.wikipedia.org/wiki?curid=1559104" title="Iwan Chowański">
Iwan Chowański



</doc>
<doc id="1559105" url="https://pl.wikipedia.org/wiki?curid=1559105" title="Ural Airlines">
Ural Airlines

Ural Airlines – rosyjska linia lotnicza z siedzibą w Jekaterynburgu. Głównym węzłem jest port lotniczy Jekaterynburg.
Połączenia codeshare.
Linia oferuje połączenia codeshare z następującymi liniami lotniczymi:
Flota.
Flota Ural Airlines, stan z dnia 24 października 2015 roku:

</doc>
<doc id="1559106" url="https://pl.wikipedia.org/wiki?curid=1559106" title="Mychajło Szczawnyćkyj">
Mychajło Szczawnyćkyj

Mychajło Szczawnycki (ur. 1754 w Hažín na Zakarpaciu, zm. 1819) – ruski (rusiński) ksiądz greckokatolicki.
Życiorys.
W 1780 roku ukończył seminarium duchowne w Wiedniu i uzyskał święcenia. Od 1781 roku był wicerektorem Barbareum, w latach 1784–1787 był rektorem Greckokatolickiego Seminarium Generalnego we Lwowie. Był organizatorem Studium ruthenum przy Uniwersytecie Lwowskim.
Od 1787 roku był dyrektorem liceum w Mukaczewie.

</doc>
<doc id="1559112" url="https://pl.wikipedia.org/wiki?curid=1559112" title="Sąsiad dziwaczek">
Sąsiad dziwaczek

Sąsiad dziwaczek lub natręt ("Metoecus paradoxus") – gatunek chrząszcza z rodziny wachlarzykowatych. Występuje w niemal całej Europie, na Kaukazie i w Japonii. W cyklu życiowym tego gatunku występuje typowe nadprzeobrażenie (hipermetamorfoza). Larwy tego chrząszcza są parazytoidami os. Wnikają do gniazd os i żywią się ich czerwiami. Dorosłe osobniki (imagines) osiągają od 8 do 12 mm długości. Po wyjściu z gniazd os nie przyjmują pokarmu, łączą się w pary w celu rozmnożenia i wkrótce giną.
Taksonomia.
Gatunek został opisany w 1761 pod nazwą "Mordella paradoxa" przez Linneusza. W 1792 roku Johan Fabricius przeniósł opisane do tej pory dwadzieścia gatunków wachlarzykowatych, w tym "M. paradoxa", do rodzaju "Ripiphorus". Do 1855 chrząszcze te były zaliczane do schylikowatych, dopóki Carl Gerstaecker nie wydzielił ich w osobną grupę. Nowa rodzina wachlarzykowatych została opisana w 1870 roku przez Gemmingera i Harolda, a "Ripiphorus paradoxus" został gatunkiem typowym. Obecnie najczęściej zalicza się ten takson do rodzaju "Metoecus".
Nazewnictwo.
Łacińska nazwa rodzaju "Metoecus" pochodzi z greckiego ("métoikos") i oznacza obcego, imigranta. Nazwa gatunkowa "paradoxus" odzwierciedlała fakt, że długo nic nie było wiadomo o biologii tego owada. W polskim piśmiennictwie stosuje się także nazwy zwyczajowe: sąsiad dziwaczek lub natręt. Rosyjscy entomolodzy używają nazwy веерник обыкновенный (albo веерник парадоксальный, "wiejernik obyknowiennyj" albo "wiejernik paradkosalnyj"). Angielska nazwa to "wasp-nest beetle", niemiecka "Wespenkäfer", czeska "vějířník nádherný" (także "vějířník nápadný", "vějířník podivný").
Morfologia.
Imagines mają od 8 do 12 mm długości.
Głowa mała, szeroka, sercowata, niewidoczna z góry, wydłużona w wymiarze grzbietowo-brzusznym. Oczy z przodu lekko wycięte. Nadustek i czoło są względem siebie ustawione pod kątem prostym. Czułki osadzone między oczami, jedenastoczłonowe, obustronnie grzebieniaste u samców, jednostronnie grzebieniaste u samic. Pierwszy człon wydłużony. Narząd gębowy gryzący. Głaszczki szczękowe owłosione, czteroczłonowe, pierwszy człon bardzo mały, drugi i trzeci największe; skrócone skośnie. Warga górna długa i wąska. Żuchwy z wydłużonymi żuwkami zewnętrznymi.
Tułów spłaszczony bocznie, łukowato wysklepiony. Przedplecze gęsto i płytko punktowane. Kształt przedplecza dzwonkowaty, wzdłuż środka głęboka i szeroka bruzda; u samców jej środkiem przebiega krótka i niska listewka. Boki podstawy przedplecza są głęboko wycięte. Tarczka przykryta przez klinowato wyciągnięty nad pokrywy środek podstawy przedplecza. Pokrywy wydłużone, nie pokrywają całego odwłoka, nie schodzą się ze sobą na całej długości; klinowato zwężone. Pokrywy są płytko i gęsto, nieregularnie punktowane. Druga para skrzydeł lotna. Odwłok widoczny między rozchylonymi pokrywami, tergity ustawione skośnie do osi ciała, dystalne segmenty odwłoka nie wtłoczone w poprzedzające.
Odnóża kroczne długie i smukłe, nogi drugiej i trzeciej pary dłuższe niż pierwszej. Środkowe i tylne golenie zaopatrzone w dwie długie i cienkie ostrogi (kolce), przednie golenie bez kolców. Stopy ("tarsi") w układzie 5–5–4, dłuższe od goleni. Na przedstopiu dwa pazurki. Pazurkowy człon stopy niewycięty na końcu. Pazurki są rozszczepione na końcach i nie mają ząbka u podstawy.
U imagines występuje dymorfizm i dychroizm płciowy (odmienne zabarwienie u owadów różnej płci). Samce mają pokrywy żółtobrunatnej barwy, samice różnią się krótszymi, jednostronnie grzebieniastymi czułkami i czarnym (zazwyczaj) zabarwieniem pokryw z wyjątkiem żółtego tylnego brzegu przedplecza.
Wyróżnia się kilka odmian barwnych:
Biologia.
Pasożytnictwo u "Metoecus paradoxus" sugerował już John Obadiah Westwood w 1864 roku. Nietypowy cykl życiowy sąsiada dziwaczka został poznany dzięki pracom Thomasa Algernona Chapmana, który początkowo uważał "M. paradoxus" za komensala os, ale później był pierwszym, który opisał larwy tego gatunku. Ważne obserwacje poczynili także Smith (1870), Murray (1870) i Rouget (1873).
W rozwoju sąsiada dziwaczka występuje hipermetamorfoza (nadprzeobrażenie). Samice składają jaja pod koniec lata, w szczelinach zbutwiałego drewna bielastego, będącego typowym materiałem wykorzystywanym do budowy gniazd przez osy ziemne. Moment składania jaj nie był obserwowany w naturze, ale w warunkach laboratoryjnych samice chętnie składały duże ilości jaj, wykorzystując do tego długie i giętkie, teleskopowo wysuwane pokładełko. Jaja są białe, stosunkowo małe, pokryte śluzową substancją.
Z jaj wylęgają się wczesną wiosną małe (0,5–0,7 mm długości), ruchliwe, czarne larwy typu triungulinusa. Mają długie odnóża zakończone przyssawkami. Larwy są pasożytami (parazytoidami) os, głównie osy pospolitej i osy dachowej ("Vespa japonica" w Japonii; także "Vespa lewisi"). Nie jest jasne, w jaki sposób dostają się do podziemnego gniazda os, prawdopodobnie osy zabierają larwy z drewnem do budowy gniazda lub larwy przyczepiają się do os i przenoszone są przez nie do gniazda. Wiadomo, że tam larwa atakuje czerwia i rozwija się przez dłuższy czas jako pasożyt wewnętrzny. Larwy sąsiada dziwaczka nie atakują czerwi od razu – wydaje się, że czekają do 4. lub 5. stadium (instar) czerwia. Po pewnym czasie larwa wygryza otwór w tułowiu czerwia i opuszcza go, linieje, a wylinką zatyka wygryziony otwór. Później owija się wokół żywego jeszcze czerwia, wygryza drugi otwór blisko końca głowowego i wysysa zawartość ciała; jako larwa drugiego stadium jest więc pasożytem zewnętrznym. Potem linieje jeszcze cztery razy (zatem liczba stadiów ektopasożytniczych wynosi 5, a ogółem 6 – w starszym piśmiennictwie podaje się liczbę tylko trzech instar chrząszcza), pożera wszystkie pozostałości gospodarza (oprócz narządu gębowego) i przepoczwarcza się w komórce plastra.
Jedna larwa do rozwoju potrzebuje tylko jednego czerwia. Możliwe jest superpasożytnictwo (powtórne spasożytowanie już zaatakowanego przez inną larwę czerwia), ale przeżywa wtedy tylko jedna larwa "Metoecus". Od wyklucia się larw z jaj do osiągnięcia stadium imago mijają 24 dni. Švácha podaje, na podstawie ograniczonej liczby obserwacji, że stadia larwalne od drugiego do piątego trwały (w temperaturze pokojowej), odpowiednio, 21–28, 23–25, 23–26, 32–39 godzin. Szóste stadium trwało kilka dni. Stadium poczwarki trwa w temperaturze pokojowej około 10 dni. Zaatakowane komórki plastra można poznać po jaśniejszej barwie i płaskim wieczku.
Dwa dni po opuszczeniu gniazda przez osy, dorosłe chrząszcze również opuszczają gniazdo (zazwyczaj odbywa się to późnym przedpołudniem), wygryzając otwór wokół obwodu wieczka komórki plastra. Imagines łączą się w pary niedaleko gniazda lub nawet wewnątrz niego. Nie przyjmują pokarmu i wkrótce giną. W Polsce pojawiają się dwie generacje, wiosenna i bardziej liczna jesienna.
Osobniki sąsiada dziwaczka nie są atakowane przez osy, mimo ich zdolności do rozpoznawania intruzów. Zaproponowano, że odgrywa tu rolę mechanizm chemicznej mimikry. Gdy przeprowadzono analizę składu węglowodorów pokrywających oskórek os i chrząszczy, wykazano, że "Metoecus" częściowo naśladuje profil węglowodorowy kolonii gospodarza, być może w stopniu wystarczającym do uniknięcia ataku. Z 95 związków występujących u os, u sąsiada stwierdzono 29. Doświadczalnie wykazano, że chrząszcze przeniesione z kolonii, w której się rozwijały, do obcej kolonii os, były częściej atakowane.
Rozmieszczenie.
Występuje w Europie, m.in. w Polsce (wykazano jego obecność np. w okolicach Kielc, Gdańska i Górnego Śląska – figuruje na Czerwonej liście chrząszczy Górnego Śląska, w Sudetach, Beskidach i na Mazurach); na Litwie, Łotwie, Słowacji, w Czechach, europejskiej części Rosji, na Ukrainie, w Niemczech, Austrii, Francji, Belgii, Holandii, Wielkiej Brytanii, Hiszpanii, we Włoszech, w Irlandii, Finlandii, Norwegii, a także w Japonii.
Imagines stosunkowo często spotykane są w pobliżu zabudowań, a nawet w budynkach mieszkalnych.
Znaczenie ekologiczne.
Przyjmuje się, że owady te nie wpływają znacząco na populację os ze względu na swoją rzadkość. Podejmowano jednak próby użycia tego gatunku w walce z osami w Nowej Zelandii.

</doc>
<doc id="1559113" url="https://pl.wikipedia.org/wiki?curid=1559113" title="Metoecus paradoxus">
Metoecus paradoxus



</doc>
<doc id="1559115" url="https://pl.wikipedia.org/wiki?curid=1559115" title="Czekanów (gmina)">
Czekanów (gmina)

Czekanów – dawna gmina wiejska istniejąca w latach 1934-1954 w woj. poznańskim (dzisiejsze woj. wielkopolskie). Siedzibą władz gminy był Czekanów.
Gmina zbiorowa Czekanów została utworzona 1 sierpnia 1934 roku w powiecie ostrowskim w woj. poznańskim z dotychczasowych jednostkowych gmin wiejskich: Biskupice Ołoboczne, Czekanów, Fabjanów, Franklinów, Gręblów, Kołątajew, Kwiatków, Lewkowiec, Słaborowice i Słaborowice Nowe (oraz z obszarów dworskich położonych na tych terenach lecz nie wchodzących w skład gmin). 1 kwietnia 1939 roku do gminy Czekanów przyłączono część obszaru gmin Biniew i Skalmierzyce Nowe a część obszaru gminy Czekanów przyłączono do gminy Skalmierzyce Nowe.
Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 11 gromad: Biskupice Ołoboczne, Czekanów, Fabianów, Franklinów, Karski, Kołątajew, Kwiatków, Lewkowiec, Lewków, Słaborowice i Szczury. Gmina została zniesiona 29 września 1954 roku wraz z reformą wprowadzającą gromady w miejsce gmin.
Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1559116" url="https://pl.wikipedia.org/wiki?curid=1559116" title="Parafia Matki Bożej Wspomożenia Wiernych w Lublinie">
Parafia Matki Bożej Wspomożenia Wiernych w Lublinie

 Parafia Matki Bożej Wspomożenia Wiernych w Lublinie – rzymskokatolicka parafia położona w dekanacie Lublin – Wschód należącym do metropolii lubelskiej.
Historia.
Parafia erygowana przez bpa Bolesława Pylaka w dniu 20 grudnia 1979 roku z terenów parafii św. Agnieszki. Powstała przy starym klasztorze i kościele pofranciszkańckim, który zakonnicy opuścili w 1817. Najpierw mieścił się tam skład wojskowy, później szpital i fabryka sukna. W 1913 kościół z klasztorem i ogrodem wykupił Żyd Tadeusz Weisberg, który po przejściu na katolicyzm w 1927 podarował to salezjanom. Rozwinęli oni owocną działalność, prowadząc bursę dla chłopców. 14 stycznia 1976 roku bp Pylak powierzył dotychczasowemu rektorowi kościoła, ks. Janowi Krawcowi prowadzenie duszpasterstwa z prawami proboszcza. Parafia należała do dekanatu miejskiego, od listopada 1982 – do dekanatu – Wschód. 
Na terenie parafii znajduje się zabytkowa kapliczka przydrożna św. Floriana (przy ul. Kalinowszczyzna), zbudowana z cegły i kamienia z wyrytą na blasze postacią św. Floriana gaszącego ogień. 
Księgi parafialne są prowadzone od 1 stycznia 1976 roku (dawne akta i księgozbiór pofranciszkański nie zachowały się). Przy parafii działa biblioteka.
Kościół parafialny.
Projektantem kościoła był inż. Jan Kaizer, salezjanin. W ołtarzu jest obraz MB Wspomożenia Wiernych, malowany na płótnie przez Konstantego Srzednickiego z Krakowa. Poświęcenie ołtarza nastąpiło 29 maja 1949 roku.Ołtarze boczne w kościele górnym pochodzą jeszcze z 1939 (po lewej – Serca Pana Jezusa, po prawej – św. Jana Bosco). W kościele górnym zakrystia znajduje się za ołtarzem, a w dolnym – obok prezbiterium.
Terytorium parafii.
Do parafii należą wierni z osiedla Lublina – Kalinowszczyzna (Ulice: Białkowska Góra, Dembowskiego, Działkowa, Floriańska, Kalinowszczyzna (nry nieparzyste: 7, 9, 17, 19, 23; parzyste: 8, 10, 12, 14, 14a, 16, 18, 20, 22, 24, 34, 36), Krzemieniecka, Lwowska, Niska, Okrzei, Podzamcze, Sienna i Walecznych).

</doc>
<doc id="1559117" url="https://pl.wikipedia.org/wiki?curid=1559117" title="Daniszyn (gmina)">
Daniszyn (gmina)

Daniszyn – dawna gmina wiejska istniejąca w latach 1934-1954 w woj. poznańskim (dzisiejsze woj. wielkopolskie). Siedzibą władz gminy był Daniszyn.
Gmina zbiorowa Daniszyn została utworzona 1 sierpnia 1934 roku w powiecie ostrowskim w woj. poznańskim z dotychczasowych jednostkowych gmin wiejskich: Chruszczyn, Daniszyn, Gorzyce Wielkie, Lamki, Łąkociny, Niemojewiec, Sulisław, Wierzbno i Zacharzew (oraz z obszarów dworskich położonych na tych terenach lecz nie wchodzących w skład gmin). 1 kwietnia 1939 roku do gminy Daniszyn przyłączono część obszaru gmin Odolanów i Raszków a część obszaru gminy Daniszyn przyłączono do gmin Raszków, Odolanów i Przygodzice.
Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 9 gromad: Chruszczyn, Daniszyn, Gorzyce Wielkie, Lamki, Łąkociny, Radziwiłłów, Sulisław, Wierzbno i Zacharzew. Gmina została zniesiona 29 września 1954 roku wraz z reformą wprowadzającą gromady w miejsce gmin.
Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1559118" url="https://pl.wikipedia.org/wiki?curid=1559118" title="Kwiat Dalekiej Północy">
Kwiat Dalekiej Północy

Kwiat Dalekiej Północy () – powieść przygodowa amerykańskiego pisarza Jamesa Olivera Curwooda z 1912 r.
Fabuła.
Powieść rozpoczyna się od rozmowy przyjaciół, Philipa Whittemore'a i Toma Gregsona, którzy dorastali razem Old Ned, a potem wspólnie odbyli wiele podróży. Od ich ostatniego spotkania minęło prawie trzy lata. Przeżyli wiele przygód m.in. w Hiszpanii, Hondurasie, Ameryce Południowej a teraz czekała przed nimi nowa, w kanadyjskiej północy nad rzeką Churchill, wśród tysięcy jezior i niezbadanych terenów, gdzie krył się tajemniczy Fort o’God, którego mieszkańców i historia powstania spowija tajemnica.
Tom Gregson, artysta i koneser kobiecej urody jest pod wielkim wrażeniem piękna nieznajomej kobiety, którą spotkał na tym odludziu. Opowiada o niej swojemu przyjacielowi Philipowi pragnąc dowiedzieć się kim ona jest. Whittemore nie tylko zna tę dziewczynę, ale także ją kocha... To właśnie Jeanne D’Arcambal i jej opiekun Pierre opowiedzieli mu o ukrytym wśród wzgórz miejscu, ale jest też wiele rzeczy, których mu nie powiedzieli, w tym kim naprawdę są, skąd pochodzą. Ta tajemnica zaczyna podróż i przygody Whittemore.
Geneza.
Książka należy do wczesnej twórczości Jamesa Olivera Curwooda (1878-1927), urodzonego w Owosso w stanie Michigan. Mając lat kilkanaście wyruszył w długą wędrówkę, polował na dzikie zwierzęta, próbował handlu skórami, a przede wszystkim poznał i pokochał surową przyrodę. W 1907 r. został zatrudniony przez rząd Kanady do podróży do północnych krańców, aby napisać i opublikować relacje z jego podróży w celu zachęcenia do turystyki, a jego podróże po Kanadzie później stała się tłem jego powieści, których bohaterzy często mieli swoje pierwowzory, które spotkał w czasie długich i często niebezpiecznych podróży. Książka "Kwiat Dalekiej Północy" została wydana w 1912 r. Prototypem głównej bohaterki Jeanne D’Arcambal była piękna i odważna Jeanne Fisher, którą poznał w okresie wczesnej młodości w Ohio.
W kulturze.
W 1921 r. na kanwie powieści nakręcony został niemy film "Flower of the North" w reżyserii Davida Smitha. W roli Philipa Whittemore'a obsadzono Henry'ego B. Walthalla, Jeanne D’Arcambal zagrała Pauline Starke.

</doc>
<doc id="1559120" url="https://pl.wikipedia.org/wiki?curid=1559120" title="William Conway">
William Conway

William Conway (ur. 22 stycznia 1913 w Belfaście, zm. 17 kwietnia 1977 w Armagh) – irlandzki duchowny katolicki, kardynał, prymas całej Irlandii, arcybiskup Armagh.
Życiorys.
Święcenia kapłańskie przyjął 20 czerwca 1937 roku. 31 maja 1958 roku został mianowany biskupem pomocniczym Armagh i wybrany biskupem tytularnym Neve. 27 lipca 1958 roku w archikatedrze metropolitalnej Św. Patryka przyjął sakrę biskupią z rąk kardynała Johna D’Altona (współkonsekratorami byli biskupi Neil Farren i William MacNeely). 9 września 1963 roku otrzymał nominację na Arcybiskupa Armagh i prymasa całej Irlandii. Uczestniczył w obradach Soboru Watykańskiego II. 22 lutego 1965 roku papież Paweł VI wyniósł go do godności kardynalskiej z tytułem prezbitera San Patrizio. 

</doc>
<doc id="1559121" url="https://pl.wikipedia.org/wiki?curid=1559121" title="Pfalz D.III">
Pfalz D.III

Pfalz D.III – niemiecki samolot myśliwski z okresu I wojny światowej.
Historia.
Niemieckie zakłady Pfalz Flugzeugwerke GmbH produkowały samoloty od 1913 roku, głównie na licencji. Oblatany wiosną 1917 roku dwupłatowiec myśliwski Pfalz D.III był pierwszą oryginalną konstrukcją zakładów, opracowaną przez zespół konstruktorów pod kierownictwem Rudolfa Gehringera. Na początku 1918 roku samolot zmodyfikowano tworząc wersję D.IIIa, o bardziej zaokrąglonych końcówkach stateczników i płatów, napędzaną mocniejszym silnikiem Mercedes D.IIIa o mocy 133 kW (180 KM) (przeniesiono w niej też karabiny maszynowe z wnętrza kadłuba na grzbiet przed kabiną pilota). Ogółem wyprodukowano ok. 1000 samolotów wersji D.III i D.IIIa, jednak nie były one zbyt popularne wśród pilotów ze względu na niską prędkość poziomą. Ich zaletą była natomiast doskonała widoczność z kabiny i wysoka wytrzymałość płatowca dzięki zastosowaniu skorupowej konstrukcji kadłuba. W ciągu lata 1918 roku rozpoczęto wycofywanie tych samolotów z frontu i w sierpniu pozostało ich tylko 166 sztuk.
Opis konstrukcji.
Był to jednomiejscowy dwupłat konstrukcji drewnianej. Kadłub skorupowy z pasków trójwarstwowego forniru pokryty następnie płótnem, o bardzo dobrym kształcie aerodynamicznym. Skrzydła dwudźwigarowe, połączone słupkami. Uzbrojenie: 2 zsynchronizowane karabiny maszynowe Spandau LMG 08/15 kalibru 7,92 mm umieszczone wewnątrz kadłuba (D.III) lub na jego grzbiecie (D.IIIa).

</doc>
<doc id="1559127" url="https://pl.wikipedia.org/wiki?curid=1559127" title="Biniew (gmina)">
Biniew (gmina)

Biniew (od 1946 "Sobótka") – dawna gmina wiejska istniejąca w latach 1934-1946 w woj. poznańskim (dzisiejsze woj. wielkopolskie). Siedzibą władz gminy był Biniew.
Gmina zbiorowa Biniew została utworzona 1 sierpnia 1934 roku w powiecie ostrowskim w woj. poznańskim z dotychczasowych jednostkowych gmin wiejskich: Będzieszyn, Bieganin, Biniew, Gałązki Wielkie, Górzno, Grudzielec, Grudzielec Nowy, Gutów i Sobótka (oraz z obszarów dworskich położonych na tych terenach lecz nie wchodzących w skład gmin). 1 kwietnia 1939 roku część obszaru gminy Biniew przyłączono do gmin Czekanów i Skalmierzyce Nowe.
Po wojnie gmina Biniew występuje jeszcze w urzędowym wykazie gmin z 28 lipca 1945, lecz w 1946 roku przekształcono ją w jej terytorialny odpowiednik – gminę Sobótka z siedzibą władz w Sobótce.

</doc>
<doc id="1559128" url="https://pl.wikipedia.org/wiki?curid=1559128" title="Operacja Cast Lead">
Operacja Cast Lead



</doc>
<doc id="1559130" url="https://pl.wikipedia.org/wiki?curid=1559130" title="Iwan Andrzejewicz Chowański">
Iwan Andrzejewicz Chowański



</doc>
<doc id="1559132" url="https://pl.wikipedia.org/wiki?curid=1559132" title="Granowiec (gmina)">
Granowiec (gmina)

Granowiec (od 1946 "Sośnie") – dawna gmina wiejska istniejąca w latach 1934-1946 w woj. poznańskim (dzisiejsze woj. wielkopolskie). Siedzibą władz gminy był Granowiec.
Gmina zbiorowa Granowiec została utworzona 1 sierpnia 1934 roku w powiecie ostrowskim w woj. poznańskim z dotychczasowych jednostkowych gmin wiejskich: Bógdaj, Cieszyn, Czesławice, Dobrzec, Granowiec, Janisławice, Kałkowskie, Kocina, Konradów, Marjak, Młynik, Sośnie i Szklarka (oraz z obszarów dworskich położonych na tych terenach lecz nie wchodzących w skład gmin). 1 kwietnia 1939 roku do gminy Granowiec przyłączono część obszaru gminy Czarnylas a część obszaru gminy Granowiec przyłączono do gmin Odolanów i Czarnylas.
Gminę Granowiec zniesiono w 1946 roku, po czym utworzono natomiast jej terytorialny odpowiednik – gminę Sośnie z siedzibą władz w Sośniach.

</doc>
<doc id="1559134" url="https://pl.wikipedia.org/wiki?curid=1559134" title="Jagdstaffel 76">
Jagdstaffel 76

Jagdstaffel 76 – Bayerische Jagdstaffel Nr. 76 – Jasta 76b – jednostka lotnictwa niemieckiego Luftstreitkräfte z okresu I wojny światowej.
Informacje ogólne.
Jednostka została utworzona w październiku 1917 roku. Organizację eskadry powierzono ówczesnemu pilotowi Jagdstaffel 16 porucznikowi Walterowi Böning.
W marcu 1918 roku przydzielona była razem z Jagdstaffel 41, Jagdstaffel 71 i Jagdstaffel 77 do Kommandeur der Flieger Armii B, a od kwietnia 1918 roku została przydzielona do 2 Armii.
W całym okresie swojej działalności operowała na froncie zachodnim. Eskadra walczyła przede wszystkim na samolotach Albatros D.V. Pod koniec wojny została także wyposażona w samoloty myśliwskie Pfalz D.XII.
Przez jej personel przeszli: Walter Böning (11), porucznik Wilhelm Kolb, Ltn Richard Emmerich, Ltn Max Schick, Gottfried Stemmler, Karl Koller, Ludwig Artmann, Hans Böhning.

</doc>
<doc id="1559135" url="https://pl.wikipedia.org/wiki?curid=1559135" title="Jerzy Wojnar (ujednoznacznienie)">
Jerzy Wojnar (ujednoznacznienie)



</doc>
<doc id="1559138" url="https://pl.wikipedia.org/wiki?curid=1559138" title="Przylądek Tleta Madari">
Przylądek Tleta Madari



</doc>
<doc id="1559139" url="https://pl.wikipedia.org/wiki?curid=1559139" title="Parafia św. Ewangelisty Łukasza w Tyniewiczach Dużych">
Parafia św. Ewangelisty Łukasza w Tyniewiczach Dużych

 
Parafia św. Ewangelisty Łukasza – parafia prawosławna w Tyniewiczach Dużych, w dekanacie Narew diecezji warszawsko-bielskiej.
Na terenie parafii funkcjonuje 1 cerkiew:
Historia.
Parafię erygowano 5 lipca 1982 dekretem metropolity Bazylego (Doroszkiewicza), poprzez wydzielenie z terytorium parafii w Narwi. Świątynią parafialną została drewniana cerkiew cmentarna (z 1948) pod wezwaniem św. Ewangelisty Łukasza. W skład parafii wchodzą wsie: Tyniewicze Duże, Tyniewicze Małe, Łopuchówka i Zabłocie. Główna uroczystość parafialna obchodzona jest 31 października (18 października według starego stylu).

</doc>
<doc id="1559140" url="https://pl.wikipedia.org/wiki?curid=1559140" title="Deepika Padukone">
Deepika Padukone

Deepika Padukone (ur. 5 stycznia 1986 w Kopenhadze) – hinduska modelka i aktorka filmowa. Jedna z najlepiej opłacanych aktorek w Indiach. Otrzymała trzy Nagrody Filmfare. Tygodnik "Time" uznał ją za jedną ze 100 najbardziej wpływowych ludzi na świecie w 2018 roku.
Życie osobiste.
Urodziła się w Kopenhadze. Rodzina Padukone przeniosła się do Bangalore, gdy Deepika miała 11 miesięcy. Ojciec Deepiki, Prakash, był graczem badmintona międzynarodowej rangi, a jej matka prowadzi biuro podróży. Padukone ma młodszą siostrę Anishę (ur. 1991). W latach licealnych grała w badmintona i była członkiem klubu swojego ojca, jednak rzuciła badminton z powodu szkolnych egzaminów. Ukończyła Sophia's High School i Mount Carmal Junior College w Bangalore. Pierwszy rok uzupełniających studiów magisterskich ukończyła przez kursy korespondencyjne.
Włada językami: hindi, angielskim, kannada i konkani.
Kariera filmowa.
W 2006 roku zadebiutowała w filmie "Aishwarya", występując u boku Upendry. Za rolę w filmie "Om Shanti Om" (2007), gdzie wystąpiła u boku Shah Rukha Khana, otrzymała indyjską Nagrodę Filmfare za najlepszy debiut żeński. W 2013 w filmie "Chennai Express" ponownie zagrała w duecie z Khanem.
W 2006 zdobyła dwa trofea "Idea Zee F Awards: Female Model of the Year" i "Fresh Face of the Year".
Zasiadała w jury konkursu głównego na 75. MFF w Cannes (2022).

</doc>
<doc id="1559141" url="https://pl.wikipedia.org/wiki?curid=1559141" title="Kary kościelne">
Kary kościelne



</doc>
<doc id="1559142" url="https://pl.wikipedia.org/wiki?curid=1559142" title="Jan Wojnar">
Jan Wojnar



</doc>
<doc id="1559143" url="https://pl.wikipedia.org/wiki?curid=1559143" title="Harcerska specjalność ratownicza">
Harcerska specjalność ratownicza

Harcerska specjalność ratownicza - specjalistyczna działalność organizacji harcerskich, związana z medycyną ratunkową.
Prowadzona jest w "jednostkach ratowniczych", grupujących osoby posiadające kwalifikacje ratowników przedmedycznych lub kwalifikacje osób uprawnionych do podejmowania medycznych działań ratowniczych, a także osoby zdobywające te kwalifikacje.
Jej celem jest kształtowanie odpowiednich postaw wśród harcerzy, ale równie ważne jest przekazywanie konkretnej wiedzy i umiejętności ratowniczych. 
W szerszym zakresie dąży się do tego, aby harcerz będąc świadkiem zdarzenia potrafił prawidłowo udzielić pierwszej pomocy.
Stanowi ofertę programową dla większości grup metodycznych w harcerstwie.
Związek Harcerstwa Polskiego.
Koordynacją oraz wspieraniem działalności ratowniczej w ZHP zajmuje się Harcerska Szkoła Ratownictwa ZHP.
Związek Harcerstwa Rzeczypospolitej.
Koordynacją oraz wspieraniem działalności ratowniczej w ZHR zajmuje się Harcerskie Ochotnicze Pogotowie Ratunkowe ZHR.

</doc>
<doc id="1559144" url="https://pl.wikipedia.org/wiki?curid=1559144" title="Sobótka (gmina w województwie poznańskim)">
Sobótka (gmina w województwie poznańskim)

Sobótka (do 1946 "Biniew") – dawna gmina wiejska istniejąca w latach 1946-1954 w woj. poznańskim (dzisiejsze woj. wielkopolskie). Siedzibą władz gminy była Sobótka (lub "Sobótka Wielka").
Poprzedniczką gminy Sobótka była gmina Biniew, utworzona 1 sierpnia 1934 roku w powiecie ostrowskim w woj. poznańskim. Po wojnie gmina Biniew występuje jeszcze w urzędowym wykazie gmin z 28 lipca 1945, lecz w 1946 roku przekształcono ją w jej terytorialny odpowiednik – gminę Sobótka z siedzibą władz w Sobótce.
Według stanu z dnia 1 lipca 1952 roku gmina Sobótka składała się z 10 gromad: Będzieszyn, Bieganin, Biniew, Gałązki Małe, Gałązki Wielkie, Górzno, Grudzielec, Grudzielec Nowy, Gutów i Sobótka. Gmina została zniesiona 29 września 1954 roku wraz z reformą wprowadzającą gromady w miejsce gmin.
Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1559145" url="https://pl.wikipedia.org/wiki?curid=1559145" title="Tractus">
Tractus

Tractus – znana od VII w. psalmodia, obejmująca kilka do kilkunastu wersetów psalmu, część proprium (części zmiennych mszy), wykonywana podczas Wielkiego Postu oraz nabożeństw żałobnych zamiast aklamacji. W nadzwyczajnej formie rytu rzymskiego następuje po lekcji, a przed czytaniem Ewangelii. W zwyczajnej formie rytu rzymskiego odpowiednikiem jest poniekąd psalm responsoryjny.

</doc>
<doc id="1559148" url="https://pl.wikipedia.org/wiki?curid=1559148" title="Czonhar">
Czonhar

Czonhar (ukr. "Чонгар") – wieś w rejonie geniczeskim obwodu chersońskiego Ukrainy.
Znajduje się na Półwyspie Czonharskim. Liczy około 1400 osób.
Historia.
Etymologia.
Utrzymuje się, że nazwa miejscowości wywodzi się od Półwyspu Czonharskiego, który to zawdzięcza swoją nazwę osmańskiemu kadyłykowi czonharskiemu. W języku krymskotatarskim również jest nazwa "Çoñğar", przy czym do dziś nie ustalono jasnej interpretacji tej nazwy.
Wojna rosyjsko-ukraińska (od 2014).
Punkt kontrolny.
7 marca 2014 roku wieś znalazła się w strefie buforowej między wojskami rosyjskimi z okupowanego Krymu a ukraińskimi z obwodu chersońskiego. Rosja wysłała 9 transporterów opancerzonych w stronę miejscowości. Przedpola Czonharu zaminowało wojsko rosyjskie. Również przejęto część własności prywatnej, głównie hotel "Czonhar" w okolicach mostu. Z innego punktu widzenia, właścicielem tego hotelu był wówczas były szef rejonowej administracji Sejtumer Nimetullajew z ramienia prokremlowskiej Partii Regionów, który to na polecenie udał się na Krym i z własnej inicjatywy umieścił w hotelu rosyjskich żołnierzy.
Mieszkańcy wsi w geście protestu przeciwko obecności armii rosyjskiej wywiesili w całej miejscowości flagi Ukrainy. Jeden z rosyjskich pojazdów, który próbował wkroczyć na teren wsi, został skierowany natychmiast w kierunku punktu kontrolnego. Na prośbę mieszkańców w Czonharze ukraińscy pogranicznicy utworzyli dodatkowy punkt kontrolny w okolicy wsi, by zapewnić większe bezpieczeństwo mieszkańcom. Również powstało centrum migracji dla osób, które chcą opuścić Krym. Punkt kontrolny powstał na trasie z Charkowa do Symferopola, gdzie powstały wielokilometrowe kolejki, co utrudniło wjazd do wsi. Okoliczni mieszkańcy mogą ominąć tę kolejkę jedynie po okazaniu dokumentów z miejscowym zarejestrowaniem.
Pod koniec marca 2014 roku Ukraina przeniosła główne siły z punktu kontrolnego w Sałkowem do nowego punktu na południe od Czonharu. Uzasadnia to fakt, iż zdarzały się sytuacje, kiedy to przejeżdżano przez punkt rosyjski i omijano ukraiński innymi drogami. Nowy ukraiński punkt kontrolny utworzono naprzeciw rosyjskiego, a wokół tegoż punktu rozpoczęto montaż barier inżynieryjnych utrudniających jego ominięcie. Tymczasem Rosja ograniczyła liczebność personelu na swoim punkcie kontrolnym, pozostawiając głównie pracowników dawnej jednostki milicyjnej "Berkut" i robotników.
Inwazja Rosji na Ukrainę (2022).
W przeddzień rozpoczęcia inwazji rosyjscy okupanci zamknęli punkt kontrolny w Czonharze na wjazdy i wyjazdy dla obywateli Ukrainy.
Ludność.
Struktura językowa:

</doc>
<doc id="1559152" url="https://pl.wikipedia.org/wiki?curid=1559152" title="Heronim Olenderek">
Heronim Olenderek

Heronim Olenderek (ur. 1 października 1941 w Bramurze, zm. 30 czerwca 2022 w Warszawie) – profesor nauk leśnych.
Ukończył szkołę podstawową (1954) i liceum ogólnokształcące (1958) w Krasnosielcu oraz Wydział Geodezji i Kartografii Politechniki Warszawskiej (1963). Stopień doktora (1971), doktora habilitowanego (1984) i tytuł profesora nauk leśnych (1992) uzyskał na Wydziale Leśnym SGGW.
Na SGGW pracował jako asystent, starszy asystent, adiunkt (1963–1992), profesor nadzwyczajny (od 1992), profesor zwyczajny (od 1997). W latach 1981–2002 kierownik Zakładu Geodezji i Fotogrametrii Leśnej (od 1994 r. Zakład Systemów Informacji Przestrzennej i Geodezji Leśnej) w Katedrze Urządzania Lasu, Geomatyki i Ekonomiki Leśnictwa. Prodziekan (1985–1993) i dziekan (1993–1999 i od 2002) Wydziału Leśnego. Twórca, organizator i kierownik Zamiejscowego Ośrodka Dydaktycznego Międzywydziałowego Studium Gospodarki Przestrzennej w Przasnyszu (1999–2002).
Działał lub działa jako członek Prezydium Rady Leśnictwa, Kolegium Lasów Państwowych, Zespołu Ekspertów Ministerstwa Edukacji Narodowej i Sportu, Ministerialnego Zespołu ds. informacji przestrzennej i centralnego banku danych (przy Ministrze Ochrony Środowiska), Rady Naukowej Instytutu Ochrony Środowiska, Rady Naukowej Instytutu Geodezji i Kartografii, Komitetu Nauk Leśnych PAN, Komitetu Geodezji PAN, dwóch Rad Naukowych Acta Scientiarum Polonorum (Administratio Locorum, Geodesia et Descriptio Terrarum), Rady Programowej Roczników Geomatyki.
Uczestnik prac European Network for Education and Research in Land Information Systems, Rady Naukowej Ośrodka Kultury Leśnej w Gołuchowie, Rady Naukowej przy Mazowieckim Ośrodku Doradztwa Rolniczego, Rady Programowej Centrum Edukacji Przyrodniczo–Leśnej w Rogowie i Komitetu Redakcyjnego periodyku "Studia i Materiały Centrum Edukacji Przyrodniczo-Leśnej".
Był organizatorem kilkunastu naukowych konferencji krajowych i międzynarodowych, w tym: Kongresu Leśników Polskich (1997), Światowej Konferencji „Remote Snsing and Forest Monitoring” (1999) i II Europejskiego Kongresu IUFRO oraz cyklicznych konferencji: „Systemy Informacji Przestrzennej w Lasach Państwowych”. Prowadzi zajęcia dydaktyczne w zakresie szeroko pojętej geomatyki. Promotor kilku prac doktorskich. Autor ponad 220 publikacji, 9 podręczników i skryptów oraz ponad 200 prac nie publikowanych (m.in. dokumentacji ponad 100 wiejskich parków zabytkowych).
Uhonorowany Złotym i Srebrnym Krzyżem Zasługi, Medalem Komisji Edukacji Narodowej, nagrodami: Ministra Edukacji Narodowej, Ministra Kultury i Sztuki, Wydziału Nauk Rolniczych i Leśnych PAN oraz Rektora SGGW, odznakami: "Za Zasługi dla SGGW", Odznaka Honorowa „Za Zasługi dla Ochrony Środowiska i Gospodarki Wodnej”, Złotą Odznaką Polskiego Towarzystwa Leśnego, odznaką Zasłużony Działacz Kultury Fizycznej, statuetką "Przasnyskiego Koryfeusza" (2004).

</doc>
<doc id="1559155" url="https://pl.wikipedia.org/wiki?curid=1559155" title="Aviatik B.II">
Aviatik B.II

Aviatik B.II – niemiecki samolot rozpoznawczy i bombowy z okresu I wojny światowej.
Historia.
Niemieckie zakłady Automobil und Aviatik produkowały początkowo kopie samolotów francuskich. Pierwszą własną konstrukcją był dwumiejscowy samolot wielozadaniowy i rozpoznawczy o oznaczeniu fabrycznym P13 z 1912 roku, następnie ulepszone typy P14 i P15, oznaczane przez wojsko jako Aviatik B (B.I). Ich napęd stanowił silnik Mercedes D.I o mocy 75 kW (100 KM). W 1915 r. samolot typ P15 zmodyfikowano, tworząc wersję B.II, napędzaną silnikiem Mercedes D.II o mocy 88 kW (120 KM). Płatowiec nie miał uzbrojenia, a obserwator zajmował miejsce w przedniej kabinie, przed pilotem.
Wszystkie nieuzbrojone dwupłaty Aviatik oznaczane były przez wojsko początkowo jako Aviatik B z numerem ewidencyjnym łamanym przez dwie ostatnie cyfry roku produkcji, np. B.556/15. 8 sierpnia 1915 roku wojskowe Aviatiki otrzymały oznaczenia wojskowe typu B.I dla samolotów P15b z silnikiem o mocy 100 KM i B.II dla samolotów P15a z silnikiem o mocy 120 KM. Nie jest jednakże do końca jasne, jakie modele wojsko określiło jako P15a i P15b.
Samoloty Aviatik B.II pojawiły się na froncie dopiero w czerwcu 1915 roku i używane były przede wszystkim jako bombowce. Największa ich liczba na froncie była w październiku 1915 – 38, w lutym 1916 było ich jeszcze 18, po czym zniknęły z frontu do połowy roku.

</doc>
<doc id="1559156" url="https://pl.wikipedia.org/wiki?curid=1559156" title="Iwan Chowański (zm. 1682)">
Iwan Chowański (zm. 1682)

Iwan Andrzejewicz Chowański, zwany Tararuj (ros. Иван Андреевич Хованский «Тараруй»; zm. 27 września 1682 roku) – rosyjski dowódca wojskowy, urzędnik carski, bojar (od 1659 roku).
Życiorys.
W 1636 roku wymieniany pośród stolników carskich przy Michale Fiodorowiczu. W latach 1650–1651 był wojewodą tulskim, następnie do 1654 roku – wiaziemskim, w 1656 roku – mohylewskim. Brał udział w wojnach z Rzecząpospolitą oraz ze Szwecją. W 1657 roku pobił wojska Magnusa De la Gardie pod Gdowem. 19 grudnia 1659 roku zajął Grodno, 25 grudnia Zabłudów, 28 grudnia pod Krynkami rozbił pułk Jana Ogińskiego i skierował się na Brańsk. 8 i 9 stycznia 1660 została złupiona Biała Podlaska. 13 stycznia 1660 roku jeden z jego zagonów zdobył i spalił Brześć, skąd następnie wysyłał wojsko w kierunku Lublina i Węgrowa. 25 stycznia rozbił pod Prużaną zgrupowanie płk. Michała Obuchowicza. 1 lutego oddziały moskiewskie zajęły Międzyrzec Podlaski. Spowodowało to podjęcie działań Stefana Czarnieckiego, który ściągnął wojska z leż zimowych w Wielkopolsce. Chowański odszedł na wschód, gdzie bez powodzenia oblegał twierdzę w Lachowiczach, po czym został pobity pod Połonką przez Stefana Czarnieckiego. Na początku 1661 roku rozbił jeszcze wojska pułkownika Lisowskiego pod Drują, ale jesienią został rozgromiony w bitwie pod Kuszlikami.
W późniejszych latach był wojewodą pskowskim, smoleńskim i nowogrodzkim. Zapisał się w pamięci jako surowy i despotyczny administrator, nieliczący się z miejscowymi obyczajami. W latach 1678–1680 walczył z Turkami i Tatarami Krymskimi.
Jego potężne wpływy niepokoiły dwór, dlatego w początkach września 1682 roku został ogłoszony buntownikiem i 17 (27) września zaocznie skazany na śmierć. Tego samego dnia został zatrzymany i ścięty wraz z synem Andrzejem. Na wieść o jego śmierci wybuchł bunt strzelców, w trakcie którego buntownicy zajęli nawet Kreml, ale pozbawieni silnego przywództwa szybko ulegli siłom dworu.
Tragiczny los Chowańskich stał się kanwą opery Modesta Musorgskiego "Chowańszczyzna" (ros. «Хованщина»).

</doc>
<doc id="1559157" url="https://pl.wikipedia.org/wiki?curid=1559157" title="Oborniki-Południe (gmina)">
Oborniki-Południe (gmina)

Oborniki-Południe – dawna gmina wiejska istniejąca w latach 1934-1954 w woj. poznańskim (dzisiejsze woj. wielkopolskie). Siedzibą władz gminy były Oborniki, które jednak nie wchodziły w jej skład (gmina miejska).
Gmina zbiorowa Oborniki-Południe została utworzona 1 sierpnia 1934 roku w powiecie obornickim w woj. poznańskim z dotychczasowych jednostkowych gmin wiejskich: Bogdanowo, Chrustowo, Górka, Jaryszewo, Lulinek, Maniewo, Nieczajna, Nowakowo, Ocieszyn, Osowo Nowe, Pamiątkowo, Popowo, Przecław, Sławienko, Sycyn, Ślepuchowo, Uścikowo, Uścikowiec, Wargowo, Wymysłowo, Zielątkowo i Żukowo (oraz z obszarów dworskich położonych na tych terenach lecz nie wchodzących w skład gmin). 
Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 28 gromad: Baborowo, Bogdanowo, Chrustowo, Gołaszyn, Górka, Jaryszewo, Kowalewko, Lulin, Lulinek, Maniewo, Nieczajna, Objezierze, Ocieszyn, Osowo, Pamiątkowo, Popowo, Popówko, Przecław, Sławienko, Sycyn, Ślepuchowo, Uścikowiec, Uścikowo, Wargowo, Wymysłowo, Zielątkowo, Żukowo i Żydowo. Gmina została zniesiona 29 września 1954 roku wraz z reformą wprowadzającą gromady w miejsce gmin.
Jednostki nie przywrócono 1 stycznia 1973 roku po reaktywowaniu gmin, powstała jednak gmina Oborniki, obejmująca obszary dawnych gmin Oborniki-Południe i Oborniki-Północ.

</doc>
<doc id="1559160" url="https://pl.wikipedia.org/wiki?curid=1559160" title="Oborniki-Północ (gmina)">
Oborniki-Północ (gmina)

Oborniki-Północ – dawna gmina wiejska istniejąca w latach 1934-1954 w woj. poznańskim (dzisiejsze woj. wielkopolskie). Siedzibą władz gminy były Oborniki, które jednak nie wchodziły w jej skład (gmina miejska).
Gmina zbiorowa Oborniki-Północ została utworzona 1 sierpnia 1934 roku w powiecie obornickim w woj. poznańskim z dotychczasowych jednostkowych gmin wiejskich: Bąblin, Bąbliniec, Dąbrówka Leśna, Jaracz, Kiszewko, Kiszewo, Kowanowo, Kowanówko, Lipa, Ludomicko, Ludomy, Nowołoskoniec, Pacholewo, Podlesie, Rożnowice, Rożnowo, Rożnowo-Młyn, Rudki i Stobnica Młyn. 
Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 20 gromad: Bąblin, Dąbrówka Leśna, Jaracz, Kiszewko, Kiszewo, Kowanowo, Kowanówka, Lipa, Ludomicko, Ludomy, Łukowo, Nowołoskoniec, Pacholewo, Podlesie, Rożnowo, Rudki, Słonawy, Stobnica, Stobnicko i Szczytno. Gmina została zniesiona 29 września 1954 roku wraz z reformą wprowadzającą gromady w miejsce gmin.
Jednostki nie przywrócono 1 stycznia 1973 roku po reaktywowaniu gmin, powstała jednak gmina Oborniki, obejmująca obszary dawnych gmin Oborniki-Północ i Oborniki-Południe.

</doc>
<doc id="1559161" url="https://pl.wikipedia.org/wiki?curid=1559161" title="Orda nogajska">
Orda nogajska



</doc>
<doc id="1559162" url="https://pl.wikipedia.org/wiki?curid=1559162" title="Kraska (rzeka)">
Kraska (rzeka)

Kraska – rzeka, prawy dopływ Jeziorki o długości 28,84 km.
Płynie w województwie mazowieckim. Swój początek bierze w okolicach Małej Wsi w powiecie grójeckim, po czym kieruje się na południowy wschód przez Belsk Duży w kierunku Lewiczyna. W okolicach Zaborowa przepływa pod drogą krajową nr 7, a następnie płynie przez Warpęsy, Wolę Boglewską, Częstoniew i Żyrów, w którym przyjmuje swój lewy dopływ Molnicę. Na wysokości wsi Wola Boglewska jest zasilana wodą kanału (Kanał Czarna-Kraska) od rzeki Czarnej. Bieg swój kończy w pobliżu Gościeńczyc, wpadając do Jeziorki.

</doc>
<doc id="1559163" url="https://pl.wikipedia.org/wiki?curid=1559163" title="Stefanie Böhler">
Stefanie Böhler

Stefanie Böhler (ur. 27 lutego 1981 w Bad Säckingen) – niemiecka biegaczka narciarska, dwukrotna medalistka olimpijska oraz medalistka mistrzostw świata.
Kariera.
W Pucharze Świata zadebiutowała w sezonie 2001/2002, który ukończyła ostatecznie na 75 miejscu klasyfikacji generalnej. Na swoje pierwsze miejsce na podium zawodów Pucharu Świata musiała zaczekać do sezonu 2008/2009.
Jej pierwszą dużą imprezą były mistrzostwa świata w Val di Fiemme w 2003 r. Tam jej najlepszym wynikiem indywidualnym było 10. miejsce w sprincie techniką dowolną. Dwa lata później, podczas mistrzostw świata w Oberstdorfie spisywała się słabiej indywidualnie, za to w sztafecie otarła się o podium zajmując czwarte miejsce. Na mistrzostwach w Sapporo indywidualnie notowała wyniki w okolicach 30 miejsca, ale razem z Violą Bauer, Claudią Künzel oraz Evi Sachenbacher wywalczyła srebrny medal w sztafecie 4x5 km. Mistrzostwa świata w Libercu były jednymi z najsłabszych w jej karierze. Startowała w biegu na 10 km techniką klasyczną, w którym zajęła 32. miejsce oraz w biegu łączonym na 15 km, do którego została zgłoszona, ale ostatecznie w nim nie wystartowała.
Olimpijskim debiutem Böhler były igrzyska olimpijskie w Turynie. Indywidualnie jej najlepszym wynikiem było 20. miejsce w sprincie techniką dowolną oraz w biegu na 30 km stylem dowolnym. Ponadto razem z Bauer, Sachenbacher-Stehle i Künzel zdobyła srebrny medal w sztafecie 4x5 km. Startowała także na igrzyskach olimpijskich w Vancouver, gdzie jej największym osiągnięciem było 17. miejsce w biegu na 30 km techniką klasyczną.
Najlepsze wyniki w Pucharze Świata osiągnęła w sezonie 2008/2009, kiedy to zajęła 14. miejsce w klasyfikacji generalnej.
Po sezonie 2018/2019 zakończyła karierę.

</doc>
<doc id="1559164" url="https://pl.wikipedia.org/wiki?curid=1559164" title="Parafia św. Antoniego Padewskiego w Lublinie">
Parafia św. Antoniego Padewskiego w Lublinie

 Parafia św. Antoniego Padewskiego – rzymskokatolicka parafia w Lublinie, położona w dekanacie Lublin – Wschód należącym do metropolii lubelskiej.
Historia parafii.
Pozwolenie na budowę kościoła zostało wydane 20 stycznia 1986 roku. 29 listopada 1986 roku za patrona kościoła i parafii przyjęto św. Antoniego Padewskiego. 6 marca 1987 roku bp Bolesław Pylak erygował parafię poprzez wydzielenie jej z parafii Św. Agnieszki i Najświętszego Zbawiciela. Proboszczem i budowniczym kościoła został ks. Stanisław Róg. W 1986 roku została zbudowana tymczasowa kaplica. Projekt kościoła i całego kompleksu sakralnego wykonał zespół lubelskich inżynierów: Antoni Herman – architektura, Jan Wacko – konstrukcja, Feliks Dragan – instalacje wod-kan, co-gaz, Henryk Burdzanowski – instalacje elektryczne. Kierownikiem budowy został inż. Tadeusz Lipski. Kamień węgielny pod budowę nowego kościoła został wmurowany 10 czerwca 1990 roku przez bp. Bolesława Pylaka, który 13 czerwca 1992 roku odprawił pierwszą mszę św. w murach wznoszonego kościoła. W 1995 roku parafia otrzymała od niemieckiej parafii w Holfeld 26 głosowe organy piszczałkowe, które na nowo złożył pan Jerzy Kukla, organmistrz z Bielska-Białej. Organy 3 czerwca 1985 poświęcił abp. Bolesław Pylak. Kościół został konsekrowany 29 października 2000 roku przez bp Józefa Życińskiego. W 2015 roku zmarł pierwszy proboszcz parafii ks. Stanisław Róg, którego upamiętniono poświęcając 10 maja 2018 roku skwer przy ul. Tumidajskiego 18A, który otrzymał jego imię.
Zasięg parafii.
Do parafii należą wierni z Lublina mieszkający w dzielnicy Ponikwoda przy ulicach: Daszyńskiego, Kasztanowej, Koryznowej (strona nieparzysta), Modrzewiowej, Niepodległości, Palmowej, Paprociowej, Rudnickiej od nr 70, Trześniowskiej, Tumidajskiego.
Stowarzyszenia i grupy parafialne.
Punkt Charytatywny Caritas, Liturgiczna Służba Ołtarza - ministranci, lektorzy, Schola dziecięca, Zespół muzyczny, Chór Cecyliański, Legion Maryi, Stowarzyszenie Żywego Różańca, Krąg biblijny, Oaza Rodzin – Kościół domowy, Oaza młodzieżowa, Akcja Katolicka, AA i Al-Anon, Alateen, Duszpasterstwo studentów, Stowarzyszenie Harcerstwa Katolickiego Zawisza, KSM, Rada parafialna, Rada Duszpasterska, Nadzwyczajni Szafarze Komunii Świętej, Chór Cecyliański; Schola Dziecięcia; Schola Młodzieżowa
Przy parafii działa Świetlica Opiekuńczo-Wychowawcza prowadzona przez Instytut Akcji Katolickiej Archidiecezji Lubelskiej
W domu katechetycznym – filia Biblioteki Publicznej i punkt kasowy SKOK

</doc>
<doc id="1559168" url="https://pl.wikipedia.org/wiki?curid=1559168" title="Claudia Jung">
Claudia Jung

Claudia Jung (ur. 12 kwietnia 1964 w Ratingen) – niemiecka piosenkarka. W swojej twórczości artystycznej wielokrotnie nagrywała w różnych duetach (m.in. Nino de Angelo, Richard Clayderman, Cliff Richard, Rosanna Perinic, Chris Roberts, Demis Roussos, Kastelruther Spatzen, Nick P., Rosanna Rocci)
W okresie swojej kariery otrzymała wiele nagród i wyróżnień w postaci złotych i platynowych płyt.

</doc>
<doc id="1559170" url="https://pl.wikipedia.org/wiki?curid=1559170" title="Aviatik C.I">
Aviatik C.I

Aviatik C.I – niemiecki samolot rozpoznawczy z okresu I wojny światowej produkowany od 1915 roku w zakładach Aviatik i Hannover. Dwumiejscowy jednosilnikowy dwupłat o konstrukcji drewnianej. Należał do pierwszej generacji niemieckich samolotów rozpoznawczych (kategorii C) i był jednym z pierwszych ich typów na froncie. Wyróżniał się uzbrojeniem w karabin maszynowy zamontowany w przedniej kabinie, strzelający na boki. Łącznie powstało 548 sztuk.
Historia.
Aviatik C.I był jednym z pierwszych przedstawicieli nowej niemieckiej kategorii C – uzbrojonych samolotów rozpoznawczo-bombowych, zamówionych przez Inspektorat Lotnictwa (Idflieg) z uwagi na wzrastającą częstość spotkań w powietrzu z samolotami przeciwnika. Samolot, o oznaczeniu fabrycznym typu P 25, był pierwszą konstrukcją uzbrojonego samolotu wojskowego firmy Automobil und Aviatik. Stanowił on rozwinięcie udanych dwupłatów klasy B (B.I i B.II), których głównym konstruktorem był Robert Wild. Nowy samolot został uzbrojony w ruchomy karabin maszynowy Parabellum 7,92 mm, obsługiwany przez obserwatora, jednak miał on ograniczone pole ostrzału, gdyż obserwator siedział przed pilotem, w pierwszej kabinie, wewnątrz komory płatów, według klasycznego schematu stosowanego w samolotach klasy B. W tym okresie brak było jeszcze doświadczeń jaki sposób zamontowania broni będzie najlepszy dla najbardziej dogodnego użycia broni i równolegle projektowano samoloty z karabinem maszynowym w tylnej kabinie (jak Albatros C.I). W porównaniu z samolotami klasy B, zastosowano też mocniejszy silnik o mocy 150 KM (Benz Bz.III) lub 160 KM (Mercedes D.III). Dalszym rozwinięciem była wersja C.Ia z poprawioną aerodynamiką kadłuba, której zbudowano jeden samolot, oblatany w maju-czerwcu 1916 roku, stanowiący prototyp samolotu Aviatik C.III.
Oprócz wytwórni macierzystej, lotnictwo niemieckie zleciło we wrześniu 1915 roku produkcję samolotu wytwórni Hannowersche Waggonfabrik, która wcześniej nie zajmowała się produkcją lotniczą. Początkowo produkowano je tam pod oznaczeniem Hannover C.I, następnie ujednoliconym na Aviatik C.I(Han). Samolot produkcji Hannover przeszedł badania dopuszczające w lutym 1916 roku.
Ostatnie zamówienie na 24 bojowe samoloty Aviatik C.I złożono we wrześniu 1916 roku (w zakładach Hannover). Mimo to, w kwietniu 1917 roku, gdy samolot był już przestarzały dla służby frontowej, lotnictwo zamówiło w zakładach Aviatik jeszcze 50 sztuk zmodyfikowanego typu C.I z karabinem maszynowym na obrotnicy w tylnej kabinie, przeznaczonych do treningu (40 z nich plus jeden prototyp zbudowano w nowych zakładach w Leipzig-Heiterblick, a 10 w warsztatach w Bork). Łącznie zbudowano 548 samolotów C.I: 402 w zakładach Aviatik (w tym 350 bojowych C.I, 51 treningowych i 1 C.Ia) oraz 146 w zakładach Hannover.
Użycie.
Samoloty Aviatik C.I pojawiły się po raz pierwszy na froncie w kwietniu 1915 roku, równolegle z samolotami Albatros C.I, jako pierwsze niemieckie samoloty klasy C. Były używane przez lotnictwo niemieckie do rozpoznania fotograficznego, korygowania ognia artylerii i jako lekkie bombowce. Używane też były w składzie eskadr 3-6 samolotów do eskorty nieuzbrojonych samolotów rozpoznawczych. Pozostawały w użyciu na froncie do początku 1917 roku. Na początku 1918 roku istniało nadal ok. 200 samolotów, używanych do szkolenia.
Nietypowe z późniejszego punktu widzenia zamocowanie karabinu maszynowego na szynie na burcie przedniej kabiny powodowało, że pole ostrzału na boki i do góry było ograniczone przez komorę płatów, niemożliwe było też prowadzenie ognia na wprost do przodu i tyłu, a jedynie w kierunkach skośnych. Mimo to, w porównaniu z wczesnymi samolotami z uzbrojeniem w tylnej kabinie, dawało ono pewne możliwości ostrzału w przedniej półsferze (poza silnikiem i kręgiem śmigła), przez co samolot mógł być również używany ofensywnie. Montowano także dwa karabiny maszynowe, dla uniknięcia konieczności przekładania broni. Efektywne użycie uzbrojenia zależało jednak w dużej mierze od manewrowania samolotem przez pilota. Ogólnie pole ostrzału zostało ocenione jako „średnio dobre”; uzbrojenie było wystarczające przy niewielkiej jeszcze intensywności walk powietrznych w 1915 roku i samolot był ogólnie chwalony w jednostkach. 
Polskie lotnictwo nie posiadało samolotów tego typu. Jedyny zachowany wrak samolotu Aviatik C.I nr C227/16 znajduje się w Musée Royal de l’Armée et d’Histoire Militaire w Brukseli, restaurowany od 1978 roku.
Opis konstrukcji.
Samolot Aviatik C.I był dwumiejscowym dwupłatem o konstrukcji drewnianej. Kadłub kratownicowy – podłużnicowo-wręgowy, drewniany, usztywniany drutem, o przekroju prostokątnym (zaokrąglony na górze), kryty płótnem. Jedynie przód kadłuba w rejonie silnika pokryty był aluminiowymi panelami. Odkryta kabina załogi z osobnymi kokpitami, z przodu stanowisko strzelca/obserwatora, z tyłu pilota. W podłodze kabiny było okienko. Usterzenie było klasyczne, na końcu kadłuba, o konstrukcji z rur stalowych i drewnianych żeber. Skośna wydłużona płetwa statecznika zakończona była sterem kierunku z wyważeniem rogowym o charakterystycznym zaokrąglonym kształcie, zbliżonym do przecinka. Statecznik poziomy ze sterami wysokości miał obrys o kształcie nerkowym. Podwozie samolotu stałe, klasyczne, dwugoleniowe z osią niedzieloną, z tyłu płoza ogonowa. Oś była amortyzowana sznurami gumowymi. Część samolotów miała hamulec szczękowy na osi.
Skrzydła o dużym wydłużeniu, konstrukcji drewnianej, dwudźwigarowe, kryte płótnem. Płaty o obrysie prostokątnym i minimalnym skosie, dolny płat był nieco krótszy. Lotki prostokątne, bez wyważenia, znajdowały się na skrajnych częściach górnego płata. Górny płat miał półeliptyczne wycięcie w krawędzi spływu nad kabiną pilota dla polepszenia widoczności, dolne płaty miały podobne wycięcia w krawędzi spływu przy kadłubie. Komora płatów dwuprzęsłowa – miała dwa rzędy pionowych rozpórek po każdej stronie (po dwie), usztywniona była drutami stalowymi, baldachim podparty na czworonożnym koźle na kadłubie. Dla polepszenia pola ostrzału, druty biegnące od podstawy rozpórek bliższych kadłuba były przymocowane do górnej podłużnicy kadłuba, a nie typowo, do centralnej sekcji górnego płata. Wysokość komory płatów wynosiła 2 m, rozpórki wykonane były z oprofilowanych rur stalowych. 
Napęd stanowił silnik rzędowy 6-cylindrowy Mercedes D.III o mocy 118 kW (160 KM) lub Benz Bz.III o mocy 150 KM. Oba silniki z cylindrami stojącymi, chłodzone cieczą, umieszczone z przodu kadłuba, z odkrytym blokiem cylindrów. Śmigło ciągnące, dwułopatowe, drewniane, bez kołpaka. Cylindry miały wspólny kolektor wydechowy z jedną rurą, wyprowadzoną w formie prostego kominka w górę nad płat. Najwcześniejsze serie samolotów miały chłodnice cieczy na bokach kadłuba, następnie wprowadzono prostokątną chłodnicę umieszczoną pod centralną częścią górnego płata, na przednich zastrzałach kozła. Dwa zbiorniki paliwa umieszczone były wzdłuż burt kabiny obserwatora, stąd paliwo było pompowane do zbiornika opadowego pod górnym płatem, ponadto pod silnikiem był cylindryczny zbiornik zapasowy.
Uzbrojenie stanowił jeden karabin maszynowy mocowany zamiennie na szynie po lewej lub prawej stronie kabiny obserwatora. Spotykano także dwa karabiny maszynowe, jeden po każdej stronie. Typowym karabinem maszynowym był 7,92 mm Parabellum LMG14, stosowano także Bergmann LMG15 nA. W pionowych rurach w kadłubie za kabiną obserwatora samolot mógł przenosić 4 bomby o masie 10 kg.
Charakterystycznym typowym elementem malowania samolotów Aviatik były wczesne niemieckie znaki rozpoznawcze – krzyże kawalerskie malowane także na tarczach kół.

</doc>
<doc id="1559171" url="https://pl.wikipedia.org/wiki?curid=1559171" title="A Neverending Dream">
A Neverending Dream

A Neverending Dream – piosenka nagrana pierwotnie przez niemiecki zespół X-Perience, którą wydano na singlu w 1996 roku. W 2006 roku utwór opublikowano jako ósmy singiel niemieckiego zespołu Cascada, który promował ich debiutancki album (w Niemczech był 5. singlem, a w Wielkiej Brytanii 4.).
Lista utworów.
Niemiecki 12" maxi singel
Brytyjski singel
Holenderski cd singel

</doc>
<doc id="1559175" url="https://pl.wikipedia.org/wiki?curid=1559175" title="Save You">
Save You

Save You – pop punkowa ballada kanadyjskiej grupy Simple Plan, którą wydano jako trzeci singiel z ich trzeciej płyty "Simple Plan". Piosenka mówi o chorobie brata wokalisty grupy Pierre’a Bouviera.

</doc>
<doc id="1559178" url="https://pl.wikipedia.org/wiki?curid=1559178" title="Aivar Rehemaa">
Aivar Rehemaa

Aivar Rehemaa (ur. 28 września 1982 w Tartu) – estoński biegacz narciarski, mistrz świata juniorów.
Kariera.
W Pucharze Świata Aivar Rehemaa zadebiutował 10 lutego 2001 roku w estońskim Otepää, gdzie zajął 61. miejsce w biegu na 10 km stylem klasycznym. Był to jego jedyny start w sezonie 2000/2001, i jako że nie zdobył punktów, nie został uwzględniony w klasyfikacji generalnej. W 2002 roku wywalczył złoty medal w biegu na 30 km stylem klasycznym podczas mistrzostw świata juniorów w Schonach. Na pierwsze pucharowe punkty musiał zaczekać aż do 12 stycznia 2003 roku, kiedy w Otepää zajął 27. miejsce na dystansie 30 km. W sezonie 2002/2003 punkty zdobył jeszcze tylko raz – 25 stycznia w Oberhofie zajął 24. miejsce w biegu na 15 km techniką klasyczną. Dało mu to 108. miejsce w klasyfikacji generalnej. W tym sezonie wystartował także na mistrzostwach świata w Val di Fiemme, gdzie w swoim najlepszym indywidualnym starcie, biegu na 30 km stylem klasycznym, zajął 19. miejsce.
Jak dotąd najlepsze wyniki osiągnął w sezonie 2008/2009, kiedy to zajął 32. miejsce w klasyfikacji generalnej. W sezonie tym uzyskał swój najlepszy wynik w zawodach pucharowych, zajmując 14 lutego 2009 roku w Valdidentro 8. miejsce w biegu na 15 km stylem klasycznym. W tej edycji PŚ punktował jeszcze pięciokrotnie, zajmując między innymi 16. miejsce w trzeciej edycji Tour de Ski. Na mistrzostwach świata w Libercu był dziesiąty na dystansie 50 km techniką dowolną. Na rozgrywanych w 2013 roku mistrzostwach świata w Val di Fiemme Estończyk zajął siódme miejsce w biegu na 15 km stylem dowolnym.
Startował także na igrzyskach olimpijskich w Turynie w 2006 roku oraz cztery lata później, na igrzyskach w Vancouver. Jego najlepszym wynikiem na tych imprezach było 32. miejsce w biegu łączonym na 30 km w Turynie. Na arenie krajowej zdobył pięć złotych, siedem srebrnych i dwa brązowe medale mistrzostw Estonii.
Jest kuzynem dwóch estońskich biegaczek narciarskich: Kristiny Šmigun-Vähi oraz Katrin Šmigun.
Osiągnięcia.
Puchar Świata.
Miejsca na podium.
Rehemaa nie stał na podium indywidualnych zawodów Pucharu Świata.

</doc>
<doc id="1559180" url="https://pl.wikipedia.org/wiki?curid=1559180" title="Your Love Is a Lie">
Your Love Is a Lie

Your Love Is a Lie – drugi singel kanadyjskiej grupy punk-rockowej Simple Plan pochodzący z ich trzeciej płyty Simple Plan. Singel ukazał się 19 kwietnia 2008.

</doc>
<doc id="1559182" url="https://pl.wikipedia.org/wiki?curid=1559182" title="Jerzy Lewakowski">
Jerzy Lewakowski

Jerzy Wiktor Lewakowski, ps. „Vocarelli X” (ur. 23 marca 1891 we Lwowie, zm. w kwietniu 1940 w Katyniu) – podpułkownik geograf Wojska Polskiego, ofiara zbrodni katyńskiej.
Życiorys.
Syn Aleksandra i Eugenii Dębickiej. Jego żoną była Jadwiga Czarnecka. Miał syna, Johna Janusza Lewakowskiego, ur. 3 lipca 1923 w Warszawie.
Służba w C.K. Armii.
W czasie I wojny światowej zmobilizowany został do cesarskiej i królewskiej armii i przydzielony do Szkoły Oficerów Rezerwowych w Pradze, a później do 2 Brygady Artylerii Fortecznej w Krakowie i służył w regimencie artylerii fortecznej nr 2. Po restrukturyzacji artylerii austro-węgierskiej pod koniec 1917 pułk ten został przemianowany na regiment artylerii ciężkiej nr 2. Walczył na froncie rosyjskim, serbskim, rumuńskim i włoskim.
Służba w Wojsku Polskim.
31 października w momencie wybuchu „Bezkrwawej Rewolucji w Krakowie” i przejęciu władzy przez oddziały polskie, jako najstarszy oficer polskiego pochodzenia, przejął sprzęt artyleryjski znajdujący się w regimencie artylerii ciężkiej nr 2 oraz jego koszary znajdujące się przy ul. Montelupich. Tego samego dnia pułk artylerii ciężkiej nr 2 stał się pierwszym pułkiem artylerii Wojska Polskiego pod jego komendą. 4 listopada 1918 został mianowany przez gen. Bolesława Roję dowódcą pociągu pancernego nr 2 „Śmiały” powstałego z podzielenia austro-węgierskiego pociągu pancernego zdobytego w nocy z 30 na 31 października 1918 r. w Bieżanowie przez grupę Badziocha. 11 i 12 listopada 1918 r. dowodził pociągiem podczas zdobywania Przemyśla i wsławił się atakiem pociągu przez most kolejowy na Sanie, na silnie umocnione pozycje ukraińskie, otwierając drogę piechocie do przeprawy na drugi brzeg rzeki. W maju 1920 przeniesiony został do Korpusu Kadetów Nr 1 w Łobzowie, w charakterze wykładowcy i instruktora. W sierpniu i wrześniu 1920, w czasie wojny z bolszewikami, służył w Sztabie 1 Armii na stanowisku referenta Oddziału III Operacyjnego.
W latach 1920–1926 pełnił służbę w:
Do czasu przeniesienia z korpusu oficerów artylerii do korpusu oficerów geografów, pozostawał oficerem nadetatowym 5 pułku artylerii ciężkiej w Krakowie.
16 maja 1926 roku wyznaczony został na stanowisko kierownika Samodzielnego Referatu Organizacyjno-Mobilizacyjnego Wojskowego Instytutu Geograficznego w Warszawie. W latach 1932–1939 był zastępcą komendanta Wojskowego Instytutu Geograficznego by 25 sierpnia na tydzień przed rozpoczęciem II wojny światowej objąć funkcję komendanta tegoż instytutu. Był autorem podręczników do nauki terenoznawstwa i kartografii wojskowej. W 1933 został awansowany do stopnia podpułkownika.
W czasie kampanii wrześniowej 1939, po kapitulacji obrońców Lwowa, dostał się do sowieckiej niewoli. Więziony w Starobielsku, a później w Kozielsku. W kwietniu 1940 zamordowany w Lesie Katyńskim.
Minister Obrony Narodowej decyzją Nr 439/MON z 5 października 2007 awansował go pośmiertnie do stopnia pułkownika. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
Publikacje.
Był autorem następujących dokumentów:

</doc>
<doc id="1559188" url="https://pl.wikipedia.org/wiki?curid=1559188" title="Devon Kershaw">
Devon Kershaw

Devon Kershaw (ur. 20 grudnia 1982 w Greater Sudbury) – kanadyjski biegacz narciarski, złoty medalista mistrzostw świata.
Kariera.
Po raz pierwszy na arenie międzynarodowej Devon Kershaw pojawił się w styczniu 2000 roku, podczas mistrzostw świata juniorów w Štrbskim Plesie, gdzie jego najlepszym wynikiem było 63. miejsce w sprincie techniką dowolną. Rok później, na mistrzostwach świata juniorów w Szklarskiej Porębie zajął 39. miejsce na dystansie 30 km stylem dowolnym i 41. miejsce w biegu na 10 km stylem klasycznym. Najlepszy wynik w tej kategorii wiekowej osiągnął na mistrzostwach juniorów w Schonach, gdzie zajął 25. miejsce w sprincie stylem dowolnym.
Pierwszą imprezą w kategorii seniorów w jego karierze były mistrzostwa świata w Val di Fiemme w 2003 roku. Devon wystartował tam w trzech konkurencjach indywidualnych, najlepszy wynik uzyskując w sprincie stylem dowolnym, w którym był pięćdziesiąty. W Pucharze Świata zadebiutował 26 lutego 2004 roku w Drammen, gdzie zajął 67. miejsce w sprincie techniką klasyczną. W sezonie 2003/2004 pojawił się jeszcze cztery razy, ale punktów nie zdobył, wobec czego nie został uwzględniony w klasyfikacji generalnej. Pierwsze punkty zdobył 13 lutego 2005 roku w Reit im Winkl, zajmując 25. miejsce w sprincie klasykiem. W sezonie 2004/2005 punktował jeszcze raz – 5 marca 2005 roku w Lahti był siedemnasty w tej samej konkurencji. W klasyfikacji generalnej zajął 97. pozycję. Podczas mistrzostw świata w Oberstdorfie w 2005 roku najbliżej medalu był w sprincie drużynowym stylem dowolnym, w którym był szósty. Na tych samych mistrzostwach był także trzynasty w sztafecie i czternasty w sprincie klasykiem.
W sezonie 2005/2006 wywalczył swoje pierwsze pucharowe podium: 7 marca 2006 roku w Borlänge zajął trzecie miejsce w sprincie stylem dowolnym. W pozostałych zawodach punktował jeszcze dwukrotnie i w klasyfikacji generalnej zajął ostatecznie 57. miejsce. Na igrzyskach olimpijskich w Turynie w lutym 2006 roku indywidualnie plasował się poza czołową trzydziestką, a w sztafecie i sprincie drużynowym zajmował jedenaste miejsce. Kolejny sezon był jednym z najsłabszych w jego dotychczasowej karierze. Trzykrotnie zdobywał punkty, ale w czołowej dziesiątce nie znalazł się ani razu. Wystartował w pierwszej edycji Tour de Ski, ale wycofał się przed szóstym etapem i nie był klasyfikowany. W trzecim etapie TdS, 31 grudnia 2006 roku w Monachium zajął drugie miejsce w sprincie stylem dowolnym. W klasyfikacji generalnej zajął dopiero 96. miejsce. W 2007 roku wystąpił na mistrzostwach świata w Sapporo, gdzie jego najlepszym wynikiem było szóste miejsce w sprincie drużynowym stylem dowolnym.
Kershaw dziesięciokrotnie punktował w zawodach Pucharu Świata w sezonie 2007/2008, najlepszy wynik osiągając 1 marca 2008 roku w Lahti, gdzie był piąty w sprincie techniką dowolną. W czołowej dziesiątce znalazł się także 10 lutego w Otepää, gdzie był ósmy w sprincie klasykiem. Brał także udział w drugiej edycji Tou de Ski, ale po czterech etapach, podobnie jak przed rokiem wycofał się z dalszej rywalizacji. W klasyfikacji generalnej tego sezonu zajął 38. miejsce. Rok później po raz pierwszy w karierze ukończył Tour de Ski. W trzeciej edycji tego cyklu dwukrotnie plasował się w pierwszej dziesiątce, przy czym 28 grudnia w Oberhofie był trzeci w biegu na 15 km klasykiem. W klasyfikacji końcowej był dwudziesty. W pozostałych zawodach sezonu 2008/2009 najlepszy wynik osiągnął 30 listopada 2008 roku w Ruce, gdzie był piąty w biegu na 15 km stylem klasycznym. W klasyfikacji generalnej był osiemnasty. Na mistrzostwach świata w Libercu w 2009 roku wypadł podobnie jak dwa lata wcześniej: indywidualnie zajmował odległe pozycje, ale w sztafecie zajął piąte miejsce.
Najważniejszym punktem sezonu 2009/2010 były igrzyska olimpijskie w Vancouver. Wspólnie z Alexem Harveyem zajął tam czwarte miejsce w sprincie drużynowym, przegrywając walkę o brązowy medal z Rosjanami o 4.8 sekundy. Ponadto był piąty na dystansie 50 km techniką klasyczną i siódmy w sztafecie. Czwartą edycję Tour de Ski ukończył na szesnastym miejscu. W pozostałych zawodach pucharowych najlepszy wynik osiągnął 12 grudnia 2009 roku w Davos, gdzie zajął dziewiąte miejsce w biegu na 15 km technika dowolną. W klasyfikacji generalnej zajął 40. miejsce.
Kanadyjczyk punktował w czterech z ośmiu etapów piątego Toru de Ski, przy czym w dwóch etapach był drugi, raz zajął trzecie miejsce, a 5 stycznia 2011 roku w Dobbiaco wygrał sprint stylem dowolnym. W klasyfikacji końcowej był siódmy, tracąc do zwycięzcy, Szwajcara Dario Colognii ponad dwie i pół minuty. Na dziesiątym miejscu ukończył rozgrywany w Ruce cykl Ruka Triple, a 11 grudnia 2010 roku w Davos był dziewiąty w biegu na 15 km stylem dowolnym. W klasyfikacji generalnej dało mu to ósme miejsce. Podczas mistrzostw świata w Oslo w 2011 roku Devon osiągnął największy sukces w swojej karierze razem z Alexem Harveyem zdobywając złoty medal w sprincie drużynowym techniką klasyczną. Na tych samych mistrzostwach zajął także 31. miejsce w sprincie stylem dowolnym, a w biegu łączonym na 30 km był dziewiąty.
Najlepsze wyniki osiągnął w sezonie 2011/2012, który ukończył na drugiej pozycji, ustępując tylko Dario Colognii, a wyprzedzając Pettera Northuga z Norwegii. Pięciokrotnie stawał na podium: 22 stycznia w Otepää był trzeci w biegu na 15 km klasykiem, 2 lutego w Moskwie był trzeci w sprincie stylem dowolnym, dwa dni później w Rybińsku wygrał bieg na 15 km stylem dowolnym, 17 lutego w Szklarskiej Porębie wygrał sprint stylem dowolnym, a w zawodach Finału PŚ w Sztokholmie i Falun zajął drugie miejsce za Cologną. W Szóstym Tour de Ski zajął czwarte miejsce w klasyfikacji generalnej, chociaż nie stanął na podium żadnego z etapów. Zwyciężył ponownie Cologna, a Kershaw stracił do niego nieco ponad 2 minuty.

</doc>
<doc id="1559195" url="https://pl.wikipedia.org/wiki?curid=1559195" title="Wojciech Kojałowicz">
Wojciech Kojałowicz



</doc>
<doc id="1559197" url="https://pl.wikipedia.org/wiki?curid=1559197" title="Hienadź Sahanowicz">
Hienadź Sahanowicz

Hienadź Sahanowicz (biał. Генадзь Мікалаевіч Сагановіч, ros. Геннадий Николаевич Саганович; ur. 13 stycznia 1961 w Turnej w rejonie iwacewickim) – białoruski historyk.
Ukończył Państwowy Instytut Pedagogiczny w Mińsku (1984), stopień kandydata nauk historycznych uzyskał w 1989 roku. W latach 1992-2005 był starszym współpracownikiem naukowym Narodowej Akademii Nauk Białorusi. Zwolniono go z powodu "naruszenia dyscypliny pracy".
Jego zainteresowania badawcze to głównie historia Wielkiego Księstwa Litewskiego i Rosji. Jest autorem książki "Niewiadomaja wajna 1654-1667" ("Невядомая вайна 1654—1667") i współautorem (wraz z Uładzimirem Arłowem) książki "Dziesiać wiakou biełaruskaj historyi" ("Дзесяць вякоў беларускай гісторыі"). Jest założycielem i redaktorem naczelnym pisma "Biełaruski histaryczny ahliad" (Беларускі гістарычны агляд), które ukazuje się od 1994 roku.
W 1996 roku został nagrodzony medalem im. Franciszka Bohuszewicza Białoruskiego PEN-klubu.

</doc>
<doc id="1559200" url="https://pl.wikipedia.org/wiki?curid=1559200" title="Krzysztof Ostrowski (piłkarz)">
Krzysztof Ostrowski (piłkarz)

Krzysztof Ostrowski (ur. 3 maja 1982 we Wrocławiu) – polski piłkarz. Obecnie jest zawodnikiem Orła Prusice. Prowadzi klinikę leczenia uzależnień.
Życiorys.
Ostrowski jest wychowankiem wrocławskiej Pandy. Jeszcze w wieku juniora przeszedł do wrocławskiego Parasola, gdzie okazał się wiodącą postacią zespolów juniorskich (U-15 - U-19). Od rundy wiosennej sezonu 2000/01 reprezentował barwy Inkopaxu. Udane występy zaowocowały przejściem do Śląska Wrocław. W jego barwach zadebiutował 3 sierpnia 2002 w wygranym 4:0 meczu z Ruchem Radzionków. Pierwszą bramkę dla tego zespołu strzelił w rewanżowym meczu tych drużyn, zakończonym wynikiem 1:1 (9 kwietnia 2003). W debiutanckim II-ligowym sezonie zaliczył 29 występów i strzelił 1 gola. Śląsk zajął 15. miejsce w lidze i spadł do niższej klasy rozgrywkowej.
Sezon 2003/04 rozpoczął już jako zawodnik Zagłębia Lubin, w którym zadebiutował 9 sierpnia w wygranym 1:0 spotkaniu z Arką Gdynia. Dla popularnych „miedziowych” Ostrowski zagrał w 10 meczach. Zagłębie zajęło w lidze 2. miejsce i awansowało do Ekstraklasy.
Na kolejne lata wrócił do Śląska. Sezon 2004/05 zakończył się udanie dla Ostrowskiego i drużyny z Wrocławia - po zajęciu 1. miejsca w grupie 3 Śląsk powrócił do II ligi. W sezonie 2005/06 wrocławianie byli o krok od awansu do Ekstraklasy, ale zajęli 4. miejsce w lidze, ustępując w końcowej tabeli mającej tyle samo punktów Jagiellonii Białystok.
Sezon 2007/08 zakończył się awansem klubu z Wrocławia do Ekstraklasy. Ostrowski zagrał w nim w 14 spotkaniach ligowych.
W najwyższej klasie rozgrywkowej zadebiutował 9 sierpnia w meczu z Lechią Gdańsk (1:1). Pierwszą bramkę na tym szczeblu rozgrywek strzelił 23 listopada w wygranym 2:1 meczu z Wisłą Kraków. Udana runda w barwach Śląska pozwoliła mu na kolejny transfer.
W styczniu 2009 podpisał kontrakt z Legią Warszawa. Debiut w barwach nowego zespołu zaliczył 17 marca w meczu Pucharu Polski ze Stalą Sanok (3:1), natomiast pierwsze spotkanie ligowe dla Legii rozegrał 20 marca z Górnikiem Zabrze (0:0). Nie udało mu się przebić do podstawowego składu drużyny. Zagrał w nim tylko w 10 spotkaniach rozgrywek w Polsce (5 w Ekstraklasie, 1 w Pucharze Ekstraklasy i 4 w Pucharze Polski) oraz 2 w eliminacjach do Ligi Europejskiej z gruzińskim Olimpi Rustawi (3:0, 1:0). Jeszcze w rundzie jesiennej został przeniesiony do zespołu Młodej Ekstraklasy.
31 sierpnia 2009 podpisał kontrakt z Widzewem Łódź. Zadebiutował w nim 2 września w meczu z Motorem Lublin (0:0), a pierwszą bramkę strzelił 25 października 2009 w wygranym 7:0 meczu ze Zniczem Pruszków. Z Widzewem awansował do Ekstraklasy, a pierwszy mecz w jego barwach w najwyższej klasie rozgrywek rozegrał 5 listopada z Zagłębiem Lubin (0:1). W przerwie zimowej sezonu 2012/13 po półrocznej przerwie po raz trzeci dołączył do zespołu Śląska Wrocław. Zadebiutował 27 lutego 2013 w meczu 1/4 finału Pucharu Polski, w którym strzelił gola.

</doc>
<doc id="1559201" url="https://pl.wikipedia.org/wiki?curid=1559201" title="Jim Carroll">
Jim Carroll

Jim Carroll, właśc. James Dennis Carroll (ur. 1 sierpnia 1949 w Nowym Jorku, zm. 11 września 2009 tamże) – amerykański pisarz, poeta, wokalista i autor tekstów.
Życiorys.
Urodził się w biednej dzielnicy Nowego Jorku, wychowywała go tylko matka. Należał do ulicznego gangu, brał udział w kradzieżach za co trafił do więzienia. Chodził do katolickiej szkoły. Był utalentowanym koszykarzem, należał do reprezentacji, jednak porzucił sport po tym jak za sprawą przyjaciół wpadł w uzależnienie od heroiny. Uciekł z domu, spał gdzie popadnie, kradł i prostytuował się by zdobyć pieniądze na narkotyki. W tym czasie pisał swój pamiętnik, wydany w 1978 pt. "The Basketball Diaries", który stał się wstrząsającym świadectwem życia nowojorskiej ulicy. Uczęszczał na warsztaty poetyckie St. Mark's Poetry Project. Literacko zadebiutował mając 17 lat tomikiem wierszy "Organic Trains". Udało mu się zerwać z zażywaniem narkotyków. W latach 70 XX wieku pracował dla Andy’ego Warhola, m.in. pomagając przy jego filmach. Wystąpił w filmach "Przetrwać w Nowym Jorku" i "Nieprzyzwoity wydawca".
Film.
Na podstawie "The Basketball Diaries" (polski tytuł "Przetrwać w Nowym Jorku") powstał w 1995 roku film pod tym samym tytułem w reżyserii Scotta Calverta ze scenariuszem Bryana Goluboffa. Jima Carrolla zagrał Leonardo DiCaprio. Carroll wystąpił w epizodycznej roli Franky'ego Pinewatera.
Śmierć.
Jim Carroll zmarł 11 września 2009 roku na Manhattanie. Powodem śmierci był zawał serca.
Twórczość.
Wydał 6 tomów poezji i dwie książki - "The Basketball Diaries" (1987) i "Forcied Entries". Był także założycielem i liderem punkrockowego zespołu Jim Carroll Band, w którym był wokalistą i autorem tekstów. Nagrał 6 płyt. Brał także udział w nagraniach innych zespołów, jego piosenki znajdują się na kilku kompilacjach.

</doc>
<doc id="1559202" url="https://pl.wikipedia.org/wiki?curid=1559202" title="Zniekształcenia odwzorowawcze">
Zniekształcenia odwzorowawcze

Zniekształcenia odwzorowawcze (kartograficzne) – zniekształcenia siatki geograficznej, a co za tym także idzie obrazu kartograficznego, wynikające z odwzorowania powierzchni kuli ziemskiej na płaszczyznę. Zależą one od przyjętego odwzorowania, zaś ich wartość od położenia geograficznego w danym odwzorowaniu.
Rozróżnia się:
Dana siatka kartograficzna ma swój indywidualny rodzaj zniekształceń. Teoria zniekształceń odwzorowawczych jest jednym z ważniejszych działów kartografii matematycznej, jej twórcą jest Nicolas Auguste Tissot, który sformułował podstawowe dla niej prawa. 

</doc>
<doc id="1559205" url="https://pl.wikipedia.org/wiki?curid=1559205" title="Operacja Mountain Storm">
Operacja Mountain Storm

Operacja Mountain Storm (mac. Операција Планинска бура, "Operacija Planinska bura") – akcja przeprowadzona 7 listopada 2007 przez policję Macedonii Północnej przeciwko powołanym do armii Albańczykom. Operacja miała miejsce w paśmie górskim Szar Płanina w północno-zachodniej Macedonii Północnej. Operacja miała miejsce dokładnie we wsiach leżących niedaleko Tetova: Brodec, Vesala i Vejce.
Tło.
Dowódcą uzbrojonej grupy Kosowiańczyków był Lirim Jakupi - skazany kryminalista, który uciekł z więzienia w sierpniu 2007 roku. We wsi Odri tydzień wcześniej znaleziono ciało martwego Xhavida Moriny, który wydostał się z więzienia podczas tej samej ucieczki. Późnym październikiem (tego samego roku) zabito jednego, a zraniono dwóch oficerów policji w sąsiedztwie wioski Tanusevci. Wszystkie ww. wydarzenia miały miejsce w bliskich sobie lokalizacjach. Minister spraw wewnętrznych ogłosił, iż najprawdopodobniej za atak odpowiedzialni byli przemytnicy.
Operacja.
Minister spraw wewnętrznych Macedonii ogłosił, że podczas akcji zabitych zostało 6 osób, a 12 zostało rannych; 4 aresztowano jeszcze przed starciem. Policja, w wyniku prowadzenia czynności, ujawniła broń różnego typu, w tym ładunki wybuchowe, amunicję, broń automatyczną czy wyrzutnie rakiet. W operacji brały udział śmigłowce policyjne.
Świadek twierdził, że widział ludzi w ubraniach z insygniami UÇK, patrolujących wieś poprzedniego dnia. Według tego samego świadka podpalili oni jeden dom i ostrzelali lokalny meczet.
KFOR zwiększyło oddział na granicy Kosowa z Macedonią przed operacją.
KFOR twierdziło, że nic im nie wiadomo o domniemanym zestrzeleniu śmigłowca.
Broń.
Do broni skonfiskowanej po operacji należały:

</doc>
<doc id="1559210" url="https://pl.wikipedia.org/wiki?curid=1559210" title="Higher (singel Creed)">
Higher (singel Creed)

"Higher" – pierwszy singel amerykańskiej formacji Creed z jej drugiego albumu studyjnego Human Clay. Dotarł do 7 miejsca na liście Billboard Hot 100 w połowie 2000 roku.

</doc>
<doc id="1559213" url="https://pl.wikipedia.org/wiki?curid=1559213" title="Potwory kontra Obcy">
Potwory kontra Obcy

Potwory kontra Obcy (ang. "Monsters vs. Aliens") – film animowany z 2009 roku. Wyprodukowany przez studio DreamWorks. Światowa premiera odbyła się 27 marca 2009, a polska – 29 maja 2009.
Film wydany w Polsce na Blu-ray przez Imperial CinePix.
Fabuła.
Akcja filmu zaczyna się na Antarktydzie. Dwóch naukowców lokalizuje UFO (z początku jeden z nich w to nie wierzy, jednak gdy patrzy w ekran, na którym była wyświetlona lokalizacja, nie jest takim niedowiarkiem). Według ich badań spadnie prosto w serce Kalifornii. Mężczyźni ogłaszają czerwony alarm.
Susan Murphy, przygotowując się do ślubu, zostaje uderzona meteorytem. Podczas ślubu zwiększa się do niewiarygodnych rozmiarów i zostaje przeniesiona do strefy 51, czyli podziemnej celi potworów. Tam poznaje Brakujące Ogniwo - człowieka rybę sprzed ponad tysiąca lat, Insektozaura - gigantyczną gąsienicę, która napadła na Tokio, profesora Karalucha - człowieka z głową owada, uwielbiającego śmieci i BOB-a - żyjącą własnym życiem żelatynę, nieposiadającą mózgu.
Na Ziemi ląduje nieznany kosmiczny robot. Nie pomaga uspokajanie prezydenta - przybysz ciągle stoi w jednym miejscu i strzela do wszystkich, którzy chcą się do niego zbliżyć. Generał, właściciel strefy 51, przedstawia rozwiązanie - potwory będą walczyć z robotem. Nie wszyscy są tego zdania, ale nie ma innego wyjścia.
Generał oznajmia potworom reguły - jeżeli pokonają przybysza, zostaną uwolnione. BOB zostaje przez robota zdeptany (jednak, kiedy przybysz podnosi nogę, okazuje się, że tylko się do niej przykleił). Robot goni Susan, zaś Ogniwo i Karaluch ścigają przybysza w tramwaju. Bohaterowie docierają do wiszącego mostu, przez który ewakuują się mieszkańcy miasta. Robot uniemożliwia im to, próbując zabić Susan. Murphy cało wychodzi z potyczki. Potwór zostaje przepołowiony, potwory zaś odzyskują wolność i robią imprezę w domu Susan.
Tymczasem prezydent dowiaduje się, że Gallaksar - ufoludek, który stworzył robota, planuje zemstę. Dzięki połączeniu informuje go, że to koniec Ziemi - stworzy na niej własną planetę. Więzi Susan i odbiera jej moc, a potem, dzięki niej stwarza miliony siebie i odbiera życie Insektozaurowi. Murphy ma zostać zniszczona, jednak Ogniwo, Karaluch i BOB przebierają się za klony i odbijają Susan. Kiedy Murphy, po pokonaniu miliona Gallaksarów, dociera do przywódcy. Włącza samozniszczenie, a potem, z Ogniwem, BOB-em i Karaluchem odlatują z generałem na Insektozaurze, który zamienił się w motyla. Razem odlatują do Los Angeles.
Wersja polska.
Opracowanie wersja polskiej: Start International Polska
Reżyseria: Elżbieta Kopocińska-Bednarek
Dialogi polskie: Bartosz Wierzbięta
Dźwięk i montaż: Michał Skarżyński
Kierownictwo produkcji: Dorota Nyczek
W wersji polskiej udział wzięli:

</doc>
<doc id="1559215" url="https://pl.wikipedia.org/wiki?curid=1559215" title="Grzegorz Romodanowski">
Grzegorz Romodanowski



</doc>
<doc id="1559218" url="https://pl.wikipedia.org/wiki?curid=1559218" title="Anne Schedeen">
Anne Schedeen

Ann Schedeen, właśc. Luanne Ruth Schedeen (ur. 7 stycznia 1949 w Portland) – amerykańska aktorka, znana głównie z roli Kate Tanner w serialu komediowym "ALF", kręconym w latach 1986–1990.

</doc>
<doc id="1559219" url="https://pl.wikipedia.org/wiki?curid=1559219" title="Ruski Kraj">
Ruski Kraj



</doc>
<doc id="1559220" url="https://pl.wikipedia.org/wiki?curid=1559220" title="Kościół Katolicki Mariawitów w Kamerunie">
Kościół Katolicki Mariawitów w Kamerunie

Kościół Katolicki Mariawitów w Kamerunie () – kościół mariawicki działający w Kamerunie.
Charakterystyka.
Mariawityzm w Afryce pojawił się po II wojnie światowej w koloniach francuskich w związku z działalnością misyjną na tych obszarach biskupów mariawickich z Francji. 
Kościół Katolicki Mariawitów w Kamerunie powstał w 2001. Został założony przez misjonarzy mariawickich z Gabonu, reprezentujących Wikariat Apostolski Kościoła Katolickiego Mariawitów w Afryce obejmujący swoją jurysdykcją: Benin, DRK, Gabon, Kamerun, Kongo i Togo.
Od 2002 na czele Kościoła Katolickiego Mariawitów w Kamerunie stoi arcybiskup Ruben Nlondock. Zwierzchnik wspólnoty rezyduje w Jaunde, gdzie znajduje się też katedra pod wezwaniem Najświętszej Maryi Panny z Góry Karmel. 
Kościół administracyjnie stanowi metropolię, która składa się z jednej archidiecezji (Jaunde), 11 parafii i klasztoru. Wspólnota liczy około 2000 wiernych.

</doc>
<doc id="1559221" url="https://pl.wikipedia.org/wiki?curid=1559221" title="Gabrielle d’Estrées">
Gabrielle d’Estrées

Gabrielle d’Estrées (ur. między 1570 a 1573 na zamku La Bourdaisière lub na zamku w Cœuvres, zm. w nocy z 9/10 kwietnia 1599) – księżna Beaufort i Verneuil, markiza Monceaux, kochanka króla francuskiego Henryka IV.
Życiorys.
Gabrielle d’Estrées była czwartą córką Antoniego d’Estrées i Franciszki Babou de La Bourdaisière. Jej młodszym bratem był François-Annibal d’Estrées. Królewską metresą została w 1591, kiedy ten był żonaty z Małgorzatą de Valois. Od tego czasu urodziła trójkę dzieci: 
W 1599 Henryk IV, oczekując na unieważnienie swojego małżeństwa przez papieża Klemensa VIII, obiecał jej królewski ślub. Gabrielle d’Estrées zmarła jednak wcześniej w wyniku komplikacji związanych z ciążą.
"Portret Gabrielle d’Estrées i jej siostry, księżnej de Villars".
Królewska kochanka została prawdopodobnie uwieczniona na kontrowersyjnym obrazie "Portret Gabrielle d’Estrées i jej siostry, księżnej de Villars", który znajduje się obecnie w Luwrze.

</doc>
<doc id="1559222" url="https://pl.wikipedia.org/wiki?curid=1559222" title="Gabriela d'Estrées">
Gabriela d'Estrées



</doc>
<doc id="1559226" url="https://pl.wikipedia.org/wiki?curid=1559226" title="Just Shoot Me!">
Just Shoot Me!



</doc>
<doc id="1559228" url="https://pl.wikipedia.org/wiki?curid=1559228" title="Twierdzenia Tissota">
Twierdzenia Tissota

Twierdzenia Tissota - twierdzenia teorii zniekształceń odwzorowawczych sformułowane przez francuskiego kartografa Nicolas Auguste Tissot'a. 
Twierdzenie I (dot. siatek ortogonalnych) - w dowolnym odwzorowaniu jednej powierzchni na drugą istnieje zawsze przynajmniej jedna (jeśli jest to powierzchnia regularna) albo tylko jedna (jeśli jest to powierzchnia nieregularna) siatka ortogonalna (kiedy południki z równoleżnikami tworzą kąty proste) na powierzchni oryginału (kuli ziemskiej), której obraz na powierzchni obrazu (powierzchni odwzorowania) jest również siatką ortogonalną.
Twierdzenie II (dot. elipsy zniekształceń) - w regularnym odwzorowaniu jednej powierzchni na drugą zniekształcenia odwzorowawcze długości we wszystkich kierunkach wychodzących z danego punktu można przedstawić w postaci elipsy, której półosie odzwierciedlają maksymalne zniekształcenia w kierunkach głównych (tzn. w kierunku południków i równoleżników).

</doc>
<doc id="1559230" url="https://pl.wikipedia.org/wiki?curid=1559230" title="Wschodni Szczyt Wideł">
Wschodni Szczyt Wideł

Wschodni Szczyt Wideł (słow. "Východná Vidlová veža", niem. "Östliche Gabelspitze", węg. "Keleti Villa-csúcs") – szczyt znajdujący się w Grani Wideł, w słowackich Tatrach Wysokich. Od Kieżmarskiego Szczytu na wschodzie oddziela go Kieżmarska Przełęcz, a od Wielkiego Szczytu Wideł na południowym zachodzie – Wyżnia Przełęcz w Widłach.
Wschodni Szczyt Wideł z daleka wygląda na małą, niepozorną turnię. Tymczasem jest jednym z najtrudniej dostępnych szczytów tatrzańskich. Po stronie północno-zachodniej blok szczytowy Wschodniego Szczytu Wideł wyodrębnia się dopiero w górnych partiach ściany Wielkiego Szczytu Wideł, opadającej ku dolnym partiom Miedzianej Kotliny. Z drugiej strony do Cmentarzyska w Dolinie Łomnickiej spadają dwie ściany – południowa i południowo-zachodnia. Tę pierwszą przecinają dwie skalisto-trawiaste półki – Wyżnia i Niżnia Marusarzowa Ławka, łączące rynnę opadającą z Kieżmarskiej Przełęczy z lewą krawędzią ściany, przypominającą charakterem filar. Nieco poniżej Marusarzowych Ławek po lewej stronie ściany położona jest duża Skalana Płaśń.
Szczyt jest doskonale widoczny znad Łomnickiego Stawu i z kolejki na szczyt Łomnicy. Na jego wierzchołek nie prowadzą żadne znakowane szlaki turystyczne, jest dostępny jedynie dla doświadczonych taterników. Wszystkie drogi prowadzące na jego wierzchołek są bardzo trudne (co najmniej IV w skali UIAA). Najdogodniej osiągnąć go granią od Wyżniej Przełęczy w Widłach.
Historia.
Pierwsze wejścia turystyczne:

</doc>
<doc id="1559231" url="https://pl.wikipedia.org/wiki?curid=1559231" title="Swadlincote">
Swadlincote

Swadlincote – miasto w Wielkiej Brytanii, w Anglii, w regionie East Midlands, w hrabstwie Derbyshire. W 2004 miasto to zamieszkiwało 36 000 osób.

</doc>
<doc id="1559232" url="https://pl.wikipedia.org/wiki?curid=1559232" title="Brenno (gmina)">
Brenno (gmina)

Brenno (od 1973 "Wijewo") – dawna gmina wiejska istniejąca w latach 1934–1954 w woj. poznańskim (dzisiejsze woj. wielkopolskie). Siedzibą władz gminy było Brenno.
Gmina zbiorowa Brenno została utworzona 1 sierpnia 1934 roku w powiecie leszczyńskim w woj. poznańskim z dotychczasowych jednostkowych gmin wiejskich: Brenno, Miastko, Potrzebowo, Wijewo i Zaborowiec oraz z obszaru dworskiego "Wijewo". 
Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 6 gromad: Brenno, Miastko, Potrzebowo, Radomyśl, Wijewo i Zaborowiec. Gmina została zniesiona 29 września 1954 roku wraz z reformą wprowadzającą gromady w miejsce gmin.
Jednostki nie przywrócono 1 stycznia 1973 roku po reaktywowaniu gmin, utworzono natomiast jej terytorialny odpowiednik – gminę Wijewo w powiecie wschowskim w województwie zielonogórskim (obecnie znów w powiecie leszczyńskim).

</doc>
<doc id="1559234" url="https://pl.wikipedia.org/wiki?curid=1559234" title="Kapusta warzywna brukselka">
Kapusta warzywna brukselka



</doc>
<doc id="1559236" url="https://pl.wikipedia.org/wiki?curid=1559236" title="Benji Gregory">
Benji Gregory

Benji Gregory, właśc. Benjamin Gregory Hertzberg (ur. 26 maja 1978 w Los Angeles) – amerykański aktor, znany głównie z roli Briana Tannera z serialu "ALF", tworzonego w latach 1986–1990.

</doc>
<doc id="1559239" url="https://pl.wikipedia.org/wiki?curid=1559239" title="Kapusta właściwa typowa">
Kapusta właściwa typowa



</doc>
<doc id="1559249" url="https://pl.wikipedia.org/wiki?curid=1559249" title="Nicolas Auguste Tissot">
Nicolas Auguste Tissot

Nicolas Auguste Tissot (ur. 1824, zm. 1907) – francuski kartograf żyjący w XIX wieku. W roku 1859 i 1881 opublikował pracę o zniekształceniach odwzorowawczych. Twórca twierdzeń teorii zniekształceń odwzorowawczych.

</doc>
<doc id="1559251" url="https://pl.wikipedia.org/wiki?curid=1559251" title="Kacper Gomólski">
Kacper Gomólski

Kacper Gomólski (ur. 2 marca 1993 w Gnieźnie) – polski żużlowiec.
Życiorys.
Wychowanek Startu Gniezno. Ma starszego o 6 lat brata Adriana. Jego ojciec, Jacek również był żużlowcem.
1 kwietnia 2008 zdał egzamin na certyfikat żużlowy w Częstochowie i po kilku miesiącach wystąpił w finale Brązowego Kasku w roku 2008 w Gdańsku, gdzie zajął ósme miejsce. Był najmłodszym uczestnikiem zawodów o Brązowy Kask. W następnym sezonie we Wrocławiu Gomólski zajął jedenaste miejsce, w roku 2010 w Lesznie zajął piąte miejsce.
Był finalistą MIMP. W roku 2009 w Lesznie zajął odległe czternaste miejsce. W następnym sezonie 2010 w Toruniu był bardzo bliski zdobycia złotego medalu, ale przeszkodził mu upadek na prowadzeniu i musiał zadowolić się trzecim miejscem.
Jest drużynowym mistrzem Europy w kategorii juniorskiej do lat 19, razem z Maciejem Janowskim, Przemysławem Pawlickim, Patrykiem Dudkiem i rezerwowym Łukaszem Cyranem. Po sezonie 2011 opuścił macierzysty zespół Start Gniezno i na sezon 2012 przeniósł się do ekstraligowego Azoty Tauron Tarnów gdzie wraz z Maciejem Janowskim pełni rolę juniora. W sezonie 2013 przedłużył kontrakt z drużyną Azotów Tauron Tarnów. W 2014 wraz z kolegami z młodzieżowej reprezentacji Polski wywalczył drużynowe mistrzostwo świata w kategorii juniorskiej.
23 czerwca 2016 roku otrzymał tytuł "Ambasadora Gniezna", z rąk Prezydenta Miasta Gniezna, Tomasza Budasza.
Od sezonu 2022 jest zawodnikiem PSŻ Poznań
Osiągnięcia.
Indywidualne mistrzostwa Polski
Mistrzostwa polski par klubowych
Indywidualne Mistrzostwa Świata Juniorów
Indywidualne Mistrzostwa Europy Juniorów
Drużynowe Mistrzostwa Świata Juniorów
Drużynowe Mistrzostwa Europy Juniorów
Młodzieżowe Indywidualne Mistrzostwa Polski
Turniej o Brązowy Kask
Turniej o Złoty Kask
Inne ważniejsze turnieje.
Turniej o Koronę Bolesława Chrobrego – Pierwszego Króla Polski
Memoriał im. Marcina Rożaka i Grzegorza Smolińskiego

</doc>
<doc id="1559252" url="https://pl.wikipedia.org/wiki?curid=1559252" title="Fabricio Fuentes">
Fabricio Fuentes

Fabricio Fabio Fuentes (ur. 13 października 1976 w Río Cuarto) – argentyński piłkarz występujący najczęściej na pozycji środkowego obrońcy. Posiada także obywatelstwo włoskie.
Kariera klubowa.
Fuentes karierę rozpoczynał w Newell’s Old Boys. Nie grywał jednak w pierwszym zespole, dlatego też w 1997 przeszedł do Quilmes Atlético Club. Rok później powrócił do Newell’s i od razu wywalczył sobie miejsce w wyjściowej jedenastce. W 2001 roku podpisał kontrakt z Vélez Sársfield. Podobnie jak w Newell’s nie miał problemu z regularnymi występami w pierwszej drużynie. W 2003 powędrował na wypożyczenie do francuskiego pierwszoligowca En Avant Guingamp. Francuzi nie postanowili go jednak wykupić, w efekcie czego po roku spędzonym w Europie, powrócił do macierzystego klubu. W 2005 zdobył z Vélezem mistrzostwo Argentyny. Po tym sukcesie został sprzedany do meksykańskiego Atlasu. Jednak spędził tam tylko rok, gdyż zdecydował się na przeprowadzkę do hiszpańskiego Villarreal CF. W nowym klubie dołączył do swoich rodaków Leandro Somozy, Juana Romána Riquelme, Rodolfo Arruabarreny, Mariano Barbosy i Gonzalo Rodrígueza. W zimowym okienku transferowym 2009/2010 ponownie został zawodnikiem Atlasu, a po upływie roku powrócił do Argentyny, do macierzystego zespołu Newell’s Old Boys.
Kariera reprezentacyjna.
W reprezentacji Argentyny zagrał jedno spotkanie. Był to mecz przeciwko Meksykowi (1:1), rozegrany w 2005 roku, w którym Fuentes zanotował gola samobójczego.

</doc>
<doc id="1559253" url="https://pl.wikipedia.org/wiki?curid=1559253" title="Zimzielówka">
Zimzielówka

Zimzielówka – przysiółek wsi Budzów w Polsce, w województwie małopolskim, w powiecie suskim, w gminie Budzów. 
W latach 1975–1998 miejscowość administracyjnie należała do województwa bielskiego.

</doc>
<doc id="1559256" url="https://pl.wikipedia.org/wiki?curid=1559256" title="Mirochówka">
Mirochówka

Mirochówka – przysiółek wsi Budzów w Polsce w województwie małopolskim, w powiecie suskim, w gminie Budzów. 
W latach 1975–1998 miejscowość administracyjnie należała do województwa bielskiego.

</doc>
<doc id="1559257" url="https://pl.wikipedia.org/wiki?curid=1559257" title="Whitehaven">
Whitehaven

Whitehaven – miasto i civil parish w Wielkiej Brytanii, w Anglii, w regionie North West England, w hrabstwie Kumbria, w dystrykcie Copeland. Leży 57,1 km od miasta Carlisle i 411,1 km od Londynu. W 2001 roku miasto liczyło 24 978 mieszkańców.
W mieście odbywa się znany na całą Wielką Brytanię Whitehaven Festival.
W Whitehaven ma siedzibę klub rugby - Whitehaven RLFC.

</doc>
<doc id="1559258" url="https://pl.wikipedia.org/wiki?curid=1559258" title="Federacja (organizacja społeczna)">
Federacja (organizacja społeczna)

Federacja - mniej lub bardziej sformalizowany w swojej strukturze związek różnych organizacji społecznych, politycznych, zawodowych itp. Federacja łączy wspólnymi celami, lecz nie wymusza tworzenia struktur "nadrzędnych". Federacja często nie posiadają osobowości prawnej, choć część federacji u swojego zarania "niesformalizowana", działa obecnie na zasadach stowarzyszenia (czyli posiada osobowość prawną i najczęściej numer w KRS).

</doc>
<doc id="1559259" url="https://pl.wikipedia.org/wiki?curid=1559259" title="Arkadiusz Baranowski">
Arkadiusz Baranowski

Arkadiusz Baranowski (ur. 12 grudnia 1970 w Sieradzu) – polski lekkoatleta - sprinter.
Zawodnik klubów: Pogoń Zduńska Wola, WKS Oleśniczanka i Pomorzanin Toruń (to w barwach tego klubu zdobył brąz w sztafecie 4 x 400 metrów podczas Mistrzostw Polski Seniorów w 1992). Wychowanek trenera Wiesława Kiryka, podopieczny Mariana Gęsickiego. Rekordy życiowe: bieg na 200 m - 21.76 (1992); bieg na 300 m -33.71 (1991); bieg na 400 m - 47.50 (1992).

</doc>
<doc id="1559261" url="https://pl.wikipedia.org/wiki?curid=1559261" title="Leszno (gmina w województwie poznańskim)">
Leszno (gmina w województwie poznańskim)

Leszno (do 1937, 1939–4? i od 1973 "Święciechowa") – dawna gmina wiejska istniejąca w latach 1937–1939 i 194?–1954 w województwie poznańskim (dzisiejsze województwo wielkopolskie). Siedzibą władz gminy było Leszno, które jednak nie wchodziło w jej skład (gmina miejska).
Gmina Leszno została utworzona 1 kwietnia 1937 roku w powiecie leszczyńskim w woj. poznańskim z obszaru zniesionej gminy Święciechowa wraz z przeniesieniem siedziby władz gminy ze Święciechowy do Leszna. Jednostka o nazwie "gmina Święciechowa" figuruje ponownie w 1939 roku w związku z wymianą części obszarów między nią a gminami Rydzyna, Włoszakowice i Lipno oraz miastem Leszno.
Po wojnie gmina o nazwie "Święciechowa" występuje jeszcze w urzędowym wykazie gmin z 28 lipca 1945, lecz wkrótce pojawia się znów jako "gmina Leszno" w tymże powiecie i województwie. Według stanu z dnia 1 lipca 1952 roku gmina Leszno składała się z 13 gromad: Długie Nowe, Długie Stare, Gołanice, Gronowo, Henrykowo, Lasocice, Niechłód, Piotrowice, Przybyszewo, Strzyżewice, Święciechowa, Trzebiny i Zaborowo. Gmina została zniesiona 29 września 1954 roku wraz z reformą wprowadzającą gromady w miejsce gmin.
Jednostki nie odtworzono 1 stycznia 1973 roku po reaktywowaniu gmin, przywrócono natomiast ponownie gminę Święciechowa.

</doc>
<doc id="1559265" url="https://pl.wikipedia.org/wiki?curid=1559265" title="Murape Murape">
Murape Murape

Murape Murape, (ur. 1 lipca 1980 roku w Chitungwiza) – zimbabwejski piłkarz występujący obecnie w Dynamos Harare. Najlepszy piłkarz roku 2007 w Zimbabwe.

</doc>
<doc id="1559266" url="https://pl.wikipedia.org/wiki?curid=1559266" title="Fregaty rakietowe typu Van Speijk">
Fregaty rakietowe typu Van Speijk

Fregaty rakietowe typu Van Speijk – seria sześciu holenderskich fregat rakietowych zbudowanych w latach 60. XX wieku dla Holenderskiej Marynarki Wojennej. Konstrukcja okrętów bazowała na brytyjskich fregatach typu "Leander".
Pod koniec lat 70. XX wieku okręty przeszły modernizację, a w latach 1986-1989 zostały sprzedane do Indonezji, gdzie służą jako typ "Achmad Yani".

</doc>
<doc id="1559267" url="https://pl.wikipedia.org/wiki?curid=1559267" title="Fregaty typu Van Speijk">
Fregaty typu Van Speijk



</doc>
<doc id="1559268" url="https://pl.wikipedia.org/wiki?curid=1559268" title="Glinnik (Baczyn)">
Glinnik (Baczyn)

Glinnik – część wsi Baczyn w Polsce, położona w województwie małopolskim, w powiecie suskim, w gminie Budzów. 
W latach 1975–1998 Glinnik administracyjnie należał do województwa bielskiego.

</doc>
<doc id="1559269" url="https://pl.wikipedia.org/wiki?curid=1559269" title="Rafiq Al-Hariri">
Rafiq Al-Hariri



</doc>
<doc id="1559270" url="https://pl.wikipedia.org/wiki?curid=1559270" title="Polany (powiat suski)">
Polany (powiat suski)

Polany – osada w Polsce położona w województwie małopolskim, w powiecie suskim, w gminie Budzów.
W latach 1975–1998 miejscowość administracyjnie należała do województwa bielskiego.

</doc>
<doc id="1559271" url="https://pl.wikipedia.org/wiki?curid=1559271" title="Wyższa Szkoła Administracji i Zarządzania w Zawierciu">
Wyższa Szkoła Administracji i Zarządzania w Zawierciu

Wyższa Szkoła Administracji i Zarządzania (w likwidacji) – niepubliczna uczelnia wyższa, znajdująca się w Zawierciu.
Uczelnia została utworzona w roku 1999. 18 czerwca tego samego roku na podstawie decyzji Ministra Edukacji Narodowej wpisano ją do Rejestru Niepaństwowych Uczelni Zawodowych pod numerem 19.
Szkoła posiadała uprawnienia do nadawania tytułu licencjata bądź inżyniera i kształciła w dwóch kierunkach: informatyka w zarządzaniu, oraz turystyka i rekreacja, przy czym drugi kierunek był realizowany na powstałym w 2008 roku Wydziale Zamiejscowym Turystyki i Nauk Humanistycznych w Sosnowcu.
Przy uczelni działał klub sportowy (tenisa stołowego i futsalu) AZS WSAiZ Zawiercie.
Patronem uczelni jest św. Jan Kanty.
Wyższa Szkoła Administracji i Zarządzania w Zawierciu została postawiona w stan likwidacji z dniem 1 stycznia 2015 r. na podstawie uchwały założyciela.

</doc>
<doc id="1559275" url="https://pl.wikipedia.org/wiki?curid=1559275" title="Heinrich Bruning">
Heinrich Bruning



</doc>
<doc id="1559278" url="https://pl.wikipedia.org/wiki?curid=1559278" title="Burford">
Burford

Burford - miasto w Wielkiej Brytanii, w Anglii, w regionie South East England, w hrabstwie Oxfordshire. W 2001 r. miasto to zamieszkiwało 5 972 osób.

</doc>
<doc id="1559282" url="https://pl.wikipedia.org/wiki?curid=1559282" title="Linia Mareth">
Linia Mareth

Linia Mareth – linia umocnień stałych wybudowana w Tunezji między miastami Madanijin, a Kabis w latach 30. przez kolonialne wojska francuskie dla ochrony kolonii przed atakiem ze strony włoskiej Libii. Jej projektantem i pierwszym dowódcą garnizonu Mareth był gen. Georges Albert Catroux.
W czasie II wojny światowej, po porażce wojsk Francji Vichy w wyniku operacji Torch system umocnień dostał się w ręce państw Osi i służył do obrony przed wojskami brytyjskimi. Niemcy i Włosi dokonali rozbudowy linii Mareth. Linia miała około 35 km długości, a w południowo-zachodniej części osiągała 800 metrów wysokości. W pierwszych latach wojny linia nie odegrała roli ale 23 stycznia 1943 r. niedobitki Afrika Korps gen. Erwina Rommla zostały przerzucone w rejon Mareth i przygotowywane były do ofensywy o kryptonimie "Capri". Atak z linii Mareth rozpoczął się 6 marca i skończył się klęską Rommla. 19 marca brytyjska 8 Armia pod dowództwem gen. Bernarda Montgomery'ego po ciężkich walkach wyparła Włochów i Niemców z linii Mareth, spychając siły Osi w głąb Tunezji.
Pod Mareth znajduje się muzeum walk położone w centrum umocnień.

</doc>
<doc id="1559290" url="https://pl.wikipedia.org/wiki?curid=1559290" title="Christof Innerhofer">
Christof Innerhofer

Christof Innerhofer (ur. 17 grudnia 1984 r. w Bruneck) – włoski narciarz alpejski, dwukrotny medalista olimpijski oraz trzykrotny medalista mistrzostw świata.
Kariera.
Po raz pierwszy na arenie międzynarodowej pojawił się 29 listopada 1999 roku w San Vigilio, gdzie w zawodach FIS Race zajął 52. miejsce w slalomie. W zawodach Pucharu Świata zadebiutował 12 listopada 2006 roku w Levi, gdzie nie ukończył pierwszego przejazdu slalomu. Pierwsze pucharowe punkty wywalczył 10 grudnia 2006 roku w Reiteralm, zajmując 24. miejsce w superkombinacji. Nieco ponad dwa lata później, 28 grudnia 2008 roku w Bormio, po raz pierwszy stanął na podium zawodów PŚ od razu zwyciężając w zjeździe (wystartował wtedy z nr 1). Do tego momentu jego najlepszym wynikiem była czwarta lokata w supergigancie w Beaver Creek trzy tygodnie wcześniej. W kolejnych sezonach jeszcze parokrotnie plasował się w czołowej trójce zawodów, w tym w sezonie 2012/2013 odnosząc trzy zwycięstwa. Ogólnie najlepiej wypadł jednak w sezonie 2010/2011, kiedy był ósmy w klasyfikacji generalnej i zjazdu oraz drugi w klasyfikacji superkombinacji (wyprzedził go tylko Chorwat Ivica Kostelić).
W 2007 roku wystąpił na mistrzostwach świata w Åre, gdzie zajął 38. miejsce w zjeździe, a rywalizacji w superkombinacji nie ukończył. Na rozgrywanych dwa lata później mistrzostwach świata w Val d’Isère, gdzie był bardzo blisko medalu w supergigancie. Ostatecznie jednak walkę o podium przegrał z Norwegiem Akselem Lundem Svindalem o 0,05 s i zajął czwarte miejsce. Na tych samych mistrzostwach był też dziesiąty w zjeździe i czternasty w superkombinacji. W 2010 roku wystartował na igrzyskach olimpijskich w Vancouver dwukrotnie znajdując się w pierwszej dziesiątce: w supergigancie był szósty a w superkombinacji ósmy. Największe sukcesy osiągnął podczas mistrzostw świata w Ga-Pa, gdzie wystartował w trzech konkurencjach i zdobył trzy medale. Zwyciężył tam w supergigancie, był drugi w superkombinacji oraz trzeci w zjeździe. Z mistrzostw świata w Schladming w 2013 roku wrócił bez medalu; jego najlepszym wynikiem było siódme miejsce w supergigancie. Brał także udział w igrzyskach w Soczi w 2014 roku i już w pierwszym starcie, biegu zjazdowym, zdobył srebrny medal. Rozdzielił tam na podium Austriaka Matthiasa Mayera i Norwega Kjetila Jansruda. Następnie zajął trzecie miejsce w kombinacji, przegrywając tylko z Sandro Vilettą ze Szwajcarii i Ivicą Kosteliciem. Na tych samych igrzyskach wystartował również w supergigancie, ale nie ukończył rywalizacji.

</doc>
<doc id="1559299" url="https://pl.wikipedia.org/wiki?curid=1559299" title="Suwak tamaryszkowy">
Suwak tamaryszkowy

Suwak tamaryszkowy ("Meriones tamariscinus") – gatunek ssaka z podrodziny myszoskoczków (Gerbillinae) w obrębie rodziny myszowatych (Muridae).
Zasięg występowania.
Suwak tamaryszkowy występuje w południowej części europejskiej Rosji, Kazachstanie, Uzbekistanie, Turkmenistanie, Kirgistanie, Tadżykistanie, północnym Afganistanie, północno-zachodniej Chińskiej Republice Ludowej (Sinciang, północne Gansu i zachodnia Mongolia Wewnętrzna) i południowo-zachodniej Mongolii.
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1773 roku niemiecki przyrodnik Peter Simon Pallas nadając mu nazwę "Mus tamariscinus". Holotyp pochodził z Saray-Jük, w Kazachstanie. 
Analiza molekularna z 2010 roku wykazała, że "M. tamariscinus" reprezentował odrębny klad w stosunku do wszystkich innych gatunków z rodzajów "Meriones", "Rhombomys", "Psammomys" i "Brachiones", co czyniło rodzaj "Meriones" taksonem parafiletycznymi; badanie nie przedstawiło żadnych rozstrzygających propozycji dotyczących możliwej zmiany taksonomicznej dla kladu "M. tamariscinus". Autorzy "Illustrated Checklist of the Mammals of the World" uznają ten takson za gatunek monotypowy.
Morfologia.
Długość ciała (bez ogona) 135–190 mm, długość ogona 115–150 mm, długość ucha 15–21 mm, długość tylnej stopy 32–39 mm; masa ciała 60–180 g. 

</doc>
<doc id="1559302" url="https://pl.wikipedia.org/wiki?curid=1559302" title="Arthrodira">
Arthrodira



</doc>
<doc id="1559304" url="https://pl.wikipedia.org/wiki?curid=1559304" title="Bielice (powiat drawski)">
Bielice (powiat drawski)

Bielice (niem. "Neunhagen") – nieistniejąca osada w Polsce położona w województwie zachodniopomorskim, w powiecie drawskim, w gminie Czaplinek.
W latach 1975–1998 miejscowość administracyjnie należała do województwa koszalińskiego.

</doc>
<doc id="1559305" url="https://pl.wikipedia.org/wiki?curid=1559305" title="Bottle Pop">
Bottle Pop

Bottle Pop – czwarty singel The Pussycat Dolls z ich drugiego albumu studyjnego "Doll Domination". Piosenka została napisana przez Fernando Garibaya, Seana Garretta oraz Nicole Scherzinger i nagrana razem ze Snoop Doggiem. Wydana w Australii i Nowej Zelandii, a w Ameryce Północnej zajęła 88 miejsce na liście Canadian Hot 100. Pierwszy raz na żywo została zaprezentowana na 2008 Kiis FM Jingle Ball.
Teledysk.
Teledysk do singla był kręcony w styczniu 2009 r. Reżyserem był Thomas Kloss. Akcja rozgrywa się w teatrze. W klipie nie ma Snoop Dogga w odróżnieniu do nagrania z albumu. Cały teledysk trwa 2 min 57 sek. Oficjalna premiera miała miejsce dnia 31 stycznia 2009 r. w programie RAGE. 10 lutego 2009 r. teledysk został dodany na stronie iTunes do ściągnięcia. Wideo uzyskało 5 miejsce na US iTunes i 10 miejsce na Kanada iTunes.

</doc>
<doc id="1559306" url="https://pl.wikipedia.org/wiki?curid=1559306" title="Buszcze">
Buszcze

Buszcze (niem. "Buschhof") – nieistniejąca osada w Polsce położona w województwie zachodniopomorskim, w powiecie drawskim, w gminie Czaplinek.
W latach 1975–1998 miejscowość administracyjnie należała do województwa koszalińskiego.

</doc>
<doc id="1559307" url="https://pl.wikipedia.org/wiki?curid=1559307" title="Nosze miękkie">
Nosze miękkie

Nosze miękkie - rodzaj noszy w kształcie worka z uszami, wykonane z brezentu lub innego miękkiego materiału, służące do przenoszenia lub znoszenia chorych w ciasnych pomieszczeniach, uniemożliwiających użycie noszy standardowych.

</doc>
<doc id="1559309" url="https://pl.wikipedia.org/wiki?curid=1559309" title="Chmielewo (województwo zachodniopomorskie)">
Chmielewo (województwo zachodniopomorskie)

Chmielewo (niem. "Augustenweide") – osada w Polsce, w województwie zachodniopomorskim, w powiecie drawskim, w gminie Czaplinek, położona przy drodze krajowej nr 20 ze Stargardu do Gdyni.
W latach 1975–1998 miejscowość należała administracyjnie do województwa koszalińskiego.

</doc>
<doc id="1559315" url="https://pl.wikipedia.org/wiki?curid=1559315" title="Auguste Toulmouche">
Auguste Toulmouche

Auguste Toulmouche (ur. 21 września 1829 w Nantes, zm. 16 października 1890 w Paryżu) – francuski malarz akademicki.
Pierwsze lekcje sztuki brał w pracowni rzeźbiarza Amedeo Rene Menarda, później uczył się rysunku i malarstwa u prywatnych nauczycieli w Nantes. W 1846 wyjechał do Paryża i podjął studia u Charlesa Gleyre. Wystawiał z powodzeniem w paryskim Salonie, gdzie był kilkakrotnie nagradzany medalami. W 1870 został odznaczony Legią Honorową V klasy.
Toulmouche znany jest głównie z sentymentalnych wyobrażeń pięknych i dostojnych kobiet, malowanych zwykle w bogatych wnętrzach. W latach 50. XIX wieku był jednym z najpopularniejszych malarzy paryskich, jego prace kupowali Napoleon III i cesarzowa Eugenia. Po wojnie francusko-pruskiej zainteresowanie jego twórczością zmalało.

</doc>
<doc id="1559317" url="https://pl.wikipedia.org/wiki?curid=1559317" title="Pfalz D.XII">
Pfalz D.XII

Pfalz D.XII – niemiecki samolot myśliwski z okresu I wojny światowej.
Historia.
Oblatany wiosną 1918 roku dwupłatowiec myśliwski Pfalz D.XII był następcą samolotu Pfalz D.III. Chociaż wyposażony był w ten sam silnik, co Fokker D.VII, ustępował mu z racji większej masy prędkością wznoszenia. Z tego też powodu niechętnie był przyjmowany w eskadrach myśliwskich, służąc głównie w bawarskich oddziałach lotniczych. Wyprodukowano ogółem 750-800 maszyn. Służyły one w następujących jednostkach: Jasta 5, Jasta 17, Jasta 23, Jasta 24, Jasta 32, Jasta 34, Jasta 35, Jasta 36, Jasta 43, Jasta 61, Jasta 64, Jasta 65, Jasta 66, Jasta 71, Jasta 76, Jasta 77, Jasta 78, Jasta 81, Marine Landflieger Abteilung Haga, Marine Schutzstaffel Kiel i Jagdstaffelschule Langfuhr.
Co najmniej jeden egzemplarz był po wojnie używany w polskim lotnictwie – w Szkole Pilotów w Ławicy.
Opis konstrukcji.
Był to jednomiejscowy dwupłat konstrukcji drewnianej. Kadłub skorupowy z dwóch warstw pasków sklejkowych, aluminiowa osłona silnika. Chłodnica czołowa z rurek mosiężnych. Skrzydła dwudźwigarowe, połączone słupkami i drutem stalowym, pokryte płótnem. Lotki skompensowane, na górnym płacie. Usterzenie z rurek stalowych, pokryte płótnem. Uzbrojenie: 2 zsynchronizowane karabiny maszynowe Spandau LMG 08/15 7,92 mm umieszczone na grzbiecie kadłuba z zapasem 400 naboi na k.m.

</doc>
<doc id="1559319" url="https://pl.wikipedia.org/wiki?curid=1559319" title="Todd McKee">
Todd McKee

Todd McKee (ur. 7 listopada 1963 w Kentfield) – amerykański aktor telewizyjny i filmowy.
Życiorys.
Wczesne lata.
Urodził się w Kentfield w hrabstwie Marin w stanie Kalifornia. Dorastał w Westlake Village, w Kalifornii, gdzie ukończył szkołę średnią Aquora High School. Jako młody nastolatek grał Świętego Mikołaja. Studiował aktorstwo na Uniwersytecie Południowej Kalifornii w Los Angeles, podczas studiów czasem spał w swoim samochodzie, zajmował się sprzedażą kuponów broszury "Westlake Village Super Saver" i został doradcą rezydenta w akademiku przydzielającym pokój i wyżywienie. Później, w towarzystwie przyjaciela znalazł agenta. 
Kariera.
Brał udział w reklamie "McDonald’s". Wkrótce otrzymał rolę Teda Capwella w operze mydlanej NBC "Santa Barbara" (1984-1989), za którą otrzymał nominację do nagrody Młodych Artystów 1985 roku. 
W operze mydlanej CBS "Moda na sukces" ("The Bold and the Beautiful", 1990–1992) wciela się w postać Jake’a MacLaine’a, brata Margo, instruktora tenisa Stephanie Forrester (Susan Flannery), który przybył do Los Angeles w 1990 roku, a następnie (od 14 listopada 2007 roku) pracuje jako technik oświetleniowy w Forrester Creations. Odtwarzany przez niego bohater odkrywa, że jako dziecko był molestowany, po gniewnej konfrontacji ojca, którego uważał odpowiedzialnego za nadużycie, odkrywa, że rzeczywistym sprawcą był jego stryj, Charlie (Chuck Walling).

</doc>
<doc id="1559328" url="https://pl.wikipedia.org/wiki?curid=1559328" title="Isaac Chansa">
Isaac Chansa

Isaac Chansa (ur. 23 marca 1984 w Kitwe) – zambijski piłkarz występujący na pozycji pomocnika.
Karierę zaczynał w młodzieżówce Chambishi FC. Grał tam jako junior od 1990 do 2002 roku.
Znalazł się w składzie kadry narodowej na Puchar Narodów Afryki 2006. W grupie C Zambia zajęła 3. miejsce, co wiązało się z zakończeniem gry na fazie grupowej. Podobnie 2 lata później turnieju w Ghanie Zambia zajęła 3. miejsce w grupie C.
Przez trzy lata od 2004 do 2007 „Zife” grał w barwach południowoafrykańskiego potentata Orlando Pirates. Na początku sezonu 2007/2008 dołączył do Helsingborgs IF – drużyny prowadzonej przez byłego trenera „Bafana Bafana” Stuarta Baxtera.
Pod koniec 2006 roku Chansa został zawieszony na 3 miesiące przez PSL za zaatakowanie asystenta sędziego w spotkaniu Pirates – Jomo Cosmos.
W 2012 roku przeszedł do chińskiego Henan Jianye.

</doc>
<doc id="1559329" url="https://pl.wikipedia.org/wiki?curid=1559329" title="Acanthothoraci">
Acanthothoraci

Acanthothoraci – rząd wymarłych żuchwowców należących do ryb pancernych. Żyły w dewonie (około 395–380 milionów lat temu). Szczątki tych ryb znaleziono na całym świecie. Wyglądem przypominały dzisiejsze chimery.
Dzielą się na rodziny:

</doc>
<doc id="1559330" url="https://pl.wikipedia.org/wiki?curid=1559330" title="Fort Scott (Kansas)">
Fort Scott (Kansas)



</doc>
<doc id="1559333" url="https://pl.wikipedia.org/wiki?curid=1559333" title="Zakonnica (film)">
Zakonnica (film)

Zakonnica () – hiszpański horror filmowy z 2005 roku w reżyserii Luisa De La Madrid. Film został wydany w dwóch wersjach językowych: hiszpańskiej, czeskiej i angielskiej.
Opis fabuły.
Sześć piętnastolatek, będących uczennicami katolickiej szkoły w Barcelonie, mieszka wspólnie w internacie, w którym spędzają cały dzień, będąc równocześnie terroryzowanymi przez pewną zakonnicę. Pewnego razu zakonnica odkrywa, że jedna z nich – Maria jest w ciąży i postanawia ją torturować twierdząc, że dziewczyna zgrzeszyła. Wkrótce potem przyjaciółki patrzą jak jest torturowana i postanawiają jej pomóc. Od tamtego czasu nikt zakonnicy nie widział, a szkołę zamknięto. Siedemnaście lat później Maria, zostaje brutalnie zamordowana, a świadkiem jej śmierci jest jej córka Eve. Kilkanaście dni później ginie kolejna z kobiet. Pozostałe kobiety zaczynają obawiać się o własne życie i muszą ponownie się zjednoczyć, a siedemnastoletnia Eve dołącza się do nich. Wkrótce dziewczyna odkrywa przerażające fakty dotyczące swojej przeszłości.

</doc>
<doc id="1559334" url="https://pl.wikipedia.org/wiki?curid=1559334" title="Fort Scott">
Fort Scott

Fort Scott – miasto położone w hrabstwie Bourbon.

</doc>
<doc id="1559335" url="https://pl.wikipedia.org/wiki?curid=1559335" title="Gangster">
Gangster



</doc>
<doc id="1559337" url="https://pl.wikipedia.org/wiki?curid=1559337" title="Bronson (Kansas)">
Bronson (Kansas)

Bronson – miasto położone w hrabstwie Bourbon.

</doc>
<doc id="1559338" url="https://pl.wikipedia.org/wiki?curid=1559338" title="Szafirek groniasty">
Szafirek groniasty

Szafirek groniasty ("Muscari neglectum") – gatunek niewielkiej, łatwej w uprawie rośliny cebulowej z rodziny szparagowatych. Najbardziej rozpowszechniony w uprawie gatunek szafirka obok szafirka armeńskiego. Naturalnie występuje na obszarze śródziemnomorskim, w Azji Mniejszej i Azji zachodniej sięgając po Pakistan i Turkmenistan. W Polsce gatunek uprawiany.
Zastosowanie.
Roślina ozdobna sadzona w pojemnikach, w grupach na rabatach, w skalniakach.
Uprawa.
Gatunek niezbyt wymagający. Cebule wykopuje się i przesadza w czerwcu. Zimują również w gruncie, gdzie liście wyrastają w październiku. Szafirki najlepiej prezentują się w grupach. Sadzi się je na małych głębokościach. Cebulki przesadza się możliwie jak najczęściej ze względu na dość szybki przyrost cebul przybyszowych (kupki dzieli się i ponownie sadzi w większych odstępach).

</doc>
<doc id="1559339" url="https://pl.wikipedia.org/wiki?curid=1559339" title="Nikołaj Gay">
Nikołaj Gay

Nikołaj Nikołajewicz Gay, także Gie lub Ge (ros. Николай Николаевич Ге; ur. , zm. ) – rosyjski malarz historyczny i religijny, portrecista.
Urodził się w Woroneżu, w rodzinie pochodzenia francuskiego. W 1857 ukończył Cesarską Akademię Sztuk w Sankt Petersburgu.
Był członkiem stowarzyszenia Pieriedwiżników.

</doc>
<doc id="1559340" url="https://pl.wikipedia.org/wiki?curid=1559340" title="Uniontown (Kansas)">
Uniontown (Kansas)

Uniontown – miasto położone w hrabstwie Bourbon.

</doc>
<doc id="1559343" url="https://pl.wikipedia.org/wiki?curid=1559343" title="Lucie Mühlsteinová">
Lucie Mühlsteinová

Lucie Mühlsteinová (ur. 15 października 1984 w Děčínie) – czeska siatkarka, grająca na pozycji rozgrywającej, reprezentantka kraju. Karierę rozpoczęła w klubie w rodzimej miejscowości. 
Jej mężem jest słowacki trener siatkarski Michal Mašek.
Sukcesy klubowe.
Puchar Czech:
Liga czeska:
Puchar Słowacji:
Liga słowacka:
Liga grecka:
Puchar Polski:
Liga polska:
Liga azerska:
Sukcesy reprezentacyjne.
Liga Europejska:

</doc>
<doc id="1559345" url="https://pl.wikipedia.org/wiki?curid=1559345" title="Siła centralna">
Siła centralna



</doc>
<doc id="1559346" url="https://pl.wikipedia.org/wiki?curid=1559346" title="Siły centralne">
Siły centralne



</doc>
<doc id="1559347" url="https://pl.wikipedia.org/wiki?curid=1559347" title="Fulton (Kansas)">
Fulton (Kansas)

Fulton – miasto położone w hrabstwie Bourbon.

</doc>
<doc id="1559348" url="https://pl.wikipedia.org/wiki?curid=1559348" title="Siły zachowawcze">
Siły zachowawcze



</doc>
<doc id="1559349" url="https://pl.wikipedia.org/wiki?curid=1559349" title="Redfield (Kansas)">
Redfield (Kansas)

Redfield – miasto położone w hrabstwie Bourbon.

</doc>
<doc id="1559351" url="https://pl.wikipedia.org/wiki?curid=1559351" title="Mapleton (Kansas)">
Mapleton (Kansas)

Mapleton – miasto położone w hrabstwie Bourbon.

</doc>
<doc id="1559353" url="https://pl.wikipedia.org/wiki?curid=1559353" title="Deutsche Volksliste">
Deutsche Volksliste



</doc>
<doc id="1559354" url="https://pl.wikipedia.org/wiki?curid=1559354" title="Jałbrzyk Jan Sokołowski">
Jałbrzyk Jan Sokołowski

Jałbrzyk Jan Sokołowski z Wrzący Wielkiej i Sokołowa herbu Pomian (ur. ?, zm. 1493/5) – komornik króla Czech i Węgier Władysława Jagiellończyka, kasztelan santocki i starosta grudziądzki.
Wczesna biografia Sokołowskiego nie jest znana. Wywodził się z potomków Chebdów z Niewiesza herbu Pomian, którzy na przełomie XIV i XV w. zdobyli znaczne wpływy polityczne na Kujawach, zyskując przewagę nad innymi klanami rodowymi w tamtejszym środowisku kościelnym. Nie wiadomo kiedy i w jaki sposób Sokołowski związał się z dworem Jagiellonów. W dokumencie potwierdzającym nadanie mu przez Władysława Jagiellończyka w 1493 r. zamku Toszek z miastem i okręgiem oraz miasta Pyskowice na Śląsku zaznaczono, że otrzymał on te dobra m.in. za wierne służby pełnione od młodości. Względy jakimi cieszył się u Władysława Jagiellończyka będąc jego dworzaninem każą przypuszczać, że zyskał dużą przychylność potomka Jagiellonów jeszcze przed jego wstąpieniem na tron czeski. Należał do hufca nadwornego Władysława, który w 1471 roku odprowadzał elekta do Pragi. Towarzyszył nowo wybranemu władcy przy wjeździe do miasta oraz podczas koronacji 22 sierpnia 1471. Był jedynym Polakiem wśród urzędników nadwornych króla Władysława i stał się jedną z najbardziej wpływowych osobistości na jego dworze. W roku 1474 był posłem na sejm piotrkowski z ramienia króla Władysława. Służył Władysławowi Jagiellończykowi najpierw jako dworzanin a następnie jako komornik, będąc jednym z najaktywniejszych członków rady królewskiej. Prawdopodobnie dzięki wstawiennictwu czeskiego króla otrzymał od Kazimierza Jagiellończyka urząd starosty grudziądzkiego w 1484 r. a następnie kasztelana santockiego - z tym tytułem jest wymieniony po raz pierwszy na sejmie w Piotrkowie 11 XII 1488. Nie wiadomo czy do śmierci przebywał w Czechach, czy pod koniec życia osiadł w Polsce. Po śmierci Jałbrzyka Sokołowskiego starostwo grudziądzkie przejął jego brat Paweł, a następnie jego synowie.
Dzięki służbie na dworze praskim mógł wielokrotnie powiększyć majątek odziedziczony wraz z braćmi po ojcu Jarosławie z Wrzący Wielkiej, Sokołowa i wsi Ochle. Posiadał dobra nie tylko w Polsce i na Śląsku, ale również w Austrii i Czechach. W znanych źródłach nie znaleziono informacji o wstąpieniu Sokołowskiego w stan małżeński. Pozostawiony przez niego majątek odziedziczyli bracia, co każe przypuszczać, że Jałbrzyk Sokołowski nie miał potomstwa. Zmarł przed 3 lutego 1495, kiedy jego następca przejął urząd kasztelana santockiego.

</doc>
<doc id="1559355" url="https://pl.wikipedia.org/wiki?curid=1559355" title="Digital Video Library">
Digital Video Library

DVL (ang. Digital Video Library – cyfrowa biblioteka wideo) – jest to zaawansowana multimedialna baza danych, ze skrótami ułatwiającymi wybór filmu oraz z wbudowanymi mechanizmami ułatwiającymi przeglądanie treści biblioteki. Korzystać z niej może wielu klientów jednocześnie, używających wiele łączy dostępowych.
Architektura cyfrowej biblioteki wideo.
Cyfrowa biblioteka wideo może zawierać wiele komponentów o różnych charakterach, np. szkoleniowym bądź archiwalnym. Składowanie treści w takiej bibliotece ma ścisły schemat postępowania przy jej budowie. Sercem każdego systemu jest serwer danych. Jego głównym zadaniem jest przechowywanie cyfrowych plików wideo oraz udostępnianie ich klientom. Serwer taki zawiera wbudowane mechanizmy QoS. Każda sekwencja wizyjna dodawana do DVL musi przejść w pierwszym kroku kompresje aby zmniejszyć wielkość pliku bądź całego zbioru. W tym celu wykorzystywane są systemy kompresji obrazu. Następnie cała treść naszej biblioteki jest poddawana segmentacji, streszczeniu oraz katalogowaniu. W procesach tych dokonywany jest podział całego zbioru na określone części, które są jednakowe pod względem wybranych właściwości oraz stworzenie streszczenia długiej treści. Digital Video Library pracuje na dwóch szczeblach hierarchicznej struktury, składającej się z kategorii (najwyższego poziomu) oraz podkategorii (na niższym poziomie). Kategoria danych wraz z innymi informacjami pozwoli skutecznie przeszukiwać bibliotekę wideo. Dodatkowe informacje przechowywane w bazie danych zawierają np. umowę licencyjną, długość filmu czy dane techniczne.
Najważniejszymi informacjami katalogu filmu są:
Prawidłowo przeprowadzona segmentacja oraz streszczenie jest bardzo ważnym czynnikiem, który ułatwia użytkownikowi korzystającemu z cyfrowej biblioteki wideo odnalezienie interesującej go treści. DVL zyskują coraz większe znaczenie na rynku usług teleinformatycznych. Mogą być wykorzystywane we wszystkich dziedzinach. Modułowość aplikacji pozwala na łatwe dostosowanie do różnych zastosowań. Dla biur podróży bądź hoteli mogą one być wykorzystane dla podniesienia jakości usług wzbogacone o cyfrowe sekwencje wideo, przedstawiające atrakcje turystyczne krajów lub miast proponowane przez agentów biur podróży.
Najpopularniejsze generacje kodeków wizyjnych.
- Generacja zerowa (generacja kompresji wewnątrz klatkowej)
- Druga generacja
- Trzecia generacja
- Czwarta generacja
- Kodeki niestandaryzowane

</doc>
<doc id="1559358" url="https://pl.wikipedia.org/wiki?curid=1559358" title="Puna (geografia)">
Puna (geografia)

Puna – strefa wyżyn śródandyjskich, które zalegają część Peru, Boliwii, Chile i Argentyny. Są to obszary znajdujące się pomiędzy poszczególnymi Kordylierami.

</doc>
<doc id="1559359" url="https://pl.wikipedia.org/wiki?curid=1559359" title="Hiawatha (Kansas)">
Hiawatha (Kansas)

Hiawatha – miasto położone w hrabstwie Brown.

</doc>
<doc id="1559361" url="https://pl.wikipedia.org/wiki?curid=1559361" title="Sabetha (Kansas)">
Sabetha (Kansas)



</doc>
<doc id="1559363" url="https://pl.wikipedia.org/wiki?curid=1559363" title="Sabetha">
Sabetha

Sabetha – miasto położone w hrabstwach Brown i Nemaha.

</doc>
<doc id="1559364" url="https://pl.wikipedia.org/wiki?curid=1559364" title="Jagdstaffel 78">
Jagdstaffel 78

Jagdstaffel 78 – Bayerische Jagdstaffel Nr. 78 – Jasta 78b – jednostka lotnictwa niemieckiego Luftstreitkräfte z okresu I wojny światowej.
Informacje ogólne.
Jednostka została utworzona w grudniu 1917 roku. Organizację eskadry powierzono porucznikowi Reinholdowi Ritter von Benzowi.
W marcu 1918 roku przydzielona była razem z Jagdstaffel 33 i Jagdstaffel 70 do Kommandeur der Flieger Armii A.
W całym okresie swojej działalności operowała na froncie zachodnim. Eskadra walczyła przede wszystkim na samolotach Fokker D.VII, ale także na Pfalz D.XII.
Przez jej skład przeszli: Reinhold Ritter von Benz, porucznik Eduard Prime (3), Fritz Pösch, Peter Wagner.

</doc>
<doc id="1559367" url="https://pl.wikipedia.org/wiki?curid=1559367" title="Irsza">
Irsza

Irsza () – rzeka na Ukrainie, prawy dopływ Teterewa.
Rzeka o długości 145 km w całości znajduje się na terytorium obwodu żytomierskiego, uchodzi do Teterewy w okolicach wsi Zarudzie. Przepływa przez Polesie oraz przez miasta: Horoszów, Irszańsk, Malin.
Warunki hydrologiczne.
Rzeka posiada zasilanie śnieżno – deszczowe. Ważnym elementem zasilającym są także liczne dopływy: Bałamarka, Żłobisz, Glinka, Ryzna (ukr. Різня), Rychta, Trościanica, Zrywia (ukr. Здрівля), Waźnia (ukr. Возня), Koszarówna, Dorynka, Wyrwa, Didówka, Łymia, Irszyca.
Budowa geologiczna.
Rzeka przepływa przez obszar, w podłożu którego dominują skały granitowego masywu krystalicznego. W dolinie rzeki spotykamy także pokłady rudy żelaza. 
Znaczenie gospodarcze.
W dorzeczu rzeki znajdowały się liczne kamieniołomy granitu. Obecnie w opuszczonych wyrobiskach znajdują się zbiorniki wodne. Dodatkowo zbudowano kilka zbiorników retencyjnych, największy znajduje się w okolicach miasta Malin. Jak podaje Słownik geograficzny Królestwa Polskiego i innych krajów słowiańskich, rzeka była spławna, w okresie wiosennych przyborów, od ujścia do wsi Skołubów.

</doc>
<doc id="1559371" url="https://pl.wikipedia.org/wiki?curid=1559371" title="Gładzenie">
Gładzenie



</doc>
<doc id="1559373" url="https://pl.wikipedia.org/wiki?curid=1559373" title="Horton (Kansas)">
Horton (Kansas)

Horton – miasto położone w hrabstwie Brown.

</doc>
<doc id="1559374" url="https://pl.wikipedia.org/wiki?curid=1559374" title="Dogładzanie długoskokowe">
Dogładzanie długoskokowe



</doc>
<doc id="1559375" url="https://pl.wikipedia.org/wiki?curid=1559375" title="Obciąganie">
Obciąganie



</doc>
<doc id="1559377" url="https://pl.wikipedia.org/wiki?curid=1559377" title="Everest (Kansas)">
Everest (Kansas)

Everest – miasto położone w hrabstwie Brown.

</doc>
<doc id="1559378" url="https://pl.wikipedia.org/wiki?curid=1559378" title="WIT Georgia">
WIT Georgia



</doc>
<doc id="1559381" url="https://pl.wikipedia.org/wiki?curid=1559381" title="Leszczyce">
Leszczyce

Leszczyce – osada w Polsce, położona w województwie kujawsko-pomorskim, w powiecie inowrocławskim, w gminie Pakość.
W latach 1975–1998 miejscowość administracyjnie należała do województwa bydgoskiego.

</doc>
<doc id="1559382" url="https://pl.wikipedia.org/wiki?curid=1559382" title="Fairview (Kansas)">
Fairview (Kansas)

Fairview – miasto położone w hrabstwie Brown.

</doc>
<doc id="1559384" url="https://pl.wikipedia.org/wiki?curid=1559384" title="Drużynowe Mistrzostwa Polski na Żużlu 1969">
Drużynowe Mistrzostwa Polski na Żużlu 1969

Drużynowe Mistrzostwa Polski na Żużlu 1969 – 22. edycja drużynowych mistrzostw Polski, organizowanych przez Polski Związek Motorowy (PZM). W obecnym sezonie powrócono do jednorocznego systemu rozgrywek. Zarówno mistrzów, jak i spadkowiczów wyłaniano w ciągu jednego roku. W sezonie 1969 do rozgrywek pierwszej ligi przystąpiło osiem zespołów, natomiast w drugiej lidze walczyło dziewięć drużyn.
Zwycięzca najwyższej klasy rozgrywkowej (I Ligi) zostaje Drużynowym Mistrzem Polski na Żużlu w sezonie 1969. Obrońcą tytułu z poprzedniego sezonu jest ROW Rybnik. W tym roku triumfowała Stal Gorzów, która tym samym przerwała siedmioletnią dominację Rybniczan w polskim żużlu.

</doc>
<doc id="1559385" url="https://pl.wikipedia.org/wiki?curid=1559385" title="Morrill (Kansas)">
Morrill (Kansas)

Morrill - amerykańskie miasto położone w stanie Kansas, w hrabstwie Brown.

</doc>
<doc id="1559388" url="https://pl.wikipedia.org/wiki?curid=1559388" title="Damien Perquis (ur. 1984)">
Damien Perquis (ur. 1984)

Damien Albert René Perquis (francuska wymowa: []; ur. 10 kwietnia 1984 w Troyes) – francusko-polski piłkarz występujący na pozycji obrońcy, reprezentant Polski.
Kariera klubowa.
Perquis jest wychowankiem francuskiego klubu piłkarskiego Troyes AC. W 2005 został sprzedany do AS Saint-Étienne za 600 000 euro. W 2007 został wypożyczony do FC Sochaux-Montbéliard, a w 2008 został wykupiony przez ten klub za 1 000 000 euro.
3 marca 2012 doznał kontuzji (złamanie kości przedramienia) w meczu Ligue 1 przeciwko Valenciennes FC. Kontuzja ta wykluczyła jego występy do końca ligowego sezonu 2011/12 i poważnie zagroziła występom Perquisa podczas Euro 2012.
W lipcu 2016 został zawodnikiem Nottingham Forest, rok później zaś piłkarzem Gazélec Ajaccio.
15 czerwca 2020 oficjalnie ogłosił zakończenie kariery sportowej.
Kariera reprezentacyjna.
Francja.
Zagrał trzy razy w młodzieżowej reprezentacji Francji U-21.
Polska.
6 października 2010 oficjalnie zadeklarował chęć grania w reprezentacji Polski. W listopadzie 2010 z zawodnikiem spotkał się trener polskiej kadry Franciszek Smuda, który oglądał jego grę w meczu ligowym. Na początku 2011 piłkarz nadal utrzymywał, iż jest zdecydowany grać dla Polski i jednocześnie stwierdził, że nie przyjąłby powołania do reprezentacji Francji. 7 lipca 2011 pełnomocnik piłkarza oficjalnie złożył wniosek o poświadczenie polskiego obywatelstwa. Wojewoda mazowiecki wydał jednak odmowną decyzję z powodu niekompletności złożonych dokumentów, a Perquis odstąpił od uzupełnienia wniosku. Ostatecznie polskie obywatelstwo zostało mu nadane przez prezydenta Bronisława Komorowskiego.
6 września 2011 zawodnik zadebiutował w polskiej drużynie podczas meczu z Niemcami. 26 maja 2012 w towarzyskim meczu ze Słowacją w Klagenfurcie w swoim szóstym meczu w polskich barwach strzelił bramkę, którą zadedykował swojej babci. W 2012 został powołany przez selekcjonera kadry Franciszka Smudę na Euro 2012. Podczas turnieju wystąpił we wszystkich trzech meczach grupowych. W trakcie meczu z Rosją doznał kontuzji.
Życie prywatne.
Damien urodził się we Francji, jednak posiada polskie korzenie, jego babcia Józefa Bierła jest Polką. Pradziadek Perquisa urodził się w miejscowości Strzyżewko w Wielkopolsce, a do Francji wyemigrował w latach 1920–1930. Ma dwoje dzieci.

</doc>
<doc id="1559390" url="https://pl.wikipedia.org/wiki?curid=1559390" title="Robinson (Kansas)">
Robinson (Kansas)

Robinson – miasto położone w hrabstwie Brown.

</doc>
<doc id="1559392" url="https://pl.wikipedia.org/wiki?curid=1559392" title="Zwiąż mnie">
Zwiąż mnie

Zwiąż mnie () – hiszpański film w reżyserii Pedro Almodóvara. Światowa premiera odbyła się 22 stycznia 1990 r.
Opis fabuły.
Po opuszczeniu szpitala dla umysłowo chorych, Ricky zaczyna śledzić Marinę, byłą aktorkę porno, z którą w przeszłości spędził jedną noc. Jednakże dziewczyna nie wykazuje zainteresowania kontynuowaniem dawno zakończonej znajomości. Wkrótce potem nachodzi ją w domu, a gdy Marina nie chce go wpuścić, ogłusza ją uderzając w głowę, nieprzytomną kobietę zaciąga do sypialni i przywiązuje do łóżka, dziewczyna staje się więźniem we własnym domu.
Obsada.
i inni

</doc>
<doc id="1559393" url="https://pl.wikipedia.org/wiki?curid=1559393" title="Roślina cebulowa">
Roślina cebulowa



</doc>
<doc id="1559395" url="https://pl.wikipedia.org/wiki?curid=1559395" title="Reserve (Kansas)">
Reserve (Kansas)

Reserve – miasto położone w hrabstwie Brown.

</doc>
<doc id="1559397" url="https://pl.wikipedia.org/wiki?curid=1559397" title="Kutre Dulecha">
Kutre Dulecha

Kutre Dulecha (ur. 22 sierpnia 1978) – etiopska lekkoatletka, odnosząca największe sukcesy w biegu na 1500 metrów.

</doc>
<doc id="1559399" url="https://pl.wikipedia.org/wiki?curid=1559399" title="Powhattan (Kansas)">
Powhattan (Kansas)

Powhattan – miasto położone w hrabstwie Brown.

</doc>
<doc id="1559401" url="https://pl.wikipedia.org/wiki?curid=1559401" title="IMV">
IMV

IMV (Industrija motornih vozil) – dawne jugosłowiańskie, a później słoweńskie przedsiębiorstwo motoryzacyjne, które produkowało samochody dostawcze w latach 1958–1992. Od 1992 roku fabryka należy do koncernu Renault i nazywa się Revoz, produkując modele Renault.
Historia.
Fabryka została założona w 1954 roku pod nazwą „Moto montaža” i montowała samochody na licencji niemieckiej DKW. Od 1958 roku przedsiębiorstwo rozpoczęło produkcję furgonetek pod nazwą IMV. Między 1967 a 1972 r., IMV we współpracy z British Leyland Motor Company produkowało samochody Austin. W 1973 roku fabryka podjęła współpracę z Renault i rozpoczęła produkcję m.in. Renault 4. W 1989 roku fabryka w całości stała się własnością koncernu Renault, natomiast w 1992 r. zaprzestano produkcji samochodów IMV i zmieniono nazwę fabryki na Revoz (REnault VOZila) gdzie od tej pory produkowane są tylko modele Renault. Oddział produkcji przyczep i samochodów kempingowych działających przy IMV w 1995 roku stał się niezależną spółką i przyjął nazwę Adria Mobil.

</doc>
<doc id="1559402" url="https://pl.wikipedia.org/wiki?curid=1559402" title="Willis (Kansas)">
Willis (Kansas)

Willis – miasto położone w hrabstwie Brown.

</doc>
<doc id="1559404" url="https://pl.wikipedia.org/wiki?curid=1559404" title="Parafia Wniebowstąpienia Pańskiego w Klejnikach">
Parafia Wniebowstąpienia Pańskiego w Klejnikach

 
Parafia Wniebowstąpienia Pańskiego – parafia prawosławna w Klejnikach, w dekanacie Narew diecezji warszawsko-bielskiej.
Na terenie parafii funkcjonują 3 cerkwie i 2 kaplice:
Liczba wiernych i zasięg terytorialny.
W 1891 parafia liczyła 3529 wiernych. W 1959 parafia liczyła 3161 osób, natomiast w 1983 – 1760. W 2011 do parafii należało, według o. Aleksandra, około 900 wiernych. Parafianie zamieszkują: Klejniki, Kożyno, Koźliki, Janowo, Hukowicze, Leszczyny, Sapowo, Istok, Radźki, Lachy, Gorodczyno i przysiółek Bujakowszczyzna.

</doc>
<doc id="1559405" url="https://pl.wikipedia.org/wiki?curid=1559405" title="Kijane">
Kijane



</doc>
<doc id="1559406" url="https://pl.wikipedia.org/wiki?curid=1559406" title="Wild Child. Zbuntowana księżniczka">
Wild Child. Zbuntowana księżniczka

Wild Child. Zbuntowana księżniczka (ang. "Wild Child") – film amerykańsko-brytyjsko-francuski; opowieść o przygodach nastolatki z Malibu o imieniu Poppy. Dziewczyna trafia do angielskiej szkoły z internatem o surowej dyscyplinie, gdzie nie ma internetu, a telefonu komórkowego można używać tylko w weekendy.

</doc>
<doc id="1559408" url="https://pl.wikipedia.org/wiki?curid=1559408" title="Hamlin (Kansas)">
Hamlin (Kansas)

Hamlin – miasto położone w hrabstwie Brown.

</doc>
<doc id="1559410" url="https://pl.wikipedia.org/wiki?curid=1559410" title="Parafia św. Wojciecha w Dalewie">
Parafia św. Wojciecha w Dalewie

Parafia św. Wojciecha w Dalewie – parafia rzymskokatolicka w dekanacie krzywińskim. Proboszczem jest ks. mgr Krystian Górski.
Kościół parafialny.
Gotycki kościół św. Wojciecha z początku XIV wieku (przebudowany w XVII wieku, we wnętrzu znajduje się barokowy ołtarz sprzed 1610 roku, a na nim obraz adoracji Matki Boskiej z Dzieciątkiem przez świętego Stanisława i świętego Wojciecha z 1687 roku. Na zewnątrz tablica ku czci ks. Piotra Wawrzyniaka z 1981 roku oraz trzy inne tablice poświęcone poległym w wojnach światowych. Przy kościele drewniana dzwonnica konstrukcji szkieletowej z 1878 roku, jest zabytkiem chronionym prawem.

</doc>
<doc id="1559412" url="https://pl.wikipedia.org/wiki?curid=1559412" title="Drużynowe Mistrzostwa Polski na Żużlu 1970">
Drużynowe Mistrzostwa Polski na Żużlu 1970

Drużynowe Mistrzostwa Polski na Żużlu 1970 – 23. edycja drużynowych mistrzostw Polski, organizowanych przez Polski Związek Motorowy (PZMot). Zwycięzcą rozgrywek ligowych w 1970 zostali żużlowcy klubu ROW Rybnik, wywalczając tym samym tytuł drużynowego mistrza Polski.
Charakterystyka rozgrywek.
Do rozgrywek ligowych przystąpiło 16 polskich klubów żużlowych, podzielonych na pierwszą i drugą Ligę, w których występowało po osiem zespołów. Tytułu drużynowego mistrza Polski bronił zespół Stali Gorzów Wielkopolski, natomiast beniaminkiem w I Lidze była drużyna Kolejarza Opole. Po czternastu kolejkach rozgrywek, w których każdy zespół w I i II Lidze rozgrywał mecz z pozostałymi zespołami danej Ligi, walcząc u siebie oraz na wyjeździe, pierwsze miejsce wywalczyła drużyna klubu ROW Rybnik, odnosząc 12 zwycięstw oraz ponosząc 2 porażki. Z pierwszej Ligi do drugiej spadł zespół Unii Leszno, a na jego miejsce awansowała drużyna Unii Tarnów, która zwyciężyła w rozgrywkach II Ligi. Ponadto w wyniku baraży 7 drużyny I Ligi i 2 drużyny II Ligi – zespół Wybrzeża Gdańsk pozostał w I Lidze. Warto dodać, że w III rundzie rozgrywek II Ligi (19 kwietnia), w meczu Stal Rzeszów – Stal Toruń, w 1 biegu wydarzył się tragiczny wypadek, w wyniku którego zginął Marian Rose, a mecz został przerwany.

</doc>
<doc id="1559414" url="https://pl.wikipedia.org/wiki?curid=1559414" title="Erownuli Liga 2">
Erownuli Liga 2

Erownuli Liga 2 – od 1990 roku druga klasa rozgrywek ligowych w piłkę nożną w Gruzji, rozgrywana pod patronatem Gruzińskiego Związku Piłki Nożnej. Obecnie w rozgrywkach staruje 10 klubów. Zespół, które na koniec sezonu zajmuje miejsce 1., awansuje bezpośrednio do Erownuli Liga, natomiast zespoły 2. i 3. walczą o awans do Erownuli Liga z zespołami 8. i 9. z najwyższej klasy rozgrywkowej.

</doc>
<doc id="1559415" url="https://pl.wikipedia.org/wiki?curid=1559415" title="El Dorado (Kansas)">
El Dorado (Kansas)

El Dorado – miasto położone w hrabstwie Butler.

</doc>
<doc id="1559416" url="https://pl.wikipedia.org/wiki?curid=1559416" title="Shotacon">
Shotacon

 – japoński skrót pochodzący od . Nazwa gatunku pochodzi od „Shōtarō complex” – Shōtarō, bohatera mangi
„Tetsujin 28-gō” Mitsuteru Yokoyamy z 1959 r. Na zachodzie termin odnosi się do erotycznej, mangowej sztuki przedstawiającej nieletnie postacie, często produkowanej w Japonii.
Shotaconowa grafika przedstawia zazwyczaj męskie postacie w wieku 8–13 lat.

</doc>
<doc id="1559422" url="https://pl.wikipedia.org/wiki?curid=1559422" title="Andover (Kansas)">
Andover (Kansas)

Andover – miasto w Stanach Zjednoczonych, w stanie Kansas, w hrabstwie Butler. Według spisu w 2020 roku liczy 14,9 tys. mieszkańców.
Po południu 26 kwietnia 1991 r. tornado o sile EF5 uderzyło w Andover, gdzie zdewastowało park przyczep kempingowych, zabijając 13 osób. 29 kwietnia 2022 r. Andover ponownie zostało uderzone przez tornado, tym razem klasy EF3+, podczas którego zniszczeniu uległo wiele budynków.

</doc>
<doc id="1559423" url="https://pl.wikipedia.org/wiki?curid=1559423" title="Averostra">
Averostra

Averostra – grupa dinozaurów, zdefiniowana pierwotnie jako grupa teropodów, której przedstawiciele posiadają charakterystyczny otwór w kości przysiecznej. Ezcurra i Cuny (2007) zdefiniowali natomiast tę grupę jako obejmującą ostatniego wspólnego przodka gatunków "Allosaurus fragilis" i "Ceratosaurus nasicornis" i wszystkich jego potomków.
Definicja.
Nazwę Averostra wprowadził Gregory S. Paul w pracy "Dinosaurs of the Air: The Evolution and Loss of Flight in Dinosaurs and Birds", wydanej w 2002. Termin ten oznacza „ptasiopyskie” (ang. "bird-snouted"). Zdefiniował on nowy klad poprzez podanie apomorfii: należą do niego wszystkie Avepoda (określił tak teropody o pewnych charakterystycznych cechach budowy stóp) mające przynajmniej jeden dodatkowy otwór w kości szczękowej, w bocznej ścianie dołu przedoczodołowego, prowadzącego do środkowo-dziobowej zatoki szczękowej lub też od takich teropodów pochodzące. Zaznaczył, że klad ten obejmuje dromeozaury. Nie przedstawił natychmiast definicji wykorzystującej konkretne taksony. Podał jedynie, iż wydaje mu się, że klad taki obejmował będzie ceratozaury, megalozaury i abelizaury. Paul wprowadził też niebędący jednostką systematyczną termin "Dino-averostrans", którym określił wszystkie Averostra niezaliczające się do Avebrevicauda.
W cytowanej wyżej książce Paul zamieścił następujący kladogram, uproszczono:
Definicję odwołującą się do innych taksonów przedstawili Ezcurra i Cuny w 2007 przy okazji opisu rodzaju "Lophostropheus". Zdefiniowali Averostra jako klad typu "node-based" obejmujący "Ceratosaurus nasicornis", "Allosaurus fragilis" oraz wszystkich potomków ich ostatniego wspólnego przodka. Zwracają uwagę, że taka definicja kontynuuje pomysł Paula oraz że opisany w ten sposób klad łączył będzie tetanury i ceratozaury. Autorzy ci załączyli w swej pracy następujący kladogram (uproszczono):
Budowa.
Powierzchnia stawowa głowowa proksymalnych kręgów ogonowych Averostra jest wklęsła. U większości Averostra kostka zewnętrzna jest przemieszczona dystalnie.
Systematyka i ewolucja.
Averostra należą do najważniejszych grup teropodów. W ich obrębie zalicza się je do neoteropodów.
Zaliczają się doń ceratozaury i tetanury. Do ceratozaurów należą abelizauroidy. Wśród tych ostatnich wyróżnia się karnozaury i celurozaury.
Bliscy krewni Averostra spoza tej grupy datują się na przełom triasu i jury. Ich dokładna pozycja systematyczna wymaga dalszych badań. Autor opisu drakowenatora jako grupę siostrzaną kladu tetanury + ceratozaury (nie pada termin Averostra) wskazuje dilofozaura.
Powstanie Averostra Paul zalicza do najważniejszych kroków na drodze do wykształcenia się z teropodów ptaków. Początek Averostra nie został dobrze poznany, nie widać go w zapisie kopalnym. Zjawisko takie określa się mianem "ghost lineage". Jej trwanie Langer i współpracownicy szacują w tym przypadku na około 25 milionów lat (choć przy pewnych założeniach może wynosić i 30 milionów lat), wobec czego początek kladu przypadały na hettang, a być może jeszcze wcześniej. Naukowcy ci powstanie Averostra sytuują w Transuralu, być może poza tym na terenach wysuniętych bardziej na zachód, gdzie leżały Eurameryka i "Equatorial Belt" bądź w południowej Gondwanie. Na bardziej południowe miejsce uformowania się grupy wskazuje odkrycie, opisanego w 2014 roku przez tenże zespół Langera, wenezuelskiego "Tachiraptora", który mógł należeć do najprymitywniejszych Averostra, wywodzących się z samego pnia tej grupy, choć nie można wykluczyć, że stanowił on ich grupę zewnętrzną. Konkurencyjna hipoteza Carrano i in. wskazuje raczej na przełom hettangu i synemura, za najstarszego przedstawiciela kladu uznając sinozaura.
Innym wczesnym przedstawicielem Averostra mógł być kriolofozaur z wczesnojurajskich Gór Transantarktycznych, wyróżniający się grzebieniem na głowie, tworzonym przez kości łzowe. Jednak nie wszyscy autorzy zaliczają go do tej grupy, umieszczając go w innej grupie neoteropodów w kladzie z dilofozaurem i drakowenatorem. Pewności nie ma również co do wspominanego już "Sinosaurus triassicus", który mógł być bazalnym tetanurem, ale mógł też należeć do wspomnianego kladu dilofozaura poza Averostra, oraz berberozaura z wczesnojurajskich gór Atlas. Autorzy pracy opisującej rodzaj widzieli w nim pierwotnego abelizauryda, a więc z drugiej strony dość zaawansowanego już ceratozaura, inni za bardziej pierwotnego ceratozaura bądź też krewniaka dilofozaura, nie należącego wcale do Averostra.
Kluczowa jest tutaj relacja filogenetyczna pomiędzy ceratozaurami a celofyzoidami. Filogeneza teropodów wedle Allaina i współpracowników, opracowana przy okazji opisu berberozaura, nie wyróżnia grupy Averostra, choć prezentuje grupy ceratozaurów (obejmująca celofyzoidy) oraz tetanurów. W tym ujęciu grupy te razem tworzą klad neoteropodów:
Jeśli jednak, niezgodnie z powyższym poglądem, ale zgodnie z opinią większości badaczy, ceratozaury byłyby bliżej spokrewnione z tetanurami niż z celofyzoidami, to grupa łącząca ceratozaury i tetanury byłaby monofiletyczna i miałoby sens jej wyróżnianie. Obecnie celofyzoidy wydają się najbardziej pierwotną grupą neoteropodów.
Po jurze wczesnej właściwie już wszystkie teropody należą do Averostra.
Wedle badań zespołu Cúneo ceratozaury i tetanury, dwie główne grupy Averostra, oddzieliły się od siebie na granicy między toarkiem (jura wczesna) i aalenem (jura środkowa), o czym świadczą badania formacji Cañadón Asfalto, zwłaszcza znaleziska tetanurów piatnickizaura i kondorraptora oraz ceratozaura "Eoabelisaurus". Można też spotkać się z poglądem, jakoby tetanury i ceratozaury były dwiema głównymi grupami teropodów w ogóle.
Ceratozaury powstały w "Equatorial Belt" i być może południowej Gondwanie. Do ceratozaurów zaliczano się często formy niewielkie, smukłe. Wyróżnia się wśród nich ceratozaur. Monofiletyzm tej grupy bywa podważany, a samego ceratozaura umieszcza się niekiedy bliżej tetanurów, niż innych przedstawicieli tej grupy, a niekiedy i bliżej celofyzoidów. Obecnie do ceratozaurów zalicza się najczęściej prócz samego ceratozaura abelizauroidy. Te ostatnie zawierają z kolei abelizaury i noazaury.
Tetanury pochodzą z Transuralu oraz być może Eurameryki. Za najstarszego przedstawiciela tej grupy uchodzi niekiedy późnotriasowy argentyński zupajzaur, dzielący jeszcze wiele cech z celofyzoidami, jak też z ceratozaurami, jednak wedle analizy filogenetyczny Yatesa leży on w grupie zewnętrznej kladu ceratozaury + tetanury wraz z opisanym przez tego autora drakowenatorem i dilofozaurem. Excurra i Novas również umieszczają go wśród grup zewnętrznych Averostra.
Wśród tetanurów wyróżnia się trzy grupy: megalozauroidy, allozauroidy oraz celurozaury. Większość badań wskazuje na bliższe pokrewieństwa łączące allozauroidy i celurozaury, niektóre jednak dzielą tetanury na karnozaury i celurozaury, gdzie karnozaury uznają za grupę łączącą razem megalozauroidy oraz allozauroidy. Istnieją badania potwierdzające monofiletyzm takiej grupy. W obrębie allozauroidów niektórzy badacze lokują Megaraptora, chociaż inni umieszczają je wśród bazalnych celurozaurów bądź nawet tyranozauroidów. Do tychże Megaraptora zaliczają się choćby "Megaraptor" czy "Aerosteon".
Opisane pokrewieństwa prezentuje następujący kladogram pochodzący z pracy Excurry i Novasa poświęconej argentyńskim teropodom:
Wielkie zróżnicowanie osiągnęła grupa celurozaurów, w obrębie której wyróżnia się bardzo dużo mniejszych grup. Zaliczają się do niej kompsognaty, Megaraptora, tyranozauroidy, ornitomimozaury, terizinozaury, alwarezaury, owiraptorozaury, w końcu zaś dromeozaury, troodonty i ptaki. Z grupy celurozaurów jako pierwsza (nie licząc niepewnych Megaraptora) oddzieliła się linia tyranozauroidów, do której zaliczają się rodziny tyranozaurydów i Proceratosauridae, siostrzana w stosunku do reszty celurozaurów, z których najpierwotniejsze są kompsognaty. Następnie pozostałe celurozaury dzielą się na dwie grupy ornitomimozaurów i maniraptorów, gdzie zaliczają się formy zaawansowane ewolucyjnie takie jak terinizozaury, alwarezaury, niepewne deinonychozaury (dromeozaury i troodonty) czy Avialae. Dromeozaury, troodonty i Avialae tworzą razem klad Paraves.
Niektórzy badaczy zaliczają skansiopteryksy do Avialae, inni są temu przeciwni. Nie ma natomiast wątpliwości co to tego, że właśnie z Avialae wywodzą się ptaki, jedyni współcześni przedstawiciele grupy Averostra. Ptaki przetrwały co prawda wymieranie kredowe, jednakże wiele ich linii zniknęło wtedy wraz z innymi dinozaurami. Wymierania nie przetrwały choćby Enantiornithes. Następnie w paleocenie i eocenie pojawili się po raz pierwszy przedstawiciele wielu wyróżnianych obecnie rzędów ptaków. Międzynarodowy Komitet Ornitologiczny wyróżnia 10681 gatunków współcześnie żyjących ptaków, pogrupowanych w 2295 rodzajach, 238 rodzinach (dodatkowe 2 mają status "incertae sedis") i 40 rzędach.

</doc>
<doc id="1559426" url="https://pl.wikipedia.org/wiki?curid=1559426" title="Lemury (duchy)">
Lemury (duchy)

Lemury (, lp "lemŭr") – w mitologii rzymskiej złośliwe dusze ludzi zmarłych, powracające okresowo dla dręczenia żywych.
Podobne do larw, lecz o mniej przerażającym wyglądzie, powracały na ziemię w określone dni roku. 
Przepędzano je podczas świąt przypadających 9, 11 oraz 13 maja i nazywanych Lemuraliami (lub Lemuriami), które mogły należeć do najstarszych świąt zmarłych obchodzonych przez Rzymian. Zgodnie z mitologicznym przekazem ustanowiono je dla uśmierzenia ducha zamordowanego przez swego brata Remusa, który pośmiertnie nawiedzał ich opiekunów (Akkę Larentię i Faustulusa). W tym czasie zamykano świątynie i obowiązywał zakaz zawierania małżeństw. 
Charakterystyczny dla Lemuriów był nocny obrzęd opisany przez Owidiusza w poemacie "Fasti" (w. 427 nn). Odbywał się on o północy, gdy ojciec rodziny ("pater familias") wychodził boso z domu, strzelał palcami, ażeby wzbronić duchom wstępu, następnie mył ręce i nie odwracając głowy rzucał poza siebie ziarna czarnego bobu, wypowiadając dziewięciokrotnie sakralną formułę; na zakończenie uderzano w metalowe naczynia czyniąc niezwykły hałas dla odpędzenia złośliwych widm. 
Od lemurów-duchów wywiedziono w XIX wieku łacińską nazwę lemurowatych, potocznie zwanych lemurami.

</doc>
<doc id="1559428" url="https://pl.wikipedia.org/wiki?curid=1559428" title="Augusta (Kansas)">
Augusta (Kansas)

Augusta – miasto położone w hrabstwie Butler.

</doc>
<doc id="1559429" url="https://pl.wikipedia.org/wiki?curid=1559429" title="Parafia św. Apostoła Jakuba w Łosince">
Parafia św. Apostoła Jakuba w Łosince

Parafia św. Apostoła Jakuba – parafia prawosławna w Łosince, w dekanacie Narew diecezji warszawsko-bielskiej.
Na terenie parafii funkcjonuje 1 cerkiew i 1 kaplica:
W należącej do parafii wsi Krzywiec znajduje się Diecezjalne Centrum Kultury Prawosławnej „Światłość”.
Historia.
Pierwsze pisemne wzmianki o unickiej parafii w Łosince pochodzą z 1778 (informacja o poświęceniu cerkwi, metryka ślubu). W 1805 zbudowano dom parafialny (przetrwał do naszych czasów, obecnie w stanie ruiny). Po synodzie połockim (1839) parafia w Łosince przyjęła prawosławie. W II połowie XIX w. nastąpił znaczny wzrost liczby wiernych (w 1878 parafia liczyła 2330 osób), co wiązało się z koniecznością wzniesienia większej świątyni. W latach 1882–1886 zbudowano obecnie istniejącą cerkiew (konsekrowaną 30 sierpnia 1887). Dotychczasową świątynię parafialną przeniesiono na cmentarz i rozbudowano (1883), nadając jej wezwanie św. Jerzego. Pod koniec XIX w. rozwinięto sieć szkolnictwa cerkiewnego; w 1894 na terenie parafii działało 10 szkół.
W 1900 parafia należała do dekanatu Bielsk Podlaski w nowo powstałej eparchii grodzieńskiej. W skład parafii wchodziły wsie: Borysówka, Grodzisko, Kamień, Kotłówka, Koweła, Krynica, Krzywiec, Kutowa, Łosinka, Nowiny, Podborowisko, Przybudek, Rzepiska, Trywieża, Wasylkowo, Wólka oraz kolonie Usnarszczyzna i Wieżanka.
W czasie I wojny światowej większość wiernych udała się na bieżeństwo. Po odzyskaniu niepodległości przez Polskę parafia wznowiła działalność jako etatowa; wraz z cała diecezją grodzieńską weszła w skład Polskiego Autokefalicznego Kościoła Prawosławnego. Bezpośrednio po II wojnie światowej część ludności została przesiedlona do ZSRR; w późniejszym czasie nastąpiły też migracje do ośrodków miejskich. W 1962 parafię włączono do nowo utworzonego dekanatu Narew (w diecezji warszawsko-bielskiej). W latach 80. XX w. zbudowano nowy dom parafialny. Cerkiew parafialną gruntownie wyremontowano w latach 1994–1997. 1 lipca 2000 otwarto Diecezjalne Centrum Kultury Prawosławnej „Światłość” w Krzywcu (w budynku dawnej szkoły podstawowej). W latach 2009–2011 wyremontowano kaplicę cmentarną.
Parafia w 2007 liczyła 964 wiernych, w 2016 liczyła ok. 700 wiernych. W skład parafii wchodzą wsie: Łosinka, Borysówka, Golakowa Szyja, Gorodzisko, Kamień, Kotłówka, Koweła, Krzywiec, Krynica, Kutowa, Nowiny, Olchowa Kładka, Podborowisko, Przybudki, Rzepiska, Trywieża, Usnarszczyzna, Wasilkowo i Wieżanka.

</doc>
<doc id="1559431" url="https://pl.wikipedia.org/wiki?curid=1559431" title="Rose Hill (Kansas)">
Rose Hill (Kansas)

Rose Hill – miasto położone w hrabstwie Butler.

</doc>
<doc id="1559434" url="https://pl.wikipedia.org/wiki?curid=1559434" title="Douglass (Kansas)">
Douglass (Kansas)

Douglass – miasto w Stanach Zjednoczonych, w stanie Kansas, w Hrabstwie Cloud.

</doc>
<doc id="1559439" url="https://pl.wikipedia.org/wiki?curid=1559439" title="Shōtakon">
Shōtakon



</doc>
<doc id="1559440" url="https://pl.wikipedia.org/wiki?curid=1559440" title="Towanda (Kansas)">
Towanda (Kansas)

Towanda – miasto położone w hrabstwie Butler.

</doc>
<doc id="1559441" url="https://pl.wikipedia.org/wiki?curid=1559441" title="Shōtacon">
Shōtacon



</doc>
<doc id="1559442" url="https://pl.wikipedia.org/wiki?curid=1559442" title="Parafia Zwiastowania Najświętszej Maryi Panny">
Parafia Zwiastowania Najświętszej Maryi Panny

Parafie pod wezwaniem Zwiastowania Najświętszej Maryi Panny:

</doc>
<doc id="1559446" url="https://pl.wikipedia.org/wiki?curid=1559446" title="Benton (Kansas)">
Benton (Kansas)

Benton – miasto położone w hrabstwie Butler.

</doc>
<doc id="1559447" url="https://pl.wikipedia.org/wiki?curid=1559447" title="Larwy (mitologia)">
Larwy (mitologia)

Larwy (łac. "lārvae", lp. "lārva") – w mitologii rzymskiej złe duchy, będące duszami ludzi, którzy za życia popełnili ciężką zbrodnię lub zginęli nagłą i gwałtowną śmiercią, i nie zostali należycie pochowani; odpowiednik dzisiejszych upiorów.
Pojawiały się jako widma lub szkielety, zsyłając na żyjących strach, choroby nerwowe i epilepsję. Z czasem utożsamiono je z lemurami ("lemures"); św. Augustyn uważał je nawet za ich synonim. Na równi z nimi składano im corocznie w maju ofiary przebłagalne podczas archaicznych ceremonii zwanych "Lemuria", rzucając w otchłań ciemności ziarna czarnego bobu wraz z zaklęciami, aby opuściły domostwo.
W takim też znaczeniu wymieniane są przez rzymskich autorów, np. przez Plauta ("Jeńcy" 598) czy Apulejusza ("Metamorfozy" IX 29,3). Ówczesne świadectwa opisują je w dwojakiej postaci: jako blade upiory o ściągniętym obliczu bądź jako groteskowe szkielety i marionetki (przedstawiane tak np. w farsach i widowiskach ludowych, z przykładem podobnego wyobrażenia w "Satyrykach" Petroniusza). Dręczone przez nie osoby nazywano „utajnionymi chorymi”.
We współczesnym słownictwie był to dawniej synonim straszydła, uciążliwej mary (maszkary), dręczącej zjawy, widziadła albo upiora. W tym znaczeniu użyte również przez poetę:

</doc>
<doc id="1559449" url="https://pl.wikipedia.org/wiki?curid=1559449" title="Parafia Wszystkich Świętych w Zakliczynie">
Parafia Wszystkich Świętych w Zakliczynie

Parafia Wszystkich Świętych w Zakliczynie – parafia archidiecezji krakowskiej Kościoła katolickiego obrządku łacińskiego wchodząca w skład dekanatu Myślenice.W skład parafii wchodzą: Czechówka (1034), Stojowice (450), Zakliczyn (1600).
Kościół parafialny.
Kościół parafialny, wybudowany został w latach 1773–1774, a konsekrowany przez biskupa Franciszka de Potkana Potkańskiego w 1776, jego fundatorem był ks. Wojciech Brandysiewicz

</doc>
<doc id="1559450" url="https://pl.wikipedia.org/wiki?curid=1559450" title="Shotakon">
Shotakon



</doc>
<doc id="1559451" url="https://pl.wikipedia.org/wiki?curid=1559451" title="Leon (Kansas)">
Leon (Kansas)

Leon – miasto położone w hrabstwie Butler.

</doc>
<doc id="1559453" url="https://pl.wikipedia.org/wiki?curid=1559453" title="Whitewater (Kansas)">
Whitewater (Kansas)

Whitewater – miasto położone w hrabstwie Butler.

</doc>
<doc id="1559454" url="https://pl.wikipedia.org/wiki?curid=1559454" title="Potwin (Kansas)">
Potwin (Kansas)

Potwin – miasto położone w hrabstwie Butler.

</doc>
<doc id="1559456" url="https://pl.wikipedia.org/wiki?curid=1559456" title="Sochaczki">
Sochaczki

Sochaczki – wolne targi na mięso przywożone przez chłopów z okolicznych wsi. W wyznaczonym dniu każdy kto chciał (a nie tylko zrzeszeni w cechach rolnicy), mógł przyjechać i sprzedawać mięso. Przywilej na "sochaczki" uzyskiwało każde miasto posiadające prawo targu. W XV wieku taki przywilej mógł nadać tylko władca. W pierwszej połowie XV zgodę na ten rodzaj targu, w celu lepszego zaopatrzenia górników, miały m.in. miasta Olkusz i Wieliczka.
Nazwa "sochaczki" pochodzi od sochy, czyli kija, na który rzeźnicy zawieszali mięso na sprzedaż.

</doc>
<doc id="1559459" url="https://pl.wikipedia.org/wiki?curid=1559459" title="Elbing (Kansas)">
Elbing (Kansas)

Elbing – miasto położone w hrabstwie Butler.

</doc>
<doc id="1559462" url="https://pl.wikipedia.org/wiki?curid=1559462" title="Latham (Kansas)">
Latham (Kansas)

Latham – miasto położone w hrabstwie Butler.

</doc>
<doc id="1559464" url="https://pl.wikipedia.org/wiki?curid=1559464" title="Stanisław Broniowski">
Stanisław Broniowski

Stanisław Broniowski (lub "Broniewski") herbu Tarnawa (ur. 1507, zm. 8 listopada 1582) – chorąży przemyski w latach 1546-1551, koniuszy przemyski w latach 1555-1574, starosta barski w latach 1574-1582, dworzanin konny Zygmunta II Augusta w 1548 roku, rotmistrz jazdy obrony potocznej w 1558 roku.
Życiorys.
Był trzecim synem Marcina, burgrabiego krakowskiego i rycerza Grobu Pańskiego w Jerozolimie, starosty lubaczowskiego i właściciela dóbr w Potyliczach i Bieździedzy. 
Stanisław został włączony do służby dyplomatycznej stosunkowo szybko, gdyż w 1545 r. jako dworzanin króla Zygmunta Starego był wysyłany do Konstantynopola z misjami mediacyjnymi i przekonania Turków o odstąpieniu od budowy umocnień granicznych Polski. Dalsze lata spędził w oddziałach rycerskich, które w chanacie krymskim brały udział w licznych potyczkach granicznych. Po zakończeniu służby stał się hojnym darczyńcą dla zakonów.. W Bieździedzy często gościła jego córka, Barbara, żona Łukasza Górnickiego, autora "Dworzanina Polskiego". 
Został pochowany w krużgankach krakowskich franciszkanów. Na nagrobkowej chorągwi widnieje napis: "Generosus Stanislaus Broniewski de Bezdziedza" Jego krewnym był Marcin Broniowski, dworzanin Zygmunta Augusta, sekretarz i dyplomata w służbie Batorego, poseł na Krym i autor wydanego w 1595 r. dzieła "Tartariae descriptio" ("Opis Tatarii").

</doc>
<doc id="1559465" url="https://pl.wikipedia.org/wiki?curid=1559465" title="Cassoday (Kansas)">
Cassoday (Kansas)

Cassoday – miasto położone w hrabstwie Butler.

</doc>
<doc id="1559471" url="https://pl.wikipedia.org/wiki?curid=1559471" title="Jamie Burnett">
Jamie Burnett

Jamie Burnett (ur. 16 września 1975) − szkocki snookerzysta. Plasuje się na 63 miejscu pod względem zdobytych setek w profesjonalnych turniejach, ma ich łącznie 136.
W trakcie kwalifikacji do turnieju rankingowego UK Championship 2004 jako pierwszy zawodnik w historii snookera wbił w profesjonalnym gronie brejka powyżej 147 punktów. Przeciwnikiem Burnetta w meczu z brejkiem 148-punktowym był Leo Fernandez. Po ogłoszeniu wolnej bili Burnett zagrał bilę brązową zamiast czerwonej, po czym zagrał ją ponownie, a następnie wbił 15 czerwonych z jedną bilą niebieską, dwiema różowymi i 12 czarnymi.
Pierwszym większym sukcesem Szkota było dotarcie do ćwierćfinału w rankingowym German Open 1997. Osiągnięcie to wyrównał rok później w Grand Prix. Największe sukcesy Burnetta przypadły na sezon 1997/1998 zdominowany przez Stephena Hendry'ego. Dwukrotnie wyeliminował w turniejach snookerystę numer jeden światowego rankingu, jak również pokonał graczy takich jak Mark Williams i Stephen Lee.
W mistrzostwach świata debiutował w 1996 (porażka w I rundzie z Terrym Griffithsem 9:10). Na swój drugi występ w Crucible Theatre musiał czekać do 2009, czym wyrównał wynoszący trzynaście lat przerwy rekord Barry’ego Pinchesa z 2004 roku.
W kwalifikacjach do Grand Prix 2007 wbił brejka maksymalnego 147 punktów.
Burnett zakwalifikował się do UK Championship w 2008 roku, przegrał jednak 3-9 ze swoim sparingpartnerem Stephenem Maguire'em w 1/16 finału. Bukmacherzy zaprzestali przyjmowania zakładów na tenże wynik (3-9 dla Maguire'a), po fali zakładów na dokładnie taki wynik. W 12 framie Burnett miał szansę na 4-8, ale spudłował ostatnią czarną bilę tak bardzo, że komentator BBC John Parrott zasugerował, iż nawet amator byłby niezadowolony z takiego zagrania. Clive Emerton z BBC dodał też, że okoliczności rozegrania dwóch ostatnich frame’ów zdecydowanie zasługiwały na śledztwo w tej sprawie.
"The World Snooker” wszczął śledztwo w sprawie wyniku, zanim rozpoczęła je policja, na kilka dni przed kolejnym spotkaniem Burnetta i Maguire'a w mistrzostwach świata w snookerze w 2009.
12 września 2010 zajął 2. miejsce w turnieju Shanghai Masters, po przegranej w finale z Allisterem Carterem 7:10.
Do końca sezonu 2010/2011, na swoim koncie zapisał 103 breaków stupunktowych.
7 października 2012 zajął 2. miejsce w turnieju z cyklu PTC-Gdynia Open, przegrawszy w finale z Neilem Robertsonem 3:4. W finale przegrywał już 0:3, po czym doprowadził do stanu 3:3. Ostatnia partia meczu była niezwykle emocjonująca i trwała ponad 50 minut.

</doc>
<doc id="1559472" url="https://pl.wikipedia.org/wiki?curid=1559472" title="Irga czarna">
Irga czarna

Irga czarna ("Cotoneaster melanocarpus" Fisch. ex A.Blytt) – gatunek krzewu z rodziny różowatych. 
Rozmieszczenie geograficzne.
Zwarty obszar zasięgu obejmuje północną, wschodnią i środkową część Europy oraz część Azji. W Polsce w stanie dzikim występuje tylko w Karpatach i na Wyżynie Krakowsko-Częstochowskiej. Stanowiska na Pomorzu są pochodzenia synantropijnego. W polskich Karpatach najliczniej występuje w Pieninach (stanowiska: Zamczysko, Trzy Korony, Szafranówka, Rabsztyn, Przełom Białki pod Krempachami, Ociemne, Niedzica, Falsztyn, Macelak, Łaźne Skały, Goła Góra, Czorsztyn, Cisowce, Bystrzyk i Kacze. W Tatrach stwierdzono występowanie na 2 stanowiskach (Dolina Waksmundzka i Łysa Skałka), ponadto po 1 stanowisku w Gorcach (w Paśmie Lubania), Beskidzie Sądeckim (ruiny Zamku w Muszynie) i w Beskidzie Wyspowym (na Białowodzkiej Górze).
Biologia i ekologia.
Nanofanerofit. Gatunek subkontynentalny. Lubi stanowiska kamieniste, słoneczne o glebach przepuszczalnych ubogich, lekkich, zasobnych w próchnicę. Umiarkowanie chłodne lub umiarkowanie ciepłe warunki klimatyczne. W klasyfikacji zbiorowisk roślinnych, gatunek charakterystyczny dla związku "Berberidion". Liczba chromosomów 2n = 51, 68.

</doc>
<doc id="1559476" url="https://pl.wikipedia.org/wiki?curid=1559476" title="Heimerzheim">
Heimerzheim

Heimerzheim – dzielnica gminy Swisttal w Niemczech, w kraju związkowym Nadrenia Północna-Westfalia, w rejencji Kolonia, w powiecie Rhein-Sieg. W 2010 liczyła 6 207 mieszkańców.

</doc>
<doc id="1559478" url="https://pl.wikipedia.org/wiki?curid=1559478" title="Rośliny cebulowe">
Rośliny cebulowe



</doc>
<doc id="1559483" url="https://pl.wikipedia.org/wiki?curid=1559483" title="Regina Jacobs">
Regina Jacobs

Regina Jacobs (ur. 28 sierpnia 1963 w Los Angeles) – amerykańska lekkoatletka, specjalistka od biegów średnich.
Sukcesy.
Jacobs trzykrotnie brała udział w Igrzyskach Olimpijskich (Seul 1988, Barcelona 1992 oraz Atlanta 1996), jej najlepszym występem była 10. pozycja w biegu na 1500 metrów na igrzyskach w Atlancie.
Jej karierę zakończyła kara 4-letniej dyskwalifikacji za doping w 2003.

</doc>
<doc id="1559484" url="https://pl.wikipedia.org/wiki?curid=1559484" title="Neoteropody">
Neoteropody

Neoteropody (Neotheropoda) – grupa dinozaurów z podrzędu teropodów. Obecnie uznaje się tę grupę za obejmującą ostatniego wspólnego przodka "Coelophysis bauri" i "Passer domesticus" (Sereno 2004, czyli zmodyfikowana definicja Wilsona i innych z 2003, powstała ze zmodyfikowanej definicji Sereno z 1988 r.).
Inne definicje:

</doc>
<doc id="1559488" url="https://pl.wikipedia.org/wiki?curid=1559488" title="Cottonwood Falls (Kansas)">
Cottonwood Falls (Kansas)

Cottonwood Falls – miasto w Stanach Zjednoczonych, w stanie Kansas, siedziba administracyjna hrabstwa Chase.

</doc>
<doc id="1559490" url="https://pl.wikipedia.org/wiki?curid=1559490" title="Jabłonna (gmina w województwie poznańskim)">
Jabłonna (gmina w województwie poznańskim)

Jabłonna – dawna gmina wiejska istniejąca w latach 1934-1954 w woj. poznańskim (dzisiejsze woj. wielkopolskie). Siedzibą władz gminy była Jabłonna.
Gmina zbiorowa Jabłonna została utworzona 1 sierpnia 1934 roku w powiecie wolsztyńskim w woj. poznańskim z dotychczasowych jednostkowych gmin wiejskich: Blinek, Błońsko, Boruja Kościelna, Boruja Nowa, Boruja Stara, Jabłonna, Komorówko, Kuźnica Zbąska, Szarki, Wioska i Wola Jabłońska (oraz z obszarów dworskich położonych na tych terenach lecz nie wchodzących w skład gmin). 
Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 10 gromad: Blinek, Błońsko, Boruja Kościelna, Boruja Nowa, Jabłonna, Komorówko, Kuźnica Zbąska, Szarki, Wioska i Wola Jabłońska. Gmina została zniesiona 29 września 1954 roku wraz z reformą wprowadzającą gromady w miejsce gmin.
Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1559491" url="https://pl.wikipedia.org/wiki?curid=1559491" title="Mistrzostwa Polski Seniorów w Lekkoatletyce 1965">
Mistrzostwa Polski Seniorów w Lekkoatletyce 1965

41. Mistrzostwa Polski Seniorów w Lekkoatletyce – zawody, które rozgrywane były w Szczecinie na Stadionie Pogoni między 13 a 15 sierpnia 1965.
Biegi przełajowe.
37. mistrzostwa Polski w biegach przełajowych rozegrano 11 kwietnia w Sopocie. Kobiety rywalizowały na dystansie 1,5 kilometra, a mężczyźni na 5 km i na 8 km.

</doc>
<doc id="1559492" url="https://pl.wikipedia.org/wiki?curid=1559492" title="Kreml kazański">
Kreml kazański

Kreml kazański (; tatar. "") – główna historyczna cytadela Tatarstanu, mieszcząca się w mieście i stolicy Tatarstanu, Kazaniu. Kreml został wzniesiony przez cara Iwana Groźnego na zgliszczach dawnego pałacu chanów kazańskich. W 2000 roku został umieszczony na liście światowego dziedzictwa UNESCO.
Obiekty.
W murach kazańskiego Kremla znajduje się wiele starych budynków, pośród których najstarszą budowlą jest sobór Zwiastowania, który został wzniesiony w latach 1554–1562. Sobór odróżnia się od innych prawosławnych soborów wybudowanych w XVI wieku ze względu na 6 filarów oraz 5 apsyd, które posiada. Jak wiele budynków Kazania z tego okresu, jest zbudowany z miejscowego jasnego piaskowca, nie z cegły. Sprawa architekta nigdy nie została rozstrzygnięta, ale uważa się, że był nim Postnik Jakowlew (ros. "Постник Яковлев"), który był też architektem słynnej Cerkwi Wasyla Błogosławionego na Placu Czerwonym w Moskwie. Dzwonnica soboru została wybudowana w pięciu stopniach na życzenie Iwana Groźnego i miała nawiązywać podobizną do Dzwonnicy Iwana Wielkiego, znajdującej się na Kremlu w Moskwie. Dzwonnica Iwana Wielkiego została zburzona przez władze radzieckie w 1930 roku.
Najbardziej zauważalnym obiektem kazańskiego Kremla jest krzywa wieża Sjujumbike (Sөyembikə), która prawdopodobnie została wybudowana podczas panowania Piotra Wielkiego.
Wieża Spasska zawdzięcza nazwę monasterowi Przemienienia Pańskiego (Spasskiemu), który dawniej znajdował się w pobliżu. W kompleksie klasztoru znajdowała się cerkiew św. Mikołaja (wybudowana w latach 60. XVI wieku) i sobór Przemienienia Pańskiego (wybudowany w latach 90. XVI wieku). Obie budowle zostały zniszczone za czasów Stalina.
Wśród budowli Kremla znajdują się śnieżno-białe wieże i ściany, wybudowane w XVI i XVII wiekach (później remontowane), meczet Kul Szarif, który został ostatnio ponownie wybudowany na Kremlu, Dom Gubernatora (wybudowany 1834-1853), który współcześnie spełnia rolę Pałacu Prezydenta Tatarstanu. Uważano, że miejsce współczesnego Pałacu Prezydenckiego jest miejscem, gdzie dawniej znajdował się dawny pałac Chana. Pomiędzy Pałacem Prezydenckim a Wieżą Sjujumbike znajduje się pałacowa cerkiew Wprowadzenia Matki Bożej do Świątyni, która została wybudowana na fundamentach dawnego meczetu.
Wieża obronna zwana „tajemniczą” znajduje się w północnych murach Kremla. Wejście przez bramę jest dozwolone tylko dla ludzi, pojazdy są wpuszczane tylko wyjątkowo.
Ostatnie wydarzenia.
Otwarcie największego jak na ówczesne czasy meczetu w Europie, Kul Szarif, przyciągnęło 24 czerwca 2005 roku około 17 000 gości, przybyły delegacje z 40 państw.
Przy okazji otwarcia meczetu Kul Szarif została uchwalona ustawa o przywróceniu użytku soboru Zwiastowania na terenie Kremla. Sobór ten został odebrany prawosławnym po Rewolucji Październikowej. W święto Kazańskiej Ikony Matki Bożej, 21 lipca 2005 roku, patriarcha moskiewski Aleksy II i ówczesny prezydent Tatarstanu, Mintimer Shajmijew, ustawili ikonę, która była przez długi czas uważana za zaginioną i która została oddana Rosji przez papieża Jana Pawła II krótko przed śmiercią, w soborze Zwiastowania.
Komunikacja.
W 2005 roku otwarto część pierwszej linii metra kazańskiego oraz stację metra „Kreml”, tuż pod wejściem do Kremla.

</doc>
<doc id="1559493" url="https://pl.wikipedia.org/wiki?curid=1559493" title="Strong City (Kansas)">
Strong City (Kansas)

Strong City – miasto położone w hrabstwie Chase.

</doc>
<doc id="1559494" url="https://pl.wikipedia.org/wiki?curid=1559494" title="Ernest Drobczyński">
Ernest Drobczyński

Ernest Drobczyński (ur. 25 marca 1892 w Ustroniu, zm. 29 marca 1965) – polski działacz spółdzielczy i związkowy na Śląsku Cieszyńskim, jeden z założycieli Spółdzielni Spożywców Ustroniu, członek Polskiego Czerwonego Krzyża, działacz PZPR.
Życiorys.
Należał do Chóru Czytelni Katolickiej pod kierunkiem księdza Feliksa Sołtysiaka. Pracownik wielu zakładów przemysłowych na terenie Śląska Cieszyńskiego i Żywiecczyzny:
Jeden z pionierów polskiego ruchu spółdzielczego. W 1920 jeden z założycieli Spółdzielni Spożywców Ustroniu, największej spółdzielni spożywców w polskiej części Śląska Cieszyńskiego. Wybrany do pierwszego składu Rady Nadzorczej spółdzielni. W 1930 wziął udział w wycieczce spółdzielców z Ustronia i Cieszyna na Czantorię.
W chwili wybuchu II wojny światowej wysłany do zakładów państwowych PZJ w Warszawie. Po powrocie 10 listopada 1939 przez 10 miesięcy pozostawał bez środków do życia. Od czerwca 1940 zatrudniony jako brygadzista w warsztatach mechanicznych, potem jako mistrz narzędziowy.
Wraz z żoną zmuszony do podpisania Deutsche Volksliste III grupy. Uniknął przymusowego wcielenia do Wehrmachtu.
Nagradzany za wieloletni staż pracy w Kuźni i Spółdzielni. W 1961 w 40. rocznicę istnienia spółdzielni wziął udział w spotkaniu członków i pracowników z 40-letnim stażem członkowskim. Należał do PZPR.
Zmarł 29 marca 1965. Został pochowany w Ustroniu.

</doc>
<doc id="1559497" url="https://pl.wikipedia.org/wiki?curid=1559497" title="Matfield Green">
Matfield Green

Matfield Green – miasto w Stanach Zjednoczonych w stanie Kansas w hrabstwie Chase. W 2010 roku liczyło 47 mieszkańców

</doc>
<doc id="1559500" url="https://pl.wikipedia.org/wiki?curid=1559500" title="Parafia Podwyższenia Krzyża Pańskiego w Narwi">
Parafia Podwyższenia Krzyża Pańskiego w Narwi

 
Parafia Podwyższenia Krzyża Pańskiego – parafia prawosławna w Narwi, w dekanacie Narew diecezji warszawsko-bielskiej.
Na terenie parafii funkcjonują 3 cerkwie i 1 kaplica:
Na starym cmentarzu prawosławnym w Narwi (przy ulicy Bielskiej) znajduje się murowana kapliczka. W skład parafii wchodzą następujące miejscowości: Narew, Bruszkowszczyzna, Chrabostówka, Cimochy, Cisy, Doratynka, Gorędy, Hajdukowszczyzna, Kaczały, Makówka, Nowosiółka, Odrynki, Paszkowszczyzna, Podwaśki, Rohozy, Rybaki, Skaryszewo, Waniewo, Waśki i przysiółek Gramotne, z ogólną liczbą 850 wiernych.
Historia.
Parafię erygowano na początku XVI w. Pierwsze wzmianki pisemne spotykamy w rejestrze pomiary włócznej z 1560, a pierwszy opis cerkwi parafialnej pochodzi z 1772. Pod koniec XVIII w. założono w pobliżu cerkwi cmentarz parafialny. Po synodzie połockim parafia weszła w skład dekanatu bielskiego eparchii wileńsko-litewskiej Rosyjskiego Kościoła Prawosławnego. W 1846 parafia liczyła 2244 osoby, a rok później – 2284. W latach 40. XIX w. sprowadzono na cmentarz drewnianą cerkiew z Czyż, którą 22 października 1853 konsekrowano pod wezwaniem Kazańskiej Ikony Matki Bożej. W związku z dalszym wzrostem liczby wiernych zaszła potrzeba budowy większej świątyni. Nową, obecnie istniejącą cerkiew parafialną wzniesiono w latach 1882–1885; poświęcono 9 maja 1885. W 1901 parafię włączono do nowo powstałej eparchii grodzieńskiej. W 1905 parafia liczyła 3098 osób. W 1913 wokół cerkwi zbudowano kamienne ogrodzenie z bramą wjazdową.
Funkcjonowanie parafii przerwała I wojna światowa, podczas której większość wiernych udała się na bieżeństwo. Po odzyskaniu niepodległości przez Polskę parafia wznowiła działalność jako etatowa; duchowieństwo z Narwi obsługiwało sąsiednie wspólnoty prawosławne. Bezpośrednio po II wojnie światowej część parafian została przesiedlona do ZSRR. Od 1951 parafia w Narwi należy do diecezji warszawsko-bielskiej; w 1962 weszła w skład dekanatu Narew. 5 lipca 1982 z parafii narewskiej wydzielono parafię w Tyniewiczach Dużych; świątynią nowej parafii została dotychczasowa cerkiew cmentarna św. Łukasza.
W latach 80. XX w. zbudowano nowe ogrodzenie wokół należącego do parafii cmentarza w Odrynkach (na którym znajduje się cerkiew filialna św. Jana Teologa, pochodząca z lat 60. XIX w.).
12 kwietnia 1990 spłonęło wnętrze cerkwi parafialnej. Po wykonaniu prac restauratorskich oraz wyposażeniu świątyni w nowy ikonostas, ikony i utensylia cerkiew ponownie konsekrowano 25 czerwca 1994. W tym samym roku przy świątyni zbudowano studzienkę do święcenia wody.
W 1993 cerkiew Kazańskiej Ikony Matki Bożej przeniesiono na nowy, czynny cmentarz (znajdujący się w odległości 1,3 km od cerkwi parafialnej), odrestaurowano (m.in. pokryto dach gontem) i poświęcono 25 września 1994. Na starym cmentarzu, w miejscu w którym znajdował się ołtarz przeniesionej cerkwi wzniesiono niewielką, murowaną kapliczkę.
W latach 1994–1997 w Rybakach wzniesiono murowaną kaplicę, którą 24 czerwca 1997 poświęcono pod wezwaniem św. Jana Złotoustego.
1 maja 2000 spłonęła cmentarna cerkiew Kazańskiej Ikony Matki Bożej, jednak w krótkim czasie została odbudowana.
Główne święta parafialne:

</doc>
<doc id="1559501" url="https://pl.wikipedia.org/wiki?curid=1559501" title="Stanisław Burkot">
Stanisław Burkot

Stanisław Burkot (ur. 1932 w Turzy, zm. 1 czerwca 2019) – polski historyk literatury i krytyk literacki.
Życiorys.
Studia polonistyczne ukończył w 1953 r. w krakowskiej WSP. Doktorat uzyskał w 1961 r. w Instytucie Badań Literackich PAN, habilitację zaś uzyskał w 1968 r. w WSP. Od 1977 profesor nadzwyczajny, a od 1986 profesor zwyczajny. 
Był profesorem Wyższej Szkoły Pedagogicznej im. KEN w Krakowie (obecnie Uniwersytet Pedagogiczny).
Autor książek o literaturze XIX i XX wieku (m.in. "Powieści współczesne J.I. Kraszewskiego", "Spory o powieść w polskiej krytyce literackiej XIX w.", "Tadeusz Różewicz", "Proza powojenna 1945-1987", "Literatura polska w latach 1939-1989"). Zajmuje się również opracowaniem i wydawaniem tekstów źródłowych (m.in. "Korespondencja Marii Konopnickiej", "Listy do rodziny J.I. Kraszewskiego"). Jest autorem licznych szkiców i rozpraw publikowanych w czasopismach fachowych i książkach zbiorowych.
Był prezesem krakowskiego oddziału Stowarzyszenia Autorów Polskich. Należał do ZMP i ZMW "Wici". W latach 1954-1981 był członkiem Polskiej Zjednoczonej Partii Robotniczej. Pełnił m.in. funkcję I sekretarza OOP oraz członka Komitetu Uczelnianego PZPR w WSP. Zrezygnował z członkostwa w partii po ogłoszeniu stanu wojennego. Zasiadał w kapitule Nagrody Krakowska Książka Miesiąca od 1995.
Za wybitne osiągnięcia w dziedzinie krytyki literackiej i historii literatury XX wieku, otrzymał w roku 1987 Nagrodę im. Kazimierza Wyki, a w 1999 Krzyż Oficerski Orderu Odrodzenia Polski. 
Pochowany na Cmentarzu Prądnik Czerwony w Krakowie (mur E-I-46).

</doc>
<doc id="1559502" url="https://pl.wikipedia.org/wiki?curid=1559502" title="PopCap Games">
PopCap Games

PopCap Games – amerykański producent i wydawca gier komputerowych typu casual.
Firma została założona w 2000 roku jako "Sexy Action Cool" przez Johna Vecheya, Briana Fiete'a i Jasona Kapalkę. Za ich sztandarowy produkt uważa się "Bejeweled" z 2001 roku, sprzedaną na najważniejszych platformach sprzętowych w 10 milionach egzemplarzy. Spółka rozszerzyła się w 2005 roku przez nabycie Sprout Games. Od 30 sierpnia 2006 roku gry PopCap są udostępniane za pośrednictwem platformy Steam. W lipcu 2007 firma kupiła wiele mniejszych studiów, m.in. Retro64 i twórców internetowego serwisu SpinTop Games. Po tych przejęciach z logo firmy usunięto słowo "Games". 12 lipca 2011 roku PopCap zostało wykupione przez Electronic Arts. Od tego momentu część starych gier jest dostępnych na platformie Origin.

</doc>
<doc id="1559504" url="https://pl.wikipedia.org/wiki?curid=1559504" title="Kopanica (gmina)">
Kopanica (gmina)

Kopanica – dawna gmina wiejska istniejąca w latach 1934-1954 w woj. poznańskim (dzisiejsze woj. wielkopolskie). Siedzibą władz gminy była Kopanica (do 1934 miasto).
Gmina zbiorowa Kopanica została utworzona 1 sierpnia 1934 roku w powiecie wolsztyńskim w woj. poznańskim z dotychczasowych jednostkowych gmin wiejskich: Jaromierz, Kopanica, Maławieś i Wąchabno oraz z części obszaru dworskiego "Mochy". Była gminą przygraniczną.
Po wojnie gmina zachowała przynależność administracyjną. Po wojnie gminę Kopanica zwiększono o gromady Jażyniec i Kiełkowo z gminy Wolsztyn oraz gromadę Żodyń z gminy Siedlec. Tak więc według stanu z dnia 1 lipca 1952 roku gmina Kopanica składała się z 7 gromad: Jaromierz, Jażyniec, Kiełkowo, Kopanica, Maławieś, Wąchabno i Żodyń. Gmina została zniesiona 29 września 1954 roku wraz z reformą wprowadzającą gromady w miejsce gmin.
Jednostki nie przywrócono 1 stycznia 1973 roku po reaktywowaniu gmin, a jej dawny obszar wszedł w skład reaktywowanej gminy Siedlec.

</doc>
<doc id="1559505" url="https://pl.wikipedia.org/wiki?curid=1559505" title="Parafia św. Apostoła Jana Teologa w Białymstoku">
Parafia św. Apostoła Jana Teologa w Białymstoku

Parafia św. Apostoła Jana Teologa – parafia prawosławna w Białymstoku, w dekanacie Białystok należącym do diecezji białostocko-gdańskiej.
Na terenie parafii funkcjonuje 1 cerkiew:
W zbudowanym w 2014 domu parafialnym znajduje się kaplica – baptysterium św. Mikołaja Serbskiego.
Historia.
Pierwszą parafię prawosławną w Bacieczkach, będących wówczas wsią a nie jak współcześnie dzielnicą Białegostoku, erygowano na początku XV w. Drewnianą cerkiew wzniesiono z fundacji Aleksandra Chodkiewicza i nosiła ona wezwanie św Jana Teologa. Jednak z niewiadomych przyczyn świątynię tę rozebrano w 1773 r., zaś materiał z niej pozyskany przewieziono do miejscowości Zawyki, celem rozbudowy tamtejszej cerkwi (świątynia ta zachowała się do dziś i funkcjonuje obecnie jako cmentarny kościół rzymskokatolicki pod wezwaniem Imienia Maryi)&lt;ref name="PP08/2007"&gt;&lt;/ref&gt;.
Dnia 29 maja 2007 erygowano współcześnie istniejącą parafię. 25 listopada 2007, w tymczasowej świątyni, pierwszą św. liturgię odprawił biskup białostocko-gdański Jakub.
Od 2012 parafia jest organizatorem corocznego Festiwalu Kultury Serbskiej „Vidovdan”.
15 października 2014 rozpoczęto budowę murowanej, wolnostojącej cerkwi parafialnej. Trwają też prace wykończeniowe w kaplicy św. Mikołaja Serbskiego (rozpisywanie fresków przez artystów z Serbii). Poświęcenia kaplicy dokonał 28 czerwca 2015 biskup valjewski Milutin (z Serbskiego Kościoła Prawosławnego) w asyście arcybiskupa białostockiego i gdańskiego Jakuba i biskupa supraskiego Grzegorza.

</doc>
<doc id="1559508" url="https://pl.wikipedia.org/wiki?curid=1559508" title="Mistrzostwa Europy Strongman 2002">
Mistrzostwa Europy Strongman 2002

Mistrzostwa Europy Strongman 2002 – doroczne, indywidualne zawody europejskich siłaczy.
Data: 6 lipca 2002 r.
Miejsce: Gdynia 
WYNIKI ZAWODÓW:

</doc>
<doc id="1559510" url="https://pl.wikipedia.org/wiki?curid=1559510" title="Letnia Uniwersjada 2005">
Letnia Uniwersjada 2005

Letnia Uniwersjada 2005 - odbyła się w dniach 11-22 sierpnia w Izmirze w Turcji.

</doc>
<doc id="1559512" url="https://pl.wikipedia.org/wiki?curid=1559512" title="BVP">
BVP



</doc>
<doc id="1559513" url="https://pl.wikipedia.org/wiki?curid=1559513" title="Biblioteka Ahmeda III">
Biblioteka Ahmeda III

Biblioteka Ahmeda III – biblioteka znajdująca się pośrodku Trzeciego Dziedzińca Pałacu Topkapı w Stambule w Turcji.
Historia.
Stanowi przykład tureckiej architektury świeckiej. Budynek zbudowano w 1719 roku, w "erze tulipanów" z białego marmuru z portykiem. Zwieńczona jest kopułą główną i mniejszymi kopułkami. Ściany wnętrza są zdobione kafelkami fajansowymi z Iznik. W bibliotece przechowywany jest księgozbiór liczący 6000 woluminów i cenna kolekcja rękopisów.

</doc>
<doc id="1559514" url="https://pl.wikipedia.org/wiki?curid=1559514" title="Cedar Point (Kansas)">
Cedar Point (Kansas)

Cedar Point – miasto położone w hrabstwie Chase.

</doc>
<doc id="1559515" url="https://pl.wikipedia.org/wiki?curid=1559515" title="César Azpilicueta">
César Azpilicueta

César Azpilicueta Tanco (wym. [] lub []; ur. 28 sierpnia 1989 w Zizur Mayor) – hiszpański piłkarz występujący na pozycji obrońcy w angielskim klubie Chelsea oraz w reprezentacji Hiszpanii.
Kariera klubowa.
Karierę piłkarską rozpoczął w Osasunie. W sezonie 2006/2007 regularnie występował w jej drugim zespole – zagrał w 24 meczach i strzelił gola w spotkaniu z U.E. Lleida, zapewniając zwycięstwo 1:0. 14 marca 2007 roku zadebiutował w pierwszej drużynie w wygranym 1:0 pojedynku Pucharu UEFA z Rangers, natomiast po raz pierwszy w Primera División zagrał 8 kwietnia w przegranym 0:2 meczu z Realem Madryt. Latem 2007 roku wywalczył miejsce w podstawowym składzie Osasuny i przez następne trzy lata regularnie występował w jej barwach w hiszpańskiej ekstraklasie.
21 czerwca 2010 podpisał kontrakt z Olympique Marsylia. W nowym zespole zadebiutował 28 lipca w wygranym po serii rzutów karnych meczu o Superpuchar Francji z Paris Saint-Germain. W sezonie 2010/2011 pełnił funkcję rezerwowego, natomiast w kolejnych rozgrywkach (2011/2012) stał się podstawowym graczem zespołu (w lidze rozegrał 30 spotkań). Strzelił także pierwszego gola w Ligue 1 – 13 maja 2012 roku zdobył bramkę w wygranym 3:0 meczu z AJ Auxerre. Ponadto w 2011 roku wraz z Marsylią ponownie zdobył Superpuchar kraju, natomiast w 2011 i 2012 wywalczył Puchar Ligi Francuskiej. W latach 2010–2012 w barwach francuskiego klubu regularnie grał również w rozgrywkach Ligi Mistrzów – m.in. na przełomie marca i kwietnia 2012 wystąpił w dwumeczu 1/4 finału z Bayernem Monachium.
24 sierpnia 2012 roku został zawodnikiem Chelsea. 29 października 2013 roku zdobył swojego pierwszego gola w barwach Chelsea w meczu z Arsenalem w rozgrywkach o Puchar Ligi. W 2021 roku wygrał Ligę mistrzów, Superpuchar Europy i Klubowe mistrzostwa świata 
Kariera reprezentacyjna.
W 2007 roku wraz z reprezentacją Hiszpanii do lat 19 uczestniczył w mistrzostwach Europy w Austrii – w meczu grupowym z gospodarzami turnieju (2:0) strzelił gola, zaś w wygranym 1:0 spotkaniu finałowym z Grecją wystąpił w podstawowym składzie. Rok później brał udział w mistrzostwach Starego Kontynentu U-19 w Czechach, natomiast w 2009 wystąpił w mistrzostwach Europy do lat 21 w Szwecji – rozegrał dwa mecze, zaś Hiszpanie odpadli w fazie grupowej. Również w 2009 roku uczestniczył w mistrzostwach świata do lat 20 w Egipcie. W turnieju tym był podstawowym zawodnikiem – zagrał we wszystkich czterech meczach.
W maju 2010 roku został powołany przez selekcjonera seniorskiej reprezentacji Vicente del Bosque do szerokiej kadry na mistrzostwa świata w RPA; ostatecznie na afrykański turniej nie pojechał. W 2011 roku wraz z reprezentacją U-21 brał udział w mistrzostwach Europy w Danii, w których rozegrał jeden mecz, zaś Hiszpanie zdobyli złoty medal. W 2012 uczestniczył w igrzyskach olimpijskich – wystąpił jedynie w spotkaniu z Marokiem (0:0), natomiast hiszpańscy piłkarze odpadli z rywalizacji w fazie grupowej.
6 lutego 2013 zadebiutował w dorosłej reprezentacji w wygranym 3:1 towarzyskim meczu z Urugwajem.
W czerwcu 2014 roku, Azpilicueta znalazł się w kadrze Hiszpanii na Mistrzostwa Świata 2014 w Brazylii. Zagrał w dwóch pierwszych spotkaniach przeciwko Holandii oraz Chile.
Znalazł się w 23-osobowej kadrze narodowej na Mistrzostwa Świata 2018 w Rosji.
Życie prywatne.
Azpilicueta urodził się w Zizur Mayor w Nawarrze, jako młodszy syn malarza Patxi Azpilicueta i nauczycielki Charo Tanco. W czerwcu 2015 r. poślubił swoją wieloletnią partnerkę Adrianę Guerendiain, para ma troje dzieci - dwie córki i syna. Jego starszy brat Juan Pablo również był piłkarzem na pozycji środkowego pomocnika, jednak w 2016 r. zakończył karierę.
W 2020 r. Azpilicueta ogłosił utworzenie własnej organizacji e-sportowej Falcons w porozomieniu z hiszpańskimi youtuberami Jose Antonio "Cacho01" Cacho oraz Jesusem "Delantero09" Rinconem, biorącą udział w turniejach "FIFA, League of Legends, Valorant" i "Gran Turismo".

</doc>
<doc id="1559516" url="https://pl.wikipedia.org/wiki?curid=1559516" title="Cesar Azpilicueta">
Cesar Azpilicueta



</doc>
<doc id="1559517" url="https://pl.wikipedia.org/wiki?curid=1559517" title="If You Had My Love">
If You Had My Love

If You Had My Love – pierwszy singel Jennifer Lopez promujący jej debiutancki album On the 6. Został wydany 4 maja 1999 roku i szybko wszedł na pierwsze miejsce w U.S. Billboard Hot 100. W Wielkiej Brytanii zdobył czwarte miejsce.
Informacje.
Piosenka została napisana przez Rodneya Jerkinsa, Freda Jerkinsa III, LaShawn Danielsa i Cory'ego Rooneya. Wyprodukował ją Rodney Jerkins. Jest podobna do innej produkcji Jerkinsa o podobnym tytule, a mianowicie "If I Gave You Love" Chanté Moore.
"If You Had My Love" zadebiutował na U.S. Billboard Hot 100 15 maja 1999 na 64. miejscu. W dwa tygodnie po debiucie przeskoczył na miejsce ósme. Na pierwszym miejscu znalazł się 12 czerwca 1999 i znajdował się na nim przez pięć kolejnych tygodni. Singel przez 15 tygodni utrzymał się w pierwszej dziesiątce. Była to jedna z najpopularniejszych piosenek dance-pop w lecie 1999.
Teledysk.
Teledysk został wyreżyserowany przez Paula Huntera. Teledysk zyskał cztery nominacje do 1999 MTV Video Music Awards.
Lista utworów.
CD single
CD maxi single
CD promo single 

</doc>
<doc id="1559518" url="https://pl.wikipedia.org/wiki?curid=1559518" title="Elmdale (Kansas)">
Elmdale (Kansas)

Elmdale – miasto położone w hrabstwie Chase.

</doc>
<doc id="1559519" url="https://pl.wikipedia.org/wiki?curid=1559519" title="Otto Ferdinand Probst">
Otto Ferdinand Probst

Otto Ferdinand Probst (ur. 13 maja 1865 we Wrocławiu, zm. 1923) – niemiecki rysownik, malarz i architekt.
Życiorys.
Nauki pobierał w Akademii Sztuk Pięknych we Wrocławiu, architekturę studiował w Wyższej Szkole Technicznej (niem. "Technische Hochschule") w Monachium. Wydał poświęcone architekturze miejskiej dzieło pt. "Augsburgs Städtebilder" oraz w 1900 zbiór swoich rysunków powstałych w latach 1898–1899 przedstawiających obiekty architektoniczne Wrocławia, wykonanych ołówkiem i piórkiem pt. "Breslaus malerische Architekturen".
Posługiwał się jako grafik techniką akwaforty, przedstawiał w swoich pracach głównie pejzaże miejskie, ale także kilka pejzaży Karkonoszy.

</doc>
<doc id="1559521" url="https://pl.wikipedia.org/wiki?curid=1559521" title="9 Oddział Lotniczy Samodzielnej Armii Uralskiej">
9 Oddział Lotniczy Samodzielnej Armii Uralskiej

9 Oddział Lotniczy Samodzielnej Armii Uralskiej (ros. 9-й авиационный отряд Уральской Отдельной армии) – lotnicza jednostka wojskowa Samodzielnej Armii Uralskiej podczas wojny domowej w Rosji
Do pocz. września 1918 r. w składzie Samodzielnej Armii Orenburskiej utworzono dziesięć oddziałów lotniczych. 9 Oddział Lotniczy został przekazany Samodzielnej Armii Uralskiej, otrzymując nazwę Uralski Oddział Lotniczy. W tym czasie w Uralsku znajdowało się 2 lotników: wojskowy starszyna Michaił Kalinin i por. Borys Smierdin (Smirdin) oraz 3 obserwatorów lotniczych: sotnik Nikołaj P. Łarszin, sotnik Siergiej Charczew i chor. Borys Portnow. Pozostali piloci i obserwatorzy jeszcze w lipcu 1918 r. zostali wysłani do Szkoły Wojskowo-Lotniczej Ludowej Armii Komucza w Samarze. Uralski Oddział Lotniczy miał na wyposażeniu jedynie samolot zwiadowczy Lebied XII, który – po naprawie – zaczął służyć do lotów patrolowych. Wykonywane one były z Nowonikołajewska. 28 września lecący nim pilot z obserwatorem zostali zmuszeni przez awarię silnika do lądowania na tyłach nieprzyjacielskich wojsk w rejonie Samary, ale zdołali przedostać się do swoich linii. Samolot jednak został stracony. Na pocz. października 1918 r., po utracie Samary, sytuacja strategiczna Samodzielnej Armii Uralskiej znacznie się pogorszyła. Dowództwo wojsk bolszewickich postanowiło siłami 2-krotnie liczniejszej oraz znacznie lepiej uzbrojonej i wyposażonej 4 Armii zająć Uralsk i zniszczyć oddziały Kozaków uralskich. Bolszewicy skierowali też do walki Saratowską Grupę Lotniczą w składzie 1 i 2 Saratowskich Sowieckich Oddziałów Lotniczych (4-5 samolotów). Wkrótce 2 spośród tych samolotów wpadły w ręce Kozaków uralskich jako zdobycz wojskowa, zasilając stan Uralskiego Oddziału Lotniczego. Pierwszym był samolot Sopwith z 2 Saratowskiego Sowieckiego Oddziału Lotniczego, którego pilot zmuszony był 9 października 1918 r. lądować w rzece. Drugi samolot typu Voisin LAS ta sama jednostka straciła 18 października, kiedy też awaria zmusiła pilota do lądowania na obszarze zajętym przez wojska kozackie. Rozkazem dowódcy sił lotniczych przy sztabie głównodowodzącego wojskami białych na Wschodzie adm. Aleksandra W. Kołczaka z 8 października 1918 r. Uralski Oddział Lotniczy został przemianowany na 9 Oddział Lotniczy. Do jego lotników mieli dojść po zakończeniu nauki w szkole lotniczej ppor. I. I. Dudka i praporszczik A. W. Riabow, którzy przybyli dopiero 17 listopada, po czym zostali przeniesieni do 10 Oddziału Lotniczego. Z kolei rozkazem z 24 października na czele oddziału stanął wojskowy starszyna Kaplin. Drugim pilotem był por. B. Smierdin. Loty były jednak wykonywane rzadko, przede wszystkim z powodu złego stanu technicznego samolotów. 10 grudnia 1918 r. wojskowy starszyna Kaplin został mianowany dowódcą sił lotniczych Frontu Południowo-Zachodniego. Dowództwo 9 Oddziału Lotniczego przejął por. B. Smierdin. Rozkazem dowódcy frontu z 31 grudnia oddziały lotnicze otrzymały prawa samodzielnych jednostek wojskowych, zaś ich dowódcy – prawa dowódców samodzielnych batalionów. Pod koniec 1918 r. doszło do generalnego odwrotu wojsk białych w kierunku wschodnim, co postawiło działającą na flance Samodzielną Armię Uralską w wyjątkowo trudnym położeniu strategicznym. Atakowana silnie przez oddziały bolszewickich 1 i 4 Armii, w trudnych warunkach atmosferycznych, wycofywała się w kierunku Uralska. Od połowy grudnia 1918 r. rozpoczęły się systematyczne naloty sowieckich samolotów na miasto. 9 Oddział Lotniczy, mający wówczas na wyposażeniu jedynie samolot Voisin LAS (Sopwith został wysłany do naprawy do Guriewa), próbował przeciwstawiać się im, ale jego efektywność była niska. Stan liczebny oddziały wynosił 4 oficerów, 2 podoficerów, 5 żołnierzy obsługi technicznej i 11 Kozaków. Kiedy w poł. stycznia 1919 r. linia frontu podeszła pod Uralsk, por. B. Smierdin rozkazał ewakuację z miasta wyposażenia i zapasów oddziału. 22 stycznia samolot Voisin LAS został przetransportowany na koniach i wozach do Lbiszczeńska, gdzie do 22 lutego przybyła też reszta oddziału. Dowództwo czasowo objął podesauł N. P. Łarszin. Bojowa gotowość oddziału faktycznie nie istniała. Dopiero pod koniec marca doszło do nielicznych lotów patrolowych. Brakowało przede wszystkim benzyny. Z tego powodu personel oddziału wziął udział w naziemnych walkach z miejscowymi partyzantami, podczas których 1 maja został ranny podesauł N. P. Łarszin. Wiosną 1919 r. Samodzielna Armia Uralska ustanowiła kontakt z Siłami Zbrojnymi Południa Rosji gen. Antona I. Denikina i brytyjskimi wojskami interwencyjnymi na Zakaukaziu. Dzięki temu otrzymała nowe uzbrojenie i wyposażenie wojskowe, m.in. hydroplany. W poł. 1919 r. w Guriewie utworzono z nich Oddział Hydroplanów Samodzielnej Armii Uralskiej. Przekazany został mu też samolot Voisin LAS 9 Oddziału Lotniczego. Natomiast resztki personelu zostały włączone w skład 10 Oddziału Lotniczego.

</doc>
<doc id="1559522" url="https://pl.wikipedia.org/wiki?curid=1559522" title="Chinese Democracy (singel)">
Chinese Democracy (singel)

Chinese Democracy – pierwszy singiel Guns N’ Roses z albumu o tej samej nazwie. Jest to 21 radiowy singiel zespołu. Utwór został napisany przez Axla Rose i Josha Fresse.

</doc>
<doc id="1559525" url="https://pl.wikipedia.org/wiki?curid=1559525" title="Sedan (Kansas)">
Sedan (Kansas)

Sedan – miasto położone w hrabstwie Chautauqua.

</doc>
<doc id="1559528" url="https://pl.wikipedia.org/wiki?curid=1559528" title="Demostenes (fantastyka)">
Demostenes (fantastyka)



</doc>
<doc id="1559529" url="https://pl.wikipedia.org/wiki?curid=1559529" title="Parafia Opieki Matki Bożej w Puchłach">
Parafia Opieki Matki Bożej w Puchłach

 
Parafia Opieki Matki Bożej – parafia prawosławna w Puchłach, w dekanacie Narew diecezji warszawsko-bielskiej.
Na terenie parafii funkcjonuje 1 cerkiew i 1 kaplica:
Historia.
Parafia erygowana została w XV wieku w związku z cudownym objawieniem się ikony "Pokrowy" (Opieki Matki Bożej). Szczególny kult tej ikony przetrwał w Puchłach do dnia dzisiejszego. W XIX wieku parafia stanowiła ważny punkt na mapie oświaty cerkiewnej w Imperium Rosyjskim. We wsiach należących do parafii zakładane były szkoły cerkiewne, zaś w uroczysku Stawok do 1915 działało Seminarium Nauczycielskie im. Świętych Cyryla i Metodego z kursami rolnictwa i rękodzielnictwa. W latach 1913–1918 wzniesiono obecną cerkiew parafialną.
Parafia zawiesiła działalność wskutek wybuchu I wojny światowej i udania się większości ludności prawosławnej na bieżeństwo.
Według Pierwszego Powszechnego Spisu Ludności z 1921 roku cztery wsie, które przed I wojną światową stanowiły parafię, zamieszkiwane były przez 732 osoby, z czego 697 wyznania prawosławnego (czyli ponad 95% wszystkich mieszkańców tych miejscowości). Mimo to, niepodległe władze polskie nie wyraziły zgody na reaktywację parafii etatowej, w związku z czym wiernych przyłączono do parafii w Narwi i parafii w Rybołach.
Parafia odzyskała samodzielność w 1940; liczyła wtedy 1739 wiernych. W okresie po II wojnie światowej nastąpił znaczny spadek liczby parafian, spowodowany migracją do ośrodków miejskich. W 1994 parafia liczyła 573 osoby.
Miejscowości stanowiące parafię.
Obecnie parafię stanowią następujące wsie: Puchły, Soce (gdzie znajduje się pochodząca z początku XX w. i rozbudowana w 1990 kaplica filialna św. Proroka Eliasza), Ciełuszki i Dawidowicze z ogólną liczbą 250 osób.

</doc>
<doc id="1559530" url="https://pl.wikipedia.org/wiki?curid=1559530" title="May Grethe Lerum">
May Grethe Lerum

May Grethe Lerum (ur. 5 maja 1965 w Sogn) - norweska pisarka.
Napisała wiele nowel i biografii, przez sześć lat była dziennikarką. Zasłynęła jako autorka "Sagi Córy Życia" oraz wydawanej wciąż sagi "Puchar Boga Słońca".

</doc>
<doc id="1559531" url="https://pl.wikipedia.org/wiki?curid=1559531" title="Martin Muhr">
Martin Muhr

Martin Muhr (ur. 17 czerwca 1971 w Bad Kötzting) – niemiecki trójboista siłowy i strongman.
Jeden z najlepszych niemieckich siłaczy.
Życiorys.
Martin Muhr wziął udział trzykrotnie w indywidualnych Mistrzostwach Świata Strongman, w latach 1998, 2000 i 2001. W Mistrzostwach Świata Strongman 1998 nie zakwalifikował się do finału.
Zakończył już karierę siłacza. Obecnie jest trenerem , Floriana Trimpla.
Wymiary:

</doc>
<doc id="1559532" url="https://pl.wikipedia.org/wiki?curid=1559532" title="Cedar Vale">
Cedar Vale

Cedar Vale – miasto położone w hrabstwie Chautauqua.

</doc>
<doc id="1559533" url="https://pl.wikipedia.org/wiki?curid=1559533" title="Turany">
Turany

Turany – miasto w powiecie Martin w kraju żylińskim na Słowacji. Liczy ok. 4,3 tys. mieszkańców.
Położenie.
Leży w północno-wschodniej części Kotliny Turczańskiej, pomiędzy Wagiem a Kanałem Krpeľańskim, na wysokości ok. 405 m n.p.m., ok. 12 km na północny wschód od Martina.
Historia.
Wspominane po raz pierwszy w 1361 r., w 1397 r. uzyskało od króla Zygmunta Luksemburskiego prawa miejskie na wzór Krupiny, zaś w 1405 r. została uwolniona przez tego samego władcę od podatków. Należąc do feudalnego „państwa” Sklabinia, Turany rozwijały się jako prywatne miasteczko, którego obywatele, zwłaszcza w XVII i XVIII w., musieli stale walczyć ze zwierzchnością o swoje prawa. Mieszkańcy, poza rozmaitymi rzemiosłami, trudnili się m.in. pracą w lasach oraz flisactwem na Wagu, a od XIX w. pracowali również w miejscowym tartaku i cegielni. W tej ostatniej oprócz cegieł produkowano również dachówki i znane kafle do budowy pieców. Obecnie największe znaczenie mają zakłady przemysłu drzewnego.

</doc>
<doc id="1559534" url="https://pl.wikipedia.org/wiki?curid=1559534" title="Assefa Mezgebu">
Assefa Mezgebu

Assefa Mezgebu (ur. 19 czerwca 1978) – etiopski lekkoatleta, specjalista od biegów długich, medalista igrzysk olimpijskich i mistrzostw świata.
Sukcesy.
Mezgebu ma również w dorobku inne medale Mistrzostw świata w biegach przełajowych : brązowe w drużynie (1996 i 1997) oraz złoto indywidualnie i srebro drużynowo w biegu juniorów (1995), znaczne sukcesy w biegach przełajowych notował również jego starszy brat - Ayele.

</doc>
<doc id="1559535" url="https://pl.wikipedia.org/wiki?curid=1559535" title="Parafia św. Jerzego w Białymstoku (prawosławna)">
Parafia św. Jerzego w Białymstoku (prawosławna)

Parafia św. Jerzego – parafia prawosławna w Białymstoku, w dekanacie Białystok należącym do diecezji białostocko-gdańskiej.
Na terenie parafii funkcjonuje 1 cerkiew:
Historia.
Decyzją arcybiskupa białostockiego i gdańskiego Sawy w 1983 wyłączono z parafii katedralnej św. Mikołaja nowe parafie: Świętego Ducha na Antoniuku, Wszystkich Świętych na Jaroszówce, a później Zmartwychwstania Pańskiego na Leśnej Dolinie (1989), Hagia Sophia na Wygodzie (1995) oraz św. Jerzego na Nowym Mieście (1996).
Pierwszą świątynią parafialną była drewniana cerkiew, przeniesiona z Czyż. Kancelarię parafialną zorganizowano w wykupionym przez parafię mieszkaniu w bloku przy ulicy Kruczej 6 (w odległości 150 m od cerkwi).
Doniosłym wydarzeniem dla parafii była wizyta w dniu 14 października 1998 patriarchy konstantynopolitańskiego Bartłomieja I, który wraz z metropolitą warszawskim i całej Polski Sawą i innymi hierarchami przewodniczył uroczystemu nabożeństwu w katedrze św. Mikołaja, a następnie dokonał poświęcenia kamienia węgielnego pod projektowaną cerkiew parafialną św. Jerzego. Wmurowania kamienia węgielnego dokonał 6 maja 2000 r. biskup białostocki i gdański Jakub.
12 lutego 2003 r. oddano do użytku pomieszczenia w bloku w bezpośrednim sąsiedztwie cerkwi, pełniące funkcje domu parafialnego.
W 2006 r. biskup białostocki i gdański Jakub oraz arcybiskup nicejski Paweł poświęcili krzyże na kopułach.
5 maja 2010 r. miało miejsce poświęcenie dolnej cerkwi (pod wezwaniem Opieki Matki Bożej). Uroczysta konsekracja całego obiektu odbyła się 14 października 2017 r. pod przewodnictwem metropolity warszawskiego i całej Polski Sawy, w asyście arcybiskupa białostockiego i gdańskiego Jakuba oraz biskupa supraskiego Andrzeja.
Parafia w momencie powstania (15 września 1996) liczyła 446 rodzin, natomiast w 2017 r. – blisko tysiąc rodzin. W 2017 r. w parafii działały cztery chóry: dziecięcy, młodzieżowy, męski i parafialny.
22 marca 2020 r. podczas niedzielnego nabożeństwa w cerkwi parafialnej miała miejsce interwencja policji w związku z naruszeniem przez miejscowych wiernych i duchowieństwo prawosławne narodowej kwarantanny, wprowadzonej przez polski rząd na skutek globalnej pandemii koronawirusa SARS-CoV-2. Ówczesne regulacje przeciwepidemiczne ograniczały maksymalną liczbę uczestników zgromadzeń publicznych i uroczystości religijnych do 50 osób, natomiast w świątyni zgromadziło się ponad 70 wiernych. Zdarzenie to odbiło się szerokim echem w ogólnopolskich środkach masowego przekazu i było przedmiotem debaty publicznej. Wobec parafii wszczęte zostało wstępne postępowanie wyjaśniające mające na celu skierowanie sprawy do sądu. Był to jeden z dwóch najbardziej rażących przypadków przekroczenia przepisów sanitarnych w województwie podlaskim.

</doc>
<doc id="1559537" url="https://pl.wikipedia.org/wiki?curid=1559537" title="Assefa Mezegebu">
Assefa Mezegebu



</doc>
<doc id="1559538" url="https://pl.wikipedia.org/wiki?curid=1559538" title="Peru (Kansas)">
Peru (Kansas)

Peru – miasto położone w hrabstwie Chautauqua. W roku 2000 zamieszkiwane przez 183 osoby.

</doc>
<doc id="1559539" url="https://pl.wikipedia.org/wiki?curid=1559539" title="Mieczysław Rutyna">
Mieczysław Rutyna

Mieczysław Rutyna (ur. 29 maja 1931 we Wielowsi) – polski lekkoatleta specjalizujący się w chodzie sportowym, dwukrotny olimpijczyk.
Życiorys.
Ukończył Wyższą Szkołę Rolniczą we Wrocławiu, uzyskując dyplom inżyniera zootechnika. W 1963 wyjechał na stałe do Stanów Zjednoczonych. Mieszkając w USA dwukrotnie reprezentował Polskę na igrzyskach olimpijskich – w Tokio (1964) zajął 26. miejsce w chodzie na 20 kilometrów, a w chodzie na 50 kilometrów został zdyskwalifikowany. W Meksyku (1968) był 26. na 20 kilometrów i 22. na 50 kilometrów.
Był brązowym medalistą mistrzostw Polski w 1957 w chodzie na 20 kilometrów. Wielokrotnie poprawiał najlepszy polski wynik w chodzie na 50 kilometrów, doprowadzając go do 4:17:01,0 w 1972.
Działacz Polskiego Komitetu Olimpijskiego i klubu polonijnego "Orły Chicago". Uczestnik zawodów weteranów.

</doc>
<doc id="1559541" url="https://pl.wikipedia.org/wiki?curid=1559541" title="Parafia Świętych Apostołów Piotra i Pawła w Borku Starym">
Parafia Świętych Apostołów Piotra i Pawła w Borku Starym

 
Parafia Świętych Apostołów Piotra i Pawła w Borku Starym – rzymskokatolicka parafia należąca do dekanatu Błażowa w archidiecezji przemyskiej.
Historia.
Parafia w Borku Starym została erygowana przed 1419 rokiem. W 1418 roku istniał już w Borku drewniany kościół parafialny "pw. św. Piotra i Pawła" oraz kaplica "pw. Świętego Krzyża i Najświętszej Maryi Panny". W 1465 roku parafię uposażył Jan z Pilczy, kasztelan krakowski. W 1598 roku bp Wawrzyniec Goślicki parafię w Borku przyłączył, wraz z jej uposażeniem, do utworzonej wówczas prepozytury parafii w Tyczynie. 
W 1624 roku kościół został spalony przez Tatarów. W latach 1624–1646 liturgię parafialną sprawowano w leżącym poza wioską kościele "pw. Świętego Krzyża". W 1646 roku w miejsce spalonego przez Tatarów kościoła, wybudowano nowy kościół z kamienia. 
W 1873 roku expozytem kościoła filialnego w Borku Starym został ks. Edward Kotecki. W czerwcu 1888 roku bp Łukasz Solecki dokonał ponownej reaktywacji parafii w Borku Starym, a ks. Edward Kotecki został proboszczem. W skład parafii weszły Borek Stary, Nowy Borek i Brzezówka, w której było wówczas 3196 wiernych. 
Kościół z kamienia był użytkowany do 1926 roku, kiedy rozebrano go, a materiał wykorzystano do budowy nowej świątyni. Obecny kościół parafialny murowany, trzynawowy, neogotycki z wieżą, wybudowano w latach 1928–1938, według projektu arch. Bronisława Wiktora. W 1939 roku odbyła się konsekracja kościoła, której dokonał bp Franciszek Barda. 
W kościele znajdują się 3 barokowe ołtarze ze starego kościoła, chrzcielnica z 1755 roku, oraz kilka obrazów, w tym obraz Matki Bożej Niepokalanie Poczętej. Obok kościoła znajduje się dzwonnica murowana z 1887 roku. Polichromię kościoła wykonał w latach 1957–1958 artysta Stanisław Szmuc. Organy 15-głosowe zbudował w 1939 roku Emil Narolski z Przemyśla.
Na terenie parafii jest 3 700 wiernych (w tym: Borek Stary – 1 400, Borek Nowy – 1 600, Borówki – 250, Brzezówka –450). 
Klasztor OO. Dominikanów.
W tym miejscu już w 1418 roku istniał kościół "pw. Świętego Krzyża z kaplicą Najświętszej Maryi Panny", który w 1420 roku został poświęcony przez apa lwowskiego Jana Rzeszowskiego. W kaplicy umieszczono łaskami słynący obraz Matki Bożej Boreckiej. W 1336 roku w pobliskim cudownym źródełku odnotowano pierwsze cudowne uzdrowienie.
W 1668 roku decyzją komisji biskupiej obraz został uznany za cudowny. W 1669 roku ks. Maciej Nowicki kanonik kolegiaty jarosławskiej i prepozyt tyczyński, ufundował nowy kościół. W 1670 roku opiekę nad kaplicą objęli Dominikanie, którzy w latach 1684–1726 zbudowali kościół "pw. Wniebowzięcia Najświętszej Maryi Panny i św. Jacka". 13 maja 1736 roku odbyła się konsekracja kościoła, której dokonał bp Andrzej Pruski. 
15 sierpnia 1919 roku odbyła się koronacja cudownego obrazu, której dokonał bp Józef Sebastian Pelczar.

</doc>
<doc id="1559542" url="https://pl.wikipedia.org/wiki?curid=1559542" title="Niotaze (Kansas)">
Niotaze (Kansas)

Niotaze – miasto położone w hrabstwie Chautauqua.

</doc>
<doc id="1559545" url="https://pl.wikipedia.org/wiki?curid=1559545" title="Iwona Zimnicka">
Iwona Zimnicka

Iwona Zimnicka (ur. 1963) – polska tłumaczka literatury norweskiej i duńskiej. 
Absolwentka filologii norweskiej Uniwersytetu im. Adama Mickiewicza w Poznaniu. Należy do Stowarzyszenia Tłumaczy Polskich. 
Przełożyła m.in. utwory Josteina Gaardera (m.in. "Świat Zofii"), powieści "Herman" i "Półbrat" Larsa Saabye Christensena, "Kradnąc konie" i "Przeklinam rzekę czasu" Pera Pettersona, powieści kryminalne Jo Nesbø oraz "Listy z Afryki" Karen Blixen (z duńskiego), reportaż "Dzieci Groznego" Åsne Seierstad oraz sześciotomowy cykl "Moja walka" Karla Ove Knausgårda. Jest także autorką tłumaczeń cykli powieściowych "Saga o Ludziach Lodu" Margit Sandemo, "Raija ze śnieżnej krainy" Bente Pedersen i "Córy życia" May Grethe Lerum. 
W 1996 odznaczona Norweskim Orderem Zasługi przez króla Haralda V. Za popularyzację kultury norweskiej w Polsce w 2002 roku została odznaczona Srebrnym Krzyżem Zasługi. Jej przekład "Hej! Czy jest tu kto?" Josteina Gaardera został wpisany na Listę Honorową IBBY (2000). W 2022 została nominowana do Nagrody Literackiej Gdynia w kategorii przekład na język polski za "Trylogię kopenhaską" (autorka oryginału: Tove Ditlevsen).

</doc>
<doc id="1559548" url="https://pl.wikipedia.org/wiki?curid=1559548" title="Pucz Kappa">
Pucz Kappa



</doc>
<doc id="1559549" url="https://pl.wikipedia.org/wiki?curid=1559549" title="Chautauqua (Kansas)">
Chautauqua (Kansas)

Chautauqua – miasto położone w hrabstwie Chautauqua.

</doc>
<doc id="1559553" url="https://pl.wikipedia.org/wiki?curid=1559553" title="Elgin (Kansas)">
Elgin (Kansas)

Elgin – miasto położone w hrabstwie Chautauqua.

</doc>
<doc id="1559560" url="https://pl.wikipedia.org/wiki?curid=1559560" title="Słownik radykalny">
Słownik radykalny

Słownik radykalny ( – "korzeń, rdzeń") – oświeceniowa koncepcja słownika etymologicznego, który miał być zbiorem rdzeni, będących zawiązkami słów, tworzących pierwotny język ludzkości, z którego wykształciły się różnorodne języki. Rdzenie abstrahowano z tematów wyrazowych, usuwając z nich samogłoski. Spisy rdzennych spółgłosek tworzyli francuscy myśliciele Charles de Brosses i Antoine Court de Gébelin. Samuel Linde w I tomie "Słownika języka polskiego" wydrukował przy kilku hasłach głoski radykalne, jednak ostatecznie zrezygnował z realizacji koncepcji słownika radykalnego w swoim dziele. 

</doc>
<doc id="1559569" url="https://pl.wikipedia.org/wiki?curid=1559569" title="Baxter Springs">
Baxter Springs

Baxter Springs – miasto położone w hrabstwie Cherokee, w stanie Kansas, na zachodnim brzegu Spring River, na skraju Wyżyny Ozark. Graniczy ze stanem Oklahoma i Missouri. Główna ulica miasta jest częścią historycznej Drogi 66 łączącej Chicago z Los Angeles.
Historia.
Tereny, na których leży miasto, od połowy XVII w. stanowiły terytorium plemienia Osedżów, którzy przybyli z terenu obecnego stanu Kentucky, pod naporem Irokezów i przyjęli zwyczaje Indian Wielkich Równin. Po walkach z innymi plemionami, w połowie XVIII w. zdominowali większość terenów obecnych stanów: Kansas, Missouri i Oklahoma. Dzisiejsze Baxter Springs znajdowało się od 1803 roku na tzw. Szlaku Czarnego Psa wiodącym z zimowych terenów Osedżów na wschód od miasta w kierunku południowo-zachodnim do letnich terenów łowieckich na tzw. Słonych Równinach (obecne hrabstwo Alfalfa, Oklahoma). Zatrzymywali się tu w celu odpoczynku ze względu na dużą liczbę źródeł. Szlak przez nich stworzony mógł pomieścić ośmiu jadących obok siebie jeźdźców i był pierwszą utwardzoną drogą w Kansas i Oklahomie.
W latach 30. XIX w. po uchwaleniu przez władze USA tzw. Aktu Usunięcia Indian, zmuszono do przesiedlenia się na te tereny plemię Czirokezów, którzy osiedlili się na tak zwanym Neutralnym Terytorium Czirokezów, będącym częścią wyznaczonego Terytorium Indiańskiego.
W pobliżu źródeł powstała faktoria, wokół której ukształtowała się społeczność złożona z rdzennych Amerykanów i europejskich osadników. W 1848 jeden z osadników, John J. Baxter wykupił część terenu, po czym otworzył tu zajazd i sklep, zwane Baxter’s Place. Miasto założono tu w 1868 r. nadając mu obecną nazwę.
W czasie wojny secesyjnej wybudowano tu kilka posterunków wojskowych i ufortyfikowano teren dawnej faktorii dla ochrony osadników przed oddziałami i bojówkami konfederatów. 4 października 1863 około 500 członków prokonferederackiej partyzantki – bushakerów, tzw. Najeźdźców Quantrilla (Quantrill’s Riders) zaatakowało Fort Baxter zabijając niemal całą załogę, w tym jeńców. Wydarzenie to znane jest jako Masakra w Baxter Springs.
Znaczny wzrost rangi miasta nastąpił po wojnie, wraz ze wzrastającym zapotrzebowanie na wołowinę. Właściciele bydła z Teksasu korzystali z Baxter Springs jako punktu postojowego przed Kansas City, połączonego koleją ze wschodem. Miejscowość zyskała rangę pierwszego miasta znanego z przeładunku bydła (tzw. cowtown) w Kansas. W 1875 liczyła 5000 mieszkańców. Po zbudowaniu linii kolejowej łączącej Teksas z północą znaczenie miasteczka zaczęło maleć.
Odkrycie złóż ołowiu na początku XX wieku przyniosło ponowny wzrost ekonomiczny. Rada Miasta uchwaliła przepisy ograniczające wydobycie w obrębie samego miasta, lecz okolica bardzo ucierpiała z powodu degradacji środowiska. Przemysł górniczy zaczął podupadać w latach 40. XX wieku, kiedy wykorzystano już większość zasobów. Niektóre pobliskie miasteczka całkowicie zniknęły. Pod koniec XX w. władze federalne i stanowe podjęły próbę ratowania środowiska przyrodniczego na tym terenie. W dolinie rzeki powstał park krajobrazowy.

</doc>
<doc id="1559570" url="https://pl.wikipedia.org/wiki?curid=1559570" title="Mistrzostwa USA Strongman 2002">
Mistrzostwa USA Strongman 2002

Mistrzostwa USA Strongman 2002 – doroczne, indywidualne zawody
amerykańskich
siłaczy.
Data: lipiec 2002 r.
Miejsce: St. Louis (Missouri) 
WYNIKI ZAWODÓW:

</doc>
<doc id="1559572" url="https://pl.wikipedia.org/wiki?curid=1559572" title="Piątek, trzynastego">
Piątek, trzynastego



</doc>
<doc id="1559573" url="https://pl.wikipedia.org/wiki?curid=1559573" title="Daniel Gildenlow">
Daniel Gildenlow



</doc>
<doc id="1559574" url="https://pl.wikipedia.org/wiki?curid=1559574" title="Ayele Mezgebu">
Ayele Mezgebu

Ayele Mezgebu (ur. 6 stycznia 1973) - były etiopski lekkoatleta, specjalista od biegów przełajowych.
Sukcesy.
Jego młodszy brat - Assefa również notował duże sukcesy w biegach przełajowych, a także na bieżni.

</doc>
<doc id="1559575" url="https://pl.wikipedia.org/wiki?curid=1559575" title="Columbus (Kansas)">
Columbus (Kansas)

Columbus – miasto położone w hrabstwie Cherokee.

</doc>
<doc id="1559576" url="https://pl.wikipedia.org/wiki?curid=1559576" title="Bzikebi">
Bzikebi

Bzikebi (gruz. "ბზიკები"; pol. "osy") – gruziński zespół muzyczny, w którego skład wchodzą: Giorgiji Sziolaszwili, Mariam Kikuaszwili i Mariam Tatulaszwili.
Historia.
W 2008 roku zespół wygrał finał 6. Konkursu Piosenki Eurowizji dla Dzieci utworem „Bzz...”. Utwór był wykonywany w sztucznym języku i imitował odgłosy pszczół. Ubrani w lateksowe stroje przypominające owady wykonali utwór z punktu widzenia przeciętnego Gruzina bardzo trudny fonetycznie do zaśpiewania (tekst piosenki składa się głównie z frazy "bzz"). Otrzymali za niego 154 punkty, czym zapewnili pierwszy triumf Gruzji w tym konkursie.
Po powrocie do Gruzji w Tbilisi urządzono zespołowi masowe przyjęcie. Trio w 2016 roku opowiedziało również o wielkim świętowaniu w ich szkole - według relacji zespołu wszystkie lekcje w poniedziałek po konkursie zostały w szkole odwołane, aby uczcić pierwszą wygraną Gruzji w tym konkursie. Zespół powrócił na konkurs w 2010 roku, gdzie razem ze wszystkimi tryumfatorami w latach 2003-2009 wystąpili na występie interwałowym. 
Nie wiadomo, jak dalej potoczyły się losy gruzińskiego zespołu. Uważa się, że rozpadł on się w drugiej połowie 2010 roku, lecz powrócili na scenę podczas ceremonii otwarcia w 2017 roku. 
W 2022 roku zespół wystąpił w występie interwałowym jubileuszowego 20. Konkursu Piosenki Eurowizji dla Dzieci. 

</doc>
<doc id="1559578" url="https://pl.wikipedia.org/wiki?curid=1559578" title="Galena (Kansas)">
Galena (Kansas)

Galena – miasto w Stanach Zjednoczonych, w południowo-wschodniej części stanu Kansas, w hrabstwie Cherokee.

</doc>
<doc id="1559579" url="https://pl.wikipedia.org/wiki?curid=1559579" title="Parafia Zaśnięcia Najświętszej Maryi Panny w Białymstoku">
Parafia Zaśnięcia Najświętszej Maryi Panny w Białymstoku

Parafia Zaśnięcia Przenajświętszej Bogurodzicy – parafia prawosławna w Białymstoku, w dekanacie Białystok należącym do diecezji białostocko-gdańskiej.
Na terenie parafii funkcjonuje 1 cerkiew:
Historia.
Do drugiej wojny światowej Starosielce stanowiły odrębne od Białegostoku miasteczko. Parafia prawosławna istnieje w Starosielcach od 1900, kiedy wzniesiona została tam pierwsza świątynia pod wezwaniem Świętych Cyryla i Metodego za fundusze władz carskich. W tym samym czasie na cmentarzu wybudowano murowaną kaplicę pod wezwaniem Zaśnięcia Najświętszej Maryi Panny i plebanię. Pierwszym proboszczem był ks. Piotr Tyczynin. W 1919 cerkiew Świętych Cyryla i Metodego wraz z domem parafialnym została odebrana przez kościół rzymskokatolicki. Parafia prawosławna w Starosielcach przestała praktycznie istnieć, wchodząc w skład parafii św. Mikołaja w Białymstoku.
W 1928 pod kierownictwem księdza W. Łopatińskiego prawosławni mieszkańcy Starosielc rozpoczęli rozbudowę cmentarnej kaplicy, aby stała się ona kaplicą parafialną.
Podczas II wojny światowej cerkiew była uszkodzona. W 1961 przeprowadzono prace zabezpieczające, lecz konieczna była gruntowna przebudowa. Trwały starania o pozwolenie na budowę nowego obiektu. W 1966 proboszczem parafii został ksiądz Michał Chomczyk. Dzięki jego pracy i ofiarności parafian zostały odremontowane budynki parafialne. Proboszcz Chomczyk po 3 latach zabiegów i próśb w Ministerstwie do Spraw Wyznań, w 1972 wystarał się o zezwolenie na przebudowę cerkwi.
Świątynia parafialna.
W dniu 27 sierpnia 1972 dokonano założenia kamienia węgielnego przez jego Eminencję biskupa Nikanora. Dwa lata później wokół starej cerkwi powstała nowa murowana cerkiew, pod wezwaniem Zaśnięcia Przenajświętszej Bogurodzicy. Wyświęcenie cerkwi w Starosielcach miało miejsce 27 maja 1979. Święto parafialne obchodzone jest 28 sierpnia (15 sierpnia według starego stylu).

</doc>
<doc id="1559580" url="https://pl.wikipedia.org/wiki?curid=1559580" title="Aspatria">
Aspatria

Aspatria - miasto i civil parish w Wielkiej Brytanii, w Anglii, w regionie North West England, w hrabstwie Kumbria, w dystrykcie Allerdale. W 2011 roku civil parish liczyła 2834 mieszkańców.
W Aspatrii ma swą siedzibę klub rugby – Aspatria RUFC.

</doc>
<doc id="1559583" url="https://pl.wikipedia.org/wiki?curid=1559583" title="Johann Jäger">
Johann Jäger

Johann Jäger – niemiecki porucznik, inżynier budowlany, projektant nekropolii w okresie I wojny światowej. 
Życiorys.
W kadrze Oddziału Grobów Wojennych C. i K. Komendantury Wojskowej w Krakowie Jäger został wymieniony w grupie rzeźbiarzy. Był kierownikiem artystycznym Okręgu II (jasielskiego), od 25 lipca 1917 do końca akcji również jego komendantem. Zaprojektował prawie wszystkie cmentarze w podległym okręgu. Jego dzieła nie były zbyt wysoko oceniane – przez wielu autorów uznawane za „"typowo niemieckie"”, lub nawet przesadnie „"teutońskie"”. Z tego względu są przeciwstawiane twórczości działającego w sąsiednim Okręgu I (żmigrodzkim) Dušana Jurkoviča (pol. Duszana Jurkowicza). 
Jäger pozostawił jednak również interesujące i niekonwencjonalne założenia przestrzenne nekropolii, m.in. cmentarz nr. 14 w Cieklinie, czy położony nieopodal kurhanowy grób zbiorowy (cmentarz nr. 13). Jäger zaprojektował też małe drewniane krzyże na kolumnowych cokołach, wzorowane na nagrobkach cmentarzy rumuńskich w Karpatach.

</doc>
<doc id="1559584" url="https://pl.wikipedia.org/wiki?curid=1559584" title="Weir (Kansas)">
Weir (Kansas)

Weir – miasto położone w hrabstwie Cherokee.

</doc>
<doc id="1559588" url="https://pl.wikipedia.org/wiki?curid=1559588" title="HMS X1">
HMS X1

HM Submarine X1 – brytyjski okręt podwodny z okresu dwudziestolecia międzywojennego, jedyna jednostka swojego typu. Po ukończeniu w 1925 roku do czasu wejścia do służby francuskiego „Surcoufa” był największym okrętem podwodnym świata.
Historia.
Po zakończeniu I wojny światowej w Wielkiej Brytanii przystąpiono do prac nad projektem dużego okrętu podwodnego mogącego operować na oddalonych szlakach żeglugowych, który mógłby zwalczać jednostki nieprzyjaciela także ogniem artyleryjskim. Jednostki tej klasy określane jako krążowniki podwodne były budowane przez Niemcy podczas I wojny światowej. Brytyjscy konstruktorzy mieli dostęp do zdobytych U-Bootów, dzięki czemu przy pracach projektowych mogli wykorzystać sprawdzone rozwiązania techniczne. Prace nad projektem zakończyły się w 1921 roku. Pomimo ograniczeń budżetowych podjęto decyzję o rozpoczęciu budowy. Stępkę pod X1 położono 2 listopada 1921 roku w stoczni w Chatham. Wodowanie miało miejsce 16 listopada 1923 roku, budowę ukończono 23 września 1925 roku, po czym okręt rozpoczął próby odbiorcze. Prace przy okręcie objęte były ścisłą tajemnicą, czego wyrazem było zajęcie całego wydania jednej z gazet w którym zostało opublikowane zdjęcie okrętu.
Ostatecznie X1 został wcielony w skład Royal Navy w kwietniu 1926 roku. Był traktowany jako jednostka eksperymentalna, służąca do badania nowych rozwiązań technicznych, które mogły być wykorzystane w przyszłości przy budowie podobnych okrętów. Badano także przydatność wyposażenia okrętu w stosunkowo silne uzbrojenie artyleryjskie. Już pierwszy rejs, do Gibraltaru, spowodował powstanie usterek w siłowni i konieczność przeprowadzenia remontu w stoczni. Podobne uszkodzenia mechanizmów napędowych występowały przez cały okres służby okrętu.
Pomimo swojej wielkości X1 wykazywał dobre właściwości manewrowe na powierzchni i w zanurzeniu. Prowadzone próby pozwoliły wypracować podstawy taktyki kombinowanego ataku z użyciem torped i uzbrojenia artyleryjskiego. Jednak w 1933 roku Admiralicja zdecydowała o przeniesieniu okrętu do rezerwy. X1 pozostawał w niej do końca 1936 roku, kiedy oficjalnie skreślono go z listy floty i sprzedano na złom. Okręt złomowano w 1937 roku w stoczni w Pembroke Dock. Był to jedyny okręt Royal Navy, który został zaprojektowany, zbudowany i złomowany w okresie dwudziestolecia międzywojennego, a do czasu wejścia do służby „Dreadnoughta” o napędzie atomowym (1963) był największym okrętem podwodnym brytyjskiej marynarki wojennej.
Opis konstrukcji.
X1 był okrętem podwodnym o konstrukcji dwukadłubowej, z kadłubem lekkim otaczającym w całości wewnętrzny kadłub sztywny. Ten ostatni był podzielony grodziami na dziesięć przedziałów wodoszczelnych. Napęd okrętu stanowiły dwa silniki wysokoprężne typu Admiralicji, ośmiocylindrowe, o projektowanej łącznej mocy 6000 KM i dwa pomocnicze silniki wysokoprężne MAN o mocy nominalnej 1200 KM każdy, pochodzące ze zdobycznego niemieckiego U-126. W trakcie prób osiągnięto mniejsze wartości mocy maksymalnej: 5445 KM dla silników głównych i 2124 KM dla pomocniczych. Silniki pomocnicze były wykorzystywane do zasilania prądnic, ładujących baterie akumulatorów i napędzających cztery silniki elektryczne, umieszczone w parach na wałach napędowych. Silniki elektryczne były używane jako samodzielny napęd w pływaniu podwodnym lub pędnik pomocniczy wspólnie z silnikami głównymi w marszu na powierzchni.
Uzbrojenie HMS X1 stanowiły cztery działa kalibru 133 mm, umieszczone po dwa w lekkich wieżach przed i za kioskiem. Działa te, skonstruowane specjalnie dla X1, miały szybkostrzelność praktyczną czterech salw na minutę a ich ogień był kierowany dalmierzem. Uzbrojenie torpedowe składało się z sześciu wyrzutni torpedowych kal. 533 mm, z zapasem dwunastu torped. Wyposażenie elektroniczne stanowiły ASDIC, trzy peryskopy oraz radiostacja o zasięgu praktycznym 500 mil. Okręt zabierał na pokład dwie łodzie motorowe i jedną wiosłową.

</doc>
<doc id="1559589" url="https://pl.wikipedia.org/wiki?curid=1559589" title="Rosko (gmina)">
Rosko (gmina)

Rosko – dawna gmina wiejska istniejąca w latach 1934-1954 w woj. poznańskim (dzisiejsze woj. wielkopolskie). Siedzibą władz gminy było Rosko.
Gmina zbiorowa Rosko została utworzona 1 sierpnia 1934 roku w powiecie czarnkowskim w woj. poznańskim z dotychczasowych jednostkowych gmin wiejskich: Biała, Gulcz, Mężyk, Rosko i Wrzeszczyna (oraz z obszarów dworskich położonych na tych terenach lecz nie wchodzących w skład gmin). 
Po wojnie gmina zachowała przynależność administracyjną. Według stanu z dnia 1 lipca 1952 roku gmina Rosko składała się z 7 gromad: Biała, Gulcz, Jaryń, Mężyk, Potrzebowice, Rosko i Wrzeszczyna. Gmina została zniesiona 29 września 1954 roku wraz z reformą wprowadzającą gromady w miejsce gmin.
Jednostki nie przywrócono 1 stycznia 1973 roku po reaktywowaniu gmin, a jej dawny obszar wszedł w skład nowej gminy Wieleń.

</doc>
<doc id="1559590" url="https://pl.wikipedia.org/wiki?curid=1559590" title="Scammon (Kansas)">
Scammon (Kansas)

Scammon – miasto położone w hrabstwie Cherokee.

</doc>
<doc id="1559592" url="https://pl.wikipedia.org/wiki?curid=1559592" title="Lilienstern">
Lilienstern



</doc>
<doc id="1559593" url="https://pl.wikipedia.org/wiki?curid=1559593" title="Liliensternus">
Liliensternus



</doc>
<doc id="1559594" url="https://pl.wikipedia.org/wiki?curid=1559594" title="Alaksiej Żyhałkowicz">
Alaksiej Żyhałkowicz

Alaksiej Żyhałkowicz (; , "Aleksiej Żygałkowicz") (ur. 18 kwietnia 1996) – białoruski piosenkarz, zwycięzca 5. Konkursu Piosenki Eurowizji dla Dzieci (2007).
Kariera.
W 2005 wystąpił na 48. Międzynarodowym Festiwalu Piosenki Dziecięcej "Zecchino d’Oro", zdobywając za piosenkę „Lo zio Bé” nagrodę Srebrnego Cekina (Zecchino d'Argento) dla najlepszej piosenki zagranicznej.
W 2007 reprezentował Białoruś z utworem „S druz'yami” w 5. Konkursie Piosenki Eurowizji dla Dzieci. W finale konkursu zajął pierwsze miejsce po zdobyciu 137 punktów.

</doc>
<doc id="1559595" url="https://pl.wikipedia.org/wiki?curid=1559595" title="West Mineral (Kansas)">
West Mineral (Kansas)

West Mineral – miasto położone w hrabstwie Cherokee.

</doc>
<doc id="1559599" url="https://pl.wikipedia.org/wiki?curid=1559599" title="Treece (Kansas)">
Treece (Kansas)



</doc>
<doc id="1559600" url="https://pl.wikipedia.org/wiki?curid=1559600" title="Treece">
Treece

Treece – miasto położone w hrabstwie Cherokee.

</doc>
<doc id="1559607" url="https://pl.wikipedia.org/wiki?curid=1559607" title="Arlindo">
Arlindo

Arlindo Correia Pacheco (ur. 30 grudnia 1899 – zm. 23 czerwca 1945 w Rio de Janeiro) – brazylijski piłkarz znany jako Arlindo lub Arlindo Pacheco, napastnik.
Jako gracz klubu America Rio de Janeiro wziął udział w turnieju Copa América 1919, gdzie Brazylia zdobyła tytuł mistrza Ameryki Południowej. Arlindo nie zagrał w żadnym meczu.
Choć do kadry Arlindo po raz pierwszy powołany został już w 1917 roku , w reprezentacji Brazylii zagrał tylko raz - 1 czerwca 1919 roku w zremisowanym 3:3 meczu z Argentyną w ramach Copa Roberto Chery 1919. Arlindo zdobył w tym meczu dla Brazylii 2 bramki.
Wkrótce potem Arlindo przeniósł się do klubu Botafogo FR, w którego barwach w 1920 roku zdobył 18 bramek i został królem strzelców mistrzostw stanu Rio de Janeiro.
Później grał także w klubie Bangu AC.

</doc>
<doc id="1559610" url="https://pl.wikipedia.org/wiki?curid=1559610" title="Dino Jelusić">
Dino Jelusić

Dino Jelusić (ur. 4 czerwca 1992 w Požedze) – chorwacki piosenkarz. 
Zwycięzca 1. Konkursu Piosenki Eurowizji dla Dzieci (2003).
Życiorys.
W 1998 zaczął karierę muzyczną występami na lokalnych imprezach i festiwalach muzycznych. Mając pięć lat, uczestniczył w telewizyjnym programie rozrywkowym "Turbo Limach", co zapewniło mu rozpoznawalność w kraju. Niedługo po udziale w programie zaczął grać koncerty w kraju oraz poza granicami Chorwacji – wystąpił m.in. w Kairze, Figueira da Foz, Alicante, Bukareszcie, Rimini i Kownie.
We wrześniu 2004 zagrał pierwszy solowy koncert, który został zorganizowany na stadionie "Šalata" w Zagrzebiu. W listopadzie wziął udział w pierwszym Konkursie Piosenki Eurowizji dla Dzieci organizowanym w Kopenhadze; za utwór „Ti si moja prva ljubav” otrzymał łącznie 134 punkty, dzięki czemu zajął pierwsze miejsce w finale. Po udziale w konkursie wydał debiutancki album studyjny pt. "Nr 1", który ukazał się także w wersji anglojęzycznej na rynku międzynarodowym. Po premierze płyty rozpoczął trasę koncertową po kraju, dodatkowo zagrał kilka koncertów w Danii i Stanach Zjednoczonych. W 2005 odbył trasę promocyjną po Australii, w czerwcu wystąpił gościnnie na festiwalu "Langeland Music Festival", a w listopadzie wspierał swoją siostrę Lorenę podczas przygotowań do występu podczas 3. Konkursu Piosenki Eurowizji dla Dzieci. Niedługo potem zawiesił swoją karierę muzyczną, aby skupić się na nauce w szkole muzycznej.
Po ukończeniu szkoły rozpoczął studia na akademii muzycznej. Wówczas zaczął realizować się również jako aktor dubbingowy; użyczył swojego głosu postaciom w lokalnej wersji językowej filmów "Toy Story 3", "" i "Straszny dom". W 2008 wziął udział na chorwackim festiwalu "CMC".
W 2009 wyjechał do Melbourne, gdzie rozpoczął nagrania nowego albumu w studiu "The Base" pod okiem producenta Marka Berry’ego. W listopadzie 2010 wystąpił jako jeden z gości muzycznych w finale 8. Konkursu Piosenki Eurowizji. W 2011 wystąpił w inscenizacji musicalu "Upiór w operze" i opery "Carmen", a także założył projekt muzyczny pod nazwą Under Nihilo (ang. Ground Zero), który wykonywał muzykę metalową. W sierpniu wydał drugi album studyjny pt. "Living My Own Life", który nagrywał w Australii i który kończył w studiu "Flat Pig" w Malmö przy wsparciu Roberta Ahrlinga.
W 2012 wziął udział w międzynarodowym projekcie muzycznym "Synkropation" organizowanym w Republice Południowej Afryki, którego celem było nagranie albumu zawierającego duety złożone z wykonawców reprezentujących różne zakątki świata. W 2013 został liderem zespołu Made in Iron, będącego projektem stworzonym w hołdzie formacji Iron Maiden. Na początku listopada 2014 wydał trzeci solowy album studyjny pt. "Prošao sam sve".
W 2021 dołączył do zespołu Whitesnake jako wokalista.

</doc>
<doc id="1559611" url="https://pl.wikipedia.org/wiki?curid=1559611" title="Roseland (Kansas)">
Roseland (Kansas)

Roseland – miasto położone w hrabstwie Cherokee.

</doc>
<doc id="1559614" url="https://pl.wikipedia.org/wiki?curid=1559614" title="Jan Pawoł Nagel">
Jan Pawoł Nagel

Jan Pawoł Nagel (ur. 8 maja 1934 w miejscowości Łaz/ niem. Lohsa - zm. 21 maja 1997) - serbołużycki kompozytor.
Po zdaniu matury w łużyckiej szkole w Budziszynie studiował muzykę w Berlinie, m.in. kompozycję u Rudolfa Wagnera-Régenya. Przez dwa lata po studiach był dyrektorem chóru przy łużyckim zespole ludowym w Budziszynie, jednak w pierwszym etapie twórczości zajmował się głównie komponowaniem w stylu dodekafonii. Później tworzył w rozszerzonej tonalności, często z wpływem folkloru łużyckiego. W ostatnim okresie (po 1989) stał się szczególnie aktywny w łużyckiej organizacji Domowina, w której na ponad rok został wybrany prezydentem.
Pozostawił wiele utworów symfonicznych, kameralnych, często wykorzystujących motywy ludowe (np. "Dziesięć łużyckich tańców na kwartet smyczkowy").

</doc>
<doc id="1559615" url="https://pl.wikipedia.org/wiki?curid=1559615" title="Józef Matuszek">
Józef Matuszek



</doc>
<doc id="1559616" url="https://pl.wikipedia.org/wiki?curid=1559616" title="Zamek w Ussé">
Zamek w Ussé

Zamek w Ussé (fr. "Château d'Ussé") – szesnastowieczna rezydencja położona w miejscowości Rigny-Ussé, w departamencie Indre i Loara, na brzegu rzeki Indre.
Historia.
Pierwsza forteca nad Indre w miejscu dzisiejszego zamku została wzniesiona w XI wieku dla właściciela majątków Saumur Guelduina zwanego diabłem z Saumur. Jego syn rozbudował obiekt, tworząc pierwszy zamek obronny. Dzisiejszy obiekt pochodzi z XV wieku i został zbudowany dla Jeana de Bueil, hrabiego Sancerre i właściciela Ussé. Jego syn Antoine, dzięki posagowi swojej żony – nieślubnej córki Karola VII, mógł przeprowadzić dalszą rozbudowę zamku. Przecenił jednak swoje możliwości finansowe i w 1485 był zmuszony sprzedać posiadłość Jacques’owi d’Espinay. Ten kontynuował prace rozpoczęte przez rodzinę de Bueil, a także nakazał w 1521 wznieść kaplicę grzebalną dla swojej rodziny przy zamku. Ponownie z powodu braku pieniędzy budowa przeciągnęła się do 1538, a w niecałe dwadzieścia lat później René d’Espinay był zmuszony sprzedać zamek Suzanne de Bourbon. Ta z kolei przekazała go swojej córce Louise de Rieux. Kolejnymi właścicielami (na skutek następujących związków małżeńskich) byli Henri de Savoie i Thomas Bernin, markiz de Valentinay. Ten ostatni urządził wokół zamku zachowane do dziś ogrody.
We wrześniu 1700 dotychczasowa kasztelania Ussé została podniesiona do rangi markizatu, którego obszar obejmował także Rivarenne i Bréhémont. Pierwszy markiz, Louis Bernin de Valentinay, przyjmował w zamku Charles’a Perraulta, który w czasie pobytu w Ussé napisał "Śpiącą królewnę". Gościem zamku był również marszałek Vauban, ojciec żony de Valentinaya, który opracował w rezydencji wiele projektów fortyfikacji, jak również osobiście nadzorował budowę zamkowych tarasów i alei parkowych. Zamek pozostawał w rękach rodziny Bernin do 1780.
W 1807 nowymi właścicielami obiektu została rodzina książąt de Duras, a następnie ich krewni książęta de Blacas, którzy do dzisiaj są gospodarzami zamku. Obiekt jest częściowo udostępniany turystom. W 1817 Ussé odwiedzał René de Chateaubriand, który pisał w nim swoje "Pamiętniki zza grobu".

</doc>
<doc id="1559618" url="https://pl.wikipedia.org/wiki?curid=1559618" title="Niżnia Miedziana Przełączka">
Niżnia Miedziana Przełączka

Niżnia Miedziana Przełączka (słow. "Nižná medená štrbina") – przełęcz w Grani Wideł, w słowackich Tatrach Wysokich. Przełęcz oddziela Miedziany Mur od Zachodniego Szczytu Wideł. Stanowi ona najniższe zagłębienie w grani pomiędzy tym szczytem a Łomnicą.
Na siodło przełęczy nie prowadzą żadne znakowane szlaki turystyczne, jest dostępna jedynie dla taterników. Najdogodniej można ją osiągnąć od południa ze szczytu Łomnicy, trawersując Miedziany Mur od wschodu, przez górną część Łomnickiego Koryta. Inne drogi prowadzą na siodło m.in. Granią Wideł oraz z sąsiednich dolin. Przez Niżnią Miedzianą Przełączkę wiedzie najprostsza droga na Zachodni Szczyt Wideł.
Nazwa Niżniej Miedzianej Przełączki pochodzi od Miedzianych Ławek, które skośnie biegną wzdłuż północnej ściany Łomnicy i Grani Wideł, po stronie Miedzianej Kotliny.
Historia.
Pierwsze wejścia:

</doc>
<doc id="1559621" url="https://pl.wikipedia.org/wiki?curid=1559621" title="Mieczysław Wallis">
Mieczysław Wallis

Mieczysław Wallis, pierwotnie Mieczysław Walfisz, później Wallis-Walfisz (ur. 16 czerwca 1895 w Warszawie, zm. 25 października 1975 tamże) – polski filozof i historyk sztuki. 
Profesor Uniwersytetu Łódzkiego i PWST w Warszawie. Kierował Katedrą Historii Sztuki UŁ. W czasie II wojny światowej jeniec oflagu XI A i Oflagu IIC Woldenberg (dzisiejszy Dobiegniew woj. lubuskie), gdzie prowadził wykłady dla jeńców. W latach 1955–1956 pełnił funkcję dziekana Wydziału Filozoficzno-Historycznego Uniwersytetu Łódzkiego. Autor licznych publikacji z zakresu filozofii, estetyki, sztuki i krytyki artystycznej; współpracował z redakcją "Allgemeines Lexikon der bildenden Künstler" (Thiemego i Beckera). Pochowany na cmentarzu Powązki Wojskowe w Warszawie (kwatera A38-5-3).

</doc>
<doc id="1559622" url="https://pl.wikipedia.org/wiki?curid=1559622" title="Neotheropoda">
Neotheropoda



</doc>
<doc id="1559623" url="https://pl.wikipedia.org/wiki?curid=1559623" title="Mieczysław Walfisz">
Mieczysław Walfisz



</doc>
<doc id="1559633" url="https://pl.wikipedia.org/wiki?curid=1559633" title="Arlindo Correia Pacheco">
Arlindo Correia Pacheco



</doc>
<doc id="1559634" url="https://pl.wikipedia.org/wiki?curid=1559634" title="Unit Structures">
Unit Structures

Unit Structures – studyjny album pianisty Cecila Taylora nagrany 19 maja 1966 i wydany w tym samym roku.
Historia i charakter albumu.
Album ten, nagrany 19 maja 1966 r. i wydany w kilka miesięcy później, był pierwszą płytą Taylora wydaną w USA po ponad czteroletniej przerwie. Razem z "Levels and Degrees of Light" Muhala Richarda Abramsa i albumami Johna Coltrane'a oraz Roscoe Mitchella sygnalizował on nowy soniczny kierunek jazzu.
Krytyk i autor Ronald Radano napisał: 
Album reprezentuje nowe podejście do jazzu. Przede wszystkim jest to muzyka totalna i całkowicie kolektywna W swoim iluminującym tekście do płyty Taylor napisał: 
Mimo tego każda partia instrumentalna jest znakomicie słyszalna częściowo dzięki indywidualnej klasie samych muzyków i częściowo – znakomitemu nagraniu tej muzyki w słynnym studiu Rudy'ego Van Geldera.
Ten typ muzyki – kolektywnej improwizacji – można spróbować objaśnić określeniem "płynna zmienna ciągłość". Muzyka zawarta na tym albumie ma także pewien związek z planem architektonicznym i architektonicznymi ideami. Sam Taylor powiedział na ten temat: 
Chociaż rozwój muzyki w danym utworze prowadzi muzyków do pewnych wspólnie wykonywanych i zbliżonych elementów, nigdy nie są one wykonywane unisono. Mimo tego, że jednym z głównych elementów muzyki Taylora jest rytm, to jednak Andrew Cyrille raczej stara się dodawać muzyce specyficznych akcentów i barw.
Chociaż jest to album Taylora, to jego partia fortepianowa wcale nie wybija się na prowadzenie. Fortepian jest tu tak samo uprawnionym instrumentem jak każdy inny, co podkreśla kolektywny charakter muzyki.
Według "Top Ten Reviews" album ten został oceniony jako 6 (na 209 omówionych) za rok 1966, jako 47 (na 5308 omówionych) za lata 60. XX wieku i jako 296 w ogóle (na 455 808 omówionych albumów).

</doc>
<doc id="1559637" url="https://pl.wikipedia.org/wiki?curid=1559637" title="Arlindo Pacheco">
Arlindo Pacheco



</doc>
<doc id="1559638" url="https://pl.wikipedia.org/wiki?curid=1559638" title="Edward Szklarczyk">
Edward Szklarczyk

Edward Ignacy Szklarczyk (ur. 31 lipca 1941 w Suchej, zm. 26 kwietnia 2013 tamże) – polski lekkoatleta, olimpijczyk.
Specjalizował się w biegu na 3000 metrów z przeszkodami. Startował w tej konkurencji na igrzyskach olimpijskich w 1964 w Tokio, ale odpadł w przedbiegach. Wystąpił w niej w finale Pucharu Europy w 1965 w Stuttgarcie, gdzie zajął 3. miejsce. Osiemnaście razy wystąpił w meczach reprezentacji Polski w biegach na 3000 metrów z przeszkodami i na 1500 metrów (w latach 1962-1968), odnosząc 4 zwycięstwa indywidualne.
Pięć razy zdobywał tytuł mistrza Polski: w biegu na 3000 metrów z przeszkodami w 1963, 1964, 1965 i 1966 oraz w biegu przełajowym na 3 km w 1963. Cztery razy był wicemistrzem (bieg na 3000 metrów z przeszkodami w 1967 i 1968, bieg na 5000 metrów w 1962 i bieg przełajowy na 5 km w 1965), a raz brązowym medalistą (3000 m z przeszkodami w 1970).
Rekordy życiowe:
Był zawodnikiem MMKS Babia Góra Sucha Beskidzka (1960-1961), Legii Warszawa (1962-1965) i Zawiszy Bydgoszcz (1966-1971). Był absolwentem AWF w Poznaniu.

</doc>
<doc id="1559640" url="https://pl.wikipedia.org/wiki?curid=1559640" title="Midhurst">
Midhurst

 
Midhurst - miasto w Wielkiej Brytanii, w Anglii, w regionie South East England, w hrabstwie West Sussex. W 2001 r. miasto to zamieszkiwało 4 889 osób.

</doc>
<doc id="1559643" url="https://pl.wikipedia.org/wiki?curid=1559643" title="Swisttal">
Swisttal

Swisttal – miejscowość i gmina w Niemczech, w kraju związkowym Nadrenia Północna-Westfalia, w rejencji Kolonia, w powiecie Rhein-Sieg. W 2010 roku liczyła 18 215 mieszkańców.
Jedną z dzielnic gminy jest Heimerzheim.

</doc>
<doc id="1559645" url="https://pl.wikipedia.org/wiki?curid=1559645" title="Ajnsztajn">
Ajnsztajn

Ajnsztajn (einstein, E) – jednostka liczności fotonów. Jeden ajnsztajn zawiera jeden ich mol, tj. 6,022 140 76.
Energia niesiona przez fotony zależy od ich częstotliwości ("E = h·ν"), energię oraz irradiancję fotonów o znanej liczności wyrażonej w ajnsztajnach można obliczyć jedynie w przypadku światła monochromatycznego, o znanej długości fali. Światło niesione przez promieniowanie słoneczne składa się z fotonów o różnych długościach i częstotliwościach, zatem liczność jego kwantów nie jest miarą irradiancji.
Ajnsztajny są używane w fotochemii, w szczególności podczas badań fotosyntezy. Uwzględniane są wówczas fotony o długościach fali z zakresu promieniowania czynnego fotosyntetycznie. Ilość tego promieniowania wyrażana jest zwykle w mikroajnsztajnach na sekundę na metr kwadratowy. W ajnsztajnach na sekundę podawany jest przepływ strumienia promieniowania.
Nazwa ajnsztajn pochodzi od nazwiska Alberta Einsteina, który opisał m.in. zjawisko fotoelektryczne wywoływane przez padające na powierzchnię fotony.

</doc>
<doc id="1559647" url="https://pl.wikipedia.org/wiki?curid=1559647" title="Gentile da Fabriano">
Gentile da Fabriano

Gentile da Fabriano (ur. ok. 1370, zm. 1427) – włoski malarz. 
Jego sztuka zaliczana jest do okresu przełomu gotyku i renesansu; z jednej strony wpisuje się w nurt zwany gotykiem międzynarodowym, a z drugiej jego skłonność do realizmu zapowiada już czasy nowożytne. 
Pochodził z Fabriano. Pracował w Wenecji i Bresci, by w 1420 przybyć do Florencji. Trzy lata później ukończył swoje najważniejsze dzieło – ołtarz "Pokłon trzech króli", namalowany dla Palli Strozziego do kaplicy św. Onufrego przy kościele Santa Trinità we Florencji.
Bibliografia.
Literatura dodatkowa

</doc>
<doc id="1559648" url="https://pl.wikipedia.org/wiki?curid=1559648" title="Einstein (jednostka)">
Einstein (jednostka)



</doc>
<doc id="1559650" url="https://pl.wikipedia.org/wiki?curid=1559650" title="Gitarzysta (obraz Jean-Baptiste’a Greuze’a)">
Gitarzysta (obraz Jean-Baptiste’a Greuze’a)

Gitarzysta – obraz olejny na płótnie francuskiego malarza Jeana-Baptiste’a Greuze’a namalowany ok. 1757 w czasie pobytu autora w Rzymie. Dzieło znajduje się obecnie w Muzeum Narodowym w Warszawie i eksponowany jest w VII sali, w ramach Galerii Malarstwa Włoskiego i Francuskiego (nr inw. M. Ob. 914).
Obraz przedstawia młodego mężczyznę strojącego gitarę. Wyposażenie skromnego pomieszczenia świadczy, że bohater płótna jest ptasznikiem, czyli łowcą ptaków. Zgromadzone akcesoria myśliwskie mają podwójną wymowę – od dawna bowiem symbolizowały uwodziciela, czyli łowcę kobiet. 
Płótno wystawione zostało w 1757 w paryskim Salonie. Greuze wystawił jednocześnie dwie wersje tego samego tematu, drugi obraz znajduje się obecnie w Musée des Beaux-Arts w Nantes, rodzinnym mieście malarza. Według krytyki oba dzieła reprezentują malarstwo rodzajowe, inspirowane sztuką holenderską.
Historia obrazu.
"Gitarzysta" początkowo wchodził w skład kolekcji J. B. L. Boyer de Fonscolombe, w połowie XIX wieku został zakupiony przez Ksawerego Branickiego. Do Polski został przewieziony ok. 1900, przechowywany był w warszawskim pałacu Róży Branickiej przy ulicy Nowy Świat i w Wilanowie. W 1926, gdy podzielono majątek Branickich pomiędzy troje spadkobierców, obraz przypadł w udziale Jadwidze z Branickich Reyowej, która przewiozła go do Przecławia. 
W czasie II wojny światowej obraz ukryto pod Krakowem. Kiedy przed wejściem Rosjan rodzina właścicieli zdecydowała się opuścić Polskę, dzieła sztuki przekazano w ramach tzw. depozytu sapieżyńskiego do magazynów kurii metropolitarnej w Krakowie. W 1952 dzieła sztuki zgromadzone w depozycie sapieżyńskim skonfiskowało państwo i "Gitarzysta" został umieszczony w 1954 w Muzeum Narodowym w Warszawie, gdzie przebywa do dzisiaj.
W latach 1990, 1997 i 2003 trzech różnych spadkobierców właścicieli obrazu podjęło kroki prawne w celu jego odzyskania. Odbyły się w tej sprawie dwie rozprawy sądowe, wyrok pierwszej nakazywał zwrot dzieła sztuki właścicielom, natomiast wyrok w sprawie apelacyjnej zasądził pozostawienie obrazu w muzeum.

</doc>
<doc id="1559652" url="https://pl.wikipedia.org/wiki?curid=1559652" title="Wielki Połom">
Wielki Połom

Wielki Połom (cz. Velký Polom, słow. Veľký Polom, 1067 metrów n.p.m.) – szczyt w Beskidzie Śląsko-Morawskim, w głównym grzbiecie wododziałowym Karpat, graniczny pomiędzy Czechami a Słowacją.
Wielki Połom jest najwyższym szczytem słowackiej części pasma oraz Masywu Wielkiego Połomu - najbardziej na wschód wysuniętej części Beskidu Śląsko-Morawskiego.
Po stronie czeskiej znajduje się rezerwat przyrody Velký Polom, utworzony w 1999 roku, o powierzchni prawie 48 hektarów. Chronione są tutaj resztki pierwotnego lasu bukowo-jodłowego. Po stronie słowackiej przylega do niego rezerwat przyrody o tej samej nazwie.
Velký Polom jest popularnym miejscem wśród turystów. Biegnie przez niego czerwono znakowany szlak turystyczny z Mostów koło Jabłonkowa na Mały Połom. Z góry roztacza się panorama m.in. Małej Fatry. W odległości 2 kilometrów od szczytu, po czeskiej stronie, znajduje się schronisko Kamenná chata, a kilka kilometrów dalej ośrodek narciarski ze schroniskiem "Severka" oraz Chata Skalka.

</doc>
<doc id="1559661" url="https://pl.wikipedia.org/wiki?curid=1559661" title="Abreham Cherkos Feleke">
Abreham Cherkos Feleke

Abreham Cherkos Feleke (ur. 23 września 1989) – etiopski lekkoatleta, specjalista od biegów długich.

</doc>
<doc id="1559663" url="https://pl.wikipedia.org/wiki?curid=1559663" title="Paussus">
Paussus

Paussus – rodzaj chrząszcza z podrodziny Paussinae, rodziny biegaczowatych. Te rzadkie chrząszcze są silnie przystosowane do bezwzględnie myrmekofilnego trybu życia. Gatunkiem typowym jest "P. microcephalus". Do rodzaju "Paussus" "sensu lato" zaliczanych jest dziś ponad 300 gatunków, zgrupowanych w około 50 podrodzajach. Znane są z Afryki tropikalnej, południowo-zachodniej i południowo-wschodniej części krainy palearktycznej, oraz Madagaskaru.
Morfologia.
Do rodzaju "Paussus" należą małe, smukłe chrząszcze. Charakteryzują je miseczkowato poszerzone czułki. Posiadają gruczoły pygidialne, dzięki którym mogą odstraszyć potencjalnego przeciwnika. Mają też zdolność strydulacji, ale obserwowano ją jedynie u prowokowanych chrząszczy.
Biologia.
Wszystkie gatunki "Paussus" są myrmekofilami. Należą do symfili, ponieważ mrówki opiekują się tymi chrząszczami, w zamian otrzymując substancję wytwarzaną przez specjalne komórki gruczołowe, rozmieszczone głównie na czułkach. U "P. cucullatus " w poszerzonym czułku znajduje się sześć przewodów wydzielniczych, tworzących jeden duży gruczoł.
O rozwoju "Paussus" wiadomo bardzo niewiele. Znane są opisy pojedynczych poczwarek i larw.
Systematyka.
W obrębie tego bardzo licznego rodzaju (329 gatunków) wyróżnia się blisko pięćdziesiąt podrodzajów:

</doc>
<doc id="1559664" url="https://pl.wikipedia.org/wiki?curid=1559664" title="Trzynaście kotów">
Trzynaście kotów

Trzynaście kotów – antologia polskich opowiadań fantastycznych, wykorzystujących w swojej treści motyw kota. Wydana przez oficynę superNOWA w 1997, z charakterystycznym czarnym kotem na okładce.
Pomysłodawcą antologii był szef wydawnictwa SuperNOWA Mirosław Kowalski i tłumaczka Danuta Górska. SuperNOWA zamówiła u różnych autorów opowiadania, które łączyć miał motyw kota. Nie wszyscy zrealizowali zamówienie (np. Marek Oramus), a część utworów redakcja musiała odrzucić jako zbyt słabe. Ostatecznie w zbiorze znalazło się 12 oryginalnych opowiadań i dodatkowo "Muzykanci" Andrzeja Sapkowskiego, którzy byli już wcześniej opublikowani, ale w treści tego utworu pojawiał się kot i dlatego był dobrym uzupełnieniem dla zbyt szczupłej antologii.
Recenzenci określali, wydaną niedługo przed Bożym Narodzeniem, antologię jako cieszącą się dużym powodzeniem wśród czytelników. Za najlepsze opowiadanie uznawano "Złote popołudnie" Andrzeja Sapkowskiego. Podnoszono jednak nierówny poziom całego zbioru, pomimo że jego autorzy należeli do czołówki polskich twórców literatury fantastycznej. W krytycznych uwagach pojawił się również zarzut, że w niektórych utworach kot był elementem sztucznie dodanym i również bez jego obecności opowiadania nic by nie straciły na swej treści.
Opowiadania "Aaa, kotki dwa..." Eugeniusza Dębskiego oraz "Złote popołudnie" Andrzeja Sapkowskiego nominowane były do Nagrody im. Janusza Zajdla za rok 1997.

</doc>
<doc id="1559665" url="https://pl.wikipedia.org/wiki?curid=1559665" title="Szymon Pilecki">
Szymon Pilecki

Szymon Pilecki (ur. 16 lipca 1925 w Trokach) – polski inżynier, badacz samolotów, emerytowany pułkownik Wojska Polskiego i działacz społeczności karaimskiej, od 1971 przewodniczący zarządu Karaimskiego Związku Religijnego.
Życiorys.
Dzieciństwo spędził w podwileńskich Leśnikach. Studiował na Uniwersytecie Wileńskim (1944–1945) i na Politechnice Wrocławskiej (1945–1951); doktorat nauk technicznych otrzymał w 1962 na Wojskowej Akademii Technicznej (WAT). W latach 1951–1970 był pracownikiem WAT, a od 1970 Instytutu Podstawowych Problemów Techniki Polskiej Akademii Nauk. W 1989 uzyskał tytuł profesora nadzwyczajnego, a w 1993 objął stanowisko profesora zwyczajnego. Specjalizował się w badaniu ciał stałych i procesów pękania metodami akustycznymi.
W 1982 pod jego kierunkiem stopień naukowy doktora uzyskał Feliks Rejmund.
Stracił oszczędności życia w 3 największych aferach finansowych w Polsce.
Wybrane publikacje.
Szymon Pilecki jest autorem lub współautorem 12 książek oraz około 180 artykułów naukowych z dziedziny lotnictwa i inżynierii materiałowej. 
Publikuje również z dziedziny karaimoznawstwa:

</doc>
<doc id="1559671" url="https://pl.wikipedia.org/wiki?curid=1559671" title="Wojciech Mecwaldowski">
Wojciech Mecwaldowski

Wojciech Mecwaldowski (ur. 5 kwietnia 1980 w Dusznikach) – polski aktor filmowy, telewizyjny i teatralny.
Życiorys.
W 2004 ukończył studia na Wydziale Aktorskim Państwowej Wyższej Szkoły Teatralnej im. Ludwika Solskiego we Wrocławiu. W latach 2004–2008 był aktorem Teatru Polskiego we Wrocławiu.

</doc>
<doc id="1559674" url="https://pl.wikipedia.org/wiki?curid=1559674" title="Soma Orlai Petrich">
Soma Orlai Petrich

Soma Orlai Petrich (ur. 1822 w Mezőberény, zm. 1880 w Budapeszcie) – węgierski malarz i grafik specjalizujący się w malarstwie historycznym i portretowym.
Jego ojciec był Serbem, matka Węgierką. Początkowo chciał zostać pisarzem, wkrótce jednak odkrył w sobie talent malarski. W wieku 20 lat wyjechał do Wiednia dla odbycia studiów na Akademii Sztuk Pięknych. W 1846 roku był uczniem Jakaba Marastoni, a od 1847 uczył się u F. Waldmüllera.
Po zakończeniu studiów rozpoczął karierę malarską, odtwarzając głównie wydarzenia historyczne i zajmując się litografią, którą opanował podczas powstania węgierskiego 1848 roku; brał w nim czynny udział, a po jego upadku wyjechał do Monachium. W 1850 roku rozpoczął studia na tamtejszej Akademii Sztuk Pięknych. 
Jednym z jego najważniejszych obrazów było "Odnalezienie ciała Ludwika II" (1851), w czym znacznie wyprzedził słynne ujęcie tego tematu przez Bertalana Székelego. Wraz z nim Petrich należał do wybitniejszych i popularniejszych przedstawicieli węgierskiego malarstwa w połowie XIX wieku.

</doc>
<doc id="1559708" url="https://pl.wikipedia.org/wiki?curid=1559708" title="Berberys bukszpanolistny">
Berberys bukszpanolistny

Berberys bukszpanolistny ("Berberis buxifolia" ) – gatunek zimozielonego krzewu o skórzastych listkach. Rośnie w Patagonii, na południu Argentyny i Chile. Nazwa lokalna "Calafate".
Morfologia.
Krzew osiągający wysokość do 1,5 metra. Gałązki dzielą się na odcinki, każdy zakończony trzema ostrymi kolcami. Ma dużą liczbę drobnych, żółtych kwiatków. Pojedyncze owoce koloru granatowego.
Zastosowanie.
Owoce są jadalne. Robi się z nich dżem, a z gałązek pozyskuje czerwony barwnik. Ponadto jest uprawiany jako bonsai i jako krzew na żywopłoty.

</doc>
<doc id="1559714" url="https://pl.wikipedia.org/wiki?curid=1559714" title="Avia">
Avia

Avia – czeskie (do 1993 roku czechosłowackie) przedsiębiorstwo, ulokowane w stolicy Czech – Pradze, produkujące samochody ciężarowe oraz autobusy, a dawniej samoloty.
Historia i opis fabryki.
W Pradze, w nieczynnej rafinerii cukru konstruktorzy Pavel Beneš i Miroslav Hajn uruchamiają fabrykę samolotów i silników lotniczych, która dostaje nazwę Avia. M.in. zostaje skonstruowany samolot myśliwski Avia B-534 a produkcja samolotów utrzymuje się do końca II wojny światowej.
Po zakończeniu wojny Czechosłowacja stała się krajem socjalistycznym, przez co w 1946 roku zapada decyzja o wykorzystaniu fabryki do produkcji ciężarówek. Początkowo montowane są Škody 706 R i Tatra 805. W 1956 roku pod nazwą Avia Mk3 powstaje jednomiejscowy samochód wyścigowy (egzemplarz przetrwał do dziś). W 1961 roku zostaje ostatecznie zamknięta produkcja lotnicza. Na zlecenie rządu fabryka produkuje dla wojska Pragę V3S i S5T oraz opancerzone transportery OT-64 (Skot). W 1967 roku zostaje kupiona licencja od Renault–Saviem na modele SG4 Super Galion i SG2 Super Goelette, które otrzymują nazwę Avia A15 i Avia A30. Wraz z kupnem licencji budowane są nowe hale fabryczne oraz zakupione zostają nowe maszyny. Produkcja osiąga 17 tys. sztuk przy częstej modernizacji pojazdów. W 1983 roku modele A30 oraz A15 przechodzą modernizacje po której otrzymują nazwę odpowiednio A31 oraz A20 i A21. Modele na eksport do Afryki Północnej otrzymują logo Renault. 1 czerwca 1988 roku Avia staje się koncernem. W Pradze odbywa się montaż silników i kabin, a nadwozia specjalne powstają w Brnie i słowackiej Żylinie. Powstają także na podwoziach Avii autobusy wielu firm m.in. Karosy czy TAZ. W 1989 roku dochodzi jednak do rozpadu koncernu na osobne jednostki, a wkrótce transformacja ustrojowa utrudnia działalność fabryki. W 1992 roku Avia stała się spółką akcyjną w wyniku restrukturyzacji i podjęła z firmą Hamilton Standard nieudaną próbę montażu helikopterów. Dla ratowania sytuacji fabryki powstały nowe projekty m.in. z turbodoładowaniem: modele Avia A21T i A31T, jednak również nieudane. Podjęte zostały rozmowy z zagranicznymi inwestorami i w efekcie 50,2% udziałów kupiło koreańskie Daewoo, które wcześniej z austriackim Steyrem utworzyło konsorcjum. Fabryka przyjęła nazwę Daewoo-Avia i została uruchomiona produkcja modeli A60, A75 i A80, która trwała do 13 listopada 2000 roku (250 tys. ciężarówek). W latach 1994–1996 produkowane były na zlecenie czeskiej armii samochody terenowe Avia A 11 Trend na licencji kupionej od francuskiej firmy Auverland. W 1996 roku w lubelskiej FSC odbywał się montaż ciężarówek Avia, a w latach 1997–1999 w fabryce Avii odbywał się montaż polskich Lublinów. W 2000 roku pojawiła się nowa gama ciężarówek Avia D-line o ładowności 6-9 ton. Problemy finansowe GM Daewoo sprawiły, że większościowy pakiet akcji przejął Odien Capital, partner SGM International B.V. i ponownie fabryka wróciła do nazwy Avia. W 2006 roku indyjskie przedsiębiorstwo Ashok Leyland wykupiło Avię i w 2013 roku całkowicie przeniosło produkcję do Indii. W 2016 roku Avię odkupiła czeska grupa przemysłowa, która doprowadziła do reaktywacji marki w 2017 roku.
W roku 2012 w ofercie firmy znajdowały się samochody ciężarowe w wersji podwozie pod zabudowę, o DMC od 5990 kg (model D75 w najlżejszym wariancie D60) przez 9000 kg (standardowa wersja D90) do 11 990 kg (D120). Ten najcięższy występuje także w wersji 4x4. Dostępna jest tylko jedna wersja długości kabiny – pojedyncza.

</doc>
<doc id="1559715" url="https://pl.wikipedia.org/wiki?curid=1559715" title="Colne (Lancashire)">
Colne (Lancashire)

Colne - miasto w Wielkiej Brytanii, w Anglii, w regionie North West England, w hrabstwie Lancashire. W 2001 r. miasto to zamieszkiwało 20 118 osób.

</doc>
<doc id="1559717" url="https://pl.wikipedia.org/wiki?curid=1559717" title="Instytut Gospodarstwa Społecznego">
Instytut Gospodarstwa Społecznego

Instytut Gospodarstwa Społecznego – placówka naukowo-społeczna w Polsce okresu międzywojennego utworzona w 1920 r. z inicjatywy jej pierwszego kierownika Włodzimierza Wakara, przez lata kierowana przez Ludwika Krzywickiego. Kolejnymi dyrektorami instytutu byli: Konstanty Krzeczkowski, Tadeusz Szturm de Sztrem, Ludwik Landau, Edward Strzelecki, Adam Andrzejewski, Mikołaj Latuch, Adam Kurzynowski, Irena Kostrowicka i Witold Rakowski. 
Od 1957 znajduje się w strukturze Szkoły Głównej Handlowej w Warszawie (wcześniej Szkoły Głównej Planowania i Statystyki).
Opis.
Początkowo Instytut był sekcją Towarzystwa Ekonomistów i Statystyków Polskich, a w swych pracach koncentrował się na studiach politologicznych, w tym z zakresu sowietologii. 
Od 1926 r. samodzielna instytucja badawcza, zajmująca się rozpoznaniem głównych problemów społecznych ówczesnej Polski, jak przeludnienie wsi, warunki bytu ludności, samorząd pracowniczy, ubezpieczenia spo­łeczne, funkcjo­no­wanie samorządów terytorialnych oraz bezrobocie w mie­ście i na wsi. Rezultatem jego prac były rekomendacje w dziedzinie polityki społecznej.
Po drugiej wojnie światowej Instytut reaktywowano w 1957 r. w ramach Szkoły Głównej Planowania i Statystyki. 
Od 1991 roku stanowi część Szkoły Głównej Handlowej w Warszawie. Poza poruszanymi w poprzednich latach wątkami współcześnie badania instytutu związane są również z tematyką rynków pracy w Unii Europejskiej, sytuacji ludzi starszych, pomocy społecznej i potrzeb socjalno-medycz­nych w środowiskach lokalnych.
Od 2004 roku dyrektorem IGS jest Piotr Błędowski. 

</doc>
<doc id="1559719" url="https://pl.wikipedia.org/wiki?curid=1559719" title="Hafr al-Batin">
Hafr al-Batin

Hafr al-Batin (arab. حفر الباطن) – miasto w saudyjskiej Prowincji Wschodniej. Leży w odległości 480 km na północ od Rijadu i 90 km od granicy Kuwejtu. Według spisu ludności z 2010 roku miasto liczyło 271 642 mieszkańców.

</doc>
<doc id="1559727" url="https://pl.wikipedia.org/wiki?curid=1559727" title="Zefirant">
Zefirant

Zefirant ("Zephyranthes" ) – rodzaj roślin z rodziny amarylkowatych. Obejmuje 180 gatunków, występujących w Ameryce Południowej, Ameryce Środkowej oraz w Meksyku i Stanach Zjednoczonych w Ameryce Północnej. Introdukowany do południowej Afryki, południowej i południowo-wschodniej Azji i północno-wschodniej Australii.

</doc>
<doc id="1559730" url="https://pl.wikipedia.org/wiki?curid=1559730" title="Ben Feldman">
Ben Feldman

Benjamin „Ben” Feldman (ur. 27 maja 1980 w Waszyngtonie) – amerykański aktor.
Życiorys.
Urodził się w Waszyngtonie w rodzinie żydowskiej i uczęszczał do konserwatywnych żydowskich oraz ortodoksyjnych synagog i szkół żydowskich. Jego matka, Marcia Muir Mitchell, jest pisarką, a ojciec, Robert „Bob” Feldman, prowadzi agencję reklamową w stanie Maryland. Ma siostrę, Morgan Leiter, która pracuje w modzie. Jako 6–latek wziął udział w musicalu "Annie", wystawionym na kempingu dla chłopców „Manitou” w Oakland. W szkole średniej Winston Churchill High School w Potomac występował w wielu sztukach, a także prowadził coroczną inscenizację "Blast from the Past". Po ukończeniu liceum (1998), uczęszczał do Ithaca College w Nowym Jorku, gdzie uzyskał tytuł licencjata sztuki aktorskiej. 
W 2003 trafił na Broadway jako goniec hotelowy w komedii "Absolwent", gdzie zastąpił potem Jasona Biggsa i zagrał Benjamina Braddocka.
W Hollywood zadebiutował w 2005, występując u boku Heather Locklear i Hilary Duff w filmie "Idealny facet" (ang. "The Perfect Man"). Uprzednio wystąpił w niezależnym filmie "When Do We Eat?" (2005). Za rolę Michaela Ginsberga w serialu AMC "Mad Men" (2012–2014) był nominowany do Emmy.
12 października 2013 poślubił Michelle Mulitz. Mają syna Charliego Miltona (ur. 24 października 2017) i córkę Effie (ur. 2019). Obecnie mieszka w Los Angeles w stanie Kalifornia.

</doc>
<doc id="1559738" url="https://pl.wikipedia.org/wiki?curid=1559738" title="Włodzimierz Wakar">
Włodzimierz Wakar

Włodzimierz Wakar (ur. 26 sierpnia 1885 w Tambowie, zm. 9 maja 1933 w Warszawie) – polski ekonomista i statystyk, działacz samorządowy i publicysta.
Życiorys.
Absolwent Wydziału Prawniczego Uniwersytetu Petersburskiego. Zaangażowany w prace nad Konstytucją marcową. Współtwórca i pierwszy kierownik Instytutu Gospodarstwa Społecznego, ważnej placówki naukowo-społecznej Polski międzywojennej. Wieloletni profesor Szkoły Głównej Handlowej.
Jeden z inicjatorów ruchu prometejskiego, orędownik porozumienia Polski z narodami Europy Środkowej, mającego na celu przeciwstawianie się ekspansjonizmowi sowieckiemu i niemieckiemu. W latach dwudziestych XX w. postulował, aby II Rzeczpospolita wyrzekła się Zaolzia na rzecz Czech, umożliwiła Litwinom współrządzenie Wilnem, a Ukraińcom zapewniła szeroką autonomię. Jednocześnie optował za wojną prewencyjną przeciwko Niemcom w celu zajęcia Prus Wschodnich oraz Gdańska.
Pomysłodawca utworzenia Związku Zbliżenia Narodów Odrodzonych, gromadzącego elitę emigracji antysowieckiej z Ukrainy, Białorusi i Kaukazu Południowego. Założyciel pisma „Przymierze” (1920–1921). W latach trzydziestych twórca czasopisma „Przegląd Wschodni”, postulującego normalizację stosunków polsko-sowieckich.
Autor licznych prac z zakresu demografii, statystyki, teorii samorządności oraz polityki zagranicznej. Niektóre studia publikował pod pseudonimem „Consulibus”.
Był ojcem Andrzeja Wakara, dziadkiem Piotra Eberhardta.
Ważniejsze publikacje.
Włodzimierz Wakar jest autorem ponad 70 publikacji, niektóre to:

</doc>
<doc id="1559739" url="https://pl.wikipedia.org/wiki?curid=1559739" title="Into the Night">
Into the Night

Into the Night – pierwszy singel gitarzysty Carlosa Santany, pochodzący, a zarazem promujący kompilacyjny album muzyka „Ultimate Santana”. W utworze gościnnie wystąpił wokalista rockowej formacji Nickelback Chad Kroeger, który jest autorem tekstu do utworu, oraz zagrał w nim na gitarze akustycznej. Utwór został zamieszczony na 1 pozycji na krążku, trwa 3 minuty i 40 sekund. Na stronie B singla zostały zamieszczone utwory „I Believe It’s Time”, „Curacion (Sunlight on Water)” oraz „Victory Is Won”. Singel ukazał się nakładem amerykańskiej wytwórni Arista. Premiera singla nastąpiła 2 października 2007 roku. Utwór często bywa mylnie kategoryzowany jako utwór zespołu Nickelback, ze względu na śpiew Kroegera który jest autorem tekstu.
Opis utworu.
Jest to druga wspólna piosenka nagrana przez obu muzyków. Pierwsza „Why Don’t You &amp; I” znalazła się na albumie „Shaman” w 2002 roku. Utwór zadebiutował na 26 miejscu na liście Billboard Hot 100, a także na wysokiej 2 pozycji w zestawieniu Canadian Hot 100. Poza tym utwór zajął 4 pozycję w Australii, 5 w Turcji, Włoszech oraz Południowej Afryce. Znalazł się także na 8 miejscu w Hiszpanii. Najwyższą pozycję osiągnął na liście Hot Adult Top 40 Tracks. Singel uzyskał status złotej płyty, przyznanej przez RIAA. 
Teledysk.
Do utworu powstał również teledysk. Wystąpił w nim aktor Freddy Rodriguez, oraz aktorka Dania Ramirez. Poza tym w teledysku są ukazani w poszczególnych ujęciach grający na gitarach Carlos Santana oraz Chad Kroeger. Teledysk przedstawia mężczyznę (Freddy Rodriguez) który skacze z dachu gdy widzi taniec dziewczyny (Dania Ramirez). Zakochuje się w niej i zaczyna ją śledzić. Idzie do klubu, gdzie obserwuje jej taniec, a następnie tańczą już razem. Kroeger oraz Santana grają na dachu budynku. W piosence widoczny jest pływ dwóch kultur, Amerykańskiej oraz Hiszpańskiej.
Lista utworów.
Single CD

</doc>
<doc id="1559741" url="https://pl.wikipedia.org/wiki?curid=1559741" title="Czasownik frazowy w języku angielskim">
Czasownik frazowy w języku angielskim

Angielski czasownik frazowy ("phrasal verb") uzyskiwany jest przez połączenie czasownika z przyimkiem, przysłówkiem lub oboma. Połączenie to nadaje czasownikowi frazowemu inne znaczenie, niż wynikałoby to ze znaczenia jego poszczególnych części składowych.
Funkcja i rodzaje czasowników frazowych.
Celem przyimka w czasownikach frazowych jest zmiana znaczenia czasownika:
Czasownikiem w czasowniku frazowym są często używane czasowniki angielskie, takie jak: "ask", "be", "break", "come", "find", "get", "give", "go", "keep", "look", "make", "put". "take" itp.
Czasowniki występują najczęściej z następującymi przyimkami i przysłówkami: "in", "on", "off", "at", "by", "up", "down", "under" itp.
Istnieją dwa rodzaje czasowników frazowych: występujące z dopełnieniem i występujące bez dopełnienia. "My car has broken down" nie przyjmuje dopełnienia. "She’s bringing up three children" to przykład "phrasal verb" z dopełnieniem.
W przypadku czasowników frazowych z dopełnieniem możliwe jest przeniesienie przysłówka bądź przyimka na koniec zdania, w przypadku, gdy dopełnieniem jest zaimek, jest to obowiązkowe: "She brought them up".
Czasowniki frazowe w mowie potocznej.
Czasowników frazowych używa się w mowie potocznej. Ich literackim odpowiednikiem są tzw. "latinate verbs" (czasowniki łacińskie, np. “to get together” odpowiada wyraz “to congregate”).
Użycie w literaturze.
Wiele czasowników w języku angielskim można połączyć z przyimkami czy przysłówkami, a czytelnik bądź słuchacz łatwo odgadnie nowe znaczenie. W literaturze najczęściej łączy się czasowniki z przyimkami ("prepositions") np.: "He walked across the square". Jednakże konstrukcja czasownik + przysłówek również jest zrozumiała i stosowana.
Przysłówek w literackich czasownikach frazowych modyfikuje przydzielony do niego czasownik, przyimek zaś odnosi się do podmiotu czynności.
Należy jednak pamiętać, iż wiele czasowników frazowych należy do mowy potocznej i nie należy ich stosować w oficjalnych dokumentach.
Użycie jako idiomu.
Czasownik frazowy jest obrazowym czy idiomatycznym przedstawieniem danej sytuacji w potocznej angielszczyźnie. Dlatego też są one dość ważną częścią języka. Używa się ich niezmiernie często.

</doc>
<doc id="1559744" url="https://pl.wikipedia.org/wiki?curid=1559744" title="Al-Harik">
Al-Harik

Al-Harik (arab. الحريق) – miasto w środkowej Arabii Saudyjskiej, w prowincji Rijad. W 2010 roku liczyło około 8,5 tysiąca osób.

</doc>
<doc id="1559749" url="https://pl.wikipedia.org/wiki?curid=1559749" title="Czasownik frazowy">
Czasownik frazowy

Czasownik frazowy a. czasownik frazalny – czasownik, złożony z czasownika oraz dodatkowej części mowy, najczęściej przysłówka i przyimka. Połączenie to nadaje tak utworzonemu związkowi odrębne znaczenie. Czasowniki frazowe są charakterystyczne dla języka mówionego i wszystkie mają swoje odpowiedniki w standardowym i oficjalnym języku. Czasowniki frazowe występują w językach germańskich, np. angielskim ("put off" – odłożyć, zgasić) i szwedzkim ("lägga av" – zostawić w spokoju).

</doc>
<doc id="1559756" url="https://pl.wikipedia.org/wiki?curid=1559756" title="Bogusław Firkowicz">
Bogusław Firkowicz

Bogusław Firkowicz (karaim. Icchak Boas) (ur. 17 czerwca 1865 w Trokach, zm. we wrześniu 1915 w Ostrowie pod Pskowem) – hazzan karaimski, w latach 1910-1915 pełniący obowiązki hachana Karaimów polskich.
Życiorys.
Urodził się w Trokach w rodzinie karaimskiej, jako syn Nisana Firkowicza, hazzana trockiej kienesy. W 1880 r. ukończył trocką szkołę powiatową i w tym samym roku udał się Armiańska na Krymie, gdzie podjął naukę pod kierownictwem Z. Charczenki, wybitnego znawcy teologii i literatury karaimskiej. 1 kwietnia 1885 r. zdał egzaminy, które upoważniły go do sprawowania godności duchownych. Po powrocie do Trok podjął pracę jako nauczyciel religii i języka karaimskiego w państwowej szkole karaimskiej. W 1901 r. objął stanowisko młodszego, w 1905 r. starszego hazzana trockiej kienesy. W latach 1910-1915 pełnił obowiązki hachana Karaimów polskich. Uczestniczył w karaimskim zjeździe narodowym w 1910 r. w Eupatorii, a w 1913 r. wszedł w skład delegacji uczestniczącej w Petersburgu w uroczystościach 300-lecia panowania dynastii Romanowów. Obdarzony godnością honorowego obywatela. Zmarł w pierwszej połowie września 1915 r. w Ostrowie pod Pskowem, dokąd go ewakuowano podczas I wojny światowej wraz z archiwum Karaimskiego Zarządu Duchownego i mieniem trockiej kienesy. Pochowany na karaimskim cmentarzu w Pskowie.
Wraz z Juhudą Bezekowiczem był współwydawcą zbioru hymnów "Tehillot Jisrael", wydanego w Berdyczowie w 1909 r.

</doc>
<doc id="1559763" url="https://pl.wikipedia.org/wiki?curid=1559763" title="Harma">
Harma

Harma (arab. حرمة) – miasto w saudyjskiej prowincji Rijad.

</doc>
<doc id="1559774" url="https://pl.wikipedia.org/wiki?curid=1559774" title="Zoo Dvůr Králové">
Zoo Dvůr Králové

Zoo Dvůr Králové – ogród zoologiczny znajdujący się w Dvůr Králové nad Labem.
Ma największą kolekcję zwierząt afrykańskich w Europie. Na terenie zoo można zobaczyć galerię obrazów Zdenka Buriana. Największymi atrakcjami zoo jest przejażdżka Safari busem oraz nocne safari.

</doc>
<doc id="1559776" url="https://pl.wikipedia.org/wiki?curid=1559776" title="Berberis buxifolia">
Berberis buxifolia



</doc>
<doc id="1559781" url="https://pl.wikipedia.org/wiki?curid=1559781" title="Berberis bukszpanolistny">
Berberis bukszpanolistny



</doc>
<doc id="1559784" url="https://pl.wikipedia.org/wiki?curid=1559784" title="Strzępiak gwiaździstozarodnikowy">
Strzępiak gwiaździstozarodnikowy

Strzępiak gwiaździstozarodnikowy ("Inocybe asterospora" Quél.) – gatunek grzybów z rodziny strzępiakowatych.
Systematyka i nazewnictwo.
Pozycja w klasyfikacji według Index Fungorum: "Inocybe, Inocybaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Synonimy:
Nazwę polską podali Barbara Gumińska i Władysław Wojewoda w 1968 r., Andrzej Nespiak używał nazwy strzępiak gwiazdkowaty.
Morfologia.
Średnica do 7 cm, kształt początkowo stożkowaty, później rozpostarty z wypukłym środkiem i nieco odgiętym brzegiem. Powierzchnia sucha i cała z wyjątkiem wierzchołka włókienkowata. W trakcie dojrzewania owocnika włókienka stają się coraz lepiej widoczne, szczególnie przy brzegu, a kapelusz od brzegów pęka.
Przy trzonie słabo zatokowato wycięte. Oprócz blaszek kompletnych występują międzyblaszki. Początkowo są brudnobiałe, potem szaroochrowe, w końcu brązowe. Mają równe, wełniste i biało orzęsione ostrza.
Wysokość 5–9 cm, grubość 0,6–0,8 (1,2) cm, kształt walcowaty, równogruby z obrzeżoną bulwką w podstawie. Powierzchnia w górnej części jasna, brązowawa, czasami z czerwonym odcieniem, w dolnej ciemniejsza, rdzawobrunatna. Bulwka biaława. Cały trzon jest oszroniony.
W kapeluszu i w bulwce biały, w trzonie jasnobrązowy. Pod wpływem KOH żółknie. Ma słaby zapach, według niektórych podobny do zapachu spermy, według innych kwaskowaty, podobny do zapachu ziemi. Jest bez smaku.
Wysyp zarodników jasnobrązowy. Zarodniki o gwiazdkowatym kształcie z 9–13 guzkami. Mają rozmiar 10–13,3 × 7–10 μm. Podstawki o rozmiarze 32 × 11 μm. Występują butelkowate cheilocystydy i pleurocystydy o rozmiarze (30) 50–70 × 10–20 μm. Są cienkościenne, jedynie szyjkę mają zgrubiałą. Na szczycie posiadają kryształki. Licznie występują, zwłaszcza w dolnej części trzonu podobne budowa i wielkością kaulocystydy.
Występowanie i siedlisko.
Odnotowano stanowiska tego gatunku w Ameryce Północnej, Europie, Korei, Japonii i Nowej Zelandii. W Polsce jest pospolity.
Występuje w lasach liściastych i mieszanych, rzadziej w iglastych. Rośnie na ziemi, w ściółce leśnej. Pojawia się od lipca do października. Najczęściej rośnie pod bukami, dębami, leszczynami i grabami, zwłaszcza na glebach piaszczystych i gliniastych.
Znaczenie.
Grzyb mikoryzowy. Dla ludzi grzyb silnie trujący.

</doc>
<doc id="1559785" url="https://pl.wikipedia.org/wiki?curid=1559785" title="Zephyranthes">
Zephyranthes



</doc>
<doc id="1559786" url="https://pl.wikipedia.org/wiki?curid=1559786" title="Otwieracz do konserw">
Otwieracz do konserw

Otwieracz do konserw – otwieracz do konserw każdej wielkości z ostrą krawędzią, który przecina wieczko.
Pierwszy w świecie otwieracz do konserw skonstruował Anglik Robert Yeats w roku 1855. wiele wygodniejsze urządzenie skonstruował w 1858 Ezra Warner. W roku 1931 skonstruowano pierwszy elektryczny otwieracz puszek. Puszkę nie wymagającą otwieracza opracowano w 1959.

</doc>
<doc id="1559787" url="https://pl.wikipedia.org/wiki?curid=1559787" title="Cryptic Tales">
Cryptic Tales

Cryptic Tales – polska grupa muzyczna powstała w 1989, wykonująca muzykę z pogranicza black i death metalu.
Historia.
Założycielami zespołu byli Piotr Kopko (gitara, wokal) oraz Jarosław Maciuszek (perkusja). Wkrótce dołączył do nich Dariusz Gibalewicz (gitara) i Witold Zawadzki (gitara basowa). W 1991 grupa nagrała swoje pierwsze demo, "The Sign Of The Southern Cross". Taśma zebrała wiele pozytywnych recenzji. Zespół został zauważony przez Carnage Records i w 1993 ukazało się pierwsze oficjalne wydawnictwo Cryptic Tales "Anathema". Brzmienie na albumie zostało wzbogacone o partie kontrabasu, gitary klasycznej i keyboardu, łamiąc tym samym schematy panujące w death meatalowych aranżacjach.
W 1993 Cryptic Tales sporo koncertowało, pojawiając się na scenie obok najważniejszych zespołów polskiego podziemia. W 1994 wyszło kolejne oficjalne wydawnictwo zespołu, "Valley Of The Doll". Zaskoczeniem było dodanie partii fletu.
Wkrótce po nagraniu "Valley Of The Doll" zespół opuścił basista Witold Zawadzki, a jego miejsce zajął Mateusz Bernardyn. W roku 1996 wydano pierwszy album studyjny, "The Tales". Po jakimś czasie materiał został re-masterowany i wydany w formie CD nakładem niemieckiej wytwórni Awaken Prod.
Z zespołu odszedł Dariusz Gibalewicz, a nowym gitarzystą został Maciej Motyka. "The Tales" przywrócił Cryptic Tales utraconą pozycję na polskiej scenie death doomu. Cryptic Tales promowało swoje nagrania licznie koncertując głównie na terenie Polski i Niemiec. W 1998 będąc w najlepszej formie zespół nieoczekiwanie zniknął ze sceny.
Po siedmiu latach przerwy, w 2005 grupa wznowiła próby w składzie: Piotr Kopko (gitara, wokal), Jarosław Maciuszek (perkusja), Mateusz Bernardyn (gitara basowa) oraz Jacek Fall (gitara). Rozpoczęto pracę nad nowym wizerunkiem muzycznym zespołu, której efektem było wydanie w 2008 albumu "VII Dogmata Of Mercy". W czasie nagrywania albumu skład zespołu zasilił Bartłomiej Filipiński (instrumenty klawiszowe). Do piosenki "Towards Modern Darkness" zostaje nakręcony pierwszy teledysk grupy. Następnie zespół wznowił działalność koncertową i w 2009 pojawił się jako support dla zespołu Samael. W kwietniu 2009 wydanie albumu "VII Dogmata Of Mercy" zostało wznowione przez amerykańską wytwórnię Crash Music.

</doc>
<doc id="1559789" url="https://pl.wikipedia.org/wiki?curid=1559789" title="Strzępiak ziemistoblaszkowy">
Strzępiak ziemistoblaszkowy

Strzępiak ziemistoblaszkowy ("Inocybe geophylla" (Bull.) P. Kumm.) – gatunek grzybów z rodziny strzępiakowatych.
Systematyka i nazewnictwo.
Pozycja w klasyfikacji według Index Fungorum: "Inocybe, Inocybaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1791 r. Jean Baptiste Bulliard nadając mu nazwę "Agaricus geophyllus". Obecną, uznaną przez Index Fungorum nazwę nadał mu w 1871 r. Paul Kummer, przenosząc go do rodzaju "Inocybe".
Synonimów naukowych ma ponad 30. Wyróżniono wiele odmian, jednak przez Index Fungorum uznane zostały za synonimy.
Nazwę polską podał Władysław Wojewoda w 1992 r, wcześniej Stanisław Domański opisywał ten gatunek pod nazwą strzępiak ziemisty. 
Morfologia.
Średnicy 2–4 cm, za młodu czysto biały, na starość od szczytu trochę żółknący lub barwiący się brązowawo. Stożkowaty, zawsze z garbkiem na środku, zaokrąglonym do ostrego. Świeża skórka ma charakterystyczny jedwabisty połysk. W stanie prawie zamkniętym kapelusz jest połączony z trzonem zasnówką.
Najpierw białawe do bladoszarych, w stanie dojrzałym brudnoziemistobrązowe. Wąsko przyrośnięte, średnio gęste.
Od 3 do 5 cm, cylindryczny, biały. Biały, za młodu u góry ze szczątkami zasnówki, trochę włókienkowata-kosmkowaty.
Biały o ziemistym zapachu.
Zarodniki gliniastobrązowe elipsoidalne, gładkie, o średnicy 6,5-10,5 x 4,5-6 µm. Cystydy grubościenne, z kryształkami na szczycie.
Występowanie i siedlisko.
Jest szeroko rozprzestrzeniony na całej półkuli północnej, na półkuli południowej występuje w Australii i Nowej Zelandii. W Polsce jest pospolity.
Występuje od września do listopada w lasach liściastych oraz iglastych, w parkach. Niewielkie owocniki rosną w grupach; częsty.
Znaczenie.
Grzyb silnie trujący dla ludzi. Zawiera dość dużo muskaryny, trucizny działającej na nerwy. Objawy zatrucia występują po upływie 1/4-4 godzinach od zjedzenia. Grzyb powoduje silne pocenie się, zaburzenia widzenia, mdłości połączone z wymiotami, kolki żołądkowo-jelitowe; w skrajnych przypadkach także śmierć na skutek ustania krążenia.

</doc>
<doc id="1559791" url="https://pl.wikipedia.org/wiki?curid=1559791" title="Włodzimierz Zajączkowski (turkolog)">
Włodzimierz Zajączkowski (turkolog)

Włodzimierz Zajączkowski (ur. 21 lipca 1914 w Wilnie, zm. 3 września 1982 w Krakowie) – polski turkolog narodowości karaimskiej, absolwent i wieloletni profesor Uniwersytetu Jagiellońskiego.
W 1933 ukończył gimnazjum im. króla Zygmunta Augusta w Wilnie i rozpoczął studia w Krakowie, na Uniwersytecie Jagiellońskim, na Wydziale Filozoficznym. Pod opieką profesora Tadeusza Kowalskiego specjalizował się w zakresie Wschodu Muzułmańskiego i w 1937 uzyskał magisterium na podstawie pracy zatytułowanej: „Zapożyczenia arabskie i perskie w języku zachodniokaraimskim”. Po wybuchu II wojny wyjechał do Wilna, gdzie jako historyk znalazł posadę nauczyciela w jednej z polskojęzycznych szkół średnich. Po wojnie, dzięki staraniom Ananiasza Zajączkowskiego udało mu się powrócić do Krakowa. Tutaj, znowu dzięki pomocy profesora Tadeusza Kowalskiego, w owym czasie sekretarza generalnego Polskiej Akademii Umiejętności, został zatrudniony w tej instytucji na stanowisku urzędniczym. W 1949 uzyskał tytuł doktora na podstawie rozprawy pod tytułem „Turcy-Gagauzowie – historia, język, etnografia”. W tym samym roku znalazł wreszcie zatrudnienie w Katedrze Filologii Orientalnej jako starszy asystent. Następnie uzyskiwał kolejne stopnie naukowe – docenta (1955), profesora nadzwyczajnego (1969) i profesora zwyczajnego (1980). Od 1973 r. kierował Zakładem Turkologii w Instytucie Filologii Orientalnej Uniwersytetu Jagiellońskiego. Pochowany jest na cmentarzu karaimskim przy ul. Redutowej w Warszawie.
Wybrane publikacje.
Prace Włodzimierza Zajączkowskiego dotyczyły dialektów ludów tureckich i ich folkloru:

</doc>
<doc id="1559794" url="https://pl.wikipedia.org/wiki?curid=1559794" title="FC Kolkheti 1913">
FC Kolkheti 1913



</doc>
<doc id="1559796" url="https://pl.wikipedia.org/wiki?curid=1559796" title="Leonard Blumenthal">
Leonard Blumenthal

Leonard Mascot Blumenthal (ur. 27 lutego 1901, zm. w sierpniu 1984) – amerykański matematyk.
Życiorys.
Tytuł doktora otrzymał w 1927 roku na Uniwersytecie Johna Hopkinsa. Swoją rozprawę doktorską, zatytułowaną "Lagrange Resolvents in Euclidean Geometry", napisał pod kierunkiem Franka Morleya. Przez większość swojej kariery naukowej wykładał na Uniwersytecie Missouri. Był autorem książki "A Modern View of Geometry" oraz wielu prac z dziedziny geometrii.

</doc>
<doc id="1559797" url="https://pl.wikipedia.org/wiki?curid=1559797" title="Wojciech Zamecznik">
Wojciech Zamecznik

Wojciech Zamecznik (ur. 13 stycznia 1923 w Warszawie, zm. 12 maja 1967) – polski artysta, z wykształcenia architekt, zajmował się ponadto fotografią, filmem, grafiką użytkową, typografią, wystawiennictwem i scenografią. Znany jest z eksperymentalnego wykorzystania fotografii w tworzeniu plakatu. Od 1964 był członkiem Alliance Graphique Internationale.
Swoją drogę twórczą rozpoczął tuż po II wojnie światowej. Początkowo zajmował się głównie wystawiennictwem i scenografią tworzoną dla Teatru Małego w Warszawie. Był współautorem m.in. oprawy plastycznej wystawy "Warszawa oskarża", a za projekt dla Pawilonu Czterech Kopuł (wykonanego wraz z bratem stryjecznym, Stanisławem Zamecznikiem i zrealizowanego w 1948) został nagrodzony na I Ogólnopolskiej Wystawie Architektury Wnętrz i Sztuki Dekoracyjnej (1952).
Wojciech Zamecznik znany jest przede wszystkim jako plakacista, zaprojektował ich ponad 200. Początkowo wykonywał plakaty malarskie, głównie filmowe. W 1949 wprowadził po raz pierwszy fotografię do swojego projektu. Na początku stosował fotomontaże, potem eliminującą półtony technikę fotogramu. W 1950 w plakacie "Festiwal Filmów Radzieckich" po raz pierwszy użył efektu rastra widocznego po dużym powiększeniu fotografii. Podobną metodę zastosował w plakacie do filmu "Rodzina Sonenbrucków" z 1951 wyróżnionym na I Ogólnopolskiej Wystawie Plakatu (1953) oraz w plakacie do filmu "Celuloza". Fotogramy tworzone poprzez rozmaite eksperymenty takie jak prześwietlanie, chemiczna obróbka zdjęcia czy zestawianie pozytywu z negatywem były podstawą wykonania takich plakatów jak np. filmowe "Kobieta w oknie" (1958) czy "Proces został odroczony". Za plakat "Pociąg" z 1959 artysta otrzymał nagrodę im. H. Toulouse-Lautreca na Międzynarodowej Wystawie Plakatu Filmowego w Paryżu (1961) oraz dyplom za najlepszy plakat filmowy na Wystawie Plakatu w São Paulo (1962).
Styl Wojciecha Zamecznika jest określany jako poważny i surowy, które to cechy potrafiły wybrzmiewać nawet w tak trywialnym temacie jak plakat cyrkowy ("Cyrk", 1963). Jednakże w jego twórczości było też miejsce na anegdotę, jak np. w plakacie do filmu "Nieznośna dziewczyna" (1957).
Pochowany na cmentarzu Powązki Wojskowe w Warszawie (kwatera C2-4-2).

</doc>
<doc id="1559798" url="https://pl.wikipedia.org/wiki?curid=1559798" title="Syzyf (repozytorium)">
Syzyf (repozytorium)

Syzyf () – jeden z 5 największych banków pakietów wolnego oprogramowania na świecie. Projekt rozwijany na podstawie repozytorium pakietów RPM.
Prace nad Syzyfem prowadzi zespół deweloperów ALT Linux Team, w skład którego wchodzi 150 uczestników z pięciu krajów świata. Syzyf jest największym projektem rozwijającym wolne oprogramowanie, stworzonym przez rosyjskojęzyczny zespół. Syzyf jest w całości otwarty, tj. nie istnieją żadne tajne patche i zamknięte testy z podpisem o nierozgłaszaniu. Szczególną uwagę poświęca się bezpieczeństwu systemu, umiędzynarodowieniu, uzupełnianiu i poprawności zależności międzypakietowych.
Syzyf jest zorientowany na deweloperów dystrybucji i rozwiązań, i dlatego zawiera najnowsze zabezpieczenie programowe, ze wszystkimi jego zaletami i wadami (niekiedy jeszcze nieznanymi), w tym i niebezpiecznymi dla użytkowników.
Na bazie repozytorium Syzyf powstają stabilne dystrybucje ALT Linux, pokrywające potrzeby użytkowników, a także rozwiązania dla wąskospecjalizowanych zadań.
W 2007 roku repozytorium Syzyf otrzymało nagrodę CNews Awards w kategorii "Informacyjne bezpieczeństwo".
Narzędzia.
W ramach projektu Syzyf, członkowie ALT Linux Team stworzyli zestaw narzędzi:

</doc>
<doc id="1559800" url="https://pl.wikipedia.org/wiki?curid=1559800" title="Obszar Chronionego Krajobrazu Mokre – Lewice">
Obszar Chronionego Krajobrazu Mokre – Lewice

Obszar Chronionego Krajobrazu Mokre – Lewice (OChKM-L) został powołany uchwałą Nr XXIV/193/88 Wojewódzkiej Rady Narodowej w Opolu z dnia 26 maja 1988 r. w sprawie ochrony walorów krajobrazu (Dz. Urz. Woj. Op. Nr. 19 z dnia 17 lipca 1989, poz. 231 z późniejszymi zmianami).
Powierzchnia obszaru chronionego krajobrazu wynosi 7689,9 ha. Obszar Chronionego Krajobrazu Mokre – Lewice jest drugim położonym w granicach Polski fragmentem Gór Opawskich (wcześniej mówiło się, że „należy on do Przedgórza Sudeckiego, leżącego na przedpolu Sudetów Wschodnich”). Obszar obejmuje pd.-zach. część gminy Głubczyce (wsie Braciszów, Ciermięcice, Dobieszów, Chomiąża, Chróstno, Krasne Pole, Lenarcice, Mokre, Mokre-Kolonia, Opawica, Pielgrzymów, Pietrowice, Radynia, Zopowy, Zubrzyce) i pn.-zach. część gminy Branice (wsie Bliszczyce, Lewice). Krajobraz stromych, częściowo zalesionych stoków, malowniczych dolin, niewielkich zbiorników zaporowych przyciąga tu licznych turystów.
Na terenie OChKM-L występują rośliny w Polsce chronione, takie jak: wawrzynek wilczełyko ("Daphne mezereum"), dziewięćsił bezłodygowy ("Carlina acaulis"), rokitnik pospolity ("Hippophaë rhamnoides"), marzanka wonna ("Asperula odorata"), kalina koralowa ("Viburnum opulus"), konwalia majowa ("Convallaria majalis"), buławnik mieczolistny ("Cephalanthera longifolia").
Zbocza wzgórz pokryte przez atrakcyjne lasy stanowią ostoję zwierzyny leśnej (dziki, sarny).
Obszar chronionego krajobrazu obejmuje wyróżniające się krajobrazowo tereny o różnych typach ekosystemów. Ich zagospodarowanie winno zapewniać stan równowagi ekologicznej systemów przyrodniczych.
W granicach Obszaru Chronionego Krajobrazu Mokre – Lewice znajdują się dwa płaty specjalnego obszaru ochrony siedlisk „Góry Opawskie” (kod obszaru PLH160007).
Planuje się poszerzenie Parku Krajobrazowego Góry Opawskie o Obszar Chronionego Krajobrazu Mokre - Lewice.

</doc>
<doc id="1559801" url="https://pl.wikipedia.org/wiki?curid=1559801" title="Dystynkcja">
Dystynkcja



</doc>
<doc id="1559807" url="https://pl.wikipedia.org/wiki?curid=1559807" title="Interviú">
Interviú

Interviú – hiszpańskie czasopismo, które zaczęło ukazywać się po zniesieniu cenzury w czasach dyktatury Francisco Franco. Jego zadaniem było publikowanie nieskrępowanych wypowiedzi politycznych i dostarczenie czytelnikom zdjęć roznegliżowanych kobiet. 

</doc>
<doc id="1559811" url="https://pl.wikipedia.org/wiki?curid=1559811" title="FC Gagra">
FC Gagra

Gagra (gruz. სკ გაგრა) – gruziński klub piłkarski.
Historia.
Klub został założony w 2004 jako FC Gagra w Tbilisi.
Tbiliski klub w sezonie 2004/05 występował w Regionuli Liga i zdobył awans do Pirveli Liga. W sezonach 2005/06, 2006/07 i 2007/08 zajmował wysokie miejsca, ale w barażach o najwyższą klasę nie potrafił pokonać przeciwnika. W sezonie 2008/09 startował jednak w Umaglesi Liga, tak jak przeciwnik z barażu Magaroeli Cziatura odmówił występów w niej. W sezonie 2009/10 zajął ostatnie 10 miejsce i spadł do Pirveli Liga.

</doc>
<doc id="1559812" url="https://pl.wikipedia.org/wiki?curid=1559812" title="Operacja Dragoon">
Operacja Dragoon

Operacja Dragoon (z ang. „wymusić, zdominować”, wstępnie nazwana Anvil – „kowadło”) – aliancka operacja desantowa w południowej Francji podczas II wojny światowej, przeprowadzona 15 sierpnia 1944 roku. W operacji uczestniczyły wojska amerykańskie, francuskie, brytyjskie oraz kanadyjskie.
Historia.
Nazwa operacji jest wynikiem braku realizacji koncepcji Winstona Churchilla, który chciał utworzyć „drugi front” poprzez lądowanie na Bałkanach. Z planami brytyjskiego premiera nie zgadzali się Franklin Delano Roosevelt i Charles de Gaulle, którzy obstawiali przy koncepcji lądowania na południu Francji. Operacja miała nosić kryptonim Anvil (z ang. „kowadło”). Churchill ostatecznie przystał do tego planu, jednak zażartował, że ze względu na to, że został do niego przymuszony, powinno zmienić się przydomek operacji na Dragoon („wymusić, zdominować”). Planiści alianccy potraktowali jednak poważnie słowa Churchilla i zmienili nazwę operacji.
Operacja desantowa poprzedzona była nalotami bombowymi na drogi, mosty, lotniska i pozycje artylerii niemieckiej. W noc poprzedzającą desant rozpoczął się ostrzał artyleryjski przez okręty alianckie wzdłuż 40-milowego odcinka frontu. Siły morskie podzielono na cztery zespoły uderzeniowe: „Camel”, „Delta”, „Alpha” i „Sitka”. Pierwsze trzy zespoły desantowały się na kontynencie, a grupa „Sitka” zaatakowała wyspy Port-Cros i Levant celem zniszczenia baterii nadbrzeżnej. Jednocześnie z morską operacją desantową, 448 samolotów i 408 szybowców transportowych lądowało w pobliżu Le Muy.
Lądowanie odbyło się na odcinku wybrzeża między Cannes a Tulonem i zakończyło się sukcesem aliantów. Plaże zostały zdobyte bez większego oporu. Następnie alianci ruszyli w kierunku północnym, zachodnim i wschodnim. W wyniku tych działań wyzwolili m.in. 28 sierpnia Marsylię.
Kultura.
Jedna z kampanii fabularnych gry szwedzkiego studia EA DICE Battlefield V luźno nawiązuje do operacji Dragoon

</doc>
<doc id="1559813" url="https://pl.wikipedia.org/wiki?curid=1559813" title="Rosamonte">
Rosamonte



</doc>
<doc id="1559814" url="https://pl.wikipedia.org/wiki?curid=1559814" title="Operacja Anvil">
Operacja Anvil



</doc>
<doc id="1559815" url="https://pl.wikipedia.org/wiki?curid=1559815" title="FC Gagra Tbilisi">
FC Gagra Tbilisi



</doc>
<doc id="1559816" url="https://pl.wikipedia.org/wiki?curid=1559816" title="Denisa Rosolová">
Denisa Rosolová

Denisa Rosolová z domu Ščerbová (ur. 21 sierpnia 1986 w Karwinie) – czeska lekkoatletka specjalizująca się w skoku w dal, biegach sprinterskich i płotkarskich oraz wielobojach.
Uczestniczka igrzysk olimpijskich w 2004 i 2008. Startowała w mistrzostwach świata oraz czempionacie Starego Kontynentu. Stawała na podium halowych mistrzostw globu i halowych mistrzostw Europy. Sukcesy osiągała już jako juniorka młodsza i juniorka zdobywając medale międzynarodowych zawodów w tych kategoriach wiekowych. Ambasadorka młodzieżowych mistrzostw Europy (Ostrawa 2011). Wielokrotna medalistka mistrzostw Czech i reprezentantka kraju w meczach międzypaństwowych, pucharze Europy, drużynowych mistrzostwach Europy oraz pucharze Europy w wielobojach lekkoatletycznych.
Jej mężem był tenisista Lukáš Rosol.
Kariera.
W pierwszych latach kariery startowała głównie w skoku w dal. Już jako piętnastolatka wystartowała w mistrzostwach świata juniorów młodszych w 2001 zajmując w tych zawodach 10. miejsce. Rywalizując w skoku w dal zdobyła srebro mistrzostw świata juniorów młodszych (2003) oraz złote medale mistrzostw świata juniorów (2004) i mistrzostw Europy juniorów (2005). Odpadła w eliminacjach skoku w dal na igrzyskach olimpijskich w Atenach. W roku 2006 nie ukończyła rywalizacji w siedmioboju na mistrzostwach Europy. Podczas halowego czempionatu Starego Kontynentu w Birmingham (2007) zdobyła brązowy medal w skoku w dal – po tym sukcesie w sezonie letnim została wicemistrzynią Europy do lat 23 oraz odpadła w eliminacjach na mistrzostwach świata. W trzech konkurencjach wystąpiła podczas halowych mistrzostw świata w 2008 roku – w skoku w dal oraz biegu na 60 metrów przez płotki odpadła w eliminacjach, a czeska sztafeta z zawodniczką w składzie zajęła czwarte miejsce w finale biegu rozstawnego 4 × 400 metrów. Na igrzyskach olimpijskich w Pekinie (2008) nie ukończyła siedmioboju oraz odpadła w eliminacjach skoku w dal. W pięcioboju uplasowała się na dziesiątym miejscu w halowych mistrzostwach Europy w 2009. Po dyskwalifikacji za doping trzeciej na mecie reprezentacji Jamajki zdobyła wraz z koleżankami brązowy medal halowych mistrzostw świata w Dosze (2010). Piąta zawodniczka w biegu na 400 metrów podczas mistrzostwach Europy w 2010. Nieoczekiwanie – pokonując faworyzowane Rosjanki – została w marcu 2011 w Paryżu halową mistrzynią Europy w biegu na 400 metrów. W pierwszym roku uprawiania biegu na 400 metrów przez płotki została w Helsinkach wicemistrzynią Europy na tym dystansie.

</doc>
<doc id="1559818" url="https://pl.wikipedia.org/wiki?curid=1559818" title="Béla Döcsakovszky">
Béla Döcsakovszky

Béla Döcsakovszky (ur. 1958) – węgierski polityk i samorządowiec, członek Węgierskiej Partii Socjalistycznej. W latach 2002–2006 sprawował urząd burmistrza miasta Érd. Z jego inicjatywy nawiązano współpracę partnerską między Érd a Lubaczowem. 
28 kwietnia 2006 podczas uroczystej sesji Rada Miejska w Lubaczowie nadała mu tytuł Honorowego Obywatela Miasta Lubaczowa.

</doc>
<doc id="1559819" url="https://pl.wikipedia.org/wiki?curid=1559819" title="Żaglowiec peruwiański">
Żaglowiec peruwiański



</doc>
<doc id="1559820" url="https://pl.wikipedia.org/wiki?curid=1559820" title="Parafia św. Proroka Eliasza w Białymstoku">
Parafia św. Proroka Eliasza w Białymstoku

Parafia św. Proroka Eliasza – parafia prawosławna w Białymstoku, w dekanacie Białystok należącym do diecezji białostocko-gdańskiej.
Na terenie parafii funkcjonuje 1 cerkiew:
Na osiedlu Dojlidy Górne, u zbiegu ulic Milowej i Wigierskiej rozpoczęto 16 września 2012 budowę cerkwi filialnej pod wezwaniem św. Męczennika Archimandryty Grzegorza.
Historia.
Dojlidy w chwili obecnej są częścią miasta Białegostoku, powstały one w połowie XV wieku. Założycielem ich był potomek znamienitego żmudzkiego rodu Raczko Tabutowicz. W XVI w. na wspomnianym terytorium istniały już dwie miejscowości: Dojlidy i Białystok, należące do dwóch synów Tabutowicza. Następnymi właścicielami Dojlid były rody Chodkiewiczów, Sapiehów, Rudzkich, Radziwiłłów i innych. Nazwa „Dojlidy Fabryczne” pojawiła się w XIX wieku, wraz z rozwojem na terenie osady przemysłu tekstylnego. Parafia prawosławna w Dojlidach istnieje od czasu powstania osady. Od XVII w. do 1839 parafia należała do Kościoła unickiego.
Działalność parafii została przerwana w czasie I wojny światowej, kiedy to większość prawosławnych udała się na bieżeństwo. W okresie międzywojennym cerkiew rozebrano, a budynki parafialne przejęli rzymscy katolicy. Wiernych dołączono do parafii św. Mikołaja. W 1946 rozpoczęto starania o reaktywację parafii, co nastąpiło w 1951. Duże zasługi dla rozwoju parafii dojlidzkiej położył ks. Aleksander Tomkowid, będący tutejszym proboszczem przez 27 lat. Wiele trudu włożył także ks. Mikołaj Borowik, również wieloletni proboszcz dojlidzkiej parafii.
Świątynia parafialna.
W 1874 prawosławny baron Rydygier wybudował na cmentarzu kaplicę-grobowiec, w którym pochował swego tragicznie zmarłego syna (kapitana armii rosyjskiej, stacjonującego we Francji), a następnie swoją żonę i brata. W latach 1953–1970 nastąpił dynamiczny rozwój przedmieść Białegostoku – Dojlid. W związku z tym zaistniała potrzeba ponownej rozbudowy cerkwi. W 1963 położono kamień węgielny pod budowę nowej świątyni, która powstała na fundamentach starszej kaplicy. Rozbudowa zakończyła się w 1970 i świątynia uzyskała obecny wygląd.
Liczba wiernych i zasięg terytorialny.
Dokładny opis parafii dojlidzkiej znajdujemy w protokole z wizytacji przeprowadzonej przez księdza Leona Krasowskiego 25 listopada 1804. Według tej wizytacji do parafii dojlidzkiej należały wsie: Ogrodniczki, Nowodworze, Ciasne, Karakule, Sobolewo, Kuriany, Kamionka, Skribicze, Solniki, Dojlidy, Ogrodniczki Dojlidzkie, Olmonty, Horodniany, Zawady, Krywany, Usowicze, Bagnówka, Skorupy, Pieczurki, Sowlany, Sobolewka, Wojnowa, Trakt Hetmański, Korolowy Most i miasto Białystok. Do parafii przynależało zdolnych do przyjęcia sakramentów: mężczyzn 226, kobiet 233 – ogółem 459. Protokół opisuje również szczegółowo cerkiew dojlidzką.

</doc>
<doc id="1559821" url="https://pl.wikipedia.org/wiki?curid=1559821" title="Przy budowie">
Przy budowie

Przy budowie – powieść produkcyjna Tadeusza Konwickiego, opublikowana w 1950 roku. Była ona wydawniczym debiutem powieściopisarskim pisarza, chociaż w rzeczywistości jego pierwszą powieścią były "Rojsty", nieopublikowane z powodu cenzury. Doświadczenia służące napisaniu powieści produkcyjnej Konwicki zdobywał pracując w latach 1949–1950 jako robotnik w Nowej Hucie.
Opis fabuły.
Akcja powieści rozgrywa się na przełomie roku 1949 i 1950. Głównym bohaterem jest Paweł Czajkowski, pracujący przy budowie linii kolejowej. Robotnicy mają problemy z dotrzymaniem terminu zakończenia robót, wyznaczonego na 22 lipca 1950. Wynika to ze szkodliwej działalności "wrogów klasowych", problemów organizacyjnych oraz braku zaangażowania budowniczych, którzy nie są odpowiednio uświadomieni politycznie. Jednak przeszkody te zostają w toku akcji przezwyciężone, dzięki czemu można spodziewać się realizacji planu. 
Utwór jako produkcyjniak.
Utwór powstawał w początkowej fazie socrealizmu, zastosowane w niej schematy fabularne i rozwiązania były więc prekursorskie i stały się wzorcem dla innych powieści produkcyjnych. Powieść posiada wszystkie wady charakterystyczne dla twórczości socrealistycznej – fabuła jest nierozbudowana, postacie typowe, a całość podporządkowana jest tendencji marksistowskiej.

</doc>
<doc id="1559822" url="https://pl.wikipedia.org/wiki?curid=1559822" title="Żaglowiec z Orinoko">
Żaglowiec z Orinoko



</doc>
<doc id="1559823" url="https://pl.wikipedia.org/wiki?curid=1559823" title="Skalar wysoki">
Skalar wysoki



</doc>
<doc id="1559825" url="https://pl.wikipedia.org/wiki?curid=1559825" title="Medwyn Goodall">
Medwyn Goodall

Medwyn Goodall (urodzony w 1961 w Yorkshire, Anglia) – brytyjski muzyk i kompozytor, kojarzony często z muzyką new age.
Medwyn Goodall mieszka wraz z żoną Wendy w Kornwalii (Anglia).
Już w dzieciństwie uczył się grać na różnych instrumentach, jak: mandolina, perkusja, harfa, flet, wibrafon czy syntezatory. Swój pierwszy album, "Emergence", wydał w 1987 roku. Jest bardzo płodnym artystą. W ciągu 20 lat (1987–2007) nagrał i wydał ponad 130 albumów. Sam jest nie tylko kompozytorem, ale i wykonawcą oraz aranżerem swoich utworów.

</doc>
<doc id="1559827" url="https://pl.wikipedia.org/wiki?curid=1559827" title="Calafate">
Calafate



</doc>
<doc id="1559829" url="https://pl.wikipedia.org/wiki?curid=1559829" title="Operacja Neptune">
Operacja Neptune



</doc>
<doc id="1559833" url="https://pl.wikipedia.org/wiki?curid=1559833" title="Limnoscelis paludis">
Limnoscelis paludis



</doc>
<doc id="1559834" url="https://pl.wikipedia.org/wiki?curid=1559834" title="Julian Kuiłowski">
Julian Kuiłowski

Julian Kuiłowski h.Sas (ur. 1 maja 1826 w Koniuszkach Królewskich w obecnym rejonie samborskim, zm. 4 maja 1900 we Lwowie) – uczestnik Wiosny Ludów, biskup greckokatolicki, metropolita lwowski.
Życiorys.
W młodości brał udział w powstaniu węgierskim i bitwy pod Szegedynem. Po kapitulacji powstania w sierpniu 1849 przebywał kolejno w Serbii i Bułgarii. W latach 1849-1850 był żołnierzem armii Osmana paszy. 
Od 1850 mieszkał w Paryżu, gdzie ukończył teologię w seminarium St. Suplice i w 1854 przyjął święcenia kapłańskie. W Paryżu utrzymywał kontakty ze środowiskiem Hotelu Lambert.
W 1856 opuścił Paryż i przez rok pełnił funkcję duszpasterza na wyspie Korfu. W wyniku amnestii wrócił do Galicji w 1857. W latach 1859-1884 był proboszczem unickim w Ruskim Siole, oraz w latach 1876-1881 administratorem, a w latach 1881-1882 dziekanem greckokatolickiego dekanatu birczańskiego.
W 1878 otrzymał od papieża Leona XIII tytuł tajnego szambelana papieskiego. W 1882 mianowany kanonikiem gremialnym greckokatolickiej kapituły przemyskiej, w latach 1883-1884 rektor Greckokatolickiego Seminarium Duchownego w Przemyślu.
Od 1887 archiprezbiter i przewodniczący kapituły stanisławowskiej. W 1890 mianowany biskupem pomocniczym eparchii przemyskiej z tytułem biskupa "Hephaestus", święcenia przyjął 26 czerwca 1890. W latach 1891-1899 biskup ordynariusz stanisławowski, nie zdobył sympatii wśród Ukraińców ze względu na swoją propolską postawę. Od 1898 był asystentem tronu papieskiego.
22 stycznia 1899 mianowany arcybiskupem lwowskim obrządku unickiego. W kwietniu 1900 został obdarzony tytułem tajnego radcy cesarza Franciszka Józefa I.

</doc>
<doc id="1559840" url="https://pl.wikipedia.org/wiki?curid=1559840" title="Oblężenie La Rochelle (1573)">
Oblężenie La Rochelle (1573)

Oblężenie La Rochelle – oblężenie, które miało miejsce od 11 lutego 1573 do 26 czerwca 1573 w trakcie wojen z hugenotami. 
Noc św. Bartłomieja była poważnym ciosem zadanym hugenotom. Król i jego matka Katarzyna Medycejska zamierzali wykorzystać panujący wśród hugenotów chaos i ostatecznie narzucić im swoją władzę. Ich celem stało się La Rochelle, miasto będące główną twierdzą francuskich protestantów, którego upadek mógłby zaowocować poddaniem się pozostałych twierdz. Król miał nadzieję na osiągnięcie tego celu poprzez rokowania, hugenoci odrzucili jednak jego żądania, przygotowując się do obrony miasta.
Dowódcą wojsk królewskich był brat władcy, książę Henryk, późniejszy król. Towarzyszyli mu: brat François-Hercule z Navarry, późniejszy król Henryk IV oraz Henryk I Burbon, książę de Condé, którzy wcześniej przeszli na katolicyzm. Książę Henryk dowodził armią złożoną z 5 000 żołnierzy piechoty i 1 000 kawalerzystów. W wojskach królewskich służyli przedstawiciele katolickiej szlachty francuskiej, m.in. mistrz artyleryjski Armand de Gontaut-Biron, dowódcy partii katolickiej Luigi Gonzaga i Henryk I de Lorraine, Karol II de Lorraine-Guise, a także Artus de Cossé-Brissac (marszałek Francji), Henri de la Tour d'Auvergne i wielu innych znaczących przedstawicieli szlachty.
Twierdza La Rochelle pozbawiona była faktycznego dowódcy. Miasto znajdowało się w rękach mieszczan, posiadających pod bronią 1 300 żołnierzy. Mieszkańców zaopatrywały okręty angielskie, pomimo że oficjalnie królowa Elżbieta I związana była sojuszem z Francją i potępiała pomoc angielską dla La Rochelle, w zasadzie godziła się jednak na dostawy. Pomoc angielską umożliwiała reda, którą opływały jednostki zaopatrzeniowe. Próby francuskie zamknięcia tej luki spaliły na panewce. Dnia 19 kwietnia Francuzom udało się jednak zmusić flotę angielską do odwrotu celnym ostrzałem z dział.
W okresie luty-czerwiec Francuzi dokonali na lądzie ośmiu szturmów na mury miejskie, za każdym razem kończących się klęską całego oddziału. Śmierć poniósł m.in. Claude de Lorraine w dniu 3 marca. Dnia 26 marca 1573 r. 150 żołnierzy poniosło śmierć w wyniku przedwczesnej eksplozji ładunków, którymi zamierzano wysadzić mury miejskie. Opór protestantów, nieudane szturmy i trudności z zaopatrzeniem wywołały niezadowolenie w obozie oblężniczym. Na czele intryg stanął sam François-Hercule, który krytykował działania Henryka. Dnia 23 maja pod miasto nadeszły posiłki szwajcarskie w sile 6 000 ludzi, jednak atak generalny przeprowadzony trzy dni później zakończył się niepowodzeniem. Dnia 28 maja Henryk otrzymał wiadomość o wyborze na króla Polski. Decyzja ta przyśpieszyła zakończenie walk, dnia 26 czerwca oblężenie zakończyło się, a 6 lipca obie strony podpisały układ pokojowy.

</doc>
<doc id="1559845" url="https://pl.wikipedia.org/wiki?curid=1559845" title="St. Francis (Kansas)">
St. Francis (Kansas)

St. Francis – miasto położone w hrabstwie Cheyenne.

</doc>
<doc id="1559847" url="https://pl.wikipedia.org/wiki?curid=1559847" title="Przepękla pospolita">
Przepękla pospolita

Przepękla pospolita, balsamka pospolita ("Momordica balsamina" L.) – gatunek rośliny rocznej z rodziny dyniowatych. Występuje w południowej i środkowej Afryce, w południowej części Półwyspu Arabskiego, na subkontynencie indyjskim i w Australii. Poza tym uprawiany i zdziczały na terenach tropikalnych i subtropikalnych.

</doc>
<doc id="1559848" url="https://pl.wikipedia.org/wiki?curid=1559848" title="Balsamka pospolita">
Balsamka pospolita



</doc>
<doc id="1559849" url="https://pl.wikipedia.org/wiki?curid=1559849" title="Momordica balsamina">
Momordica balsamina



</doc>
<doc id="1559850" url="https://pl.wikipedia.org/wiki?curid=1559850" title="Bird City (Kansas)">
Bird City (Kansas)

Bird City – miasto położone w hrabstwie Cheyenne.

</doc>
<doc id="1559851" url="https://pl.wikipedia.org/wiki?curid=1559851" title="Majerczykówka">
Majerczykówka

Majerczykówka – przysiółek wsi Poronin w Polsce, w województwie małopolskim, w powiecie tatrzańskim, w gminie Poronin.
W latach 1975–1998 miejscowość administracyjnie należała do województwa nowosądeckiego.

</doc>
<doc id="1559852" url="https://pl.wikipedia.org/wiki?curid=1559852" title="Hala sportowa w Gdyni">
Hala sportowa w Gdyni



</doc>
<doc id="1559853" url="https://pl.wikipedia.org/wiki?curid=1559853" title="Hansa-Brandenburg W.29">
Hansa-Brandenburg W.29

Hansa-Brandenburg W.29 (W.33) – niemiecki wodnosamolot myśliwski z okresu I wojny światowej.
Historia.
Oblatany wiosną 1918 roku wodnosamolot myśliwski Hansa-Brandenburg W.29 był następcą samolotu Hansa-Brandenburg W.12, który w roku 1918 był już przestarzały. Konstruktorem samolotu był Ernst Heinkel. W porównaniu do poprzednika bez zmian pozostawiono kadłub, pływaki i usterzenie, zmieniono natomiast układ skrzydeł z dwupłata na jednopłat, powiększając rozpiętość i cięciwę płata. Tuż przed zakończeniem wojny powstała nieco powiększona wersja W.29 nazwana W.33, która otrzymała też mocniejszy silnik Maybach Mb.IVa o mocy 180 kW (245 KM) lub Maybach Mb.IVb o mocy 190 kW (260 KM). Ogółem wyprodukowano ok. 190 egzemplarzy obu wersji.
Produkcja licencyjna.
Wodnosamoloty W.29 (W.33) okazały się na tyle dobrymi maszynami, że liczne kraje podjęły ich produkcję licencyjną:
Opis konstrukcji.
Był to dwumiejscowy dolnopłat konstrukcji drewnianej. Kadłub pokryty był sklejką i miał wielką powierzchnię boczną, która rekompensowała brak statecznika pionowego. Skrzydła dwudźwigarowe, o grubym profilu i wzniosie 4,5°. Usterzenie wolnonośne, stery z rurek stalowych, stateczniki z drewna. Pływaki drewniane pokryte sklejką. Uzbrojenie: 2 zsynchronizowane karabiny maszynowe lMG08 lub lMG 08/15 Spandau 7,92 mm (w pierwszych 40 egzemplarzach 1 km) umieszczone po obu stronach silnika z zapasem 500 naboi na km oraz ruchomy karabin maszynowy obserwatora Parabellum lMG14 7,92 mm z polem ostrzału 360°.

</doc>
<doc id="1559854" url="https://pl.wikipedia.org/wiki?curid=1559854" title="Alea iacta est">
Alea iacta est

Alea iacta est (z łac. „kostka została rzucona”) – słowa, które Gajusz Juliusz Cezar miał powiedzieć 10 stycznia 49 p.n.e., kiedy wraz ze swoją armią przekroczył rzekę Rubikon.
Przekroczenie Rubikonu było jednoznaczne z rozpoczęciem wojny domowej w republice rzymskiej przeciwko Pompejuszowi i optymatom. Zwrot po raz pierwszy zacytowany przez Swetoniusza w dziele "Żywoty cezarów" w formie "iacta alea est". Obecnie w języku polskim zwrot funkcjonuje najczęściej w postaci "kości zostały rzucone".
Znaczenie.
Obecnie zwrot ten oznacza podjęcie nieodwołalnej decyzji, tak jak gracz w kości, który, gdy rzuci kośćmi, nie ma już odwrotu.
Forma.
Plutarch w żywocie Pompejusza pisał:
Zwrot "Ἀνερρίφθω κύβος" został najprawdopodobniej zaczerpnięty przez Cezara z komedii Menandra "Arrephorus". 
W innym kontekście zwrot trzeba by tłumaczyć jako "kość była" (ewentualnie "została") "rzucona", chociaż niektórzy twierdzą, że zwrot ten należałoby tłumaczyć jako formę trybu rozkazującego: "niech kości zostaną rzucone".
W czasach Cezara „alea” był to rzeczownik oznaczający wczesną formę tryktraka, chociaż kości były znane pod określeniem „cubus”, więc zwrot można by tłumaczyć również jako "gra w tryktraka została rozpoczęta".

</doc>
<doc id="1559855" url="https://pl.wikipedia.org/wiki?curid=1559855" title="Kości zostały rzucone">
Kości zostały rzucone



</doc>
<doc id="1559856" url="https://pl.wikipedia.org/wiki?curid=1559856" title="Rafaczówki">
Rafaczówki

Rafaczówki – przysiółek wsi Suche w Polsce, położony w województwie małopolskim, w powiecie tatrzańskim, w gminie Poronin.
W latach 1975–1998 przysiółek administracyjnie należał do województwa nowosądeckiego.

</doc>
<doc id="1559858" url="https://pl.wikipedia.org/wiki?curid=1559858" title="SS Kolejarz">
SS Kolejarz



</doc>
<doc id="1559860" url="https://pl.wikipedia.org/wiki?curid=1559860" title="I Can See Clearly Now">
I Can See Clearly Now

"I Can See Clearly Now" to piosenka napisana i nagrana przez amerykańskiego muzyka Johnny'ego Nasha. W 1972 roku wydana została jako singel promujący album o tym samym tytule i stała się hitem w Stanach Zjednoczonych i Wielkiej Brytanii. Covery utworu nagrało bardzo wielu artystów, a autorem najpopularniejszego jest Jimmy Cliff.
Piosenka posiada optymistyczny tekst i szybkie tempo, co stanowiło przeciwieństwo do innych popularnych w tamtym okresie utworów, takich jak m.in.: "Nights in White Satin" The Moody Blues, "Witchy Woman" Eagles i "Papa Was a Rollin' Stone" The Temptations. Nash dołączył tym samym do Elvisa Presleya, Chucka Berry'ego oraz Ricka Nelsona, pionierów rocka, którzy swoje ostatnie hity nagrali w 1972 roku.
Po miesiącu od ukazania się singla, "I Can See Clearly Now" rozeszła się w Stanach Zjednoczonych w ponad 500,000 egzemplarzy, a RIAA przyznała jej status złotej płyty. Piosenka w cztery tygodnie awansowała w zestawieniu "Billboard" Hot 100 z miejsca #20 na #5, a następnie na #1, na którym pozostała przez cztery tygodnie. Utwór przez cztery tygodnie utrzymywał się również na szczycie Hot Adult Contemporary Tracks.
Wersja Jimmy'ego Cliffa.
Wokalista reggae Jimmy Cliff nagrał w 1993 roku cover utworu do filmu "Reggae na lodzie". W 1994 roku wydany został jako singel i stał się dla muzyka pierwszym od długiego czasu hitem, zajmując miejsce #18 na liście "Billboard" Hot 100.
Covery.
Piosenkę nagrało bardzo wielu artystów, wśród których byli m.in.:

</doc>
<doc id="1559862" url="https://pl.wikipedia.org/wiki?curid=1559862" title="Kule (Nowe Bystre)">
Kule (Nowe Bystre)

Kule – przysiółek wsi Nowe Bystre w Polsce, położony w województwie małopolskim, w powiecie tatrzańskim, w gminie Poronin.
W latach 1975–1998 przysiółek administracyjnie należał do województwa nowosądeckiego.

</doc>
<doc id="1559866" url="https://pl.wikipedia.org/wiki?curid=1559866" title="Ashland (Kansas)">
Ashland (Kansas)

Ashland – miasto położone w hrabstwie Clark.

</doc>
<doc id="1559867" url="https://pl.wikipedia.org/wiki?curid=1559867" title="Minneola (Kansas)">
Minneola (Kansas)

Minneola – miasto położone w hrabstwie Clark.

</doc>
<doc id="1559868" url="https://pl.wikipedia.org/wiki?curid=1559868" title="Andrzej Kobyliński (duchowny)">
Andrzej Kobyliński (duchowny)

Andrzej Kobyliński (ur. 12 listopada 1965) – polski duchowny katolicki, filozof, etyk, doktor habilitowany nauk humanistycznych, profesor nadzwyczajny Uniwersytetu Kardynała Stefana Wyszyńskiego w Warszawie.
Życiorys.
Urodził się 12 listopada 1965 r. w Przasnyszu. W 1984 r. ukończył w tym mieście Liceum Ogólnokształcące im. Komisji Edukacji Narodowej.
W latach 1984-1986 studiował na Wydziale Handlu Zagranicznego Szkoły Głównej Planowania i Statystyki w Warszawie (obecnie Szkoła Główna Handlowa). W latach 1986-1992 odbył studia filozoficzno-teologiczne w Wyższym Seminarium Duchownym w Płocku oraz na Wydziale Teologii Katolickiego Uniwersytetu Lubelskiego.
W latach 1992-1993 studiował na Wydziale Języka i Kultury Włoskiej Uniwersytetu dla Cudzoziemców ("Università per Stranieri") w Perugii. W latach 1993-1998 studiował na Wydziale Filozofii Papieskiego Uniwersytetu Gregoriańskiego ("Pontificia Università Gregoriana") w Rzymie.
W 1998 uzyskał stopień doktora nauk humanistycznych w dyscyplinie filozofia na Wydziale Filozofii Papieskiego Uniwersytetu Gregoriańskiego w Rzymie.
W latach 1998-2011 był wykładowcą i wychowawcą w Wyższym Seminarium Duchownym w Płocku. W latach 1999-2004 pełnił w tej uczelni funkcję prorektora ds. wychowawczych.
Od 1999 r. jest związany z Instytutem Filozofii Uniwersytetu Kardynała Stefana Wyszyńskiego w Warszawie.
W 2015, uchwałą Rady Wydziału Filozofii Chrześcijańskiej UKSW, uzyskał stopień doktora habilitowanego w dziedzinie nauk humanistycznych w dyscyplinie naukowej filozofia, specjalność etyka.
Główne kierunki badań: filozofia współczesna, relacja chrześcijaństwa do nowożytności, współczesne zagadnienia bioetyczne, filozoficzne podstawy praw człowieka, wolność religijna i świeckość państwa, pentekostalizacja chrześcijaństwa, nihilizm i etyka postmetafizyczna, współczesna filozofia włoska.

</doc>
<doc id="1559872" url="https://pl.wikipedia.org/wiki?curid=1559872" title="Englewood (Kansas)">
Englewood (Kansas)

Englewood – miasto położone w hrabstwie Clark.

</doc>
<doc id="1559880" url="https://pl.wikipedia.org/wiki?curid=1559880" title="Compact Muon Solenoid">
Compact Muon Solenoid



</doc>
<doc id="1559881" url="https://pl.wikipedia.org/wiki?curid=1559881" title="JBL">
JBL

JBL – amerykańskie przedsiębiorstwo zajmujące się produkcją sprzętu audio. Zostało założone w 1946 roku i początkowo produkowało głośniki oraz związaną z nimi elektronikę. Współcześnie specjalizuje się głównie w dziedzinie profesjonalnego sprzętu nagłośnieniowego, jest też producentem sprzętu audio do użytku domowego.
Nazwa JBL nawiązuje do pierwszych liter nazwiska jej założyciela Jamesa Bullough Lansinga (1902–1949), który udźwiękowił pierwszy film w historii kina.
JBL jest własnością Harman International Industries, spółki zależnej, należącej do południowokoreańskiej firmy Samsung Electronics.

</doc>
<doc id="1559882" url="https://pl.wikipedia.org/wiki?curid=1559882" title="Herb gminy Rudna">
Herb gminy Rudna

Herb Rudnej (także Gminy Rudna) przedstawia Świętą Katarzynę z Aleksandrii ubraną w pofałdowaną zieloną suknię przepasaną żółtym pasem, na której ramionach narzucony jest czerwony płaszcz. Ponadto ma na sobie brązowe buty lekko widoczne spod sukni. W prawej ręce trzyma miecz ze stali o złotej rękojeści skierowany w dół, a w lewej unosi koło z sześcioma szprychami na wysokości ramion. Głowę jej wieńczy korona oraz nimb. Cała postać znajduje się na niebieskim polu.
Według historycznych wersji herbu wyobrażenie Świętej Katarzyny jest symbolem Rudnej co najmniej od okresu średniowiecza.

</doc>
<doc id="1559883" url="https://pl.wikipedia.org/wiki?curid=1559883" title="Clay Center (Kansas)">
Clay Center (Kansas)

Clay Center – miasto w Stanach Zjednoczonych, w stanie Kansas, w hrabstwie Clay, położone nad rzeką Republican.

</doc>
<doc id="1559884" url="https://pl.wikipedia.org/wiki?curid=1559884" title="Color Management System">
Color Management System



</doc>
<doc id="1559885" url="https://pl.wikipedia.org/wiki?curid=1559885" title="Wzgórze 400">
Wzgórze 400



</doc>
<doc id="1559889" url="https://pl.wikipedia.org/wiki?curid=1559889" title="Wakefield (Kansas)">
Wakefield (Kansas)

Wakefield – miasto położone w hrabstwie Clay.

</doc>
<doc id="1559891" url="https://pl.wikipedia.org/wiki?curid=1559891" title="Construction and management simulation">
Construction and management simulation



</doc>
<doc id="1559892" url="https://pl.wikipedia.org/wiki?curid=1559892" title="Clifton (Kansas)">
Clifton (Kansas)

Clifton – miasto położone w hrabstwie Clay.

</doc>
<doc id="1559893" url="https://pl.wikipedia.org/wiki?curid=1559893" title="Morganville (Kansas)">
Morganville (Kansas)

Morganville – miasto położone w hrabstwie Clay.

</doc>
<doc id="1559894" url="https://pl.wikipedia.org/wiki?curid=1559894" title="Napoles">
Napoles



</doc>
<doc id="1559895" url="https://pl.wikipedia.org/wiki?curid=1559895" title="Green (Kansas)">
Green (Kansas)

Green – miejscowość położona w Stanach Zjednoczonych, w północnej części stanu Kansas, w hrabstwie Clay.

</doc>
<doc id="1559896" url="https://pl.wikipedia.org/wiki?curid=1559896" title="Construction and Management Simulation">
Construction and Management Simulation



</doc>
<doc id="1559897" url="https://pl.wikipedia.org/wiki?curid=1559897" title="El Calafate">
El Calafate

El Calafate – miasto w argentyńskiej Patagonii, w prowincji Santa Cruz, na południowym brzegu jeziora Lago Argentino. Leży 320 km na północny zachód od stolicy prowincji Río Gallegos. Lokalne centrum ruchu turystycznego, rozbudowana baza hotelarska. Nazwa miejscowości pochodzi od hiszpańskiej nazwy krzewu berberysu bukszpanolistnego – "Calafate".
El Calafate powstało w miejscu, gdzie gromadzili się farmerzy przed wyruszeniem w wielotygodniową podróż z belami wełny do Río Gallegos. Oficjalną datą założenia jest rok 1927. Miejscowość zaczęła rozwijać się od momentu powstania w 1937 parku narodowego Los Glaciares. 
Miasto rozwija się w dynamiczny i niekontrolowany sposób. Według oficjalnego spisu ludności w 2001 liczyło 6 143 mieszkańców, według nieoficjalnych danych w 2005 – 8 000, w 2008 – 21 000, a w 2010 – 22 000 mieszkańców.
Głównym zajęciem mieszkańców jest obsługa ruchu turystycznego – wizyt w parkach narodowych, argentyńskim "Los Glaciares" i chilijskim Torres del Paine oraz trekingu po Andach.
Komunikacja.
Miasto jest położone 320 km od stolicy prowincji oraz 362 km od położonego w Chile Puerto Natales. Drogi, poza prowadzącą do parku narodowego Los Glaciares (ok. 80 km) oraz biegnącą w kierunku stolicy prowincji, nie mają utwardzonej nawierzchni.
W odległości 23 km od miasta znajduje się port lotniczy Comandante Armando Tola.

</doc>
<doc id="1559898" url="https://pl.wikipedia.org/wiki?curid=1559898" title="Półwysep Kurlandzki">
Półwysep Kurlandzki

Półwysep Kurlandzki - półwysep w Europie Północnej, znajdujący się w północnej części Kurlandii na Łotwie. Przylądek Kolka jest najbardziej na północ wysuniętym punktem półwyspu.

</doc>
<doc id="1559899" url="https://pl.wikipedia.org/wiki?curid=1559899" title="Pańska Dolina">
Pańska Dolina

Pańska Dolina – osada leśna w Polsce położona w województwie lubelskim, w powiecie zamojskim, w gminie Stary Zamość.
W latach 1975–1998 miejscowość administracyjnie należała do województwa zamojskiego.

</doc>
<doc id="1559903" url="https://pl.wikipedia.org/wiki?curid=1559903" title="Międzynarodowy Dzień Dzieci Będących Ofiarami Agresji">
Międzynarodowy Dzień Dzieci Będących Ofiarami Agresji

Międzynarodowy Dzień Dzieci Będących Ofiarami Agresji, ang. "International Innocent Child Abuse Victim Day" – okolicznościowy dzień obchodzony corocznie 4 czerwca przez Narody Zjednoczone.
19 sierpnia 1982 roku, na specjalnej sesji na temat kwestii palestyńskiej, Zgromadzenie Ogólne ONZ - "wstrząśnięte ogromną liczbą palestyńskich i libańskich dzieci zabitych podczas dokonywanych przez Izrael aktów agresji" - postanowiło ustanowić w dniu 4 czerwca doroczne obchody Międzynarodowego Dnia Dzieci Będących Ofiarami Agresji (rezolucja ES-7/8).
Święta podobne.
Międzynarodowy Dzień Zapobiegania Przemocy wobec Dzieci – obchodzony jest 19 listopada. 
Powstał w 2001 roku z inicjatywy szwajcarskiej fundacji „Światowy Szczyt Kobiet” (Women's World Summit Foundation, WWSF). Obecnie ponad 700 organizacji pozarządowych ze 125 krajów świata tworzy międzynarodową koalicję, która inicjuje obchody, organizuje krajowe i lokalne akcje, adresuje postulaty i rekomendacje do urzędów swoich krajów. Głównym celem koalicji jest przyczynianie się do tworzenia kultury zapobiegania nadużyciom i przemocy wobec dzieci. Ten globalny sojusz stara się zwiększyć świadomość, mobilizować opinię publiczną do działania i rozpowszechnia programów prewencyjnych.
W Polsce od 2012 roku koordynatorem działań związanych z tym dniem jest Fundacja Dzieci Niczyje (FDN). W 2012 roku z okazji obchodów Dnia zorganizowała ona kampanię „Zła tradycja”. Akcja ma zwrócić uwagę na to, jak istotne jest reagowanie na przemoc wobec najmłodszych
Intencją inicjatorów akcji jest zwiększanie świadomości społecznej w zakresie problemu i profilaktyki wykorzystywania seksualnego i przemocy wobec dzieci. Organizatorzy apelują do rządów i społeczeństw o aktywne promowanie praw dziecka i zapobieganie krzywdzeniu dzieci. Odwołują się do art. 34 Konwencji o Prawach Dziecka, który mówi, że „Państwa-Strony zobowiązują się do ochrony dzieci przed wszelkimi formami wyzysku seksualnego i nadużyć seksualnych”. Wskazują również na art. 19 Konwencji zobowiązujący Państwa-Strony do ochrony dzieci „przed wszelkimi formami przemocy fizycznej bądź psychicznej, krzywdy lub zaniedbania bądź złego traktowania lub wyzysku, w tym wykorzystywania w celach seksualnych”.
Dzień ten jest ściśle powiązany z obchodzonym 20 listopada Dniem Ochrony Praw Dziecka, który ma przypominać o przywilejach najmłodszych. Prawa dzieci są wciąż naruszane, także w krajach rozwiniętych, dlatego trzeba stale przypominać o ich znaczeniu. Prawa dziecka nie są dobrem zbywalnym, one po prostu istnieją. Zadaniem dorosłych jest ochrona dzieci poprzez opiekę, wychowanie i przygotowanie do samodzielności.

</doc>
<doc id="1559904" url="https://pl.wikipedia.org/wiki?curid=1559904" title="Trakt Batorego">
Trakt Batorego

Trakt Batorego – to dawny szlak drogowy o znaczeniu wojskowym. Była to ważna droga biegnąca z Wilna na Psków, którą Stefan Batory prowadził wojska przeciw Iwanowi IV Groźnemu. Trakt wiedzie z Wilna przez Nową Wilejkę - Mickuny - Ławaryszki - Słobodę - Symoniele - Michaliszki - Świr - Konstantynów - Kobylnik (Narocz) - Duniłowicze – Głębokie - do Połocka.
Trakt swoją nazwę, z centralnym na nim miejscem Świra zawdzięcza działaniom króla, który rozpoczynając wojnę o odzyskanie Inflant w roku 1579, nakazał zgrupowanie i popis (przegląd) pod Świrem wszystkich wojsk koronnych i litewskich zaangażowanych w tę kampanię. W Świrze odbyła się narada wojenna, na której podjęto decyzję o zdobywaniu Połocka. Dnia 12 lipca 1579 roku w Świrze król Stefan Batory wydał w tych sprawach specjalny manifest do grupujących się wojsk Rzeczypospolitej.
Po zwycięskich wyprawach Stefana Batorego na Psków i Wielkie Łuki trakt ten (i przedłużenie ulicy Połockiej w Wilnie od Krzywego Koła) nazwano jego imieniem. Ważny był jeszcze na początku XX wieku. Później, wobec budowy nowych dróg, jego znaczenie stopniowo zanikało. Dzisiaj pozostałością po Trakcie Batorego są boczne drogi we wschodniej Białorusi. 

</doc>
<doc id="1559905" url="https://pl.wikipedia.org/wiki?curid=1559905" title="Nathan Douglas">
Nathan Douglas

Nathan Douglas (ur. 4 grudnia 1982 w Oksfordzie) – angielski lekkoatleta, trójskoczek.
Osiągnięcia.
Douglas dwukrotnie reprezentował Wielką Brytanię na Igrzyskach olimpijskich (Ateny 2004 &amp; Pekin 2008) jednak na obu imprezach nie awansował do finałowego konkursu trójskoku.

</doc>
<doc id="1559906" url="https://pl.wikipedia.org/wiki?curid=1559906" title="La Sola">
La Sola

La Sola – wyspa na Morzu Karaibskim, położona 370 km na północny wschód od Caracas, 20 km na północny wschód od Wysp Los Frailes i 55 km na południowy wschód od Los Testigos. Wchodzi w skład dependencji federalnych Wenezueli. Ta niezamieszkana wysepka ma powierzchnię zaledwie 0,01 km². Jej najwyżej położony punkt osiąga wysokość 8,5 m n.p.m. Od 1972 całe jej terytorium wchodzi w skład parku narodowego Archipiélago de Los Roques.

</doc>
<doc id="1559909" url="https://pl.wikipedia.org/wiki?curid=1559909" title="Psicosis">
Psicosis

Dionicio Castellanos Torres, pseud. Psychosis, Psicosis (ur. 19 maja 1971) – meksykański wrestler. Występuje w Asistencia Asesoría y Administración. W przeszłości występował m.in. w World Wrestling Entertainment, World Championship Wrestling, Extreme Championship Wrestling, Consejo Mundial de Lucha Libre, Total Nonstop Action i Xtreme Pro Wrestling.
Jego pseudonim najczęściej zapisywany jest jako „Psychosis” (przede wszystkim w WCW), lecz poprawnym zapisem jest „Psicosis”. ECW jest jedną z nielicznych amerykańskich promocji, w której wymawiano jego imię prawidłowo.
Psicosis był najkrócej panującym WCW Cruiserweight Championem. Posiadał on ten tytuł krócej niż godzinę.
Kariera.
Castellanos, trenowany przez swojego brata Fobię oraz Reya Misterio Sr. zadebiutował jako „El Salvaje”, co znaczy „Dziki” (miał wtedy pomalowaną twarz). Często tworzył tag team wraz ze swoim bratem.
W marcu 1989 roku Torres zadebiutował w AAA jako Psicosis. Stoczył w tym czasie ważne walki, m.in. z El Hijo del Santo, czy Reyem Mysterio. Joey Styles stwierdził, że Psicosis i Mysterio stoczyli w czasie swoich karier około 500 wspólnych pojedynków. Torres walczył również z La Parką (w WCW tworzyli team), Juventudem Guerrerą, a także jego ojcem – Fuerzą.
Psicosis pierwszy raz pokazał się amerykańskiej widowni na gali PPV – When Worlds Collide, gdzie on, Fuerza Guerrera i Madonna's Boyfriend pokonali drużynę, którą reprezentowali Heavy Metal, Latin Lover i Rey Mysterio Jr.
W drugiej połowie 1995 roku Psicosis stoczył także trzy walki z Reyem Misterio Jr (ECW).
World Championship Wrestling.
W 1996 roku podpisał kontrakt z WCW, zmieniając przy tym imię na „Psychosis”. Jego debiut na gali Nitro miał miejsce 8 lipca 1996 roku, gdzie podczas WCW's tour of Disney MGM Studios pokonał Eddiego Guerrero. W początkowych latach toczył walki głównie z innymi luchador'ami, często pojawiając się na galach PPV. Wdał się feud z Último Dragónem, podczas którego początkowo pełnił rolę face'a. W późniejszym okresie Psychosis został zatrudniony przez byłego managera Último Dragóna – Sonny’ego Onoo, w wyniku czego przeszedł heelturn. W czasie trwania tego feudu, Psychosis ani razu nie był w stanie pokonać Ultimo.
Później, wciąż pod opieką Onoo, zaczął występować w teamie z La Parką. Po tym jak menedżer opuścił ich na rzecz Mortisa i Wratha, zespół zaczął się rozpadać. La Parka atakował Psychosisa po walkach. 19 kwietnia 1998 na Spring Stampede doszło między nimi do walki, która zakończyła się wygraną Psychosisa.
W 1998 roku Psychosis dołączył do założonej przez Eddiego Guerrero grupy – Latino World Order (LWO). Grupa w całości złożona z meksykańskich wrestlerów, została rozwiązana przez Rica Flaira podczas WCW Monday Nitro z 11 stycznia. 19 kwietnia Psychosis pokonał Blitzkriega, Juventuda Guerrerę i Reya Mysterio, w wyniku czego zdobył swój pierwszy WCW Cruiserweight Championship. Nie był to jednak długi reign, gdyż stracił tytuł na rzecz Mysterio już tydzień później.
Nieoficjalnie Psychosis stracił maskę 26 sierpnia 1999 podczas trasy po Meksyku przegrywając z Reyem Mysterio. 27 września, podczas Nitro, doszło do oficjalnej utraty maski po przegranej z Billym Kidmanem w meczu o stypulacji Hair vs Mask.
Okazyjnie Psychosis walczył w teamie z Juventudem Guerrerą. Krótko po tym Guerrera zdobył IWGP Junior Heavyweight Title lecz doznał kontuzji (w rzeczywistości Guerrera i Jerry Flynn zostali aresztowanie za jazdę pod wpływem alkoholu). W wyniku tego to właśnie Psychosis bronił tego tytułu w przegranej walce z Jushinem Ligerem (poprzedni mistrz). Jednakże ani zdobycie tytułu przez Juventuda, jak i bronienie go przez Psychosisa nie jest oficjalnie uznawane przez New Japan Pro Wrestling.
Krótko po stracie maski Psychosis zdobył swój drugi WCW Cruiserweight Title przejmując go po Lennym Lane'ie. Lane odgrywał gimmick krzykliwego homoseksualisty, spowodowało iż WCW popadło w konflikt z GLAAD (organizacja broniąca praw homoseksualistów). W wyniku tej sytuacji, Lane został zdjęty z telewizji, zaś Psychosisowi przyznano pas. Komentatorzy WCW utrzymywali, iż zdobył go podczas house show. Psychosis stracił tytuł już tego samego wieczora na rzecz Disco Inferno. To wydarzenie sprawiło, że o zawodniku zaczęto mówić jako o wrestlerze, który stracił dwa tytuły, których w rzeczywistości nigdy nie wygrał.
Inne promocje.
Wiosną 2000 roku został zwolniony z WCW, co zaowocowało krótkim powrotem do ECW. W tym czasie jego rywalem był Yoshihiro Tajiri, a podczas PPV Heat Wave walczył w Four-Way Dance przeciwko takim wrestlerom jak Yoshihiro Tajiri, Mikey Whipwreck i Little Guido.
Psicosis walczył także w działającej krótko X Wrestling Federation oraz World Wrestling All-Stars. Zaliczył również krótki pobyt w All Japan Pro Wrestling. Pojawił się też w Xtreme Pro Wrestling gdzie dołączył do Konnana, Juventuda Guerrery, Halloweena oraz Damiena, wraz z którymi stworzyli grupę „La Familia”.
Psychosis wdał się w spór z federacją AAA w związku z prawem do używania jego pseudonimu ringowego. W wyniku tego sporu zmienił swój pseudonim na Nicho El Millonario i kontynuował pracę głównie w Meksyku, ale także w USA i federacji CMLL. Parokrotnie występował w Total Nonstop Action Wrestling, gdzie wziął udział w turnieju mającym miejsce podczas Victory Road 2004. Wygrał go inny luchador – Hector Garza.
W 2005 roku, powrócił do AAA, gdzie stoczył feud z wrestlerem o imieniu El Leon Negro, który przejął pseudonim „Psicosis” po Torresie. Podczas Triplemanii XIII, doszło pomiędzy nimi do „Name vs. Name” Ladder Match. Podczas walki interweniował Histeria, który zgarnął ten pseudonim dla siebie.
World Wrestling Entertainment.
W 2005 roku Castellanos podpisał kontrakt z WWE. 12 czerwca wystąpił na wyprodukowanej przez WWE gali ECW One Night Stand przegrywając z Reyem Mysterio. 6 dni później zadebiutował w telewizji, gdy podczas WWE Velocity, walcząc w teamie z Super Crazy pokonał Akio i Billy’ego Kidmana.
Niedługo miało dojść do utworzenia grupy The Mexicools, w skład której weszli Psicosis, Super Crazy oraz Juventud Guerrera. Grupa zadebiutowała 23 czerwca, gdy cała trójka wjechała pod ring kosiarką John Deere, na której naklejono naklejkę z napisem Juan Deere, tak by była bardziej meksykańska. Grupa zaatakowała Chavo Guerrero i Paula Londona podczas ich walki o WWE Cruiserweight Championship.
Juventud uciął promo, w którym m.in. narzekał na brak luchadorów w federacji. Głównym tematem promo był stan Meksykanów w Stanach Zjednoczonych. Psicosis określił kosiarkę jako „Mexican Limo 2005”. Grupa stwierdziła, że nawet meksykański prezydent ośmiesza Meksykanów mieszkających w USA (odnieśli się tu do stwierdzenia Vicente Foxa, który powiedział iż meksykańscy imigranci wykonują pracę, której nawet Czarni nie chcą się podjąć). Juventud oznajmił, że "„już więcej nie będą sprzątać toalet i pracować dla „nich” („gringos”) lecz to „oni” będą pracować dla „nas” (The Mexicools)”". W kolejnych tygodniach Mexicools często interweniowali w różne pojedynki, cały czas parodiując stereotypowych Meksykanów.
24 lipca Mexicoolsi zaliczyli swoje pierwsze zwycięstwo na PPV. Na gali Great American Bash w Buffalo pokonali the Blue World Order w six-man tag matchu. Później trio wdało się w feud z Vito i Nunzio, podczas którego przeszli faceturn.
2 grudnia podczas gali SmackDown! Super Crazy i Psicosis wygrali 6-team battle royal zdobywając prawo do walki o WWE Tag Team Championship podczas Armageddon 2005. MNM stracili pasy zanim doszło do zaplanowanego pojedynku. 27 stycznia 2006 roku podczas SmackDown! Super Crazy i Psicosis pokonali The Dicks (Chad Wicks i John Toland) oraz the F.B.I zdobywając prawo do uczestnictwa w Royal Rumble. Psicosis pojawił się w Royal Rumble Matchu z numerem 4, ale został szybko wyeliminowany przez Reya Mysterio.
W 2006 roku WWE utworzyło trzeci brand – ECW. Mówiło się o tym, że Super Crazy trafi właśnie tam, zostawiając Psicosisa na SmackDown! Jakiś czas później na One Night Stand doszło do pojedynku gdzie Super Crazy walczył w teamie z Tajirim w walce przeciwko F.B.I. Od tego czasu partnerstwo Psicosisa i Crazy'ego zaczęło się rozpadać. Ostatecznie team rozpadł się, a Psicosis przeszedł heelturn. 21 lipca Super Crazy pokonał Psicosisa na Smackdown!. Był to ostatni pojedynek Psicosisa pokazany w telewizji.
WWE.com potwierdziło, iż Psicosis został zwolniony 1 listopada 2006 roku po tym, jak został aresztowany.
Consejo Mundial de Lucha Libre.
Do 2007 roku Psicosis występował w CMLL jako „Nicho El Millionaro”. Pod koniec 2006 roku doszło do jego walki z Hijo del Rey Misterio, podczas którego doznał urazu nosa, a także stracił włosy w wyniku stypulacji. Tuż po walce został odwieziony do pobliskiego szpitala.
Asistencia Asesoría y Administración.
3 marca 2007 podczas jednego z epizodów programu AAA, Psicosis pojawił się jako Nicho i wdał się w walkę z Cibernetico.
Psicosis dołączył do nowej wersji La Familia de Tijuana utworzonej przez Halloweena, do której należał też Extreme Tiger.
Po powrocie z absencji dołączył do nowej grupy Joe Lidera, pomagając mu zaatakować La Familia de Tijuana oraz the Mexican Powers.
14 września 2008 podczas gali Verano de Escandalo, Nicho oraz Joe Lider zdobyli AAA World Tag Team Championship pokonując Crazy Boya i Ultimo Gladiador, The Hart Foundation 2.0 (Jack Evans i Teddy Hart) oraz mistrzów Halloween &amp; Extreme Tiger w Fatal Four Way Ladder matchu.

</doc>
<doc id="1559910" url="https://pl.wikipedia.org/wiki?curid=1559910" title="Orzech arachidowy">
Orzech arachidowy



</doc>
<doc id="1559911" url="https://pl.wikipedia.org/wiki?curid=1559911" title="Kościół świętej Barbary (Kutna Hora)">
Kościół świętej Barbary (Kutna Hora)



</doc>
<doc id="1559912" url="https://pl.wikipedia.org/wiki?curid=1559912" title="Lebiedziew (kolonia)">
Lebiedziew (kolonia)

Lebiedziew – dawna kolonia w Polsce położona w województwie lubelskim, w powiecie bialskim, w gminie Terespol.
W latach 1975–1998 miejscowość należała administracyjnie do województwa bialskopodlaskiego.
Nazwę zniesiono z 2023 r.

</doc>
<doc id="1559916" url="https://pl.wikipedia.org/wiki?curid=1559916" title="Oskarshamn">
Oskarshamn

Oskarshamn – miasto i siedziba gminy Oskarshamn w regionie Kalmar, leżące na wschodnim wybrzeżu Szwecji.
Z Oskarshamn odpływają statki na wyspę Blå Jungfrun i promy na Gotlandię.
Gospodarka.
W mieście rozwinął się przemysł środków transportu oraz elektrotechniczny.
Kultura.
W mieście przy Hantverksgatan 18 znajduje się muzeum Döderhultarmuseet, w którym zgromadzono kolekcję 200 drewnianych rzeźb Axela Peterssona. W tym samym budynku znajduje się Muzeum Morskie (Oskarshamns Sjöfartsmuseet) i Dom Kultury (Kulturhuset).
Co roku w lipcu odbywa się w mieście "Festiwal Portowy".
Transport lotniczy.
11 kilometrów od centrum miasta znajduje się Port lotniczy Oskarshamn.
Elektrownie jądrowe.
W Oskarshamn znajdują się trzy reaktory energetyczne:
Miasta partnerskie.
Oskarshamn ma pięć miast partnerskich:

</doc>
<doc id="1559918" url="https://pl.wikipedia.org/wiki?curid=1559918" title="Kosomina">
Kosomina

Kosomina – przysiółek wsi Samowicze w Polsce, położony w województwie lubelskim, w powiecie bialskim, w gminie Terespol.
W latach 1975–1998 przysiółek należał administracyjnie do województwa bialskopodlaskiego.

</doc>
<doc id="1559920" url="https://pl.wikipedia.org/wiki?curid=1559920" title="Deprywacja snu">
Deprywacja snu

Deprywacja snu – czyli jego niedobór, którego konsekwencjami są zaburzenia funkcji poznawczych, rozdrażnienie i ogólny spadek sił witalnych. Zbyt mała ilość snu może być także przyczyną nadwagi, nadmiernego pobudzenia lub cukrzycy, a nawet prowadzić do śmierci w ekstremalnych przypadkach. Do innych potencjalnych skutków należy zaliczyć depresję, niską samoocenę społeczną oraz choroby nowotworowe.
Grupa naukowców z Uniwersytetu w Warwick oraz University College of London dowiodła, dając na to wiele argumentów, iż brak snu może więcej niż dwukrotnie zwiększyć ryzyko śmierci na skutek chorób serca. Dodatkowo dowiedziono, że już po 18 godzinach deprywacji snu organizm człowieka zachowuje się podobnie, jak w stanie upojenia alkoholowego.
Czasem powtarzana 2–3 razy w tygodniu deprywacja snu jest zalecana pacjentom z ciężką depresją, jej efekty antydepresyjne nie są długotrwałe, ale można wdrożyć odpowiedni harmonogram.
Udokumentowany rekord deprywacji snu należy do Randy’ego Gardnera, siedemnastolatka z Kalifornii, który bez stosowania jakichkolwiek stymulantów nie spał (intencjonalnie pozostał bez snu) przez 264 godziny – 11 dób (rok 1964).

</doc>
<doc id="1559922" url="https://pl.wikipedia.org/wiki?curid=1559922" title="Longford">
Longford

Miasta:
W Anglii:
Inne:

</doc>
<doc id="1559926" url="https://pl.wikipedia.org/wiki?curid=1559926" title="Longford (Kansas)">
Longford (Kansas)

Longford – miasto położone w hrabstwie Clay.

</doc>
<doc id="1559927" url="https://pl.wikipedia.org/wiki?curid=1559927" title="Zoia Ceauşescu">
Zoia Ceauşescu



</doc>
<doc id="1559928" url="https://pl.wikipedia.org/wiki?curid=1559928" title="Samsung SGH-i600">
Samsung SGH-i600



</doc>
<doc id="1559937" url="https://pl.wikipedia.org/wiki?curid=1559937" title="Vining (Clay)">
Vining (Clay)

Vining – miasto w Stanach Zjednoczonych, na północy stanu Kansas, w hrabstwie Clay.

</doc>
<doc id="1559948" url="https://pl.wikipedia.org/wiki?curid=1559948" title="Maria Tytus Siedlecki">
Maria Tytus Siedlecki

Stanisław Maria Tytus Siedlecki, właśc. Stanisław Siedlecki (ur. 1869, zm. 1955) – biskup Kościoła Katolickiego Mariawitów.
Życiorys.
Stanisław Siedlecki był księdzem rzymskokatolickim z archidiecezji warszawskiej. Od 1897 pełnił funkcję rektora kościoła bernardynek w Łowiczu. Na początku XX wieku stał się przywódcą ruchu mariawickiego w tym mieście. Zebrał grupę około 250 sympatyków. W 1905 został usunięty przez kurię archidiecezjalną z zajmowanej funkcji. Próbował jednak zachować kościół klasztorny Najświętszej Maryi Panny co stało się przyczyną zamieszek w Łowiczu pomiędzy mariawitami i katolikami.
Po ekskomunice Związku Mariawitów w 1906 odszedł z Kościoła rzymskokatolickiego. Był organizatorem parafii mariawickiej pod wezwaniem Przenajświętszego Sakramentu w Łowiczu i jej wieloletnim proboszczem. Był zagorzałym sympatykiem arcybiskupa Jana Marii Michała Kowalskiego i zwolennikiem reform kościelnych i doktrynalnych w Starokatolickim Kościele Mariawitów, które miały miejsce w latach dwudziestych i trzydziestych XX wieku.
W latach dwudziestych XX wieku kapłan Stanisław Maria Tytus Siedlecki był oskarżonym w licznych procesach karnych duchownych mariawickich, które dotyczyły kwestii obyczajowych.
Po rozłamie w łonie mariawityzmu w 1935 opowiedział się za mniejszością i związał się z denominacją felicjanowską. 9 czerwca 1935 otrzymał sakrę biskupią i wszedł w skład hierarchii duchownej Kościoła Katolickiego Mariawitów.

</doc>
<doc id="1559949" url="https://pl.wikipedia.org/wiki?curid=1559949" title="Oak Hill (Kansas)">
Oak Hill (Kansas)

Oak Hill – miasto w Stanach Zjednoczonych, w stanie Kansas, w hrabstwie Clay.

</doc>
<doc id="1559951" url="https://pl.wikipedia.org/wiki?curid=1559951" title="Roślina energetyczna">
Roślina energetyczna



</doc>
<doc id="1559952" url="https://pl.wikipedia.org/wiki?curid=1559952" title="Karin Ruckstuhl">
Karin Ruckstuhl

Karin Ruckstuhl (ur. 2 listopada 1980) – holenderska lekkoatletka specjalizująca się w wielobojach oraz skoku w dal.

</doc>
<doc id="1559956" url="https://pl.wikipedia.org/wiki?curid=1559956" title="Eyl (miasto)">
Eyl (miasto)

Eyl – miejscowość portowa w Somalii, w regionie Nugaal (Puntland), nad Oceanem Indyjskim. Liczy 7086 mieszkańców (2005). Jest stolicą okręgu Eyl.

</doc>
<doc id="1559957" url="https://pl.wikipedia.org/wiki?curid=1559957" title="Magdelin Martinez">
Magdelin Martinez



</doc>
<doc id="1559963" url="https://pl.wikipedia.org/wiki?curid=1559963" title="Zapalenie tętnicy skroniowej">
Zapalenie tętnicy skroniowej



</doc>
<doc id="1559966" url="https://pl.wikipedia.org/wiki?curid=1559966" title="Bagno (roślina)">
Bagno (roślina)

Bagno ("Ledum") – takson z rodziny wrzosowatych, wyróżniany tradycyjnie przez długi czas jako rodzaj, ale od początku lat 90. XX wieku, z powodu zagnieżdżenia w obrębie rodzaju różanecznik "Rhododendron", klasyfikowany do tego rodzaju jako subsekcja "Ledum" w obrębie sekcji "Rhododendron" i podrodzaju "Rhododendron". Obejmuje 3-7 gatunków (w zależności od ujęcia systematycznego) rosnących na obszarach chłodnych i arktycznych półkuli północnej. We florze Polski reprezentowany przez jeden gatunek – bagno zwyczajne "Ledum palustre" ≡ "Rhododendron tomentosum". Jest to także gatunek typowy dla taksonu (rodzaju lub podsekcji).
Systematyka.
Rodzaj "Ledum" opisany przez Linneusza w 1753 roku jest tradycyjnie wyodrębniany przez systematyków i utrwalony w piśmiennictwie na tyle mocno, że wciąż bywa obecny w literaturze naukowej mimo zagnieżdżenia w obrębie rodzaju różanecznik "Rhododendron". Pozycja filogenetyczna zaliczanych tu roślin dowiedziona została w latach 90. XX wieku, kiedy to takson "Ledum" zdegradowany został do rangi subsekcji. Mimo to wciąż w wielu publikacjach rodzaj bywa wyodrębniany, np. na liście flory polskiej z 2020 roku.
Wykaz gatunków zaliczanych do rodzaju wg "The Plant List" (pierwsza nazwa naukowa) i aktualna nazwa naukowa wg "Plants of the World" (druga nazwa naukowa):

</doc>
<doc id="1559969" url="https://pl.wikipedia.org/wiki?curid=1559969" title="Ledum">
Ledum



</doc>
<doc id="1559970" url="https://pl.wikipedia.org/wiki?curid=1559970" title="Uniwersytet Bocconiego">
Uniwersytet Bocconiego

Uniwersytet Bocconiego, pełna nazwa: Uniwersytet Handlowy im. Luigiego Bocconiego (wł. Università commerciale Luigi Bocconi) – niepubliczny uniwersytet założony w 1902 roku w Mediolanie przez Ferdinando Bocconiego, bogatego kupca włoskiego. Nazwa uniwersytetu upamiętnia syna założyciela, Luigiego, który zginął w bitwie pod Aduą.
Jest uznawany za jedną z wiodących instytucji edukacyjnych w Europie, w zakresie ekonomii i finansów. 
Misją uczelni jest „promocja harmonii między szkołą a życiem” (słowa pierwszego rektora, Leopoldo Sabbatiniego). Uniwersytet Bocconiego jest popularny w całej Europie. Zajęcia prowadzone są również w języku angielskim, dzięki czemu naukę mogą podjąć studenci z innych krajów. Dodatkowo uczelnia współpracuje z międzynarodowymi firmami oraz działa w środowiskach ekonomicznych i biznesowych, co pozwala jej oferować nowe techniki nauczania i metody badawcze.

</doc>
<doc id="1559972" url="https://pl.wikipedia.org/wiki?curid=1559972" title="Laurika Rauch">
Laurika Rauch

Laurika Rauch (ur. 1 listopada 1950 r. w Kapsztadzie) – południowoafrykańska piosenkarka śpiewająca w języku afrikaans.
Kariera.
W latach siedemdziesiątych studiowała wiedzę o teatrze na Uniwersytecie w Stellenbosch. Już podczas studiów rozpoczęła karierę piosenkarki, występując w południowoafrykańskiej telewizji z interpretacjami wierszy Ingrid Jonker, później tłumaczyła i wykonywała w języku afrikaans piosenki Jacques'a Brela.
W 1979 zadebiutowała tłumaczeniem "Kinders van die Wind" autorstwa Koos du Plessis.
W trakcie swej kariery występowała na scenach Belgii, Holandii, Wielkiej Brytanii, Czechach i Niemczech.
Jest zamężna z autorem tekstów piosenek Christopherem Torrem, mają razem dwójkę dzieci: Ninę i Simona.

</doc>
<doc id="1559973" url="https://pl.wikipedia.org/wiki?curid=1559973" title="Poborowice">
Poborowice

Poborowice – przysiółek wsi Dobranowice w Polsce położony w województwie małopolskim, w powiecie krakowskim, w gminie Igołomia-Wawrzeńczyce.
W latach 1975–1998 miejscowość należała administracyjnie do województwa krakowskiego.

</doc>
<doc id="1559977" url="https://pl.wikipedia.org/wiki?curid=1559977" title="Sennik współczesny">
Sennik współczesny

Sennik współczesny – powieść Tadeusza Konwickiego opublikowana w 1963 roku. Książka cieszyła się dużą popularnością wśród czytelników i uznaniem krytyków – zdobyła Nagrodę im. Kościelskich, a także czytelniczą nagrodę „Dziennika Ludowego” „Złoty Kłos” w 1972. Stała się także podstawą wystawionego w 1971 roku przez krakowski Teatr STU spektaklu "Sennik polski". Powieść została przełożona na inne języki, przedmowę do wydania amerykańskiego napisał Leszek Kołakowski.
Opis fabuły.
Akcja powieści składa się z wydarzeń teraźniejszych dla bohatera i dziewięciu epizodów z przeszłości, które przypomina sobie główny bohater. 
Teraźniejszość.
Akcja powieści dzieje się 17 lat po wojnie w małej miejscowości zamieszkanej głównie przez przesiedleńców. Na początku Paweł, główny bohater powieści, budzi się po nieudanej próbie samobójczej, spowodowanej poczuciem winy za zabójstwo dokonane w swojej partyzanckiej przeszłości. Na co dzień pracuje jako robotnik na kolei, we wsi jest obcy, większość osób traktuje go nieufnie. Paweł zakochuje się bez wzajemności w Justynie, żonie miejscowego sekciarza, Józefa Cara (przypominającego Pawłowi nauczyciela, którego nie mógł uratować w czasie wojny). Obserwuje też jak nawiązuje się romans pomiędzy Partyzantem i Reginą i jak związek ten potem się rozpada. Paweł udaje się również do lasu, aby odszukać swojego dawnego towarzysza z czasów partyzanckich, Korwina. Próba ta okazuje się nieudana. Tymczasem do miejscowości przybywają robotnicy, aby budować tamę. Mieszkańcy obawiają się, że jej ukończenie spowoduje zalanie wioski, a oni sami zostaną po raz kolejny w życiu przesiedleni. Kiedy zostaje tam doprowadzone odgałęzienie kolejowe, Paweł nie ma już powodu zostawać w tym miejscu. Postanawia wyjechać pierwszym pociągiem i namawia usilnie Justynę, żeby udała się wraz z nim. Jest przekonany, że dziewczyna to zrobi, ale na dworcu przekonuje się o swojej pomyłce – Justyna zostaje. Bohater odjeżdża, mając wrażenie, że budzi się z głębokiego snu.
Epizody z przeszłości.
Wydarzenia teraźniejsze wywołują wspomnienia Pawła, na które składa się dziewięć epizodów.
Konstrukcja powieści.
Powieść łączy w sobie dwa plany czasowe – wydarzenia teraźniejsze wywołują u bohatera wspomnienia przeszłości, a one prowadzą go z kolei do innych wspomnień. Wydarzenia aktualne dla bohatera relacjonowane są za pomocą pierwszej osoby czasu przeszłego, natomiast wydarzenia z przeszłości częściowo w pierwszej osobie czasu teraźniejszego (samokrytyka w partii, egzekucja, niesubordynacja w partyzantce), a częściowo w drugiej osobie czasu przeszłego (egzamin gimnazjalny, aresztowania dokonywane przez szaulisów, uderzenie oficera). Te różnice gramatyczne wskazują na doniosłość danych wydarzeń dla bohatera – czas przeszły pierwszej osoby stosowany jest dla opisu wydarzeń, do których ma on pewien dystans, teraźniejszy – dla opisu tego, co szczególnie mocno przeżywa, a druga osoba czasu przeszłego stosowana jest do nakreślenia zdarzeń kluczowych dla biografii bohatera, których nie byłby w stanie przeżyć bez rozszczepienia się na osobę, która przeżywa i osobę, która wyjaśnia wydarzenia. 
Wspomnienia nie pojawiają się w porządku chronologicznym, ale wywoływane są konkretnymi skojarzeniami z teraźniejszości bohatera. Niektóre epizody z przeszłości rozbite są na dwie cząstki wspomnieniowe, dzięki czemu autor ułożył kolejne retrospekcje w porządku okalającym. W takim porządku kolejne wspomnienia lub ich fragmenty pojawiają się w powieści:
Poetyka snu.
Dla kompozycji powieści istotny jest motyw snu. Wskazuje na to już tytuł nawiązujący do książek zawierających interpretacje marzeń sennych. Tytuł nie oznacza jednak próby interpretacji współczesnych marzeń, ale wskazuje na współczesność jako na specyficzny czas „senności”. Sen stanowi również ramę dla utworu: książka rozpoczyna się od ocknięcia się bohatera po nieudanej próbie samobójczej i jego niepewności co do realności otaczającego świata ("Nie otwierałem oczu i nie wiedziałem jak rozbudzony jestem z przedwieczornego snu"), kończy natomiast motywem obudzenia ("pomyślałem, że oto za chwilę obudzę się, wydźwignę z dusznego snu"). W powieści pojawia się także wiele określeń wskazujących na sen i senność ("senny upał", "senna atmosfera prowincji", "senne ruchy"). Również pewne niekonsekwencje fabularne i niemożliwość dokładnego zlokalizowania miejsca akcji, umiejscawiają wydarzenia fabularne poza obszarem jawy. Taka konstrukcja powieści ma umożliwić bohaterowi swobodne poruszanie się pomiędzy przeszłością a teraźniejszością, stworzyć dogodne warunki (świadomość rozluźniona snem) do pojawiania się wspomnień i ich nakładania się na wydarzenia obecne.
Miejsce akcji.
Akcja powieści dzieje się w małym miasteczku nad rzeką, w którym buduje się właśnie bocznicę kolejową. Jest ono zamieszkane prawie wyłącznie przez przesiedleńców, brakuje w nim również młodych. Informacje pozwalające zlokalizować tę miejscowość są niekonsekwentne i sprzeczne:

</doc>
<doc id="1559978" url="https://pl.wikipedia.org/wiki?curid=1559978" title="NBA All-Star Game Most Valuable Player Award">
NBA All-Star Game Most Valuable Player Award

Nagroda dla najbardziej wartościowego gracza meczu gwiazd NBA (ang. National Basketball Association All-Star Game Most Valuable Player (MVP)) odbywającego się podczas weekendu gwiazd NBA. Nagroda przyznawana jest począwszy od pierwszego meczu gwiazd rozgrywającego się w Boston Garden w 1951 roku. Podczas pierwszych dwóch meczów gwiazd o losach nagrody decydowały władze ligi. Od 1953 roku osobami decyzyjnymi są przedstawiciele mediów. Nagrodę zdobywa zawodnik (lub zawodnicy), który otrzyma najwięcej głosów. W 1999 roku nie przyznawano nagrody MVP meczu gwiazd, ponieważ liga z powodu lokautu odwołała cały weekend gwiazd.
Bob Pettit i Kobe Bryant są jedynymi zawodnikami, którzy wygrywali nagrodę dla najbardziej wartościowego zawodnika meczów gwiazd czterokrotnie. Oscar Robertson, Michael Jordan i Shaquille O’Neal zdobywali ją trzykrotnie, zaś Bob Cousy, Julius Erving, Isiah Thomas, Magic Johnson, Karl Malone, Allen Iverson, LeBron James i Russell Westbrook otrzymali ją dwukrotnie. James wygrywając ją podczas meczu gwiazd NBA w 2006 roku stał się najmłodszym zawodnikiem w historii, któremu ją przyznano (miał 21 lat). Nagroda czterokrotnie była przyznawana dwóm zawodnikom: w 1959 roku otrzymali ją Elgin Baylor i Pettit, w 1993 roku dwaj zawodnicy Utah Jazz John Stockton i Malone, w 2000 roku O’Neal i Tim Duncan, a w 2009 roku otrzymali ją Bryant i O’Neal. O’Neal jest jedynym zawodnikiem w historii, który dzielił tę nagrodę z innym zawodnikiem dwukrotnie. Zawodnicy grający w Los Angeles Lakers zdobywali tę nagrodę jedenastokrotnie, zaś reprezentanci Bostonu Celtics ośmiokrotnie. 

</doc>
<doc id="1559980" url="https://pl.wikipedia.org/wiki?curid=1559980" title="Cosówka">
Cosówka

Cosówka – przysiółek wsi Ochojno w Polsce, położony w województwie małopolskim, w powiecie krakowskim, w gminie Świątniki Górne.
W latach 1975–1998 przysiółek administracyjnie należał do województwa krakowskiego.

</doc>
<doc id="1559982" url="https://pl.wikipedia.org/wiki?curid=1559982" title="Nagietek">
Nagietek

Nagietek ("Calendula" L.) – rodzaj roślin należący do rodziny astrowatych. Należy do niego 12 gatunków. Występują one w rejonie Morza Śródziemnego i południowo-zachodniej Azji, od Wysp Kanaryjskich po Pakistan i Tadżykistan, poza tym na wielu obszarach rosną jako introdukowane. W Polsce rzadkim chwastem polnym jest nagietek polny "C. arvensis", często uprawianym gatunkiem i przejściowo dziczejącym jest nagietek lekarski "C. officinalis".
Niektóre gatunki mają znaczenie użytkowe, zwłaszcza nagietek lekarski. Uprawiany jest od dawna i w licznych odmianach ozdobnych, poza tym wykorzystywany jest jako roślina lecznicza i kosmetyczna, płatki stosowane są do barwienia masła i zup oraz jako dodatek do sałatek.
Systematyka.
Rodzaj z rodziny astrowatych "Asteraceae", w obrębie której klasyfikowany jest do podrodziny "Asteroideae" i plemienia "Calenduleae".

</doc>
<doc id="1559983" url="https://pl.wikipedia.org/wiki?curid=1559983" title="Calendula">
Calendula



</doc>
<doc id="1559986" url="https://pl.wikipedia.org/wiki?curid=1559986" title="Giovanni z Camaldoli">
Giovanni z Camaldoli

Giovanni (zm. 1134) – włoski kameduła.
Był przeorem w Camaldoli w latach 1115 do 1126, a od grudnia 1126 kardynałem-biskupem Ostii. W 1128 uczestniczył w negocjacjach Stolicy Apostolskiej z hrabią Rogerem z Sycylii w sprawie nadania mu w lenno księstwa Apulli. Podpisywał bulle papieskie między 9 grudnia 1128 a 4 czerwca 1133. Odegrał dużą rolę w trakcie podwójnej papieskiej elekcji w 1130 roku, udzielając sakry biskupiej prawowitemu papieżowi Innocentemu II. Prawdopodobnie jesienią 1133 był legatem papieskim w Czechach. Po raz ostatni jest poświadczony źródłowo 29 kwietnia 1134 jako współkonsekrator kościoła S. Savino w Pizie. W liście opata Piotra z Cluny z grudnia 1135 został wymieniony już jako zmarły.

</doc>
<doc id="1559990" url="https://pl.wikipedia.org/wiki?curid=1559990" title="Mercedes-Benz W110">
Mercedes-Benz W110

Mercedes-Benz W110 (niem. "Heckflosse") – seria samochodów osobowych klasy średniej-wyższej, produkowanych przez niemiecką firmę Mercedes-Benz w latach 1961–1968. W Polsce nazywany "skrzydlak", z powodu nadwozia w kształcie płetwy ogonowej. Był to pierwszy model mercedesa, który poddawany był obszernym testom zderzeniowym.
Historia modelu.
Seria W110 została wprowadzona na rynek w kwietniu 1961 i zastąpiła modele W120 i W121. W lipcu 1965 (w USA rok później) modele W110, 190 i 190D zostały odświeżone i przemianowane odpowiednio na 200 oraz 200D (diesel). Silnik wysokoprężny otrzymał wał korbowy podparty na pięciu łożyskach, oraz oznaczenie OM621 VIII (w modelu 190D - OM621 III), cechował go zmniejszony hałas oraz drgania. W tym samym czasie powstał sześciocylindrowy model 230 (następca W111). Produkcja została zakończona w 1968, łącznie powstało 628 282 egzemplarzy modelu. Następcą został Mercedes-Benz W114.
Od 1965 oferowano także wersję kombi modelu, nie była ona jednak produkowana bezpośrednio w zakładach Mercedesa. Montażem zajmowała się firma I.M.A. Malines będąca jednocześnie belgijskim importerem Mercedesa. Wariant ten nosił nazwę Universal Wagon, oferowano go do 1968.
Pierwsza seria (1961-1965).
Pierwsza seria produkowana była w latach 1961-1965.
Druga seria (1965-1968).
Druga seria powstawała w latach 1965-1968.

</doc>
<doc id="1559992" url="https://pl.wikipedia.org/wiki?curid=1559992" title="Rozszumiały się wierzby płaczące">
Rozszumiały się wierzby płaczące

Rozszumiały się wierzby płaczące – popularna piosenka polskich partyzantów z okresu II wojny światowej. 
Pierwowzorem tej piosenki była "Rozszumialy się brzozy płaczące", według tekstu Romana Ślęzaka, przy czym melodia pierwszej części pochodzi z popularnego marsza "Pożegnanie Słowianki", skomponowanego w 1912 roku przez Wasyla Agapkina. W 1943 roku nieznany autor uaktualnił "Rozszumialy się brzozy płaczące" tworząc o wiele bardziej znany wariant z "wierzbami", bez zmian melodii.

</doc>
<doc id="1559994" url="https://pl.wikipedia.org/wiki?curid=1559994" title="Chloroetan">
Chloroetan

Chloroetan ("chlorek etylu"), CH3CH2Cl – organiczny związek chemiczny z grupy halogenoalkanów, bezbarwny, łatwopalny gaz.
Jest stosowany do produkcji tetraetyloołowiu, który jest środkiem przeciwstukowym do benzyn z grupy etylin oraz w medycynie jako środek znieczulający miejscowo.
Opary są łatwopalne i narkotyczne.
Otrzymywanie.
Chloroetan otrzymuje się w reakcji etylenu z chlorowodorem z użyciem chlorku glinu jako katalizatora, w temperaturze 130–250 °C:
Inna metodą produkcji chloroetanu jest reakcja etanolu z chlorowodorem lub etanu z chlorem, ale w obecnych czasach produkcja tymi metodami nie jest opłacalna.
Zastosowanie w medycynie.
Chlorek etylu jest dostarczany w postaci płynnej w pojemniku do użycia w formie aerozolu (ciśnienie w butelce jest wywierane własnym ciśnieniem par związku). Działa jako łagodny środek znieczulający miejscowo przez wywieranie efektu chłodzącego po rozpyleniu na skórę (np. podczas usuwania drobnych ciał obcych w warunkach ambulatoryjnych). Ciepło absorbowane z tkanek przez wrzącą ciecz powoduje gwałtowne odczucie głębokiego chłodu – ale ponieważ temperatura wrzenia chlorku etylu (12,5 °C) jest wyższa od punktu zamarzania wody, nie powoduje ryzyka odmrożeń.
Ze względu na wyżej wspomniany efekt chłodzenia chlorek etylu jest również używany w stomatologii do sprawdzania żywotności miazgi zęba.
Dawniej stosowano go również do krótkotrwałej narkozy wziewnej (trwającej najwyżej kilka minut), jednakże z powodu dużej szkodliwości dla mięśnia sercowego, niskiego indeksu terapeutycznego i trudnego dawkowania – został całkowicie zastąpiony przez bezpieczniejsze anestetyki.

</doc>
<doc id="1559998" url="https://pl.wikipedia.org/wiki?curid=1559998" title="Bocconi">
Bocconi



</doc>
<doc id="1560001" url="https://pl.wikipedia.org/wiki?curid=1560001" title="Università Commerciale Luigi Bocconi">
Università Commerciale Luigi Bocconi



</doc>
<doc id="1560002" url="https://pl.wikipedia.org/wiki?curid=1560002" title="Alexey Zhigalkovich">
Alexey Zhigalkovich



</doc>
<doc id="1560009" url="https://pl.wikipedia.org/wiki?curid=1560009" title="Parafia św. Anny w Boratyńcu Ruskim">
Parafia św. Anny w Boratyńcu Ruskim

 
Parafia św. Anny – parafia prawosławna w Boratyńcu Ruskim, w dekanacie Siemiatycze diecezji warszawsko-bielskiej. 
Na terenie parafii funkcjonuje 1 cerkiew: 
Historia.
Dekretem metropolity Warszawy i całej Polski Bazylego nr 128/XXXIV/96 z 16 sierpnia 1996, została erygowana parafia prawosławna pod wezwaniem św. Anny w Boratyńcu Ruskim. Powstała ona z podziału dotychczasowej parafii Świętych Apostołów Piotra i Pawła w Siemiatyczach. Pierwszym historycznie proboszczem został ks. prot. mgr Andrzej Opolski.
9 maja 1993 na zebraniu mieszkańców wsi Boratyniec Ruski i Siemiatycze-Stacja, wiernym przedstawiono plan budowy cerkwi, wykonany przez mgr inż. Michała Bałasza. Ziemię pod budowę cerkwi i lokalizację cmentarza ofiarowali Jerzy Kochanowski z Siemiatycz-Stacji oraz Stefan Grzyb, Nina Buchowiec i Włodzimierz Panasiuk z Boratyńca Ruskiego. 18 sierpnia tegoż roku, podczas pielgrzymki parafian siemiatyckich na Świętą Górę Grabarkę, na placu ofiarowanym pod budowę cerkwi został postawiony i wyświęcony pierwszy krzyż. 24 czerwca 1994 rozpoczęto wykopy pod fundamenty świątyni, a 21 sierpnia został położony i wyświęcony kamień węgielny przez biskupa (obecnie arcybiskupa) Abla. Do dnia erygowania nowej, samodzielnej parafii św. Anny zostały wzniesione ściany świątyni pod patronatem jeszcze nie podzielonej parafii w Siemiatyczach. Należy tu podkreślić fakt iż większość prac przy nowo wznoszonej świątyni wykonywali miejscowi wierni (jakkolwiek w przedsięwzięcie była zaangażowana cała macierzysta parafia). Oni również jeszcze wcześniej pomagali wznosić tymczasową cerkiew św. Proroka Eliasza w późniejszej już parafii Zmartwychwstania Pańskiego w Siemiatyczach, budować plebanię z kaplicą-baptysterium przy parafii Świętych Apostołów Piotra i Pawła i wiele innych prac.
Od września do końca 1996 cerkiew została zwieńczona głównym sklepieniem, postawiono dzwonnicę i na tym zakończono i zamknięto stan surowy świątyni.
7 stycznia 1997, w uroczystość Bożego Narodzenia z błogosławieństwa metropolity Bazylego została pierwszy raz w historii parafii odprawiona Święta Liturgia w świetlicy wiejskiej. W okresie od czerwca do września 1997 została wykonana drewniana więźba dachowa świątyni. Pierwsze w historii święto parafialne obchodzono 7 sierpnia 1997, a nabożeństwa w tym czasie odprawiano już w kruchcie cerkwi. W tym też roku została wybrana pierwsza Rada Parafialna. Starostą cerkiewnym został Jerzy Kochanowski.
11 listopada 1997 zostały wstawione i poświęcone przez proboszcza 3 krzyże, które zwieńczyły 2 kopuły i zadaszenie nad wejściem do cerkwi. Od 25 października zostały rozpoczęte prace pokrycia dachu cerkwi blachą, które trwały do kwietnia 1998.
5 kwietnia 1998 (w piątą niedzielę Wielkiego Postu) zostało dokonane poświęcenie i postawienie krzyża na głównej kopule cerkwi. Uroczystościom przewodniczył arcybiskup Abel. Od 13 kwietnia do 5 lipca tegoż roku zostały wykonane wewnętrzne tynki o łącznej powierzchni 1200 m². Od 5 do 21 lipca została położona polichromia ścian ołtarza, wykonana przez Jarosława Wiszenkę z Mielnika. Pierwszą Świętą Liturgię w nowej cerkwi celebrował biskup (późniejszy arcybiskup) Miron. 
W Wielki Czwartek 1999 odbyło się poświęcenie nowych dzwonów cerkiewnych (o łącznej masie 850 kg), którego dokonał ks. dziekan Eugeniusz Niesteruk z Mielnika. W tym też roku wykonano i umieszczono w świątyni ikonostas oraz ukończono wszystkie prace budowlane. W 2000 po raz pierwszy na święto parafialne przybył metropolita warszawski i całej Polski Sawa, następca zmarłego w 1998 metropolity Bazylego. W 2001 rozpoczęto budowę plebanii; poświęcenie kamienia węgielnego odbyło się 6 maja. Do końca tego roku nowy dom parafialny stał w stanie surowym, zamkniętym. Prace wykończeniowe trwały do 11 grudnia 2002.
Od 15 czerwca do 30 września 2005 wykonano w cerkwi polichromię ścienną pod kierunkiem Jarosława Wiszenki.
22 października 2006 metropolita Sawa dokonał konsekracji cerkwi św. Anny. Była to pierwsza taka uroczystość na terenie dawnej parafii siemiatyckiej od dnia poświęcenia cerkwi Świętych Apostołów Piotra i Pawła w XIX w.
W 2014 parafia liczyła ponad 323 wiernych, do parafii należą miejscowości: Boratyniec Ruski, Siemiatycze-Stacja, Olendry, Anusin i Szerszenie. 
Parafia posiada własny cmentarz, znajdujący się w pobliżu cerkwi.

</doc>
<doc id="1560010" url="https://pl.wikipedia.org/wiki?curid=1560010" title="Xu Xing">
Xu Xing

Xu Xing (; ur. 1969 w regionie Xinjiang w Chinach) – chiński paleontolog specjalizujący się w badaniu dinozaurów, zajmujący się głównie pochodzeniem i ewolucją ptaków.
Od 1999 do 2006 opisał 24 nowe gatunki, co sytuuje go na pierwszym miejscu spośród wszystkich paleontologów pod względem liczby nazwanych gatunków w przeliczeniu na rok. Ponadto bardzo niewiele z nich zostało później unieważnionych. Według Petera Dodsona Xu, dzięki pracom na najbogatszym złożu skamieniałości dinozaurów na świecie w okolicach miasta Zhucheng, znalazł więcej szczątków tych gadów, niż ktokolwiek inny w całej historii paleontologii.
Xu nie planował zostać paleontologiem – chciał studiować ekonomię na Uniwersytecie Pekińskim, jednak z nieznanych sobie powodów został zmuszony do studiowania paleontologii. Uzyskał tytuł doktora nauk oraz wiele chińskich nagród i odznaczeń. Pracuje w Instytucie Paleontologii Kręgowców i Paleoantropologii w Pekinie.

</doc>
<doc id="1560012" url="https://pl.wikipedia.org/wiki?curid=1560012" title="Dół czaszki przedni">
Dół czaszki przedni

 
Dół czaszki przedni (łac. "fossa cranii anterior") – część czaszki ograniczona od tyłu, czyli od dołu środkowego przez tylne brzegi skrzydeł mniejszych kości klinowej oraz przez przebiegający pomiędzy nimi brzeg bruzdy przedskrzyżowania wzrokowego kości klinowej. Ku przodowi dół przedni przechodzi w łuskę kości czołowej. Dno dołu przedniego stanowią: części oczodołowe kości czołowej, blaszka sitowa kości sitowej oraz skrzydła mniejsze i łęk skrzydłowy kości klinowej.
Zawartość dołu przedniego stanowią przede wszystkim płaty czołowe mózgu (wraz z rogami przednimi komór bocznych), a także m.in. pierwsza para nerwów czaszkowych – nerwy węchowe, które w postaci nici węchowych przechodzą przez otwory blaszki sitowej kości sitowej do jamy nosowej. Oprócz mózgowia w dole przednim znajdują się też opony mózgowe: twarda, podpajęcza i miękka oraz naczynia tętnicze i żylne, tkanka łączna i płyn mózgowo-rdzeniowy. Płaty czołowe stanowią przednią część półkul mózgowych i między innymi zawierają ośrodki motoryczne – w zakręcie przedśrodkowym (łac. gyrus precentralis), gdzie rozpoczynają się drogi ruchowe piramidowe. W płacie czołowym półkuli dominującej znajduje się też ruchowy ośrodek mowy (Broca).
Podczas urazu głowy dojść może do złamania dołu przedniego czaszki, którego konsekwencją może być wyciek płynu mózgowo-rdzeniowego do jamy nosowej, co grozi przejściem bakterii do przestrzeni podpajęczynówkowej z następowym zapaleniem opon mózgowo-rdzeniowych.

</doc>
<doc id="1560013" url="https://pl.wikipedia.org/wiki?curid=1560013" title="Ulica Łąkowa w Gdańsku">
Ulica Łąkowa w Gdańsku

Ulica Łąkowa (niem. "Weidengasse") – główna ulica gdańskiej dzielnicy Dolne Miasto.
Obecnie dzieli się na dwie części: północną i południową, które przedzielone są ulicą (arterią przelotową) Podwale Przedmiejskie. Jej początek to skrzyżowanie z ulicą Długie Ogrody, a koniec to skrzyżowanie z ulicami: Śluza, Wróbla i Kieturakisa.
Historia.
Najstarsze źródła dokumentujące nazwy w tej okolicy pochodzą z 1650. Do drugiej połowy XIX wieku dzisiejsza ulica była ciągiem mniejszych ulic. Od 1874 już na całej długości ulicy obowiązywała nazwa "Weidengasse".
Zespół dróg pokrywających się z przebiegiem dzisiejszej ulicy Łąkowej istniał już w XVII w. Co najmniej od XVIII w. Łąkowa była traktem przedzielonym kanałami melioracyjnymi, które istniały do XIX w. Środkiem dzisiejszej ulicy przebiegał bardzo szeroki kanał, stąd tak szeroka ulica; przy domach były tylko wąskie przejścia. Dzisiejszy układ ulicy jest konsekwencją takiego sposobu poprowadzenia kanałów - praktycznie cała ulica składa się z dwóch jezdni przedzielonych pośrodku alejkami z pasem zieleni. Ulica była reprezentacyjną aleją jarzębinową.
Od 1883 Dolne Miasto posiadało konne połączenie tramwajowe (linia śródmiejska od Bramy Wyżynnej do Dolnego Miasta, na znacznej długości dwutorowa), a od 1896 elektryczne. Wraz z pojawieniem się pierwszej linii tramwajowej wybudowano na końcu ciągu komunikacyjnego ulicy Łąkowej ("de facto" na ulicy Wróblej) zajezdnię. Ponieważ tramwaj docierał od strony centrum miasta przez ulicę Długie Ogrody, tory tramwajowe umieszczone w jezdni biegły wzdłuż całej ulicy.
Na początku lat dziewięćdziesiątych XX w., w ramach przedłużenia Podwala Przedmiejskiego, zbudowany został most nad Nową Motławą. Połączenie tego ciągu z ulicą Łąkową spowodowało, że cały ruch tranzytowy w stronę Elbląga i Warszawy przeniesiony został na północną część ulicy Łąkowej i dalej na ulicę Długie Ogrody. Odciążono w ten sposób ulice Chmielną, Stągiewną oraz ówczesną Elbląską (pokrywającą się z dzisiejszą ulicą Długie Ogrody). W połowie lat dziewięćdziesiątych XX w. ulica Łąkowa została fizycznie przedzielona na dwie części, za sprawą rozbudowy ulicy Podwale Przedmiejskie. W lipcu 2020 przebudowano ul. Podwale Przedmiejskie na wysokości ul. Łąkowej, przywracając jej ciągłość, wszystkie relacje skrętne i przejścia dla pieszych.
W 1999 zamknięto zajezdnię tramwajową i zawieszono kursowanie tramwajów ulicą Łąkową. Kilka lat później, w wyniku remontu fragmentu nawierzchni Podwala Przedmiejskiego, torowisko w ulicy fizycznie odcięto od reszty sieci tramwajowej. Od września 2015 na ulicy Łąkowej stoi tramwaj typu 105na #1241 jako pomnik.
Numeracja.
Ulica posiada historyczny, obiegowy układ numeracji - numeracja zaczyna się przy ulicy Długie Ogrody, narasta po jednej stronie ulicy, aby dojść do numeru 34 przy skrzyżowaniu końcowym, następnie kontynuowana jest po drugiej stronie ulicy i wzrasta do numeru 62, który znajduje się nieopodal skrzyżowania z ulicą Długie Ogrody. Dodatkowo, ze względu na budowę Podwala Przedmiejskiego - trasy wylotowej w kierunku Elbląga, wyburzono część budynków, co powoduje brak budynków o numerach 3, 4 oraz 53-58.
Interesujące obiekty.
Wzdłuż ulicy Łąkowej przeważa zabudowa z XIX i początku XX w., w postaci kamienic mieszkalnych oraz budynków przemysłowych. Najciekawsze obiekty to:

</doc>
<doc id="1560014" url="https://pl.wikipedia.org/wiki?curid=1560014" title="Eshanosaurus">
Eshanosaurus



</doc>
<doc id="1560015" url="https://pl.wikipedia.org/wiki?curid=1560015" title="Hongshanosaurus">
Hongshanosaurus



</doc>
<doc id="1560017" url="https://pl.wikipedia.org/wiki?curid=1560017" title="Liaoningosaurus">
Liaoningosaurus



</doc>
<doc id="1560019" url="https://pl.wikipedia.org/wiki?curid=1560019" title="Sinusonasus">
Sinusonasus



</doc>
<doc id="1560020" url="https://pl.wikipedia.org/wiki?curid=1560020" title="Sonidosaurus">
Sonidosaurus



</doc>
<doc id="1560023" url="https://pl.wikipedia.org/wiki?curid=1560023" title="Tatczëzna">
Tatczëzna

Tatczëzna – kaszubski miesięcznik społeczny wydawany w latach 1990–1991 przez grupę studentów związanych z Klubem Studenckim "Pomorania".
Historia.
Pismo powstało na fali przemian ustrojowych końca lat 80., jako wyraz poszukiwania przez młodych Kaszubów nowych dróg odrodzenia Kaszubszczyzny w zmieniających się warunkach politycznych. Idea powstania pisma związana była bezpośrednio z planami zwołania Kongresu Młodych Kaszubów i w początkowych zamysłach miała być pomocna w dotarciu do szerokich rzesz młodzieży i równocześnie umożliwić prezentację różnych poglądów na przyszłość Kaszubszczyzny.
Grupą inicjatywną byli Piotr Dziekanowski, Jarosław Ellwart, Wojciech Etmański, Mariusz Szmidka i Eugeniusz Pryczkowski. Honorowy patronat nad powstającym pismem objął ostatni żyjący wówczas Zrzesziniec - ks. Franciszek Grucza. Twórcy Tatczëzny ideowo nawiązywali do spuścizny Zrzeszińców, promując m.in. opracowaną przez nich pisownię kaszubską.
Od maja 1990 roku do lipca 1991 roku ukazało się 9 numerów czasopisma, obejmujących 8-12 stron. Artykuły poświęcone były różnorodnym aspektom życia regionu, począwszy od spraw ideowych po kulturalne. Jako wkładka do Tatczëzny na przełomie 1990 i 1991 roku ukazywał się literacki dodatek Wjitrzniô, w którym m.in. debiutowała Ida Czaja. O ostatecznym zaniechaniu wydawania Tatczëzny zdecydowały brak mocnego zaplecza finansowego oraz sprawnego systemu dystrybucji. Podejmowane kilkukrotnie próby reaktywowania czasopisma nie odniosły skutku.
Na łamach pisma publikowali m.in.: Piotr Dziekanowski, Wojciech Etmański, Artur Jabłoński, Eugeniusz Pryczkowski, Mariusz Szmidka, Cezary-Obracht Prondzyński i Dariusz Szymikowski.
Redaktorzy naczelni (prowadzący): Jarosław Ellwart, Eugeniusz Pryczkowski.

</doc>
<doc id="1560024" url="https://pl.wikipedia.org/wiki?curid=1560024" title="Giacomo Pecoraria">
Giacomo Pecoraria

Giacomo Pecoraria (ur. 1170/80 — zm. 25 czerwca 1244) – włoski duchowny, cysters i kardynał.
Życiorys.
Pochodził z Piacenzy. Wybrawszy stan duchowny, został archidiakonem kapituły katedralnej w Rawennie (1211-1219). Następnie (być może już ok. 1215) wstąpił do zakonu cystersów w Clairvaux i wkrótce potem (1223?) został wybrany opatem klasztoru Trois-Fontaines. W drugiej połowie 1231 roku papież Grzegorz IX mianował go kardynałem-biskupem Palestriny; sakrę biskupią otrzymał jednak dopiero w 1235. Podpisywał bulle papieskie między 5 maja 1234 a 26 kwietnia 1244. Grzegorz IX wielokrotnie wysyłał go jako legata w różne części Europy (legacja wobec cesarza Fryderyka II w styczniu 1232, legacja na Węgrzech 1232-1234, w Toskanii 1235, w Lombardii 1236-1237, w Rzymie pod nieobecność papieża w mieście w 1238, oraz w Prowansji 1239). W drodze powrotnej z legacji w Prowansji (1239) został uwięziony przez Enzio, syna Fryderyka II. Pozostał w cesarskiej niewoli aż do maja 1243, wskutek czego nie brał udziału w wyborze Celestyna IV w 1241. Brał natomiast udział w papieskiej elekcji 1243, jednak niedługo potem zmarł.

</doc>
<doc id="1560026" url="https://pl.wikipedia.org/wiki?curid=1560026" title="Parafia Wniebowstąpienia Pańskiego w Ciechanowcu">
Parafia Wniebowstąpienia Pańskiego w Ciechanowcu

 
Parafia Wniebowstąpienia Pańskiego – parafia prawosławna w Ciechanowcu, w dekanacie Siemiatycze diecezji warszawsko-bielskiej.
Na terenie parafii funkcjonuje 1 cerkiew:
Historia.
Dzieje parafii prawosławnej w Ciechanowcu sięgają XIV w. Przy drodze do Siemiatycz znajduje się kurhan, nazywany do tej pory przez miejscową ludność "cerkwiskami".
W XVII w. (dokładna data nie jest znana) parafia przyjęła unię. W owym czasie w Ciechanowcu istniała cerkiew św. Jerzego, mieszcząca przy dzisiejszej ulicy Tadeusza Kościuszki. W 1750 zmieniono lokalizację świątyni – wzniesiono nową, drewnianą cerkiew przy ulicy Maleckiej (dzisiejszej Adama Mickiewicza), do której przeniesiono całe wyposażenie starej cerkwi. W 1789 parafia liczyła 278 wiernych.
Po likwidacji unii na Białostocczyźnie (1839) parafia ponownie stała się prawosławną. W 1865 wzniesiono przy rynku kaplicę św. Aleksandra Newskiego.
Ze względu na zły stan techniczny drewnianej cerkwi, w latach 1873–1877 zbudowano murowaną świątynię (obecną cerkiew parafialną). Konsekracja – pod wezwaniem Wniebowstąpienia Pańskiego – miała miejsce 22 maja 1877. Cerkiew stopniowo wzbogacono w wiele utensyliów. W tym czasie parafia należała do dekanatu drohiczyńskiego diecezji grodzieńskiej Rosyjskiego Kościoła Prawosławnego. Liczba wiernych w II połowie XIX w. wynosiła około 400 osób. W 1886 otwarto szkołę cerkiewno-parafialną.
W 1915 parafia przerwała działalność; większość wiernych udała się na bieżeństwo. Wyposażenie cerkwi rozgrabiono, a sam budynek służył świeckim celom. Po odzyskaniu przez Polskę niepodległości parafia utraciła samodzielność; wierni w okresie międzywojennym należeli do parafii Opieki Matki Bożej w Czarnej Cerkiewnej. W ciechanowieckiej cerkwi raz w miesiącu odprawiano liturgię; miejscowa wspólnota prawosławna liczyła w tym czasie niespełna 80 osób. Na polecenie władz państwowych rozebrano kaplicę św. Aleksandra Newskiego.
W początkowym okresie II wojny światowej parafia odzyskała samodzielność. W 1941 cerkiew uległa znacznym uszkodzeniom wskutek ostrzału artyleryjskiego. W czasie niemieckiej okupacji na terenie posesji cerkiewnej hitlerowcy rozstrzelali około 60 osób różnych narodowości. W 1953 parafię ciechanowiecką zlikwidowano; wiernych dołączono do parafii Świętych Apostołów Piotra i Pawła w Siemiatyczach. W latach 50. odbudowano odrestaurowano cerkiew i odbudowano dzwonnicę.
W 1970 na placu cerkiewnym odsłonięto pomnik upamiętniający pomordowanych w czasie okupacji hitlerowskiej.
W latach 1977–1980 dokonano ponownego remontu cerkwi, w tym czasie umieszczono w świątyni nowy ikonostas, wykonany w Siemiatyczach.
W 1982 nastąpiło kolejne erygowanie parafii prawosławnej w Ciechanowcu. 24 maja 2001, w dniu święta parafialnego, nabożeństwo celebrował metropolita Sawa, zwierzchnik Polskiego Autokefalicznego Kościoła Prawosławnego. Była to pierwsza wizyta metropolity w historii parafii.
W 2003 (przy wsparciu Funduszu Kościelnego) odnowiono elewację cerkwi i pomalowano dach, a także naprawiono ogrodzenie cmentarza parafialnego, znajdującego się na peryferiach miasta.
W 2007 parafię wizytował biskup siemiatycki Jerzy.
Wierni zamieszkują Ciechanowiec oraz wsie: Leszczkę Dużą, Malec i Przeździecko-Mroczki. Nabożeństwa odprawiane są w każdą niedzielę oraz główne cerkiewne święta.
Proboszczowie.
Po reaktywacji parafii (1982):

</doc>
<doc id="1560033" url="https://pl.wikipedia.org/wiki?curid=1560033" title="Algirdas Šemeta">
Algirdas Šemeta

Algirdas Gediminas Šemeta (ur. 23 kwietnia 1962 w Wilnie) – litewski urzędnik państwowy i polityk, minister finansów (1997–1999 oraz 2008–2009), komisarz europejski (2009–2014).
Życiorys.
W 1985 ukończył ekonomiczne na Uniwersytecie Wileńskim, po czym podjął pracę w instytucie gospodarki Litewskiej SRR jako młodszy pracownik naukowy.
W 1990 przeszedł do pracy w instytucjach rządowych, obejmując stanowisko naczelnika w wydziale strategii rozwoju gospodarczego w Ministerstwie Gospodarki. Rok później został konsultantem i zastępcą naczelnika wydziału prywatyzacji w kancelarii premiera. W grudniu 1992 uzyskał nominację na przewodniczącego komisji papierów wartościowych przy Ministerstwie Finansów, która od czerwca 1996 funkcjonowała jako niezależny od rządu organ.
W lutym 1997 wszedł w skład gabinetu konserwatystów i chadeków obejmując tekę ministra finansów. W rządzie zasiadał do czerwca 1999, gdy uzyskał nominację na wiceprezesa zarządu spółki akcyjnej "Nalšia". Od grudnia 1999 do września 2001 pełnił funkcję sekretarza stanu w kancelarii premiera. We wrześniu 2001 został nominowany na funkcję dyrektora generalnego Departamentu Statystyki przy Rządzie Republiki Litewskiej.
W grudniu 2008 prezydent Valdas Adamkus mianował go ministrem finansów z rekomendacji konserwatystów w rządzie tworzonym przez centroprawicę. Odszedł z urzędu w czerwcu 2009 w związku z powołaniem go w skład Komisji Europejskiej. Zastąpił Dalię Grybauskaitė na stanowisku komisarza ds. budżetu. W nowej KE José Manuela Barroso powołano go na komisarza ds. podatków i unii celnej, audytu i zwalczania nadużyć finansowych. Urzędowanie rozpoczął w lutym 2010 po głosowaniu w Parlamencie Europejskim, a zakończył po upływie kadencje KE w 2014. W tym samym roku został rzecznikiem przedsiębiorców na Ukrainie na okres pięcioletniej kadencji.

</doc>
<doc id="1560037" url="https://pl.wikipedia.org/wiki?curid=1560037" title="Tatczezna">
Tatczezna



</doc>
<doc id="1560040" url="https://pl.wikipedia.org/wiki?curid=1560040" title="Parafia Opieki Matki Bożej w Czarnej Cerkiewnej">
Parafia Opieki Matki Bożej w Czarnej Cerkiewnej

Parafia Opieki Matki Bożej – parafia prawosławna w Czarnej Cerkiewnej, w dekanacie Siemiatycze diecezji warszawsko-bielskiej.
Na terenie parafii funkcjonuje 1 cerkiew:
Historia.
Najstarsze informacje o Czarnej Cerkiewnej pochodzą z 1434. Jednak badania archeologiczne kurhanów zwanych po dzisiejszy dzień "cerkwiskiem" (znajdujących się około 1 km na północny wschód od wsi), przeprowadzone w drugiej połowie XIX w., świadczą o istnieniu osady, cerkwi, cmentarza i dzwonnicy prawdopodobnie już w XI w.
Pierwsze pisemne wzmianki o istnieniu parafii prawosławnej oraz cerkwi pochodzą z 1555. Dalsze informacje można znaleźć w spraawozdaniu z wizytacji parafii z 1626: "„...cerkiew pod Tytułem Protekcji Najswiętrzey Panny Colationis... drewniana mała wpułwieczna... płotem ogrodzona pod dachem granicznym. Kopuła mała, okien w cerkwi cztery... Fundusz od swiętej pamięci JWIm Pani Barbary Chodkiewiczowny Mikołaiowej Kiszczanki Wojewodziny Podlaskiej pod datą w Roku 1574...”".
Kolejną cerkiew wzniesiono w 1733 z inicjatywy hrabiego Jana Ossolińskiego (nad głównym wejściem widniał łaciński napis: "Ian steneln Ossolinski SD Fundator Anno 1733"). W zapiskach z wizytacji z 1757 czytamy: "„...cerkiew drewniana strukturą dobrą ale reperacyi potrzebuie choć nie stara gontem z iedney strony nowym podbita... Dzwonica wraz z cerkwi budowana, na ktorey Dzwony w kopułe wyzey cerkwi wyniesione wchodząc do tey Cerkwi...”". Parafia liczyła w owym czasie 611 wiernych zamieszkałych we wsiach: Czarna Cerkiewna, Czarna Średnia, Dobrohoszcze, Koryciny, Kozłowo, Mierzynówka, Siemiony, Spieszyn i Targowisk. Cerkiew była w złym stanie technicznym: "„...w kleszcze wzięta w Dachu y suficie a naybardzey w scianach znacznie nadwątlona podłogę maiąca z Tarcic dobrą... Cmentarz dylami oparkaniony iuż się nie co Ruinuye Na których stoi Dzwonica na czterech słupach słomą pokryta.”". Świątynia została wyremontowana w 1802, co odnotowano w sprawozdaniu z wizytacji w 1804. Po likwidacji unii na Białostocczyźnie (1839), cerkiew przystosowano do potrzeb liturgii prawosławnej (m.in. w 1844 umieszczono ikonostas), natomiast w 1853 dokonano remontu świątyni, wzmacniając jednocześnie konstrukcję budowli. W 1869 dach cerkwi pokryto nowym gontem, a w 1875 wymieniono ikonostas. Mimo wykonania tych prac, świątynia nadal pilnie wymagała dalszych zabiegów konserwatorskich. W 1884 zbudowano wokół cerkwi kamienne ogrodzenie.
Pod koniec XIX w. biblioteka parafialna posiadała 57 tytułów książek, w tym napisaną cerkiewnosłowiańskim "ustawem" (odmianą cyrylicy, używaną do XIV w. na Rusi) "Ewangelię" i "Obichod". Księgi metrykalne przechowywane były od 1712. W latach 1885–1888 zbudowano nową plebanię. Na terenie parafii działało 6 szkół cerkiewnych: w Czarnej Cerkiewnej, Czarnej Średniej, Korycinie, Kozłowie, Siemionach i Spieszynie. Z końcem XIX w. rozebrano drewnianą cerkiew, będącą już w bardzo złym stanie. Na jej miejscu wzniesiono w latach 1900–1901 okazałą murowaną świątynię, służącą parafii do dnia dzisiejszego. Nową cerkiew konsekrowano 10 grudnia 1901.
Na początku XX w. parafia należała do dekanatu drohiczyńskiego w eparchii grodzieńsko-brzeskiej Rosyjskiego Kościoła Prawosławnego. Wierni, w liczbie około 1150, zamieszkiwali wsie: Czarną Cerkiewną, Czarną Średnią, Koryciny, Kozłowo, Małyszczyn, Mierzynówkę, Siemiony i Spieszyn. W 1913, wskutek trudnej sytuacji materialnej, niektórzy parafianie wyjechali w głąb Rosji oraz do USA.
W 1915, wskutek działań wojennych znaczna część ludności udała się na bieżeństwo; powroty miały miejsce w latach 1918–1920. W niepodległej Polsce parafia w Czarnej Cerkiewnej otrzymała statut etatowej, ale dołączono do niej dotychczasowe parafie w Andryjankach, Brańsku, Ciechanowcu, Grodzisku i Żurobicach (do powstałej w ten sposób parafii należało ponad 2600 wiernych). Parafia weszła w skład dekanatu bielskiego, a od 1924 dekanatu siemiatyckiego diecezji grodzieńskiej Polskiego Autokefalicznego Kościoła Prawosławnego. W 1951 parafia (wraz z całym dekanatem siemiatyckim) weszła w skład diecezji warszawsko-bielskiej. Parafie w Ciechanowcu i Grodzisku odzyskały samodzielność, natomiast wspólnoty w Andryjankach, Brańsku i Żurobicach weszły w skład innych parafii.
W latach 1990–1991 zbudowano nową plebanię. W 1995 wymieniono cerkiewne kopuły. W 1996 gruntownie odremontowano wnętrze cerkwi (wymieniono stolarkę, instalację elektryczną i tynki). W 2011 odnowiono elewację świątyni oraz wymieniono pokrycie dachu.
Parafia liczy ponad 300 osób zamieszkujących wsie: Czarna Cerkiewna, Czarna Średnia, Dołubowo, Dziadkowice, Koryciny, Kozłowo, Małyszczyn, Siemiony i Spieszyn.

</doc>
<doc id="1560041" url="https://pl.wikipedia.org/wiki?curid=1560041" title="Mecz piłkarski AS Adema – SOE Antananarivo (2002)">
Mecz piłkarski AS Adema – SOE Antananarivo (2002)

Mecz piłkarski AS Adema – SO de l'Emyrne (2002) – spotkanie ligi madagaskarskiej pomiędzy zespołami AS Adema i SOE Antananarivo, które rozegrano 31 października 2002 roku. Potyczka zakończyła się wynikiem 149:0 dla AS Ademy; jest to rekordowe zwycięstwo i najwyższy wynik w historii piłki nożnej. Wynik tego spotkania trafił do księgi rekordów Guinnessa.
Tło.
Obrońcą tytułu mistrzowskiego z poprzedniego sezonu był klub SOE Antananarivo. Rekordowy mecz był częścią play-offów, które miały wyłonić mistrza Madagaskaru. Brały w nich udział cztery najlepsze zespoły fazy zasadniczej, które grały systemem każdy z każdym (u siebie i na wyjeździe). Rozegrano sześć kolejek, jednak już piąta wyłoniła nowego mistrza Madagaskaru. AS Adema pokonał ostatni w tabeli zespół USA 1:0, zaś obrońca tytułu SOE jedynie zremisował z DSA 2:2 (układ tabeli po 5 rundach: AS Adema (10 pkt.), SOE (6 pkt.), DSA (6 pkt.), USA (3 pkt.)). W meczu DSA–SOE przez długi czas goście prowadzili 1:2, jednak w końcówce spotkania sędzia Benjamina Razafintsalama przyznał wątpliwego karnego dla drużyny DSA. Mecz zakończył się wynikiem 2:2, co pozbawiło obie drużyny tytułu mistrzowskiego.
Przebieg meczu i kary.
W ramach protestu, w meczu ostatniej kolejki piłkarze z Antananarywy postanowili zaprotestować przeciwko, ich zdaniem, stronniczemu sędziowaniu zarówno w poprzednim jak i obecnym spotkaniu (dodatkowo na początku ostatniego meczu, trener SOE Ratsimandresy Ratsarazaka pokłócił się z sędzią, przy czym prawdopodobnie nie był to Razafintsalama). Po każdym wznowieniu gry piłkarze SOE atakowali własną bramkę i do przerwy strzelili 75 goli samobójczych. W 65. minucie spotkania trener nowych mistrzów Madagaskaru Rhino Randriamanjaka, zaproponował przeciwnikom, aby zaprzestali ostrzeliwać własną bramkę, ci jednak odmówili (było już wtedy 108:0). Do końca regulaminowego czasu piłkarze SOE strzelili sobie jeszcze 41 goli samobójczych (gol padał średnio co 36 sekund), sam środkowy obrońca tej drużyny strzelił 69 bramek. Piłkarze AS jedynie biernie przyglądali się tej sytuacji. Kibice z kolei domagali się zwrotu pieniędzy za zakupione bilety.
Fédération Malagasy de Football (Malgaska Federacja Piłkarska) postanowiła ukarać trenera i czterech piłkarzy SOE za ten mecz: trenera zawieszono na trzy lata i objęto zakazem wstępu na stadion w tym czasie, a piłkarzy: Mamisoę Razafindrakoto (bramkarza reprezentacji Madagaskaru), Manitranirinę Andrianiainę (kapitana ekipy SOE), Nicolasa Rakotoarimananę i Dominique'a Rakotonandrasanę zawieszono w prawach zawodnika i objęto zakazem wstępu na stadion do końca sezonu 2002. Innych piłkarzy obu drużyn upomniano i zapowiedziano sankcje w wypadku popełnienia kolejnych wykroczeń. Sędzia meczu nie został ukarany. 
O karach poinformował prezes Malgaskiej Federacji Piłkarskiej, Jacques Benony.

</doc>
<doc id="1560048" url="https://pl.wikipedia.org/wiki?curid=1560048" title="Dainius Kreivys">
Dainius Kreivys

Dainius Kreivys (ur. 8 kwietnia 1970 w Janowie) – litewski analityk gospodarczy, poseł na Sejm Republiki Litewskiej, w latach 2008–2011 minister gospodarki, od 2020 minister energetyki.
Życiorys.
W 1996 ukończył studia w zakresie historii na Wileńskim Uniwersytecie Pedagogicznym. Od 2006 do 2008 kształcił się w Bałtyckim Instytucie Zarządzania, gdzie obronił pracę magisterską poświęconą kryzysowi walutowemu w kontekście perspektywy stabilizacji lita.
W latach 1995–1998 pracował w przedsiębiorstwach handlu detalicznego. Od 1996 do 2003 był dyrektorem i członkiem zarządu spółki akcyjnej Specializuota komplektavimo valdyba. Od 1998 był również przewodniczącym zarządu spółki Baldenis, a od 2005 także firmy Saldo partneriai. W 2008 stał na czele spółki akcyjnej Silikatas.
W 2002 został członkiem Związku Ojczyzny. Z jego ramienia kandydował w wyborach samorządowych w 2007. W listopadzie 2008 na krótko objął mandat radnego Wilna, z którego zrezygnował 9 grudnia tego samego roku. Uzyskał w tymże dniu nominację na ministra gospodarki Republiki Litewskiej w rządzie Andriusa Kubiliusa. W marcu 2011 złożył dymisję z zajmowanego stanowiska, kończąc urzędowanie w tym samym miesiącu.
W wyborach parlamentarnych w 2012 uzyskał mandat posła na Sejm Republiki Litewskiej z ramienia Związku Ojczyzny. W 2016 i 2020 z powodzeniem ubiegał się o reelekcję.
11 grudnia 2020 objął urząd ministra energetyki w nowo powołanym gabinecie Ingridy Šimonytė.
Życie prywatne.
Jest żonaty, żona Dalia podjęła pracę jako urzędnik w Ministerstwie Spraw Zagranicznych. Mają syna Daumantasa.

</doc>
<doc id="1560049" url="https://pl.wikipedia.org/wiki?curid=1560049" title="Parafia św. Mikołaja w Drohiczynie">
Parafia św. Mikołaja w Drohiczynie

 
Parafia św. Mikołaja – parafia prawosławna w Drohiczynie, w dekanacie Siemiatycze diecezji warszawsko-bielskiej.
Na terenie parafii funkcjonuje 1 cerkiew:
Historia.
Początki prawosławia w Drohiczynie sięgają XI w. Na przestrzeni dziejów, oprócz obecnie istniejącej parafii św. Mikołaja, w mieście funkcjonowały:
Data powstania parafii św. Mikołaja wiąże się z budową drewnianej cerkwi św. Mikołaja w obrębie miasta około 1626. Z inicjatywy okolicznej szlachty prawosławnej przy parafii powstało bractwo cerkiewne, które w momencie konfliktów wyznaniowych zabiegało o interwencje u króla wobec fali prześladowań i napadów. Pomimo tych starań komisja sejmowa przyznała prawo do cerkwi unitom. W 1678 włodzimierski biskup unicki Benedykt Gliński odprawił uroczyste nabożeństwo w obrządku unickim. W 1763 społeczność prawosławna rozpoczęła budowę murowanej cerkwi, jednak nieukończona jeszcze świątynia została również przekazana unitom, którzy konsekrowali ją w 1792 (także pod wezwaniem św. Mikołaja). XVII-wieczna drewniana cerkiew spłonęła w 1806.
Parafię prawosławną oficjalnie reaktywowano dopiero w 1838 (w związku z likwidacją unii na Białostocczyźnie). Stanowiły ją następujące miejscowości: Drohiczyn, Chutkowice, Chrołowice, Lisowo, Klekotowo, Putkowice, Bujaki, Sieniewice, Runice, Tonkiele, Kłyzówka, Zajęczniki i Minczewo. Cerkiew św. Mikołaja dostosowano do potrzeb liturgii prawosławnej. Parafia weszła w skład dekanatu drohiczyńskiego diecezji litewskiej Rosyjskiego Kościoła Prawosławnego. Oprócz cerkwi św. Mikołaja, parafia posiadała jeszcze dwie wolnostojące świątynie: filialną św. Barbary i cmentarną św. Anastazji (obie uległy zniszczeniu podczas II wojny światowej). Na terenie parafii działały szkoła oraz szpital (z kaplicą św. Agapita Pieczerskiego), prowadzone przez mniszki prawosławne. W 1898 otwarto dwuklasową szkołę cerkiewną z kaplicą św. Nikanora.
Parafia przerwała działalność w 1915, wskutek udania się duchowieństwa i ludności prawosławnej na bieżeństwo. W okresie międzywojennym wspólnota prawosławna w Drohiczynie należała do (nieetatowej w owym czasie) parafii Świętych Kosmy i Damiana w Narojkach. Reaktywacja parafii nastąpiła w czasie II wojny światowej.
W latach 80. XX w. dokonano remontu wnętrza cerkwi, m.in. wykonano nowe polichromie.

</doc>
<doc id="1560054" url="https://pl.wikipedia.org/wiki?curid=1560054" title="Sprimont">
Sprimont

Sprimont – miejscowość i gmina w Belgii. Położona jest w Regionie Walońskim w prowincji Liège. 
Linki zewnętrzne.
Oficjalna strona miasta

</doc>
<doc id="1560056" url="https://pl.wikipedia.org/wiki?curid=1560056" title="Celownik ZG 1229 Vampir">
Celownik ZG 1229 Vampir

Celownik ZG 1229 Vampir (niem. "Zielgerät 1229") – niemiecki celownik noktowizyjny z okresu II wojny światowej, mocowany na karabinku automatycznym Sturmgewehr 44. Było to pierwsze urządzenie tego typu na świecie.
Historia.
Już przed II wojną światową podejmowano próby stworzenia urządzenia zdolnego do widzenia w ciemności. W 1939 roku prototyp, przeznaczony do działa przeciwpancernego 35/36 L/45 był gotowy. Na jesieni 1942 roku zestaw (lampa podczerwona i celownik – ZG 1221), użytkowany z armatą PaK 40 L/46 był także montowany na niszczycielu czołgów Marder II. W połowie 1943 roku zaczęto próby z montowaniem reflektorów i dokładniejszych celowników na czołgach Panzerkampfwagen V Panther (Sperber/FG 1250). 
ZG 1229 wszedł do uzbrojenia w lutym 1945 roku. Transporter Sd.Kfz.251/20 ("Infrarotscheinwerfer-Panzerwagen") przewoził duży reflektor o średnicy 60 centymetrów emitujący światło podczerwone, dzięki czemu żołnierze z Vampirem nie musieli nosić lampy, a co za tym idzie również ciężkiego pojemnika z baterią.
Opis.
Żołnierz wyposażony w karabinek z Vampirem był nazywany „Nachtjäger”. ZG 1229 był montowany na karabinku, na specjalnej szynie. Wyprodukowano tysiąc sztuk karabinka Sturmgewehr 44 wyposażonych w taką szynę. Aparat składał się z celownika i lampy emitującej światło podczerwone. Ważył około 2,3 kilograma, a reszta oporządzenia 13 kilogramów (w tym między innymi bateria do lampy, przenoszona w drewnianym pojemniku i transformator przenoszony w zmodyfikowanej puszce po masce przeciwgazowej).
Żeby płomień wylotowy nie uszkodził celownika (był bardzo wrażliwy na światło), montowano specjalny stożkowy tłumik płomienia. Wyprodukowano 310 sztuk celowników karabinowych serii 0.

</doc>
<doc id="1560062" url="https://pl.wikipedia.org/wiki?curid=1560062" title="Federacja Chrześcijańskich Ludowców">
Federacja Chrześcijańskich Ludowców

Federacja Chrześcijańskich Ludowców (wł. "Federazione dei Cristiano Popolari", FCP) – włoska centroprawicowa partia polityczna o profilu chadeckim.
FCP została założona w czerwcu 2008 z inicjatywy grupy byłych działaczy Białej Róży, opowiadających się za bliską współpracą z Silviem Berlusconim i akcesem do organizowanego przez niego Ludu Wolności. Na czele partii stanął poseł Mario Baccini, były wiceminister spraw zagranicznych i minister robót publicznych.
Ludowcy poparli nowy rząd, jak też zadeklarowali akces do nowego jednolitego ugrupowania. Jesienią 2008 ich lider został członkiem Komitetu Konstytucyjnego Ludu Wolności. W marcu 2009 FCP zakończyła działalność jako partia polityczna, przystępując do przekształconego w jednolite ugrupowanie PdL. Zachowała jednak pewną odrębność organizacyjną, a w grudniu 2013 dołączyła do Nowej Centroprawicy.

</doc>
<doc id="1560063" url="https://pl.wikipedia.org/wiki?curid=1560063" title="Jabłonowo I">
Jabłonowo I

Jabłonowo I (lub "Jabłonowo Pierwsza"; od 1962 miasto "Jabłonowo Pomorskie") – dawna gmina wiejska istniejąca w latach 1934–1954 w woj. pomorskim/bydgoskim (dzisiejsze woj. kujawsko-pomorskie). Siedzibą władz gminy było Jabłonowo (obecna nazwa "Jabłonowo Pomorskie").
Gmina zbiorowa Jabłonowo I została utworzona 1 sierpnia 1934 roku w powiecie brodnickim w woj. pomorskim z dotychczasowej jednostkowej gminy wiejskiej Jabłonowo. Nazwa "Jabłonowo I" została użyta aby gminę móc odróżnić od sąsiedniej wiejskiej gminy Jabłonowo II, również z siedzibą w Jabłonowie.
Po wojnie gmina zachowała przynależność administracyjną. 6 lipca 1950 roku zmieniono nazwę woj. pomorskiego na "bydgoskie". Według stanu z dnia 1 lipca 1952 roku gmina nie była podzielona na gromady. Gmina została zniesiona 29 września 1954 roku wraz z reformą wprowadzającą gromady w miejsce gmin i została przekształcona w gromadę. 18 lipca 1962 Jabłonowo otrzymało prawa miejskie.

</doc>
<doc id="1560064" url="https://pl.wikipedia.org/wiki?curid=1560064" title="Sebastian Ubermanowicz">
Sebastian Ubermanowicz

Sebastian Ubermanowicz, SJ (ur. 1698, zm. 14 grudnia 1764 w Nancy) – jezuita i kaznodzieja, spowiednik nadworny Stanisława Leszczyńskiego.
W 1711 wstąpił do zakonu jezuitów. Był kaznodzieją i profesorem filozofii, fizyki i matematyki w kolegium jezuitów w Poznaniu; zbiór jego kazań został ogłoszony drukiem pośmiertnie w latach 1764–1769 w drukarni królewskiej kolegium jezuitów w Kaliszu. 
Przez 22 lata był kaznodzieją i spowiednikiem nadwornym Stanisława Leszczyńskiego w Nancy, gdzie zmarł.

</doc>
<doc id="1560065" url="https://pl.wikipedia.org/wiki?curid=1560065" title="Cee (miasto)">
Cee (miasto)



</doc>
<doc id="1560066" url="https://pl.wikipedia.org/wiki?curid=1560066" title="Rostroconchia">
Rostroconchia



</doc>
<doc id="1560067" url="https://pl.wikipedia.org/wiki?curid=1560067" title="Zielgerät 1229 Vampir">
Zielgerät 1229 Vampir



</doc>
<doc id="1560071" url="https://pl.wikipedia.org/wiki?curid=1560071" title="Jabłonowo II">
Jabłonowo II

Jabłonowo II (lub "Jabłonowo Druga"; od 1973 "Jabłonowo") – dawna gmina wiejska istniejąca w latach 1934–1954 w woj. pomorskim/bydgoskim (dzisiejsze woj. kujawsko-pomorskie). Siedzibą władz gminy było Jabłonowo (od 1992 nazwa "Jabłonowo Pomorskie"), które nie wchodziło w jej skład, tworząc odrębną wiejską gminę Jabłonowo I.
Gmina zbiorowa Jabłonowo II została utworzona 1 sierpnia 1934 roku w powiecie brodnickim w woj. pomorskim z dotychczasowych jednostkowych gmin wiejskich: Adamowo, Budziszewo, Buk, Buk Góralski, Bukowiec, Górale, Kamień, Konojady, Lembarg, Płowęż i Szczepanki (oraz z obszarów dworskich położonych na tych terenach lecz nie wchodzących w skład gmin). Nazwa "Jabłonowo II" została użyta aby gminę móc odróżnić od sąsiedniej wiejskiej gminy Jabłonowo I, również z siedzibą w Jabłonowie. 
Po wojnie gmina zachowała przynależność administracyjną. 6 lipca 1950 roku zmieniono nazwę woj. pomorskiego na "bydgoskie". Według stanu z dnia 1 lipca 1952 roku gmina składała się z 12 gromad: Adamowo, Buk Góralski, Buk Pomorski, Bukowiec, Górale, Jabłonowo Zamek, Kamień, Konojady, Lembarg, Piecewo, Płowęż i Szczepanki. Gmina została zniesiona 29 września 1954 roku wraz z reformą wprowadzającą gromady w miejsce gmin, a następnie przywrócona w powiecie brodnickim, w woj. bydgoskim wraz z reaktywowaniem gmin z dniem 1 stycznia 1973 roku jako wiejska "gmina Jabłonowo" (do 1992 bez Jabłonowa, stanowiącego od 1962 roku gminę miejską).

</doc>
<doc id="1560078" url="https://pl.wikipedia.org/wiki?curid=1560078" title="Uprawnienia i certyfikaty zawodowe">
Uprawnienia i certyfikaty zawodowe



</doc>
<doc id="1560081" url="https://pl.wikipedia.org/wiki?curid=1560081" title="SK Bordżomi">
SK Bordżomi

SK Bordżomi (gruz. სკ ბორჯომი) – gruziński klub piłkarski z siedzibą w Bordżomi.
Historia.
"Chronologia nazw":
Klub został założony w 1936 jako "Tori Bordżomi". Na początku grał w rozgrywkach lokalnych. W sezonie 1993/1994 debiutował w Pirveli Liga w grupie wschodniej, w której występował do 1997. W 2000 ponownie startował w Pirveli Liga, a w latach 2002-2004 grał w Regionuli Liga.
Latem 2004 zmienił nazwę na "SK Bordżomi", a następnego roku zdobył awans do najwyższej klasy rozgrywek piłkarskich Gruzji, zwanej Umaglesi Liga. W sezonie 2008/2009 zajął ostatnie, 11. miejsce, i spadł do Pirveli Liga.

</doc>
<doc id="1560082" url="https://pl.wikipedia.org/wiki?curid=1560082" title="Księstwo Wiśniowieckie">
Księstwo Wiśniowieckie

Księstwo Wiśniowieckie – dzielnica książęca powstała w roku 1482, na Wołyniu, w wyniku podziału Księstwa Zbaraskiego na część zbaraską i wiśniowiecką. Ta ostatni przypadła Michałowi Zbaraskiemu, którego potomkowie zaczęli używać nazwiska Wiśniowieckich. W latach 1518-1661 Księstwo pozostawało podzielone pomiędzy przedstawicieli kilku gałęzi rodu. Swe działy posiadali m.in. Jeremi Wiśniowiecki oraz jego syn, król Polski, Michał Korybut Wiśniowiecki. Dopiero w II połowie XVII w. nastąpiło zjednoczenie większości ziem księstwa w rękach jednego właściciela, Konstantego Krzysztofa Wiśniowieckiego. Po śmierci jego syna Michała Serwacego (zm. 1744 r.), ostatniego przedstawiciela rodu, posiadłość odziedziczyła Katarzyna z Zamoyskich Mniszchowa, wnuczka Michała Serwacego. Na przeszło sto lat Księstwo weszło w posiadanie rodu Mniszchów, co przyczyniło się do wzrostu ich znaczenia w życiu publicznym ostatnich dziesięcioleci istnienia Rzeczypospolitej. Za Michała Jerzego Mniszcha (1748-1806), marszałka wielkiego koronnego, zamek wiśniowiecki stał się ważnym ośrodkiem życia kulturalnego i towarzyskiego na Wołyniu.

</doc>
<doc id="1560084" url="https://pl.wikipedia.org/wiki?curid=1560084" title="Krzysztof Cander">
Krzysztof Cander

Krzysztof Cander (ur. 5 lutego 1936 w Ostrowie Wielkopolskim, zm. 11 sierpnia 2006 w Bydgoszczy) – polski malarz. 
Życiorys.
W 1939 roku zamieszkał wraz z rodziną na Pomorzu, w domu dziadka w Wąbrzeźnie. Podczas okupacji ojciec udzielał mu pierwszych lekcji rysunku. Głównym przedmiotem zajęć było rysowanie motywów architektonicznych z natury.
W 1947 roku rodzinna Cander przeniosła się do Kalisza, gdzie Krzysztof zaczął uczęszczać na zajęcia Ogniska Kultury Plastycznej. W tym czasie był również ministrantem w kościele pw. św. Mikołaja, gdzie miał okazję z bliska podziwiać wspaniały obraz Rubensa „Zdjęcie z krzyża”. Zachwyt nad tym dziełem sprawił, że w wieku dwunastu lat podjął decyzję o swoim przyszłym zawodzie.
W latach 1951-56 uczęszczał do Państwowego Liceum Sztuk Plastycznych w Poznaniu i mieszkał w Internacie Szkół Artystycznych. W tym okresie spędził wiele czasu w poznańskim muzeum ugruntowując swoje poglądy artystyczne i przywiązanie do tradycji.
Po zdaniu matury w 1956 roku podjął studia w pracowni prof. Kazimierza Śramkiewicza na Wydziale Malarstwa w Państwowej Wyższej Szkole Sztuk Plastycznych w Gdańsku. W kolejnych latach kontynuował naukę w pracowni prof. Stanisława Borysowskiego. W trakcie studiów przez rok prowadził Galerię w Klubie Studentów Wybrzeża „Żak”. Studia ukończył w 1963 roku uzyskując dyplom z wyróżnieniem.
Na skutek restrykcyjnych przepisów meldunkowych musiał opuścić Gdańsk. Zamieszkał w Grudziądzu, gdzie podjął pracę początkowo w dekoratorni i szkole średniej, wkrótce jako asystent Działu Sztuki w Muzeum i wreszcie jako projektant wnętrz. W 1969 roku po indywidualnej wystawie w Warszawie rozpoczął współpracę z Galerią Sztuki Współczesnej „DESA”; dzięki częstym sprzedażom swoich prac zagranicę, w 1974 roku zrezygnował z pracy etatowej i poświęcił się wyłącznie pracy twórczej.
W latach 70. odbył podróże artystyczne do Berlina, Drezna, Lipska, Moskwy, Leningradu, Bukaresztu, Transylwanii i Budapesztu. Od 1965 roku był członkiem Zarządu Okręgu ZPAP w Bydgoszczy; przez dwie kadencje był członkiem Rady Artystycznej Sekcji Malarstwa Zarządu Głównego w Warszawie. W okresie PRL należał do PZPR.
W 1978 roku zamieszkał z rodziną w Bydgoszczy. Od 1981 roku podjął pracę jako wykładowca w Zakładzie Malarstwa na Wydziale Sztuk Pięknych UMK w Toruniu. W 1985 roku uzyskał tytuł docenta macierzystej uczelni w Gdańsku oraz powierzono mu zorganizowanie Zakładu Rysunku na Wydziale Sztuk Pięknych UMK w Toruniu.
W grudniu 1990 roku otrzymał nominację na stanowisko profesora nadzwyczajnego, a w 1998 od Prezydenta RP tytuł naukowy profesora. Na uczelni toruńskiej pracował do 2006 roku. Prace artysty znajdują się w wielu zbiorach muzealnych w kraju oraz w licznych kolekcjach prywatnych na całym świecie.

</doc>
<doc id="1560085" url="https://pl.wikipedia.org/wiki?curid=1560085" title="Frīdrihs Vesmanis">
Frīdrihs Vesmanis

Frīdrihs Vesmanis (ur. 15 kwietnia 1875 w gminie Rundāle, zm. 7 grudnia 1941 w ZSRR) – łotewski polityk i dyplomata, marszałek Sejmu I kadencji (1922–1925) oraz poseł Republiki Łotewskiej w Wielkiej Brytanii (1925–1932).
W 1909 roku ukończył studia na Wydziale Prawa Uniwersytetu Petersburskiego, po czym pracował jako adwokat w Mitawie i Petersburgu. Od wczesnej młodości zaangażowany w działalność polityczną, redagował m.in. prasę socjalistyczną.
Po uzyskaniu przez Łotwę niepodległości wszedł w skład Rady Narodowej (1919), a w kwietniu 1920 wybrano go posłem na Sejm Ustawodawczy. W wyborach z października 1922 uzyskał mandat posła na Sejm I kadencji, obejmując jednocześnie funkcję jego przewodniczącego, którą sprawował do marca 1925. W tym samym roku rozpoczął służbę w dyplomacji. W lutym tego roku wręczył listy uwierzytelniające królowi Wielkiej Brytanii, rozpoczynając pełnienie misji dyplomatycznej w tym kraju. W 1937 roku przeszedł na emeryturę. Po aneksji Łotwy przez ZSRR aresztowany przez NKWD i zesłany w głąb Rosji.
Odznaczony Orderem Trzech Gwiazd II klasy.

</doc>
<doc id="1560087" url="https://pl.wikipedia.org/wiki?curid=1560087" title="Krzysztof Soliński">
Krzysztof Soliński

Krzysztof Soliński (ur. 22 września 1950 w Bydgoszczy, zm. 27 grudnia 2006 tamże) – polski poeta.
Życiorys.
Urodził się 22 września 1950 w Bydgoszczy w rodzinie prawnika Tadeusza Solińskiego i Barbary z domu Chwastek. Absolwent bydgoskiej WSP, Uniwersytetu Warszawskiego i UMK w Toruniu. Poeta, pisarz i wydawca. Inicjator innowacyjnych form prezentacji literatury i poezji. W latach 70. zajmował się poezją konkretną i wizualną. W 1975 r. założył grupę faktu poetyckiego Parkan.
Pracował w Miejskiej Poradni Metodyki Pracy Kulturalno-Oświatowej przy Wydziale Kultury i Sztuki Urzędu Miejskiego w Bydgoszczy. W latach 1980-82 związany był z Kujawsko-Pomorskim Towarzystwem Kulturalnym w dziale wydawniczym. W 1982 r. z Wydawnictwem „Pomorze” i Redakcją Wydawnictw Pozaprasowych, studiował jednocześnie dziennikarstwo i edytorstwo w Warszawie. Po opublikowaniu zbioru opowiadań „Nauka jazdy” rozstał się z zespołem „Pomorza”. Następnie przeszedł do Akademii Medycznej, gdzie był specjalistą do spraw wydawniczych. Oficyną ta kierował też w latach 1990-95 r., wydając Joyce’a, Prousta, Ginsberga i Huxleya. W 1995 r. związał się z Wojewódzką i Miejską Biblioteką Publiczną, gdzie do 2006 r. pracował na stanowisku kierownika filii dla dorosłych na bydgoskich Wyżynach.
W latach 1972-1994 swoje prace prezentował w kraju i zagranicą na wystawach poetyckich form wizualnych. Poezję konkretną publikował w wielu almanachach krajowych i zagranicznych. Prezentacja jego poezji odbywała się m.in. w bydgoskim niezależnym centrum kultury - Galerii Autorskiej. Brat grafika, malarza i publicysty Jacka Solińskiego.
Publikacje.
Ukazały się jego następujące książki literackie: 

</doc>
<doc id="1560089" url="https://pl.wikipedia.org/wiki?curid=1560089" title="FC Cchinwali">
FC Cchinwali

FC Cchinwali (gruz. საფეხბურთო კლუბი ცხინვალი) – gruziński klub piłkarski z siedzibą w Cchinwali.
Historia.
W 2007 na bazie klubu FC Cchinwali został założony klub Spartaki Cchinwali w Tbilisi. W sezonach 2003/04 i 2004/05 występował w Priweli Lidze na stadionie Tengiza Burdżanadze w Gori. W sezonie 2005/06 debiutował w Umaglesi Lidze, w której zajął 14. miejsce i w barażach musiał walczyć o utrzymanie w najwyższej lidze. W następnym sezonie jednak nie przystąpił do rozgrywek, ponieważ władze odmówiły finansowania klubu.
W sezonie 2007/08 klub ponownie otrzymał miejsce w Umaglesi Lidze dlatego, że kluby Torpedo Kutaisi i Czichura Saczchere zostały zdegradowane do drugiej ligi przez nieprawidłowości w deklaracji kapitałów klubu. Obecnie klub gra w najwyższej klasie rozgrywek piłkarskich Gruzji zwanej Umaglesi Liga. W styczniu 2015 roku klub ponownie przyjął nazwę FC Cchinwali.

</doc>
<doc id="1560090" url="https://pl.wikipedia.org/wiki?curid=1560090" title="Studzieniec (powiat płocki)">
Studzieniec (powiat płocki)

Studzieniec – wieś w Polsce położona w województwie mazowieckim, w powiecie płockim, w gminie Słubice, powstała 1 stycznia 2003 z połączenia wydzielonych wówczas z wsi Łaziska jej części: Studzieniec Pierwszy i Studzieniec Drugi.
Prywatna wieś szlachecka położona była w drugiej połowie XVI wieku w powiecie gąbińskim ziemi gostynińskiej województwa rawskiego.
We wsi znajduje się pałac z końca XVIII wieku.

</doc>
<doc id="1560091" url="https://pl.wikipedia.org/wiki?curid=1560091" title="Bończa (powiat płocki)">
Bończa (powiat płocki)

Bończa – wieś w Polsce położona w województwie mazowieckim, w powiecie płockim, w gminie Słubice, powstała 1 stycznia 2003 z połączenia wydzielonych wówczas z wsi Łaziska jej części: Bończa Pierwsza i Bończa Druga.

</doc>
<doc id="1560093" url="https://pl.wikipedia.org/wiki?curid=1560093" title="Arnaldo">
Arnaldo

Arnaldo Patusca Silveira (ur. 6 sierpnia 1894, zm. 24 czerwca 1980) – brazylijski piłkarz znany jako Arnaldo, napastnik.
Arnaldo grę w piłkę rozpoczął w 1906 roku klubie "SC Americano". W 1910 przeszedł do klubu São Paulo Athletic, skąd w następnym roku znalazł się w drużynie Santos FC. W 1914, gdy grał w klubie Paulistano São Paulo, zdobył z reprezentacją Brazylii Copa Roca. W 1915 wrócił do Santosu.
Jako gracz klubu Santos wziął udział w turnieju Copa América 1916, czyli pierwszych w dziejach futbolu mistrzostwach kontynentalnych. Brazylia zajęła trzecie miejsce, a Arnaldo zagrał we wszystkich trzech meczach - z Chile (debiut Arnaldo w reprezentacji), Argentyną i Urugwajem.
Wciąż jako gracz Santosu wziął udział w turnieju Copa América 1917 - drugich mistrzostwach Ameryki Południowej, gdzie Brazylia ponownie była trzecia. Arnaldo wystąpił we wszystkich trzech meczach - z Argentyną, Urugwajem i Chile.
Arnaldo wziął także udział w turnieju Copa América 1919, gdzie Brazylia zdobyła mistrzostwo Ameryki Południowej. Zagrał we wszystkich czterech meczach - z Chile, Argentyną i dwóch decydujących o mistrzostwie bojach z Urugwajem.
W reprezentacji Brazylii Arnaldo rozegrał łącznie 13 meczów.

</doc>
<doc id="1560098" url="https://pl.wikipedia.org/wiki?curid=1560098" title="Arnaldo Patusca Silveira">
Arnaldo Patusca Silveira



</doc>
<doc id="1560102" url="https://pl.wikipedia.org/wiki?curid=1560102" title="Renesans Dinozaurów">
Renesans Dinozaurów



</doc>
<doc id="1560103" url="https://pl.wikipedia.org/wiki?curid=1560103" title="CRC32">
CRC32



</doc>
<doc id="1560110" url="https://pl.wikipedia.org/wiki?curid=1560110" title="Półwysep Delmarva">
Półwysep Delmarva



</doc>
<doc id="1560112" url="https://pl.wikipedia.org/wiki?curid=1560112" title="Delmarva Peninsula">
Delmarva Peninsula



</doc>
<doc id="1560115" url="https://pl.wikipedia.org/wiki?curid=1560115" title="Guanaha">
Guanaha



</doc>
<doc id="1560118" url="https://pl.wikipedia.org/wiki?curid=1560118" title="Península de Guanahacabibes">
Península de Guanahacabibes



</doc>
<doc id="1560119" url="https://pl.wikipedia.org/wiki?curid=1560119" title="Peninsula de Guanahacabibes">
Peninsula de Guanahacabibes



</doc>
<doc id="1560122" url="https://pl.wikipedia.org/wiki?curid=1560122" title="Noc żywych trupów">
Noc żywych trupów



</doc>
<doc id="1560127" url="https://pl.wikipedia.org/wiki?curid=1560127" title="Zbrodnia w Łanowcach">
Zbrodnia w Łanowcach

Zbrodnia w Łanowcach – zbrodnia dokonana w nocy z 12 na 13 lutego 1944 roku przez oddział UPA na ludności narodowości polskiej. Miejscem zbrodni były Łanowce w powiecie borszczowskim na Podolu.
Zdaniem świadków polskie osiedle Szlachta, będące częścią Łanowiec, zostało otoczone przez UPA. Drogi ucieczki na pola zostały obstawione przez upowców z bronią palną, natomiast od strony ukraińskiej części wsi do osiedla weszły bojówki dokonujące mordów i rabunku mienia Polaków. Zabijano głównie siekierami i bagnetami, do uciekających strzelano. Po zakończonej akcji większość domów została spalona.
W dzień po zbrodni do wsi przyjechała niemiecka policja i wykonała zdjęcia ofiarom. Następnie pochowano je w zbiorowej mogile na cmentarzu. Po zbrodni część ocalałych Polaków przeniosła się do Borszczowa.
Temat zbrodni w Łanowcach z lutego 1944 poruszyli m.in.
Śledztwo.
12 listopada 1992 roku wszczęto śledztwo w sprawie zbrodni dokonanych na terenie byłego powiatu Borszczów w woj. tarnopolskim, a objęło ono nie tylko Łanowce, ale i miejscowości: Cyganka, Germakówka, Głęboczek, Muszkatówka, Nowosiółka, Piłatkowce, Słobódka Muszkatowiecka i inne. 20 grudnia 2000 w oparciu o art. 118 §1 Kodeksu karnego śledztwo podjęła Okręgowa Komisja Ścigania Zbrodni przeciwko Narodowi Polskiemu we Wrocławiu.
W "Informacji o działalności IPN-KŚZpNP w okresie 1 lipca 2007 r. – 30 czerwca 2002 r." z września 2002 ukazała się wzmianka o zbrodni w Łanowcach. IPN ocenia w tym raporcie liczbę ofiar na co najmniej 55 Polaków. Dla porównania, według Grzegorza Rąkowskiego w lutym 1944 w Łanowcach zginęły 72 osoby. Także Henryk Komański i Szczepan Siekierka podają liczbę 72 zabitych, w tym 65 osób znanych z nazwiska.

</doc>
<doc id="1560128" url="https://pl.wikipedia.org/wiki?curid=1560128" title="Bianco Gambini">
Bianco Gambini

Spartaco Bianco Gambini (ur. 18 lipca 1893 w São Paulo – zm. 18 czerwca 1966 tamże) – piłkarz brazylijski znany jako Bianco lub Bianco Gambini, obrońca.
Jako piłkarz klubu Palestra Itália wziął udział w turnieju Copa América 1919, gdzie Brazylia zdobyła mistrzostwo Ameryki Południowej. Bianco zagrał we wszystkich czterech meczach – z Chile, Argentyną i dwóch decydujących o mistrzowskim tytule pojedynkach z Urugwajem.
Bianco w reprezentacji Brazylii grał tylko w 1919 roku – rozegrał 5 meczów, w tym 4 w zwycięskim turnieju oraz mecz okolicznościowy z Argentyną dla upamiętnienia tragicznej śmierci urugwajskiego bramkarza Roberto Chery'ego.

</doc>
<doc id="1560129" url="https://pl.wikipedia.org/wiki?curid=1560129" title="Spartaco Bianco Gambini">
Spartaco Bianco Gambini



</doc>
<doc id="1560130" url="https://pl.wikipedia.org/wiki?curid=1560130" title="Pelorosaurus">
Pelorosaurus



</doc>
<doc id="1560131" url="https://pl.wikipedia.org/wiki?curid=1560131" title="Jak Tam Idzie">
Jak Tam Idzie

Jak Tam Idzie, ang. How Goes It There? – polonijny miesięcznik wydawany w języku angielskim w Brantford (Ontario) w Kanadzie od maja 1954 do lipca 1961. 
Pismo pełniło funkcję biuletynu organizacyjnego Grona Młodzieży przy Związku Polaków w Kanadzie. Stworzyły i wydawały go dzieci polskich imigrantów z okolic Brantford z przeznaczeniem dla swoich rówieśników. Ponieważ wielu z nich miało problemy z językiem ojczystym rodziców, miesięcznik ukazywał się w języku angielskim, z niewielkim odsetkiem polskich tekstów. Wyjątkowo aktywna polska młodzież z Brantford organizowała własne zespoły folklorystyczne, drużyny sportowe, klasy językowe i koła zainteresowań.
Kolejni redaktorzy: Joan Blacha (1954), Marina Czyż (1955, 1958), Clara Kowalski (1956), Valerie Czyż (1957), Ted Wisz (1959-61), Lucy A. Jablonski (1961).

</doc>
<doc id="1560133" url="https://pl.wikipedia.org/wiki?curid=1560133" title="Półwysep Nicoya">
Półwysep Nicoya



</doc>
<doc id="1560134" url="https://pl.wikipedia.org/wiki?curid=1560134" title="Zatoka Nicoya">
Zatoka Nicoya



</doc>
<doc id="1560146" url="https://pl.wikipedia.org/wiki?curid=1560146" title="JOSM">
JOSM



</doc>
<doc id="1560147" url="https://pl.wikipedia.org/wiki?curid=1560147" title="OSM">
OSM

Skrótowiec OSM może oznaczać:

</doc>
<doc id="1560148" url="https://pl.wikipedia.org/wiki?curid=1560148" title="Kronika Tygodniowa">
Kronika Tygodniowa

Kronika Tygodniowa, ang. "Weekly Chronicle" – polskojęzyczny tygodnik wydawany w Toronto w Kanadzie od 22 lutego 1941 do 27 lutego 1990 jako przedłużenie zawieszonego wcześniej przez rząd "Głosu Pracy", pisma polskich komunistów w Kanadzie.
Tygodnik od początku był organem prasowym Stowarzyszenia Pomocy Polsce i Aliantom (nowa nazwa Polskiego Towarzystwa Ludowego, które było oficjalnie polską sekcją partii komunistycznej). W 1945 sponsor jeszcze raz zmienił nazwę na Polskie Stowarzyszenie Demokratyczne w Kanadzie. W 1979 gazeta wchłonęła amerykański "Głos Ludowy" z Detroit o podobnej proweniencji.
"Kronika Tygodniowa", subsydiowana przez władze PRL, ściśle przestrzegała dyrektyw komunistycznego rządu. Nie zdołała zdobyć polonijnego rynku czytelniczego w Kanadzie, co powiodło się licznym tytułom prywatnym.
Redaktorzy naczelni: Albert Morski (1941–1945), Władysław Dutkiewicz (1945–1947, 1954–1959), Tadeusz Lewandowski (1947–1976), G. Widak (1948–1949), B. Pałka (1958–1959), S. Włodarski (1977–1984), zespół (1984–1990).

</doc>
<doc id="1560149" url="https://pl.wikipedia.org/wiki?curid=1560149" title="Nicoya">
Nicoya



</doc>
<doc id="1560150" url="https://pl.wikipedia.org/wiki?curid=1560150" title="Heinrich von Wida">
Heinrich von Wida



</doc>
<doc id="1560152" url="https://pl.wikipedia.org/wiki?curid=1560152" title="Półwysep Azuero">
Półwysep Azuero



</doc>
<doc id="1560155" url="https://pl.wikipedia.org/wiki?curid=1560155" title="Półwysep Cape Cod">
Półwysep Cape Cod



</doc>
<doc id="1560156" url="https://pl.wikipedia.org/wiki?curid=1560156" title="Półwysep Seward">
Półwysep Seward



</doc>
<doc id="1560157" url="https://pl.wikipedia.org/wiki?curid=1560157" title="Seward Peninsula">
Seward Peninsula



</doc>
<doc id="1560158" url="https://pl.wikipedia.org/wiki?curid=1560158" title="Półwysep Zapata">
Półwysep Zapata



</doc>
<doc id="1560162" url="https://pl.wikipedia.org/wiki?curid=1560162" title="Półwysep Hicacos">
Półwysep Hicacos



</doc>
<doc id="1560163" url="https://pl.wikipedia.org/wiki?curid=1560163" title="Punta Hicacos">
Punta Hicacos



</doc>
<doc id="1560164" url="https://pl.wikipedia.org/wiki?curid=1560164" title="Półwysep Foxe'a">
Półwysep Foxe'a



</doc>
<doc id="1560165" url="https://pl.wikipedia.org/wiki?curid=1560165" title="Półwysep Gaspé">
Półwysep Gaspé



</doc>
<doc id="1560166" url="https://pl.wikipedia.org/wiki?curid=1560166" title="Półwysep Avalon">
Półwysep Avalon



</doc>
<doc id="1560168" url="https://pl.wikipedia.org/wiki?curid=1560168" title="Avalon Peninsula">
Avalon Peninsula



</doc>
<doc id="1560169" url="https://pl.wikipedia.org/wiki?curid=1560169" title="Foxe Peninsula">
Foxe Peninsula



</doc>
<doc id="1560170" url="https://pl.wikipedia.org/wiki?curid=1560170" title="Półwysep Ungawa">
Półwysep Ungawa



</doc>
<doc id="1560171" url="https://pl.wikipedia.org/wiki?curid=1560171" title="Ungava (zatoka)">
Ungava (zatoka)



</doc>
<doc id="1560172" url="https://pl.wikipedia.org/wiki?curid=1560172" title="Ungava Bay">
Ungava Bay



</doc>
<doc id="1560173" url="https://pl.wikipedia.org/wiki?curid=1560173" title="Zatoka Ungawa">
Zatoka Ungawa



</doc>
<doc id="1560174" url="https://pl.wikipedia.org/wiki?curid=1560174" title="Peloroplites">
Peloroplites

Peloroplites – rodzaj ankylozaura z rodziny nodozaurów (Nodosauridae). Żył we wczesnej kredzie na terenie dzisiejszej Ameryki Północnej. Jego szczątki odkryto w datowanych na apt i alb (116–109 mln lat temu) osadach formacji Cedar Mountain w stanie Utah w Stanach Zjednoczonych. "Peloroplites" został opisany w oparciu (CEUM 26331) o niekompletną czaszkę i liczne kości szkieletu pozaczaszkowego pochodzące z tego samego stanowiska. Egzemplarze te zostały desygnowane na paratypy. Rodzaj obejmuje jeden gatunek – "Peloroplites cedrimontanus" – opisany przez Kennetha Carpentera i współpracowników w 2008.
Morfologia.
"Peloroplites", mierząc około 5–5,5 m długości, osiągał rozmiary zbliżone do zauropelty i był jednym z największych nodozaurów. Żył w okresie, gdy u ankylozaurów przejawiała się tendencja do zwiększania rozmiarów. Czaszka mierzyła około 56 cm długości i była szeroka na 35,5 cm na wysokości oczu. Nie miała zębów dziobowych, jedynie niewielkie rogowe zgrubienia. Górna część czaszki była tylko lekko wypukła. Jedyny zachowany ząb policzkowy był duży i kształtem przypominał zęby prikonodona, innego nodozauryda żyjącego w tym samym czasie. Zachowała się tylna połówka masywnie zbudowanej żuchwy.
Zachowały się kości każdej części ciała z wyjątkiem kończyn tylnych. Podobnie jak u sylwizaura sześć połączonych kręgów wspierało kość miedniczną. Kości biodrowe zdają się rozszerzać o 55°, podczas gdy dla innych nodozaurów wartość ta wynosi 30–40° – może to być jednak anomalia w zapisie kopalnym. W przeciwieństwie do innych przedstawicieli Nodosauridae kość łokciowa była długa i prosta, a kość skokowa nie była połączona z piszczelą.
Paleobiologia i paleoekologia.
"Peloroplites" został odnaleziony w mułowcach, na stanowisku z którego pochodzą również skamieniałości żółwi, pterozaurów, czterech osobników nieopisanego jeszcze brachiozauryda, bazalnego ankylozauryda "Cedarpelta" oraz ornitopodów z grupy iguanodontów. Ankylozaury zaczęły zwiększać swoje rozmiary na granicy aptu i albu; zarówno "Cedarpelta" jak i "Peloroplites" są podobnej wielkości co "Sauropelta" – żyjący w tym samym czasie nodozauryd z formacji Cloverly na terenie dzisiejszych stanów Montana i Wyoming. Wiele izolowanych kości ze starszych pokładów formacji Cedar Mountain, przypisywanych zauropelcie, może w rzeczywistości należeć do przedstawicieli rodzaju "Peloroplites".
Ankylozaury były czworonożnymi zwierzętami, żywiącymi się nisko rosnącą roślinnością. Duże zęby i masywne szczęki sugerują, że "Peloroplites" żywił się twardszymi roślinami niż jakikolwiek inny ankylozaur.

</doc>
<doc id="1560175" url="https://pl.wikipedia.org/wiki?curid=1560175" title="Peloroplites cedrimontanus">
Peloroplites cedrimontanus



</doc>
<doc id="1560176" url="https://pl.wikipedia.org/wiki?curid=1560176" title="Półwysep Brunswick">
Półwysep Brunswick



</doc>
<doc id="1560177" url="https://pl.wikipedia.org/wiki?curid=1560177" title="Zatoka Dulce">
Zatoka Dulce



</doc>
<doc id="1560179" url="https://pl.wikipedia.org/wiki?curid=1560179" title="Guajira">
Guajira



</doc>
<doc id="1560180" url="https://pl.wikipedia.org/wiki?curid=1560180" title="Półwysep Guajira">
Półwysep Guajira



</doc>
<doc id="1560182" url="https://pl.wikipedia.org/wiki?curid=1560182" title="Paria">
Paria



</doc>
<doc id="1560183" url="https://pl.wikipedia.org/wiki?curid=1560183" title="Mistrzostwa Polski Seniorów w Lekkoatletyce 1964">
Mistrzostwa Polski Seniorów w Lekkoatletyce 1964

40. Mistrzostwa Polski Seniorów w Lekkoatletyce – zawody sportowe, które rozgrywane były w Warszawie na Stadionie Wojska Polskiego w dniach 16–19 lipca 1964 roku.
Podczas mistrzostw rekordy Polski ustanowili Edward Czernik i Jarosława Bieda w skoku wzwyż wynikami 2,18 m i 1,75 m.
Biegi przełajowe.
37. mistrzostwa Polski w biegach przełajowych rozegrano 26 kwietnia w Zielonej Górze. Seniorki rywalizowały na dystansie 1,2 kilometra, a seniorzy na 3,5 km i 6 km.
Maraton, chód na 20 kilometrów i wieloboje.
Mistrzostwa w biegu maratońskim i chodzie na 20 kilometrów mężczyzn oraz w wielobojach zostały rozegrane 5 i 6 września w Łodzi.

</doc>
<doc id="1560184" url="https://pl.wikipedia.org/wiki?curid=1560184" title="Live at the Fillmore">
Live at the Fillmore



</doc>
<doc id="1560189" url="https://pl.wikipedia.org/wiki?curid=1560189" title="KEK Douai">
KEK Douai

Kampfeinsitzerkommando 3 – KEK Douai – jednostka lotnictwa niemieckiego Luftstreitkräfte z okresu I wojny światowej.
Informacje ogólne.
Jednostka została utworzona w bazie Feldflieger Abteilung 62 w Douai, w połowie 1915 w jednym z pierwszych etapów reorganizacji lotnictwa. Składała się z kilku jednomiejscowych uzbrojonych samolotów przydzielonych bezpośrednio do dowództwa 6 Armii. W końcu września 1916 roku w kolejnym etapie reorganizacji lotnictwa niemieckiego na bazie tej jednostki utworzono eskadrę myśliwską Jasta 10.
W KEK Douai służyli między innymi późniejsze asy myśliwskie: Ernst Hess, Max Immelmann oraz Oswald Boelcke.
Głównymi samolotami używanymi przez pilotów KEK Douai były Fokker E.II, Fokker E.IV.

</doc>
<doc id="1560190" url="https://pl.wikipedia.org/wiki?curid=1560190" title="HE0450-2958">
HE0450-2958

HE0450-2958 – kwazar położony w gwiazdozbiorze Rylca odległy o około 5 miliardów lat świetlnych od Ziemi. Jest to jedyny znany kwazar bez „gościnnej” galaktyki.
Według najpopularniejszej teorii kwazary to supermasywne czarne dziury otoczone galaktyką, która służy jako „pożywienie” dla czarnej dziury. Swoją niezwykłą jasność kwazary zawdzięczają energii wyzwolonej przez materię wchłanianą przez czarną dziurę, jednak w pobliżu HE0450-2958 nie odkryto żadnej galaktyki, która mogłaby stanowić potencjalne źródło materii. Według naukowców badających ten kwazar może być on wynikiem kolizji dwóch galaktyk, w wyniku czego jedna czarna dziura stanowiąca serce galaktyki została wyrzucona poza przestrzeń zajmowaną przez zderzające się galaktyki, ciągnąc jednak za sobą wystarczająco dużo materii międzygwiezdnej, która nadal „napędza” znajdującą się w sercu kwazara czarną dziurę.

</doc>
<doc id="1560196" url="https://pl.wikipedia.org/wiki?curid=1560196" title="Leon Schlesinger">
Leon Schlesinger

Leon Schlesinger (ur. 20 maja 1884 w Filadelfii (stan Pensylwania), zm. 25 grudnia 1949 w Los Angeles (stan Kalifornia)) – amerykański producent filmowy, założyciel Warner Bros. Cartoons.
W 1927 razem z wytwórnią Warner Bros. stworzył film Śpiewak jazzbandu, a w 1930 stworzył serię filmów Zwariowane Melodie z Bugsem, Daffym i innymi postaciami.
Zmarł 25 grudnia 1949 w Los Angeles w stanie Kalifornia, umierając miał 65 lat.

</doc>
<doc id="1560197" url="https://pl.wikipedia.org/wiki?curid=1560197" title="Hannover CL.V">
Hannover CL.V

Hannover CL.V – niemiecki dwumiejscowy samolot myśliwski z okresu I wojny światowej.
Historia.
Oblatany wiosną 1918 roku dwupłatowiec myśliwski Hannover CL.V był rozwinięciem udanego samolotu Hannover CL.II. Nie wprowadzono poważniejszych zmian w konstrukcji - zmieniono tylko słupki łączące płaty z podwójnych na pojedyncze oraz wyposażono w ten sam silnik, co Fokker D.VII, dzięki czemu samolot miał wysoką prędkością poziomą i wznoszenia oraz dobrą zwrotność dorównując Albatrosowi D.III. Istniały dwie odmiany różniące się usterzeniem – dwupłatowym adaptowanym z modelu CL.II i prostym z pojedynczym sterem i statecznikiem poziomym. Do końca wojny wyprodukowano tylko 46 maszyn, po rozejmie – dalsze 62 sztuki. Produkcję licencyjną tego samolotu rozpoczęła po wojnie Norwegia, budując 14 sztuk pod nazwą Kjeller FF7 Hauk.
Służba w lotnictwie polskim.
W połowie maja 1919 roku jeden egzemplarz samolotu został „przemycony” z Prus Wschodnich do Polski. Dotarł lotem do Ciechanowa, gdzie dokonano odbioru technicznego. Był to egzemplarz z późniejszych serii produkcyjnych, wyposażony w silnik Mercedes D.III o mocy 160 KM. Samolot był wyposażony do standardu wielozadaniowego – posiadał 2 stałe karabiny maszynowe pilota, radiostację i stały aparat fotograficzny zamontowany w luku bombowym. Samolot został skierowany na przegląd do Centralnych Zakładów Lotniczych, podczas którego wymieniono w nim silnik na inny egzemplarz oraz zdemontowano radiostację i karabiny maszynowe pilota. Maszyna została skierowana do eksploatacji w Oficerskiej Szkole Obserwatorów Lotniczych. W marcu 1920 roku, w związku z potrzebami jednostek frontowych, samolot został przydzielony 9. eskadrze wywiadowczej. Podczas próbnego lotu 1 kwietnia 1920 roku, na lotnisku mokotowskim, samolot został uszkodzony i skierowany do CWL na naprawę oraz montaż uzbrojenia. Prace zostały zakończone 10 września i został przydzielony 12. eskadrze wywiadowczej, gdzie wykonał ok. 50 lotów bojowych, głównie wywiadowczych. Intensywne użytkowanie wykazało szereg wad konstrukcji, niemożliwych do usunięcia w warunkach polowych. 12 października samolot zdjęto ze stanu 12. ew i przesłano do Stacji Lotniczej Ławica. Tam został poddany ocenie, uznany za nieprzydatny do dalsze służby i skasowany.
Opis konstrukcji.
Był to dwumiejscowy dwupłat konstrukcji drewnianej. Kadłub skorupowy pokryty sklejką formowaną na gorąco, aluminiowa osłona silnika. Chłodnica czołowa. Skrzydła dwudźwigarowe, połączone słupkami, pokryte płótnem. Lotki skompensowane, na górnym płacie. Uzbrojenie: 2 stałe zsynchronizowane karabiny maszynowe Spandau lMG 08/15 7,92 mm umieszczone na grzbiecie kadłuba z zapasem 500 naboi na k.m. oraz jeden ruchomy km Parabellum 7,92 mm na obrotnicy.

</doc>
<doc id="1560198" url="https://pl.wikipedia.org/wiki?curid=1560198" title="Krajobraz krasowy">
Krajobraz krasowy



</doc>
<doc id="1560200" url="https://pl.wikipedia.org/wiki?curid=1560200" title="Rzeźba krasowa (krajobraz krasowy)">
Rzeźba krasowa (krajobraz krasowy)



</doc>
<doc id="1560201" url="https://pl.wikipedia.org/wiki?curid=1560201" title="Ślazowiec pensylwański">
Ślazowiec pensylwański

Ślazowiec pensylwański ("Sida hermaphrodita" (L.) Rusby) – gatunek roślin wieloletnich z rodziny ślazowatych. W warunkach naturalnych ślazowiec pensylwański rośnie w Ameryce Północnej. Jest uprawiany m.in. w Polsce jako roślina energetyczna.
Morfologia.
Roślina wytwarza zwarte i silnie ukorzenione kępy składające się z kilkunastu do kilkudziesięciu łodyg o średnicy 5-30 mm. W sprzyjających warunkach wysokość rośliny przekracza 4 metry. Liście dłoniasto-klapowate o dużej zmienności kształtu i wielkości. 
Zastosowanie.
Uprawiany jest głównie jako roślina energetyczna. Wykorzystuje się go także jako surowiec w przemyśle celulozowo-papierniczym, jako roślinę paszową oraz jako roślinę rekultywacyjną.
Roślina ta ma bardzo wysoki potencjał plonowania, a zielonka ze ślazowca zawiera dużo białka. Przy odpowiednim nawożeniu azotowym (200 kg/ha) z dwóch pokosów uzyskuje powyżej 40 ton zielonej masy z hektara. 

</doc>
<doc id="1560203" url="https://pl.wikipedia.org/wiki?curid=1560203" title="Remember the Time">
Remember the Time

Remember the Time – drugi singiel Michaela Jacksona z albumu "Dangerous". Utwór dotarł do 3 miejsca na liście Billboard Hot 100.
W ponad 9 minutowym teledysku do tego utworu wystąpili m.in.: Eddie Murphy, Iman, Magic Johnson, Tom Lister Jr.

</doc>
<doc id="1560207" url="https://pl.wikipedia.org/wiki?curid=1560207" title="Remember The Time">
Remember The Time



</doc>
<doc id="1560208" url="https://pl.wikipedia.org/wiki?curid=1560208" title="Solaris Urbino 18 na świecie">
Solaris Urbino 18 na świecie

Od 1999 roku autobusy Solaris Urbino 18 (trzech generacji) i Solaris Urbino 18 CNG (trzeciej generacji) trafiły w sumie do około 70 odbiorców na świecie, głównie w Polsce. Łącznie w liczbie około 1500 sztuk. Jest to drugi co do popularności model w historii przedsiębiorstwa Solaris Bus &amp; Coach. Lepiej sprzedawał się jedynie model Solaris Urbino 12. Pozostałe autobusy znalazły dotychczas znacznie mniej odbiorców.
Uwagi metodologiczne.
Podstawą utworzenia poniższego wykazu są dane o odbiorcach pojazdów miejskich, w tym modeli Solaris Urbino 18 i Urbino 18 CNG (dotychczas jedynie jedna sztuka dla Lublina), podawane dość regularnie w serwisie Solaris Bus &amp; Coach. Uzupełniają je dane zbierane przez pasjonatów transportu zbiorowego (serwis „Transport Wroc.Biz”) i marki Solaris (serwis „Solaris Club”).
Najczęściej przedsiębiorstwo będące pierwszym odbiorcą danego egzemplarza jest jego jedynym stałym użytkownikiem do końca okresu eksploatacji. Ponieważ jednak zdarza się, że operator w trakcie eksploatacji autobusu ulega zmianie, w poniższej tabeli w trzeciej kolumnie będą podawane dane o aktualnym użytkowniku, a w razie potrzeby w dalszej części kolumny, przedzielone znakiem „/”, będą podawane dane o wcześniejszych użytkownikach, aż do pierwszego odbiorcy włącznie. Jeżeli informacja nie dotyczy wszystkich pojazdów aktualnego operatora, należy w nawiasach podać ich liczbę. Należy zachować kolejność od aktualnego do pierwszego użytkownika czytaną z lewej do prawej strony. Tym samym, by odczytać kolejność stałej (nie testowej) eksploatacji danych autobusów, należy czytać trzecią kolumnę od prawej do lewej.
Solaris Urbino 18 i Urbino 18 CNG na świecie.
Odbiorcy i użytkownicy autobusów Solaris Urbino 18 i Solaris Urbino 18 CNG na świecie. Tabela nie obejmuje modeli Solaris Urbino 18 Hybrid dwu generacji.

</doc>
<doc id="1560209" url="https://pl.wikipedia.org/wiki?curid=1560209" title="Cowsay">
Cowsay

Cowsay – wieloplatformowy program generujący grafiki ASCII zwierząt "mówiących" przekazany przez użytkownika tekst. Jak wskazuje nazwa aplikacji, domyślnym obrazkiem jest krowa. Cowsay jest programem napisanym w Perlu i udostępnionym na licencji GNU General Public License.
Obsługa.
Pliki .cow z grafikami zwierząt znajdują się w katalogu /usr/share/cowsay/cows/. Aby wykorzystać jeden z tych szablonów używa się w poleceniu argumentu -f, np. 

</doc>
<doc id="1560211" url="https://pl.wikipedia.org/wiki?curid=1560211" title="Rzeźba glacifluwialna">
Rzeźba glacifluwialna

Rzeźba glacifluwialna – rzeźba terenu, której geneza związana jest z niszcząca i budująca działalnością wód pochodzących z topnienia lodowców i lądolodów, głównie ich wód sublacjalnych (płynących pod lodem) i wód proglacjalnych (wypływających z lodowców). Wskutek erozyjnej działalności wód lodowcowych powstają kotły lodowcowe i rynny subglacjalne (doliny rynnowe) oraz doliny marginalne, lateralne i walne doliny proglacjalne (pradoliny). Działalność akumulacyjna wód lodowcowych prowadzi do powstania stożków sandrowych i glacifluwialnych, równin sandrowych, teras sandrowych i glacifluwialnych, ozów, kemów oraz teras kemowych. 
Na obszarze Polski rzeźba glacifluwialna występuje na przedpolach dawnych stref postojowych lodowca. Przed czołem lądolodu powstały pokrywy sandrów, dalej na przedpolu ciągną się równolegle do niego pradoliny, często z rozległymi tarasami. Niekiedy przed czołem występują jeziora zastoiskowe, zaś na dalszym przedpolu na skałach podłoża występuje niekiedy pokrywa lessów.

</doc>
<doc id="1560213" url="https://pl.wikipedia.org/wiki?curid=1560213" title="Delaney Bramlett">
Delaney Bramlett

Delaney Bramlett (ur. 1 lipca 1939 w Pontotoc w stanie Mississippi – zm. 27 grudnia 2008 w Los Angeles) – amerykański wokalista, muzyk i producent muzyczny.

</doc>
<doc id="1560220" url="https://pl.wikipedia.org/wiki?curid=1560220" title="Port lotniczy Bielce">
Port lotniczy Bielce

Port lotniczy Bielce-Leadoveni () - międzynarodowy port lotniczy położony 15 km na północ od Bielc. Jest drugim co do wielkości portem lotniczym Mołdawii. Obsługuje loty czarterowe i towarowe.

</doc>
<doc id="1560224" url="https://pl.wikipedia.org/wiki?curid=1560224" title="Hedging">
Hedging

Hedging – strategia zabezpieczająca przed nadmiernymi wahaniami cen papierów wartościowych, polegająca na doborze do portfela aktywów o przeciwnie skorelowanych trendach.
Przykłady.
Producent stali zabezpiecza się przed spadkiem cen rynkowych zawierając kontrakty na spadek (zajmuje pozycję krótką w kontrakcie) – jeżeli cena rzeczywiście spadnie, to taniej będzie sprzedawał wyroby, ale część różnicy pokryje z zysku na kontraktach, w przeciwnym razie będzie sprzedawał produkty drożej, ponosząc tylko koszt kontraktów jako zabezpieczenia.
Zakres stosowania.
Hedging stosowany jest w celu zabezpieczenia przed niekorzystną zmianą cen instrumentów finansowych lub aktywów trwałych.
Uważa się, że między innymi działalność funduszy hedgingowych przyczyniła się do powstania kryzysu finansowego w 2008 r.

</doc>
<doc id="1560226" url="https://pl.wikipedia.org/wiki?curid=1560226" title="Port lotniczy Maribor">
Port lotniczy Maribor

Port lotniczy Maribor – międzynarodowy port lotniczy położony na południe od centrum Mariboru, w miejscowości Slivnica pri Mariboru. Jest drugim co do wielkości portem lotniczym w Słowenii.

</doc>
<doc id="1560229" url="https://pl.wikipedia.org/wiki?curid=1560229" title="Halo (gra)">
Halo (gra)



</doc>
<doc id="1560232" url="https://pl.wikipedia.org/wiki?curid=1560232" title="Herb Rudnej">
Herb Rudnej



</doc>
<doc id="1560233" url="https://pl.wikipedia.org/wiki?curid=1560233" title="Rzeźba glacjalna">
Rzeźba glacjalna

Rzeźba glacjalna – rzeźba terenu, której geneza związana jest z niszczącą, przeobrażającą, transportującą i budującą działalnością lodowców i lądolodów. W wyniku tej działalności powstają formy lodowcowe informujące o charakterze, przebiegu i rozmiarach erozji glacjalnej. Świadectwem erozji glacjalnej są: wygłady, mutony, misy, wanny. Formy świadczące o przeobrażającej działalności lodowca to: kotły lodowcowe, żłoby lodowcowe, doliny wiszące, fieldy lodowcowe. Formy akumulacyjne to: równiny moreny dennej, wały morenowe. 
Rozróżniamy: rzeźbę młodoglacjalną i rzeźbę staroglacjalną
Rzeźba glacjalna obejmuje około 80% powierzchni Polski, przy czym rzeźba młodoglacjalna występuje na 35% obszaru kraju – w jego północnej części.
Z dawną pokrywą lądolodu wiąże się dzisiejsza wysoczyzna morenowa. W miarę zbliżania się do dawnego czoła lodowca pojawiają się na powierzchni inne formy, jak drumliny, rynny jeziorne i ozy, deniwelacje stają się coraz większe, a wreszcie w strefie dawnego czoła lodowca znajduje się krajobraz pagórkowaty czołowo-morenowy z licznymi jeziorami.

</doc>
<doc id="1560234" url="https://pl.wikipedia.org/wiki?curid=1560234" title="MP5A2">
MP5A2



</doc>
<doc id="1560235" url="https://pl.wikipedia.org/wiki?curid=1560235" title="Port lotniczy Türkmenabat">
Port lotniczy Türkmenabat

Port lotniczy Türkmenabat (Turkmen: "Türkmenabat halkara howa meňzili"), (IATA: CRZ, ICAO: UTAV) – międzynarodowy port lotniczy położony 13 kilometrów na południu od centrum Türkmenabatu. Jest trzecim co do wielkości portem lotniczym w Turkmenistanie.

</doc>
<doc id="1560238" url="https://pl.wikipedia.org/wiki?curid=1560238" title="Port lotniczy Luang Prabang">
Port lotniczy Luang Prabang

Port lotniczy Wientian-Wattay (IATA: LPQ, ICAO: VLLB) – międzynarodowy port lotniczy położony w Luang Prabang. Jest drugim co do wielkości portem lotniczym w Laosie.

</doc>
<doc id="1560241" url="https://pl.wikipedia.org/wiki?curid=1560241" title="Zatoka Teodozyjska">
Zatoka Teodozyjska

Zatoka Teodozyjska (ukr. "Феодосійська затока", ros. "Феодосийский залив", krym. "Kefe körfezi", w średniowieczu Zatoka Kaffa lub Caffa) – jedna z zatok Morza Czarnego u południowo-wschodnich brzegów półwyspu Krym. Szerokość zatoki wynosi ok. 31 kilometrów, głębokość u wejścia 20-28 m; na zachodnich brzegach zatoki znajdują się piaszczyste plaże, na wschodzie brzegi są wyższe i urwiste.
Nad zatoką położone jest miasto portowe Teodozja.
Na przełomie lat 1941 i 1942 brzegi Zatoki Teodozyjskiej były miejscem desantu wojsk ZSRR w ramach operacji kerczeńsko-teodozyjskiej.

</doc>
<doc id="1560248" url="https://pl.wikipedia.org/wiki?curid=1560248" title="Todd Lodwick">
Todd Lodwick

Todd Lodwick (ur. 21 listopada 1976 r. w Steamboat Springs) – amerykański narciarz, specjalista kombinacji norweskiej, srebrny medalista olimpijski, trzykrotny medalista mistrzostw świata, złoty medalista mistrzostw świata juniorów oraz zwycięzca Letniego Grand Prix.
Kariera.
Po raz pierwszy na arenie międzynarodowej Todd Lodwick pojawił się 5 grudnia 1993 roku, kiedy wystartował w zawodach Pucharu Świata B. Zwyciężył wtedy w konkursie rozgrywanym metodą Gundersena w Lillehammer. W wieku zaledwie 17 lat wystartował na igrzyskach olimpijskich w Lillehammer w 1994 roku, gdzie indywidualnie był trzynasty, a w drużynie zajął siódme miejsce. Blisko rok później, 7 stycznia 1995 roku Schonach zadebiutował w Pucharze Świata, zajmując 8. miejsce w Gundersenie. Tym samym w swoim debiucie w Pucharze Świata od razu zdobył punkty. W sezonie 1994/1995 wystartował jeszcze pięciokrotnie, za każdym razem punktując. W klasyfikacji generalnej zajął jedenastą pozycję. W 1995 roku zajął także wspólnie z kolegami z reprezentacji czwarte miejsce w konkursie drużynowym podczas mistrzostw świata w Thunder Bay.
Przełom w karierze Todda nastąpił w sezonie 1995/1996. W zawodach pucharowych wystąpił tylko trzy razy, ale już w pierwszym starcie, 6 grudnia 1995 roku w Steamboat Springs nie tylko stanął na podium, ale zwyciężył w konkursie metodą Gundersena. Był ponadto trzeci w tej samej konkurencji 6 lutego 1996 roku w Seefeld. Z powodu małej liczby startów w klasyfikacji generalnej zajął tylko szesnaste miejsce. W tym samym roku zdobył złoty medal w Gundersenie na mistrzostwach juniorów w Asiago. Taki sam wynik w klasyfikacji generalnej uzyskał również w sezonie 1996/1997. Tym razem tylko raz stanął na podium, 29 grudnia 1996 roku w Oberwiesenthal był trzeci w sprincie. Na mistrzostwach świata w Trondheim w 1997 roku zajął piąte miejsce w zawodach drużynowych.
Przez osiem kolejnych sezonów nie opuszczał czołowej dziesiątki klasyfikacji generalnej Pucharu Świata. Najlepsze wyniki osiągnął w sezonach 1997/1998, 1999/2000 i 2004/2005, które kończył na czwartym miejscu. W sezonie 2004/2005 był ponadto trzeci w klasyfikacji sprintu, za Hannu Manninenem z Finlandii i Niemcem Ronnym Ackermannem. W tym czasie wystąpił na czterech edycjach mistrzostw świata. Indywidualnie najlepiej wypadł na mistrzostwach świata w Ramsau w 1999 roku i mistrzostwach w Oberstdorfie w 2005 roku, gdzie był trzynasty w sprincie. W zawodach drużynowych był piąty w Oberstdorfie oraz na Mistrzostwach w Val di Fiemme w 2003 roku. Wziął także udział w trzech igrzyskach olimpijskich, najlepiej prezentując się na igrzyskach w Salt Lake City w 2002 roku, gdzie był piąty w sprincie, siódmy w Gundersenie oraz czwarty w konkursie drużynowym.
W Letnim Grand Prix w kombinacji norweskiej był trzeci w piątej edycji, drugi w szóstej edycji, a w 2003 roku zwyciężył w szóstej edycji tego cyklu. Po zakończeniu Po zakończeniu sezonu 2005/2006 Lodwick postanowił zakończyć karierę, mimo iż miał zaledwie 29 lat. Do rywalizacji wrócił jednak po dwóch latach, w grudniu 2008 roku. Rozpoczął od czterech startów w Pucharze Kontynentalnym, z czego trzy wygrał, a raz był drugi. Już 27 grudnia 2008 roku ponownie zadebiutował w Pucharze Świata, zajmując drugie miejsce w Gundersenie w Oberhofie. Wynik ten powtórzył dzień później, punktował także w trzech kolejnych startach w styczniu 2009 roku. Dzięki temu został włączony do kadry USA na mistrzostwa świata w Libercu. Amerykanin zdobył tam złote medale w starcie masowym i Gundersenie na normalnej skoczni, a w zawodach metodą Gundersena na dużym obiekcie był dziesiąty. Został tym samym pierwszym sportowcem z USA, który zdobył dwa złote medale w kombinacji norweskiej. Jest także najstarszym w historii mistrzem świata. W dniu drugiego zwycięstwa miał 32 lata, 3 miesiące i jeden dzień. W klasyfikacji generalnej sezonu 2008/2009 zajął 24. miejsce.
Sezon 2009/2010 zaczął od dwóch wygranych zawodów Pucharu Kontynentalnego w amerykańskim Pak City. W Pucharze Świata pojawił się osiem razy, sześciokrotnie plasując się w czołowej dziesiątce. Dwa razy stanął na podium: 10 stycznia w Val di Fiemme był drugi, a 16 stycznia 2010 roku w Chaux-Neuve był trzeci w Gundersenie. Sezon ten zakończył na 15. pozycji. W tym samym roku wystąpił na igrzyskach olimpijskich w Vancouver, gdzie wspólnie z Brettem Camerotą, Johnnym Spillanem i Billem Demongiem wywalczył srebrny medal w konkursie drużynowym. Już po skokach Amerykanie zajmowali drugie miejsce i na trasę biegu wyruszyli ze stratą dwóch sekund do prowadzących Finów. W biegu wyprzedzili reprezentantów Finlandii, jednak dali się wyprzedzić Austriakom, którzy sięgnęli po złoty medal. Na mecie Amerykanie stracili do zwycięzców nieco ponad pięć sekund i o około czternaście wyprzedzili Niemców, którzy uplasowali się na trzeciej pozycji. W indywidualnych startach był trzynasty w Gundersenie na dużej skoczni, a na normalnym obiekcie był blisko medalu, ostatecznie jednak zajął czwarte miejsce, przegrywając walkę o brązowy medal z Alessandro Pittinem z Włoch o zaledwie 0.7 sekundy.
Najważniejszym punktem sezonu 2010/2011 były mistrzostwa świata w Oslo. Lodwick był tam ósmy w Gundersenie na normalnej skoczni i piąty na dużej. Wystartował także w obu konkursach drużynowych, w których Amerykanie zajęli odpowiednio czwarte i szóste miejsce. W rywalizacji pucharowej spisywał się słabiej niż w poprzednim sezonie. Ani razu nie stanął na podium, jego najlepszym wynikiem był czwarte miejsce w Gundersenie 18 grudnia 2010 roku w Ramsau. W klasyfikacji generalnej zajął tym razem 25. miejsce. W sezonie 2011/2012 ponownie nie stanął na podium. W czterech startach indywidualnych Amerykanin ani razu nie znalazł się w pierwszej dwudziestce i w klasyfikacji końcowej zajął 52. miejsce. Był to najgorszy wynik w jego dotychczasowej karierze. W lecie 2012 roku zajął ósme miejsce w piętnastej edycji LGP. Podczas lipcowych zawodów w rosyjskim Soczi dwukrotnie stawał na podium: 21 lipca był drugi za Bernhardem Gruberem z Austrii, a dzień później zwyciężył. W kolejnym sezonie zimowym wypadł jeszcze słabiej niż przed rokiem, zdobywając zaledwie 11 punktów, co dało mu 59. pozycję w klasyfikacji generalnej. Mimo to na rozgrywanych na przełomie lutego i marca 2013 roku mistrzostwach świata w Val di Fiemme Lodwick zdobył medal. W sztafecie na normalnej skoczni wspólnie z Demongiem oraz Bryanem i Taylorem Fletcherami zajął trzecie miejsce. Indywidualnie pojawił się tylko w konkursie na normalnej skoczni, który ukończył na 35. pozycji.

</doc>
<doc id="1560252" url="https://pl.wikipedia.org/wiki?curid=1560252" title="COROT-2">
COROT-2

COROT-2 – młoda gwiazda typu widmowego G7V położona w gwiazdozbiorze Orła, na orbicie, której satelita COROT odkrył w 2007 roku planetę pozasłoneczną.
COROT-2 jest żółtym karłem niewiele mniejszym od Słońca, oddalonym o około 1000 lat świetlnych od Ziemi. Gwiazda ta liczy około 500 milionów lat i przypomina Słońce we wcześniejszym stadium rozwoju. Jej obserwowana jasność wynosi 12,568.
Planeta COROT-2b jest gorącym jowiszem, ma masę ponad trzykrotnie większą niż Jowisz. Obiega swą macierzystą gwiazdę po bardzo ciasnej orbicie o okresie zaledwie 1,743 dnia.

</doc>
<doc id="1560255" url="https://pl.wikipedia.org/wiki?curid=1560255" title="Mistrz kierownicy ucieka 2">
Mistrz kierownicy ucieka 2

Mistrz kierownicy ucieka 2 (ang. "Smokey and the Bandit II") – amerykańska komedia sensacyjna z 1980 roku.
Opis fabuły.
Enosowie wynajmują „Bandytę” i Cledusa, by w ciągu 9 dni dostarczyli ciężarną słonicę na konwencję Partii Republikańskiej. Za jej dostarczenie mają otrzymać 400 tysięcy dolarów, lecz znów depcze im po piętach szeryf Buford T. Justice, który nie zapomniał upokorzeń ze strony „Bandyty” z pierwszej części filmu.

</doc>
<doc id="1560256" url="https://pl.wikipedia.org/wiki?curid=1560256" title="Renault Tondar 90">
Renault Tondar 90



</doc>
<doc id="1560258" url="https://pl.wikipedia.org/wiki?curid=1560258" title="Iran Khodro Renault Tondar 90">
Iran Khodro Renault Tondar 90



</doc>
<doc id="1560259" url="https://pl.wikipedia.org/wiki?curid=1560259" title="Theresia Kiesl">
Theresia Kiesl

Theresia Kiesl (ur. 26 października 1963 w Sarleinsbach) – austriacka lekkoatletka, specjalistka od dystansu 1500 metrów.
Została wybrana najlepszą sportsmenką Austrii w 1996 roku. Zakończyła karierę w 1998, z powodu przewlekłych problemów ze ścięgnem achillesa.

</doc>
<doc id="1560261" url="https://pl.wikipedia.org/wiki?curid=1560261" title="Port lotniczy Dżaffna">
Port lotniczy Dżaffna

Port lotniczy Dżaffna – międzynarodowy port lotniczy położony w mieście Dżafna, w Sri Lance. Jest używany do celów wojskowych i cywilnych. Obsługiwany przez Sri Lanka Air Force. Jest to drugi co do wielkości port lotniczy Sri Lanki.

</doc>
<doc id="1560266" url="https://pl.wikipedia.org/wiki?curid=1560266" title="Peugetot 206 sedan">
Peugetot 206 sedan



</doc>
<doc id="1560267" url="https://pl.wikipedia.org/wiki?curid=1560267" title="Port lotniczy Pokhara">
Port lotniczy Pokhara

Port lotniczy Pokhara – międzynarodowy port lotniczy położony w Pokharze. Jest drugim co do wielkości portem lotniczym w Nepalu. Oferuje połączenia do Katmandu i Jomsom.

</doc>
<doc id="1560273" url="https://pl.wikipedia.org/wiki?curid=1560273" title="Zenon Zając">
Zenon Zając

Zenon Zając (ur. 12 listopada 1959 w Wolsztynie, zm. 16 grudnia 1981) – ślusarz, pracownik Kopalni Węgla Kamiennego Wujek, ofiara pacyfikacji kopalni Wujek w grudniu 1981. 
Życiorys.
W 1974 przyjechał do Katowic. W 1977 ukończył Zasadniczą Szkołę Górniczą w Katowicach i podjął pracę w KWK Wujek. Bezpartyjny, członek NSZZ "Solidarność". 16 grudnia 1981 zginął na skutek postrzału z broni maszynowej w serce w czasie pacyfikacji kopalni. Pogrzeb odbył się 22 grudnia 1981 w Rostarzewie. Był kawalerem, miał dwie siostry i trzech braci.
W 34. rocznicę pacyfikacji Kopalni „Wujek” został 16 grudnia 2015 roku pośmiertnie odznaczony Krzyżem Wolności i Solidarności.
Został pochowany na cmentarzu w Rostarzewie.
Od grudnia 2015 w ratuszu w Rostarzewie dostępna jest stała ekspozycja o życiu Zenona Zająca i stanie wojennym.

</doc>
<doc id="1560274" url="https://pl.wikipedia.org/wiki?curid=1560274" title="Gražvydas (imię)">
Gražvydas (imię)

Grażvydas, Grażwid, lit. "Gražvydas" – imię pochodzenia bałtyckiego. Obecnie imię to jest powszechne na terenach dzisiejszej Litwy oraz Łotwy.
Osoby o imieniu Gražvydas

</doc>
<doc id="1560278" url="https://pl.wikipedia.org/wiki?curid=1560278" title="In the Closet">
In the Closet

In the Closet – trzeci singel Michaela Jacksona z albumu "Dangerous" nagrany w duecie z księżniczką Stefanią z Monako. W teledysku do utworu wystąpiła modelka Naomi Campbell. Singel dotarł do 6 miejsca na liście Billboard Hot 100.
Piosenka początkowo miała być nagrana w duecie z Madonną, jednak nie doszło do współpracy pomiędzy piosenkarzami.

</doc>
<doc id="1560279" url="https://pl.wikipedia.org/wiki?curid=1560279" title="In The Closet">
In The Closet



</doc>
<doc id="1560280" url="https://pl.wikipedia.org/wiki?curid=1560280" title="Mott the Hoople">
Mott the Hoople

Mott the Hoople – angielski zespół rockowy, zaliczany do sceny glam pierwszej połowy lat 1970. Najbardziej znany jest z utworu „All the Young Dudes”, którego autorem jest David Bowie.
Historia.
Zespół powstał w latach 1960. z połączenia dwóch innych: The Soulents (Pete Watts, Dale Griffin) i The Buddies (Mick Ralphs, Stan Tippins). W tym składzie zespół koncertował i nagrywał dema, aż zwrócił na siebie uwagę Guya Stevensa, producenta i menedżera. Stevens nie zgodził się jednak, aby wokalistą był nadal Tippins, toteż przyjęto nowego członka, Iana Huntera, znalezionego za pośrednictwem ogłoszenia, zaś Tippins zajął się organizacją koncertów.
Nazwa zespołu została zapożyczona przez Stevensa z powieści „Mott the Hoople”, którą przeczytał w więzieniu, gdzie trafił za posiadanie narkotyków. Debiutancki album, "Mott the Hoople", nagrany w zaledwie tydzień, wydano w 1969. Znalazło się na nim kilka coverów, w tym „You Really Got Me” grupy The Kinks.
Kolejne albumy zbierały negatywne recenzje ("Mad Shadows" z 1970, "Wildlife" z 1971) i słabo się sprzedawały ("Brain Capers" z 1971). Zespół był bliski rozpadnięcia się, gdy o jego kłopotach dowiedział się David Bowie, będący od dawna fanem, oferując im swój utwór „Suffragette City”, przeznaczony na album "The Rise and Fall of Ziggy Stardust and the Spiders from Mars". Oferta ta została odrzucona, ale zespół zgodził się na kolejną propozycję Bowiego i nagrał utwór „All the Young Dudes”, który miał się okazać ich największym przebojem.
W 1974 z zespołu odeszli Hunter i Ronson, zastąpili ich Ray Major i Nigel Benjamin, a nazwę skrócono do samego „Mott”. W tym składzie grupa grała do 1976, nagrywając dwa albumy, które nie odniosły sukcesu komercyjnego. Wówczas na odejście zdecydował się Benjamin. Po dalszych zmianach w składzie zespół zmienił nazwę na British Lions, wydał kolejne dwa albumy i wreszcie rozpadł się w 1980.
Zespół reaktywował się w 2009, by zagrać kilka koncertów w oryginalnym składzie (z powodów zdrowotnych z tych planów musiał zrezygnować Griffin, którego zastąpił Martin Chambers z The Pretenders). W tym samym składzie Mott the Hoople wystąpił również w 2013.

</doc>
<doc id="1560282" url="https://pl.wikipedia.org/wiki?curid=1560282" title="Zbrodnia w Łanowicach">
Zbrodnia w Łanowicach



</doc>
<doc id="1560284" url="https://pl.wikipedia.org/wiki?curid=1560284" title="Wawrzyniec z Novae">
Wawrzyniec z Novae

Wawrzyniec z Novae (Laurentius Mellifiluus, V wiek) – łaciński pisarz, biskup Novae (Moesia Inferior). Autor homilii "O pokucie (De paenitentia)" – inna nazwa to "O dwóch zasadach (De duobus temporibus)", oraz "O jałmużnie (De eleemosyna)". Homilia "O niewieście kananejskiej" jest wolnym tłumaczeniem homilii Jana Chryzostoma.

</doc>
<doc id="1560286" url="https://pl.wikipedia.org/wiki?curid=1560286" title="Port lotniczy Haeju">
Port lotniczy Haeju

Port lotniczy Haeju (kor. 해주공항) - port lotniczy w mieście Haeju, w Korei Północnej. Jest administrowany przez Koreańską Armię Ludową. Jest używane zarówno do celów wojskowych, jak i cywilnych.

</doc>
<doc id="1560288" url="https://pl.wikipedia.org/wiki?curid=1560288" title="Półprodukt">
Półprodukt

Półprodukt – wyrób, który przeszedł wstępne etapy procesu technologicznego i stanowi materiał wyjściowy do wytwarzania wyrobów gotowych (finalnych).
Przykładem półproduktu mogą być odlewy hutnicze do dalszej obróbki, płynne żeliwo czy ciasto chlebowe w czasie wyrabiania. Półproduktami są też wszelkie części składowe gotowego produktu, które same w sobie nie są użyteczne.

</doc>
<doc id="1560292" url="https://pl.wikipedia.org/wiki?curid=1560292" title="Oriencjusz">
Oriencjusz

Oriencjusz, Święty Oriencjusz, Oriencjusz z Auch, łac. "Orientius" (zm. w V wieku) – biskup Auch z Gaskonii, ojciec Kościoła i święty katolicki.
Informacje o nim pochodzą z żywota spisanego na początku VI wieku. Był biskupem Auch i posłem króla Teodoryka. W roku 439 pośredniczył między Wizygotami a Aecjuszem i Liktoriuszem. Autor "Pisma napominającego (Commonitorium)" – ułożonej wierszem mowy, która obok wykładu etyki zawiera także krótkie wyznanie wiary. Walczył z pogańskimi obyczajami. Zmarł przed 474 rokiem.
Jego wspomnienie liturgiczne w Kościele katolickim obchodzone jest 1 maja.

</doc>
<doc id="1560293" url="https://pl.wikipedia.org/wiki?curid=1560293" title="Who Is It">
Who Is It

Who Is It – czwarty singel Michaela Jacksona z albumu "Dangerous". Utwór dotarł do 14 miejsca na liście Billboard Hot 100.

</doc>
<doc id="1560294" url="https://pl.wikipedia.org/wiki?curid=1560294" title="IKCO Samand">
IKCO Samand

IKCO Samand – samochód produkowany w irańskim Teheranie przez firmę Iran Khodro ("IKCO") z wykorzystaniem lokalnych dostawców części. W Iranie jego podstawowym konkurentem jest Renault Tondar 90 produkowany przez ten sam koncern. Jego poprzednikiem był produkowany w latach 1967–2005 model IKCO Paykan. W 2011 roku zaprezentowano następcę Samanda model IKCO Dena. Ceny zaczynają się od 9000 USD.
Silniki i podzespoły.
Samand został skonstruowany na płycie podłogowej samochodu Peugeota 405. Do napędu auta przewidziano 8-zaworowy silnik benzynowy 1.8 o mocy 100 KM noszący oznaczenie XU7JP/L3. Jednostka ta spełnia normę czystości spalin Euro-2. Od 2008 roku w ofercie znajduje się również benzynowy silnik 1.6 16V o mocy 110 KM o oznaczeniu TU5JP/L4.
Odmiany.
W 2004 roku na salonie motoryzacyjnym w Teheranie kompania Iran Khodro przedstawiła przedłużoną o 30 cm odmianę Samanda o nazwie Sarir. Model ten w założeniu ma być pojazdem luksusowym i ma to podkreślać wyposażenie w skład, którego wchodzi skórzana tapicerka, oraz klimatyzacja. Do napędu "Sarira" zastosowano standardową jednostkę 1.8 8V o mocy 100 KM.
Latem 2006 roku do oferty wprowadzony został Samand LX, który stanowi najbogatszą wersję wyposażeniową tego auta. Wersja ta wyposażona jest w poduszkę powietrzną dla kierowcy, ABS, klimatyzację, centralny zamek, komputer pokładowy, aluminiowe felgi oraz elektryczną regulację fotela kierowcy.
W 2007 roku zaprezentowano zmodernizowany stylistycznie model Soren, który od "Samanda" odróżnia się zmienioną przednią częścią nadwozia z nowym zderzakiem, osłoną wlotu powietrza, lampami oraz nieznacznie przestylizowaną tylną częścią, gdzie zastosowano nowy zderzak, klapę bagażnika oraz lampy. Wnętrze "Sorena" zostało bez zmian przejęte z modelu "Samand". Kompletacja wyposażeniowa tego modelu odpowiada "Samandowi LX".
Eksport i produkcja.
Samand eksportowany jest do takich krajów jak : Rosja, Bułgaria, Białoruś, Syria, Azerbejdżan, Wenezuela i Turcja. Iran Khodro planuje również wprowadzić w latach 2009-2015 swój model do takich krajów jak: Polska, Tadżykistan, Armenia, Gruzja, Afganistan, Pakistan, Senegal, Chiny, Egipt i Niemcy. Pojazd ten był (od 2006 roku) montowany na Białorusi przez Unison Minsk S.A. – mimo zamówień dla MSW, w ciągu 5 lat wyprodukowano ich zaledwie tysiąc sztuk i w lutym 2011 roku zaprzestano produkcji. W Syrii samochód wytwarzany jest przez Samand Shaam, w Azerbejdżanie przez AzSamand Azis i Wenezueli przez Centauro S.A.

</doc>
<doc id="1560296" url="https://pl.wikipedia.org/wiki?curid=1560296" title="Antropogenetyka">
Antropogenetyka



</doc>
<doc id="1560299" url="https://pl.wikipedia.org/wiki?curid=1560299" title="Ready for Love">
Ready for Love

Ready for Love – siódmy singiel zespołu Cascada, pochodzący z ich debiutanckiego albumu "Everytime We Touch". Piosenka nie okazała się zbyt wielkim sukcesem. Nie była nigdzie notowana.
Lista utworów.
German EP
Swedish Download Single

</doc>
<doc id="1560300" url="https://pl.wikipedia.org/wiki?curid=1560300" title="Rot-Weiß Oberhausen">
Rot-Weiß Oberhausen

Rot-Weiss Oberhausen, RWO – niemiecki klub piłkarski z miasta Oberhausen z Nadrenii Północnej-Westfalii.
Historia.
Klub powstał w grudniu 1904 jako Oberhausener Spielverein w wyniku połączenia Emschertaler SV (1902) i Oberhausener TV 1873. W styczniu 1923 doszło do fuzji z Styrumer SV 1908 i zmieniono nazwę na Spielvereinigung Oberhausen-Styrum. W czerwcu 1923 od klubu odłączyła się część członków i utworzyła 1. FC Mülheim. W czerwcu 1933 klub przyjął nazwę SC Rot-Weiß Oberhausen.
Zespół na początku grał w lokalnej lidze. Po ponownej organizacji niemieckiej piłki nożnej na początku lat 30. w ramach Trzeciej Rzeszy, Rot-Weiß zagrał w Gaulidze Niederrhein. Po wojnie klub grał w Oberlidze. W 1969 roku zajął w niej 1. miejsce i awansował do Bundesligi. W 1971 roku został uwikłany w skandal z przekupstwem. Choć w skandal zaangażowani byli szefowie, zawodnicy oraz trenerzy, to klub obronił się przed karą. Po trzech latach w Bundeslidze, spadł z ligi.
Problemy finansowe w 1988 roku spowodowały, że Rot-Weiß grał w Verbandslidze Niederrhein (IV liga). Po prawie dziesięciu latach gry w niższych klasach rozgrywkowych klub powrócił do 2. Bundesligi, dzięki zwycięstwu w Regionallidze. Klub w 2000 i 2004 zakończył sezon na odpowiednio piątym i szóstym miejscu. W pozostałych sezonach klub zajmował miejsca w dole tabeli, by ponownie spaść do Regionalligi w 2005 roku, a następnie, rok później do Oberligi. Po sezonie gry w Oberlidze, powrócił do Regionalligi Nord. W sezonie 2007/2008 awansował do 2. Bundesligi. W sezonie 2010/2011 spadł z niej do 3. Ligi, a sezon później do Regionalligi.
Zawodnicy i sukcesy.
W sezonie 1970/71 Lothar Kobluhn został królem strzelców Bundesligi. W sezonie zdobył 24 gole.
W 1999 zespół dotarł do półfinału Pucharu Niemiec, gdzie przegrał z Bayernem Monachium 1:3.
Lekkoatletyka.
Rot-Weiß Oberhausen posiadał również sekcje lekkoatletyczną. Wśród najbardziej znanych zawodników byli Willi Wülbeck i Friedrich Roderfeld. Zespół stał się również liderem w 4 × 400 m w 1948 i 3 × 1000 m w 1951.

</doc>
<doc id="1560302" url="https://pl.wikipedia.org/wiki?curid=1560302" title="Port lotniczy Baucau">
Port lotniczy Baucau

Port lotniczy Baucau (port. Aeroporto Cakung) (IATA: BCH, ICAO: WPEC) - port lotniczy zlokalizowany 6,5 kilometra na zachód od Baucau. Jest to drugi co do wielkości port lotniczy tego kraju.

</doc>
<doc id="1560305" url="https://pl.wikipedia.org/wiki?curid=1560305" title="Rot-Weiss Erfurt">
Rot-Weiss Erfurt



</doc>
<doc id="1560307" url="https://pl.wikipedia.org/wiki?curid=1560307" title="Sida hermaphrodita">
Sida hermaphrodita



</doc>
<doc id="1560308" url="https://pl.wikipedia.org/wiki?curid=1560308" title="Rot-Weiss Oberhausen">
Rot-Weiss Oberhausen



</doc>
<doc id="1560310" url="https://pl.wikipedia.org/wiki?curid=1560310" title="Dyskografia Queen">
Dyskografia Queen

Poniżej znajduje się kompletna dyskografia brytyjskiego zespołu rockowego Queen.

</doc>
<doc id="1560311" url="https://pl.wikipedia.org/wiki?curid=1560311" title="Stănești">
Stănești

Kilka miejsc w Rumunii:

</doc>
<doc id="1560313" url="https://pl.wikipedia.org/wiki?curid=1560313" title="Peugeot 206 sedan">
Peugeot 206 sedan



</doc>
<doc id="1560322" url="https://pl.wikipedia.org/wiki?curid=1560322" title="Rogowa Grań">
Rogowa Grań

Rogowa Grań (słow. "Rohový hrebeň") – odcinek Jaworowej Grani w słowackich Tatrach Wysokich. Znajduje się pomiędzy Jaworowym Rogiem, oddzielonym Pośrednią Rogową Przełęczą, a Skrajną Jaworową Turnią oddzieloną Skrajną Rogową Przełęczą.
Jest to dosyć długa, postrzępiona grań wchodząca w skład masywu Jaworowego Rogu. Stanowi ona jednak oddzielny obiekt, który oddzielony jest siodłami dwóch przełęczy. Nieco na zachód od Pośredniej Rogowej Przełęczy znajduje się najwyższy obiekt tejże grani – mało wybitna, nienazwana turnia. Do Doliny Jaworowej grań opada wysokim Jaworowym Murem, w którym widoczne są liczne żleby. Ściany opadające w stronę doliny Rówienki są urwiste, a wzdłuż nich rozciągają się szerokie upłazy. Na Rogową Grań nie prowadzą żadne znakowane szlaki turystyczne, jest dostępna jedynie dla taterników.
Nazwa Rogowej Grani i innych podobnych obiektów pochodzi od Jaworowego Rogu.
Historia.
Pierwsze wejścia turystyczne:

</doc>
<doc id="1560323" url="https://pl.wikipedia.org/wiki?curid=1560323" title="Umorzenie (rachunkowość)">
Umorzenie (rachunkowość)

Umorzenie – okresowe zmniejszenie wartości początkowej środków trwałych oraz wartości niematerialnych i prawnych na skutek jego wykorzystywania w trakcie prowadzenia działalności gospodarczej, o wyrażoną wartościowo sumę tego zużycia.
Wartość umorzenia za dany okres (np. kilku lat) jest sumą dokonanych odpisów amortyzacyjnych w poszczególnych podokresach. Wartość początkowa dobra kapitałowego, pomniejszona o wielkość jego dotychczasowego umorzenia, stanowi wartość netto wykazywaną w bilansie jednostki.
Umorzenie oznacza też zrezygnowanie całkowicie lub częściowo ze ściągania jakichś należności pieniężnych (umorzenie długu).

</doc>
<doc id="1560324" url="https://pl.wikipedia.org/wiki?curid=1560324" title="6P2C">
6P2C



</doc>
<doc id="1560325" url="https://pl.wikipedia.org/wiki?curid=1560325" title="Przestrzeń statystyczna dominowana">
Przestrzeń statystyczna dominowana

Przestrzeń statystyczna formula_1 jest przestrzenią statystyczną dominowaną (lub przestrzenią statystyczną zdominowaną), jeżeli istnieje σ-skończona miara formula_2 określona na formula_3 taka, że każda miara z rodziny formula_4 jest absolutnie ciągła względem miary formula_5 tzn. (po zastosowaniu twierdzenia Radona-Nikodýma):
gdzie formula_7 jest funkcją o wartościach rzeczywistych nieujemnych. Funkcja formula_7 nazywana wówczas jest gęstością względem miary formula_5 natomiast miara formula_2 – miarą dominującą.
Przestrzeń statystyczną dominowaną, w której dla każdego formula_11 wybrano wersję formula_12 gęstości formula_13 oznaczamy:

</doc>
<doc id="1560326" url="https://pl.wikipedia.org/wiki?curid=1560326" title="Adan Mohamed Nuur Madobe">
Adan Mohamed Nuur Madobe

Adan Mohamed Nuur Madobe (arab. عدن محمد نور مادوبي; ur. 1956 w Manderze), somalijski polityk, minister sprawiedliwości w latach 2005-2007, przewodniczący Tymczasowego Parlamentu Federalnego od 3 lutego 2007 do 16 maja 2010. P.o. prezydenta Somalii od 29 grudnia 2008 do 31 stycznia 2009.
Życiorys.
Adan Mohamed Nuur Madobe urodził się w mieście Mandera w Kenii (wówczas kolonii brytyjskiej). Należy do klanu Rahanweyn ("Digil-Mirifle"), stanowiącego około 20% populacji Somalii.
Studiował teologię islamską oraz był nauczycielem w szkole koranicznej. Przed zaangażowaniem się w politykę na początku lat 90. XX w., prowadził własny biznes związany z handlem żywym inwentarzem.
W połowie lat 90. XX w. wstąpił do utworzonej Armii Oporu Rahanweyn (RRA, "Rahanweyn Resistance Army"), grupy wojskowej działającej na południu Somalii i dążącej do utworzenia niepodległego państwa Somalia Południowo-Zachodnia. Pełnił w niej funkcję pierwszego wiceprzewodniczącego.
"Armia Oporu Rahanweyn" udzieliła poparcia tworzonemu Tymczasowemu Rządowi i Parlamentowi Federalnemu, powołanymi w Kenii celem przejęcia władzy w Somalii, jej stabilizacji i demokratyzacji. W listopadzie 2004 Madobe wszedł w skład Tymczasowego Parlamentu Federalnego.
W styczniu 2005 został mianowany ministrem sprawiedliwości w gabinecie premiera Alego Mohammeda Ghediego. 31 stycznia 2007 został wybrany przewodniczącym Tymczasowego Parlamentu Federalnego po tym, jak z urzędu został usunięty jego poprzednik za zbyt łagodne stanowisko wobec Unii Trybunałów Islamskich. 3 lutego 2007 został zaprzysiężony na stanowisku.
29 grudnia 2008, po dymisji prezydenta Abdullahiego Yusufa z powodu braku współpracy z rządem i parlamentem oraz brakiem sukcesów w przywracaniu pokoju, jako przewodniczący parlamentu objął funkcję p.o. prezydenta Somalii. Zgodnie z prawem parlament miał 30 dni na powołanie nowego szefa państwa. Wybory prezydenckie odbyły się 30 stycznia 2009. Parlament, obradujący w Dżibuti, nowym szefem państwa wybrał Sharifa Sheikha Ahmeda.
16 maja 2010 Madobe został pozbawiony przez parlament stanowiska przewodniczącego izby po tym, jak wcześniej wezwał do zdymisjonowania gabinetu premiera Omara Abdirashida Alego Sharmarke, któremu zarzucił korupcję i nieefektywne działanie.

</doc>
<doc id="1560329" url="https://pl.wikipedia.org/wiki?curid=1560329" title="Hipeastrum">
Hipeastrum



</doc>
<doc id="1560330" url="https://pl.wikipedia.org/wiki?curid=1560330" title="Nezer Sereni">
Nezer Sereni



</doc>
<doc id="1560331" url="https://pl.wikipedia.org/wiki?curid=1560331" title="Przestrzeń statystyczna zdominowana">
Przestrzeń statystyczna zdominowana



</doc>
<doc id="1560333" url="https://pl.wikipedia.org/wiki?curid=1560333" title="RJ12">
RJ12



</doc>
<doc id="1560334" url="https://pl.wikipedia.org/wiki?curid=1560334" title="Josef Neuner">
Josef Neuner

Josef Neuner (ur. 1913, zm. 26 września 1947) – zbrodniarz nazistowski, jeden z funkcjonariuszy SS pełniących służbę w niemieckich obozach koncentracyjnych i SS-Hauptscharführer.
Z zawodu górnik. Członek NSDAP i Waffen-SS (od maja 1934). W maju 1934 rozpoczął służbę w obozie Dachau, następnie przeniesiono go do Flossenbürga, gdzie przebywał do 1 stycznia 1942, po czym powrócił do Dachau. Początkowo pełnił do września 1942 służbę w krematorium, następnie do lutego 1943 był "Blockführerem". Od lutego do maja 1943 Neuner kierował komandem więźniarskim w podobozie "Freimann", po czym skierowano go na identyczne stanowisko do podobozu "Heunstetten". Funkcję tę pełnił do sierpnia 1943. Wówczas powrócił do obozu głównego Dachau i października 1943 piastował stanowisko zastępcy oficera raportowego ("Rapportführera"). Następnie przeniesiono go do podobozu "Gendorf", gdzie kierował komandem więźniarskim. Wreszcie od lipca 1944 do kwietnia 1945 był "Rapportführerem" w podobozie "Allach".
Neuner brał udział w egzekucjach przez rozstrzelanie i powieszenie. Okrutnie również znęcał się nad więźniami, zwłaszcza gdy pełnił służbę w krematorium w obozie głównym Dachau (żaden z podległych mu więźniów żydowskiego komanda nie przeżył) i podobozie "Allach" (gdzie katował więźniów kijem). Podczas ewakuacji tego ostatniego podobozu zastrzelił kilku więźniów niezdolnych do dalszego marszu. W procesie przed amerykańskim Trybunałem Wojskowym w Dachau, który toczył się w dniach 27 marca – 28 marca 1947 za wyżej wymienione zbrodnie skazany został na karę śmierci przez powieszenie. Wyrok wykonano pod koniec września 1947.

</doc>
<doc id="1560335" url="https://pl.wikipedia.org/wiki?curid=1560335" title="RJ21">
RJ21



</doc>
<doc id="1560336" url="https://pl.wikipedia.org/wiki?curid=1560336" title="Nir Zevi">
Nir Zevi



</doc>
<doc id="1560338" url="https://pl.wikipedia.org/wiki?curid=1560338" title="Zhao Jun">
Zhao Jun

Zhao Jun (chiń. 赵骏, ur. 12 grudnia 1986 w Jinan) – chiński szachista i trener szachowy ("FIDE Trainer" od 2014), arcymistrz od 2005 roku.
Kariera szachowa.
Kilkukrotnie reprezentował Chiny na mistrzostwach świata juniorów, największy sukces odnosząc w 2004 w Koczin, gdzie w kategorii do 20 lat zdobył brązowy medal. Wielokrotnie reprezentował Chiny w turniejach drużynowych, m.in.: ; medalista: wspólnie z drużyną – srebrny (2006)), ; dwukrotny medalista: wspólnie z drużyną – złoty (2008) oraz indywidualnie – srebrny () oraz .
Normy na tytuł arcymistrza wypełnił w 2004 w Moskwie (turniej "Aerofłot Open"), w drużynowych mistrzostwach Chin oraz w mistrzostwach świata juniorów do 20 lat. Inne indywidualne sukcesy odniósł w Sewilli (2003, I m.) oraz Cebu City (2007, mistrzostwa Azji, IV m. za Zhang Pengxiangiem, Wang Hao i Abhijitem Kunte).
Dwukrotnie wystąpił w turniejach o Puchar Świata, rozegranych w Chanty-Mansyjsku: w 2005 przegrał w I rundzie z Gatą Kamskim, natomiast w 2007 awansował do II rundy (po zwycięstwie nad Pentalą Harikrishną, w której uległ Liviu-Dieterowi Nisipeanu). W 2015 samodzielnie zwyciężył w turnieju w Hastings.
W 2006 zwyciężył w internetowym turnieju klasyfikacyjnym do mistrzostw świata w szachach błyskawicznych. W finałowym turnieju jednak nie wystąpił z powodu uczestnictwa w drużynowym meczu pomiędzy reprezentacjami Chin i Francji.
Najwyższy ranking w dotychczasowej karierze osiągnął 1 września 2019, z wynikiem 2641 punktów zajmował wówczas 10. miejsce wśród chińskich szachistów.

</doc>
<doc id="1560339" url="https://pl.wikipedia.org/wiki?curid=1560339" title="RJ14">
RJ14



</doc>
<doc id="1560341" url="https://pl.wikipedia.org/wiki?curid=1560341" title="Marianna Longa">
Marianna Longa

Marianna Longa (ur. 26 kwietnia 1979 w Tirano) – włoska biegaczka narciarska, dwukrotna medalistka mistrzostw świata seniorów i juniorów.
Kariera.
Po raz pierwszy na arenie międzynarodowej Marianna Longa pojawiła się 14 grudnia 1996 roku w Argentière, gdzie w zawodach Pucharu Kontynentalnego zajęła 26. miejsce w biegu na 5 km techniką dowolną. W 1997 roku wystąpiła na mistrzostwach świata juniorów w Canmore, gdzie zwyciężyła w sztafecie i była dziewiąta w biegu na 5 km stylem klasycznym. Na rozgrywanych dwa lata później mistrzostwach świata juniorów w Saalfelden zdobyła brązowy medal na tym samym dystansie, a w biegu na 15 km stylem dowolnym była siódma.
W Pucharze Świata zadebiutowała 17 marca 2000 roku w Bormio, gdzie zajęła 39. miejsce w biegu na 5 km stylem klasycznym. Pierwsze punkty wywalczyła blisko rok później - 1 lutego 2001 roku w Asiago zajęła dwudzieste miejsce w sprincie stylem dowolnym. Pięciokrotnie stawała na podium zawodów PŚ, pierwszy raz dokonała tego 17 stycznia 2009 roku w Whistler, gdzie była druga w biegu łączonym na 15 km. W biegu tym wyprzedziła ją tylko Justyna Kowalczyk, a trzecie miejsce zajęła kolejna Włoszka, Arianna Follis. Trzynaście dni później zwyciężyła w biegu na 10 km stylem dowolnym w Rybińsku, a 14 lutego 2009 roku w Valdidentro była druga w biegu na 10 km klasykiem. W trzech z ośmiu etapów piątej edycji Tour de Ski Longa stawała na najniższym stopniu podium: 1 stycznia w Oberhofie (10 km klasykiem), 6 stycznia w Toblach (15 km stylem dowolnym) oraz 8 stycznia 2011 roku w Val di Fiemme (10 km klasykiem). W klasyfikacji końcowej cyklu dało jej to trzecie miejsce, za Kowalczyk oraz Therese Johaug z Norwegii. Ostatni raz na podium stanęła 4 lutego 2011 roku w Rybińsku, gdzie była druga w biegu łączonym. Najlepszy wynik w klasyfikacji generalnej osiągnęła w sezonie 2008/2009, który ukończyła na szóstej pozycji, a w klasyfikacji biegów dystansowych była trzecia za Polką oraz Aino-Kaisą Saarinen z Finlandii.
W 2002 roku brała udział w igrzyska olimpijskich w Salt Lake City, gdzie była między innymi szósta w sztafecie oraz dwudziesta w biegu na 10 km klasykiem. Na rozgrywanych rok później mistrzostwach świata w Val di Fiemme była jedenasta w biegu na 15 stylem klasycznym i ponownie szósta w sztafecie. Kolejną dużą imprezą w jej karierze były dopiero mistrzostwa świata w Sapporo w 2007 roku, gdzie Włoszki z Longą w składzie znów były szóste w sztafecie, a indywidualnie była między innymi ósma w biegu łączonym na 15 km. Największe sukcesy osiągnęła podczas mistrzostw świata w Libercu w 2009 roku, gdzie zdobyła dwa medale. W biegu na 10 km techniką klasyczną była druga za Saarinen, a przed Kowalczyk, a razem z Arianną Follis zdobyła także brązowy medal w sprincie drużynowym. Na tych samych mistrzostwach była czwarta w biegu łączonym na 15 km, przegrywając walkę o podium z Saarinen. W 2010 roku wystartowała na igrzyskach olimpijskich w Vancouver, gdzie jej najlepszymi wynikami były czwarte miejsce w sztafecie i siódme w biegu łączonym. Blisko medalu była również na rozgrywanych w 2011 roku mistrzostwach świata w Oslo. Longa była tam czwarta w sprincie drużynowym i sztafecie, a indywidualnie zajęła piąte miejsce w biegu łączonym, siódme na 10 km klasykiem oraz ósme na dystansie 30 km techniką dowolną.
W 2011 roku postanowiła zakończyć karierę.

</doc>
<doc id="1560344" url="https://pl.wikipedia.org/wiki?curid=1560344" title="Solitaire">
Solitaire



</doc>
<doc id="1560345" url="https://pl.wikipedia.org/wiki?curid=1560345" title="Zespół Ebsteina">
Zespół Ebsteina



</doc>
<doc id="1560346" url="https://pl.wikipedia.org/wiki?curid=1560346" title="Złoty Glob dla najlepszej aktorki drugoplanowej">
Złoty Glob dla najlepszej aktorki drugoplanowej

Złote Globy dla najlepszej aktorki drugoplanowej – kategoria Złotych Globów, przyznawana od 1944 roku przez Hollywoodzkie Stowarzyszenie Prasy Zagranicznej.
Laureatki są zaznaczone pogrubionym drukiem. Obok podane są role, za jakie otrzymały nagrodę.
Lata 40..
1943: Katina Paksinu – "Komu bije dzwon" jako Pilar
1944: Agnes Moorehead – "Pani Parkington" jako baronowa Aspasia Conti Alquist
1945: Angela Lansbury – "Portret Doriana Graya" jako Sibyl Vane
1946: Anne Baxter – "Ostrze brzytwy" jako Sophie MacDonald
1947: Celeste Holm – "Dżentelmeńska umowa" jako Anne Dettrey
1948: Ellen Corby – "I Remember Mama" jako Trina
1949: Mercedes McCambridge – "Gubernator" jako Sadie Burke
nominacje:
Lata 50..
1950: Josephine Hull – "Harvey" jako Veta Louise Simmons
nominacje:
1951: Kim Hunter – "Tramwaj zwany pożądaniem" jako Stella Kowalski
nominacje:
1952: Katy Jurado – "W samo południe" jako Helen Ramirez
nominacje:
1953: Grace Kelly – "Mogambo" jako Linda Nordley
1954: Jan Sterling – "Noc nad Pacyfikiem" jako Sally McKee
1955: Marisa Pavan – "Tatuowana róża" jako Rosa Delle Rose
1956: Eileen Heckart – "Bad Seed" jako Hortense Daigle
nominacje:
1957: Elsa Lanchester – "Świadek oskarżenia" jako pani Plimsoll
nominacje:
1958: Hermione Gingold – "Gigi" jako madame Alvarez
nominacje:
1959: Susan Kohner – "Zwierciadło życia" jako Sarah Jane (lat 18)
nominacje:
Lata 60..
1960: Janet Leigh – "Psychoza" jako Marion Crane
nominacje:
1961: Rita Moreno – "West Side Story" jako Anita
nominacje:
1962: Angela Lansbury – "Przeżyliśmy wojnę" jako pani Iselin
nominacje:
1963: Margaret Rutherford – "Z życia VIP-ów" jako księżna Brighton
nominacje:
1964: Agnes Moorehead – "Nie płacz, Charlotto" jako Velma Cruther
nominacje:
1965: Ruth Gordon – "Ciemna strona sławy" jako matka Daisy
nominacje:
1966: Jocelyne LaGarde – "Hawaje" jako królowa Malama
nominacje:
1967: Carol Channing – "Na wskroś nowoczesna Millie" jako Muzzy
nominacje:
1968: Ruth Gordon – "Dziecko Rosemary" jako Minnie Castevet
nominacje:
1969: Goldie Hawn – "Kwiat kaktusa" jako Toni Simmons
nominacje:
Lata 70..
1970: nagroda ex aequo:
nominacje:
1971: Ann-Margret – "Porozmawiajmy o kobietach" jako Bobbie
nominacje:
1972: Shelley Winters – "Tragedia „Posejdona”" jako Belle Rosen
nominacje:
1973: Linda Blair – "Egzorcysta" jako Regan MacNeil
nominacje:
1974: Karen Black – "Wielki Gatsby" jako Myrtle Wilson
nominacje:
1975: Brenda Vaccaro – "Bez zobowiązań" jako Linda Riggs
nominacje:
1976: Katharine Ross – "Przeklęty rejs" jako Mira Hauser
nominacje:
1977: Vanessa Redgrave – "Julia" jako Julia
nominacje:
1978: Dyan Cannon – "Niebiosa mogą zaczekać" jako Julia Farnsworth
nominacje:
1979: Meryl Streep – "Sprawa Kramerów" jako Joanna Kramer
nominacje:
Lata 80..
1980: Mary Steenburgen – "Melvin i Howard" jako Lynda Dummar
nominacje:
1981: Joan Hackett – "Tylko gdy się śmieję" jako Toby
nominacje:
1982: Jessica Lange – "Tootsie" jako Julie Nichols
nominacje:
1983: Cher – "Silkwood" jako Dolly Pelliker
nominacje:
1984: Peggy Ashcroft – "Podróż do Indii" jako pani Moore
nominacje:
1985: Meg Tilly – "Tajemnica klasztoru Marii Magdaleny" jako siostra Agnes
nominacje:
1986: Maggie Smith – "Pokój z widokiem" jako Charlotte Bartlett
nominacje:
1987: Olympia Dukakis – "Wpływ księżyca" jako Rose Castorini
nominacje:
1988: Sigourney Weaver – "Pracująca dziewczyna" jako Katharine Parker
nominacje:
1989: Michelle Pfeiffer – "Wspaniali bracia Baker" jako Susie Diamond
nominacje:
Lata 90..
1990: Whoopi Goldberg – "Uwierz w ducha" jako Oda Mae Brown
nominacje:
1991: Mercedes Ruehl – "Fisher King" jako Anne Napolitano
nominacje:
1992: Joan Plowright – "Czarowny kwiecień" jako pani Fisher
nominacje:
1993: Winona Ryder – "Wiek niewinności" jako May Welland
nominacje:
1994: Dianne Wiest – "Strzały na Broadwayu" jako Helen Sinclair
nominacje:
1995: Mira Sorvino – "Jej wysokość Afrodyta" jako Linda Ash
nominacje:
1996: Lauren Bacall – "Miłość ma dwie twarze" jako Hannah Morgan
nominacje:
1997: Kim Basinger – "Tajemnice Los Angeles" jako Lynn Bracken
nominacje:
1998: Lynn Redgrave – "Bogowie i potwory" jako Hanna
nominacje:
1999: Angelina Jolie – "Przerwana lekcja muzyki" jako Lisa Rowe
nominacje:
2000–2009.
2000: Kate Hudson – "U progu sławy" jako Penny Lane
nominacje:
2001: Jennifer Connelly – "Piękny umysł" jako Alicia Nash
nominacje:
2002: Meryl Streep – "Adaptacja" jako Susan Orlean
nominacje:
2003: Renée Zellweger – "Wzgórze nadziei" jako Ruby Thewes
nominacje:
2004: Natalie Portman – "Bliżej" jako Alice Ayres
nominacje:
2005: Rachel Weisz – "Wierny ogrodnik" jako Tessa Quayle
nominacje:
2006: Jennifer Hudson – "Dreamgirls" jako Effie White
nominacje:
2007: Cate Blanchett – "I’m Not There. Gdzie indziej jestem" jako Jude
nominacje:
2008: Kate Winslet – "Lektor" jako Hanna Schmitz
nominacje:
2009: Mo’Nique – "Hej, skarbie" jako Mary Lee Jones
nominacje:
2010–2019.
2010: Melissa Leo – "Fighter" jako Alice Ward
nominacje:
2011: Octavia Spencer – "Służące" jako Minny Jackson
nominacje:
2012: Anne Hathaway – "Les Misérables. Nędznicy" jako Fantyna
nominacje:
2013: Jennifer Lawrence – "American Hustle" jako Rosalyn Rosenfeld
nominacje:
2014: Patricia Arquette – "Boyhood" jako Olivia Evans
nominacje:
2015: Kate Winslet – "Steve Jobs" jako Joanna Hoffman
nominacje:
2016: Viola Davis – "Płoty" jako Rose Maxson
nominacje:
2017: Allison Janney – "Jestem najlepsza. Ja, Tonya" jako LaVona Golden
nominacje:
2018: Regina King – "Gdyby ulica Beale umiała mówić" jako Sharon Rivers
nominacje:
2019: Laura Dern – "Historia małżeńska" jako Nora Fanshaw
nominacje:
2020–2029.
2020: Jodie Foster – "Mauretańczyk" jako Nancy Hollander
nominacje:
2021: Ariana DeBose – "West Side Story" jako Anita
nominacje:

</doc>
<doc id="1560348" url="https://pl.wikipedia.org/wiki?curid=1560348" title="Mistrzostwa Europy Strongman 2004">
Mistrzostwa Europy Strongman 2004

Mistrzostwa Europy Strongman 2004 – doroczne, indywidualne zawody europejskich siłaczy.
Data: 24 lipca 2004 r.
Miejsce: Jelenia Góra 
WYNIKI ZAWODÓW:

</doc>
<doc id="1560349" url="https://pl.wikipedia.org/wiki?curid=1560349" title="Inwestowanie odpowiedzialne społecznie">
Inwestowanie odpowiedzialne społecznie

Inwestowanie odpowiedzialne społecznie (ang. "socially responsible investing (SRI))", nazywane też "zrównoważonym inwestowaniem" lub "etycznym inwestowaniem", to takie inwestowanie, gdzie wyboru inwestycji dokonuje się nie tylko z zastosowaniem tradycyjnych kryteriów finansowych, ale również na podstawie kryteriów z zakresu odpowiedzialności społecznej.
Inwestorzy społecznie odpowiedzialni uprzywilejowują w swoich decyzjach inwestycyjnych te przedsiębiorstwa, które praktykują lub promują takie zasady, jak zrównoważony rozwój, ochrona środowiska, ochrona praw konsumenta, prawa człowieka, czy różnorodność. Niektórzy (ale nie wszyscy) unikają współpracy z biznesem zaangażowanym w określone branże, takie jak tytoniowa, alkoholowa, militarna itp.
Odpowiedzialne społecznie inwestowanie to fenomen globalny, co jest konsekwencją tego, że globalny jest sam biznes, którego międzynarodowe transakcje wspierane są przez inwestorów „odpowiedzialnych społecznie”. Wraz z ekspansją inwestycji zagranicznych zwiększył się też zasięg oddziaływania produktów SRI. Ich ranga wzrasta zarówno w krajach rozwiniętych, jak i rozwijających się. Za tym trendem podążają różne organizacje handlowe, takie jak Forum Społecznego Inwestowania w Stanach Zjednoczonych, EuroSIF w Unii Europejskiej, Organizacja Społecznego Inwestowania w Kanadzie, czy Stowarzyszenie Odpowiedzialności Inwestycyjnej w Azji i Australii. W 2006 roku, Program Środowiskowy Organizacji Narodów Zjednoczonych ogłosił „Zasady Odpowiedzialnego Inwestowania”. Tworzą one ramy wspomagające inwestorów we włączaniu czynników społecznych i środowiskowych do swojej działalności inwestycyjnej.
Inwestowanie społecznie odpowiedzialne, zarówno w Europie, jak i w Stanach Zjednoczonych, zaczęło zyskiwać na coraz większej popularności, począwszy od lat 90. XX wieku. Według badań agencji Eurosif oraz Social Investment Forum cały rynek inwestycji odpowiedzialnych społecznie na świecie można szacować na ok. 10 bln EUR. Największy udział w globalnym rynku SRI ma rynek europejski z 6,7 bln EUR. Drugi pod względem wielkości jest rynek amerykański z ok. 2,9 bln EUR. Pozostała część inwestycji SRI znajduje się w Kanadzie (417 mld EUR), Japonii (3 mld EUR) i Australii 1,56 mld EUR). Według raportu przeprowadzonego przez grupę Vigeo liczba funduszy „zielonych, socjalnych i etycznych” w Europie w 2010 roku wyniosła 879 i był to wzrost w porównaniu z rokiem 2009 o prawie 30%. Dane z 2011 roku wskazują na utrzymanie się pozytywnej tendencji, jeśli chodzi o liczbę funduszy SRI w Europie. W 2011 r. na rynku europejskim działało 886 funduszy SRI i był to 1-procentowy wzrost w porównaniu z rokiem ubiegłym.
Z przeprowadzonych badań wśród uczestników rynku SRI w Europie wynika, że globalny kryzys finansowy uświadomił inwestorom potrzebę uwzględnienia czynników środowiskowych czy społecznych w ocenie ryzyka inwestycyjnego oraz potrzebę większej transparentności nabywanych produktów.

</doc>
<doc id="1560350" url="https://pl.wikipedia.org/wiki?curid=1560350" title="Juliette Ernst">
Juliette Ernst

Juliette Ernst (ur. 12 stycznia 1900 w Algierze, zm. 28 marca 2001 w Lutry) – szwajcarska filolożka klasyczna i bibliografka, redaktorka naczelna "L’Année philologique" - rocznika poświęconego bibliografii prac na temat starożytności.
Życiorys.
Juliette Ernst studiowała filologię klasyczną na uniwersytetach w Lozannie, Genewie i Paryżu. W tym ostatnim spotkała Julesa Marouzeau, a w 1928 dołączyła do redakcji jego rocznika "L’Année philologique". Należała do redakcji do 1990, a od 1964 była redaktorką naczelną
W latach 1942-1948 wykładała język francuski na uniwersytecie w Bazylei.
W latach 1947-1948, Juliette Ernst odegrała kluczową rolę w utworzeniu "Fédération Internationale des Associations d’Études Classiques" (FIEC), które oficjalnie założono 28/29 września 1948. Początkowo pełniła funkcję zastępcy sekretarza generalnego Fédération, a od 1954 do 1974 funkcję sekretarza generalnego.
W 1939 Juliette Ernst została doktorem honoris causa swojej alma mater w Lozannie.

</doc>
<doc id="1560359" url="https://pl.wikipedia.org/wiki?curid=1560359" title="4P4C">
4P4C



</doc>
<doc id="1560360" url="https://pl.wikipedia.org/wiki?curid=1560360" title="Jam (singel)">
Jam (singel)

Jam – piosenka Michaela Jacksona wydana jako piąty singiel z albumu "Dangerous". W nagraniu teledysku do wziął udział koszykarz ligi NBA Michael Jordan oraz duet Kris Kross.

</doc>
<doc id="1560363" url="https://pl.wikipedia.org/wiki?curid=1560363" title="Anna Jönsson Haag">
Anna Jönsson Haag

Anna Margret Jönsson Haag z d. Hansson (ur. 1 czerwca 1986 w Köping) – szwedzka biegaczka narciarska, trzykrotna medalistka olimpijska, trzykrotna medalistka mistrzostw świata oraz srebrna medalistka mistrzostw świata juniorów. 2018 roku wyszła za mąż za swojego wieloletniego partnera, Emila Jönssona.
Kariera.
Po raz pierwszy na arenie międzynarodowej Anna Haag pojawiła się 21 marca 2003 roku podczas zawodów juniorów w Falun, gdzie zajęła 21. miejsce w biegu łączonym na 10 km. W 2005 roku wystąpiła na mistrzostwach świata juniorów w Rovaniemi, gdzie indywidualnie plasowała się w trzeciej dziesiątce, a wraz z koleżankami zajęła piąte miejsce w sztafecie. Największy sukces w tej kategorii wiekowej osiągnęła jednak rok później, podczas mistrzostw świata juniorów w Kranju, gdzie wraz z koleżankami zdobyła srebrny medal w sztafecie. Zajęła tam także 28. miejsce w sprincie techniką dowolną oraz szóste w biegu łączonym na 10 km.
W Pucharze Świata zadebiutowała 18 listopada 2006 roku w Gällivare, gdzie zajęła 78. miejsce w biegu na 10 km stylem dowolnym. Był to jej jedyny start indywidualny w sezonie 2006/2007 i wobec braku zdobytych punktów nie została uwzględniona w klasyfikacji generalnej. W 2007 roku Haag została zgłoszona do udziału na mistrzostwach świata młodzieżowców w Tarvisio, ale ostatecznie nie wystartowała w żadnej z konkurencji. Pierwsze pucharowe punkty zdobyła 24 listopada 2007 roku w Beitostølen, zajmując 24. miejsce w biegu na 10 km stylem dowolnym. Punktowała w większości swych startów w sezonie 2007/2008, najlepsze wyniki osiągając 8 grudnia w Davos i 23 lutego w Falun, zajmując piąte miejsce, odpowiednio w biegu na 10 km klasykiem i biegu łączonym na 15 km. Pierwszy raz wzięła także udział w cyklu Tour de Ski, startując w jego drugiej edycji. Punktowała w siedmiu z ośmiu etapów, rywalizację kończąc na trzynastej pozycji. W klasyfikacji generalnej sezonu zajęła dziewiętnaste miejsce.
W sezonie 2008/2009 punktowała rzadziej niż przed rokiem, jednak trzecią edycję Tour de Ski ukończyła na siódmej pozycji. Punktowała we wszystkich etapach TdS, nie zajmując miejsca niższego niż szesnaste. Głównie dzięki temu zdołała ponownie zająć dziewiętnaste miejsce w klasyfikacji generalnej. Na początku lutego 2009 roku zdobyła wicemistrzostwo kraju w biegu na 10 km stylem dowolnym. Już kilkanaście dni później wzięła udział w mistrzostwach świata w Libercu, gdzie wspólnie z Liną Andersson, Brittą Norgren i Charlotte Kallą wywalczyła brązowy medal w sztafecie. Ponadto zajęła 25. miejsce na dystansie 30 km techniką dowolną, miała także wystąpić w biegu na 10 km klasykiem, ale ostatecznie nie wzięła w nim udziału. 
Najważniejszym punktem sezonu 2009/2010 były igrzyska olimpijskie w Vancouver, gdzie Haag zaprezentowała wysoką formę. W swoim pierwszym starcie, biegu na 10 km stylem dowolnym zajęła czwarte miejsce, przegrywając walkę o brązowy medal z Norweżką Marit Bjørgen o 5 sekund. W biegu łączonym na 15 km najlepsza była Bjørgen, a Szwedka walczyła z Justyną Kowalczyk i kolejną Norweżką Kristin Størmer Steirą o drugie miejsce. Walka rozstrzygnęła się na finiszu - Haag zdobyła srebrny medal o 0.4 sekundy przed Polką i 0.5 sekundy przed Steirą. Ponadto wraz z Charlotte Kallą zdobyła kolejny srebrny medal w sprincie drużynowym techniką dowolną. W rywalizacji pucharowej Anna wywalczyła swoje pierwsze podium 21 listopada 2009 roku w Beitostølen, zajmując trzecie miejsce w biegu na 10 km stylem dowolnym. Osiągnięcie to powtórzyła 20 grudnia 2009 roku w Rogli, gdzie była trzecia w biegu na 15 km stylem klasycznym. W czwartej edycji TdS nie wzięła udziału. Sezon 2009/2010 ukończyła na czternastym miejscu. W styczniu 2010 roku zdobyła ponadto swój pierwszy tytuł krajowy, wygrywając bieg łączony na 15 km.
Kolejny sukces osiągnęła w sezonie 2010/2011. Na rozgrywanych w 2011 roku mistrzostwach świata w Oslo razem z Idą Ingemarsdotter, Brittą Norgren i Charlotte Kallą zdobyła srebrny medal w sztafecie. W startach indywidualnych nie zdobyła jednak medalu, zajmując między innymi dziesiąte miejsce w biegu na 10 km techniką klasyczną oraz w biegu łączonym na 15 km. W zawodach pucharowych ani razu nie stanęła na podium, chociaż wygrała jeden z etapów piątego Tour de Ski 3 stycznia 2011 roku w Oberstdorfie. Samego TdS jednak nie ukończyła po tym jak wycofała się przed ostatnim etapem, wobec czego nie była klasyfikowana. W klasyfikacji generalnej była tym razem jedenasta, a w klasyfikacji dystansów zajęła ósmą pozycję. W lutym 2011 roku zwyciężyła w biegu na 10 km stylem klasycznym podczas mistrzostw Szwecji. 
Kolejny sezon był jednym z najsłabszych w jej karierze. Nie stawała na podium, nie ukończyła także szóstej edycji TdS. W klasyfikacji generalnej zajęła dopiero 23. miejsce.
Po sezonie 2017/2018 zakończyła karierę.

</doc>
<doc id="1560365" url="https://pl.wikipedia.org/wiki?curid=1560365" title="Patxi Puñal">
Patxi Puñal

Patxi Puñal, właśc. Francisco Puñal Martínez (ur. 6 września 1975 roku w Pampelunie) – były hiszpański piłkarz występujący na pozycji środkowego pomocnika.
Kariera klubowa.
Patxi Puñal jest wychowankiem CA Osasuna. W 1996 roku został członkiem drugiej drużyny "Los Rojillos", natomiast w 1997 roku został włączony do kadry pierwszego zespołu. Zadebiutował w nim 15 czerwca tego samego roku w zremisowanym 1:1 meczu Segunda División przeciwko SD Eibar. Wywalczył sobie miejsce w podstawowej jedenastce i w debiutanckim sezonie rozegrał 25 spotkań. Następnie stracił jednak miejsce w składzie i w trakcie rozgrywek 1999/2000 został wypożyczony do CD Leganés. Tam przebił się do pierwszej jedenastki, zaliczył łącznie 62 występy i strzelił dwanaście goli.
Do Pampeluny powrócił w 2001 roku, kiedy to Osasuna grała już w rozgrywkach Primera División. W pierwszej lidze hiszpański gracz zadebiutował 26 sierpnia tego samego roku w przegranym 0:3 domowym spotkaniu z Celtą Vigo. Osasuna w Primera División spisywała się jednak bardzo słabo i kończyła ligowe rozgrywki w dolnych częściach tabeli. W sezonie 2004/2005 „Los Rojillos” dotarli do finału Pucharu Króla, w którym przegrali po dogrywce z Realem Betis 2:1. W rozgrywkach 2005/2006 zajęli natomiast czwartą lokatę w Primera División, a w sezonie 2006/2007 dotarli do półfinału Pucharu UEFA.
Puñal zakończył karierę w 2014 roku. Dla Osasuny rozegrał 458 spotkań ligowych. Zdobył w nich 23 bramki.

</doc>
<doc id="1560367" url="https://pl.wikipedia.org/wiki?curid=1560367" title="Patxi Punal">
Patxi Punal



</doc>
<doc id="1560368" url="https://pl.wikipedia.org/wiki?curid=1560368" title="Francisco Puñal Martínez">
Francisco Puñal Martínez



</doc>
<doc id="1560371" url="https://pl.wikipedia.org/wiki?curid=1560371" title="Aleksander Dubiński">
Aleksander Dubiński

Aleksander Dubiński (ur. 22 maja 1924 w Trokach, zm. 23 września 2002 w Warszawie) – polski doktor nauk, turkolog i orientalista narodowości karaimskiej, także działacz tej społeczności.
Urodził się w Trokach w rodzinie karaimskiej. Po zakończeniu II wojny światowej jako przymusowy wysiedleniec z ojczystych stron znalazł się w nowych granicach Polski. Od 1953 był pracownikiem naukowym Instytutu Orientalistycznego Uniwersytetu Warszawskiego, a także wieloletnim sekretarzem zarządu Karaimskiego Związku Religijnego w RP. Pochowany jest na cmentarzu karaimskim przy ulicy Redutowej w Warszawie.
Wybrane publikacje.
Aleksander Dubiński jest autorem ponad 150 publikacji, w tym książek:

</doc>
<doc id="1560373" url="https://pl.wikipedia.org/wiki?curid=1560373" title="Andrzej Jastrzębski">
Andrzej Jastrzębski

Andrzej Jastrzębski, ps. Snajper (ur. 16 października 1939 w Świdrze – obecnie dzielnica Otwocka) – polski muzyk jazzowy, grający na tubie.
Zadebiutował w roku 1960 jako członek zespołu Beat Back Step Jazz. W latach 1962-1967 związany z grupą Ragtime Jazz Band. Pomysłodawca i założyciel zespołu Hagaw, z którym współpracował od roku 1964 do końca 1965. W latach 1969-1983 należał do zespołu Vistula River Brass Band.
W roku 1983 wraz z pianistą Mieczysławem Mazurem założył muzyczny duet Ragtime Duo. Współpraca ta trwała do przełomu 1987 i 1988 roku. Następnie w latach 1989-1992 prowadził własną grupę jazzową Warsaw Snajpers, w której sam grał na tubie, a ponadto: Stanisław Jonak na klarnecie, Andrzej Nowak na banjo, Edward Nowakowski na trąbce oraz Włodzimierz Sadowski na puzonie wentylowym.
Obecnie występuje w zespole Old Jazz Band wraz z Janem "Nankiem" Gostkiewiczem (trąbka) i Mirosławem Dołowym (banjo, gitara).

</doc>
<doc id="1560385" url="https://pl.wikipedia.org/wiki?curid=1560385" title="Odsysacz do cyny">
Odsysacz do cyny

Odsysacz do cyny (także: "odsysacz do lutowania", "pompka do cyny", "pompka do lutowania", "pompka lutownicza") - narzędzie wspomagające proces lutowania lub rozlutowywania. Służy do odsysania nadmiaru roztopionego lutu z miejsca lutowania lub rozlutowywania.
Typowy ręczny odsysacz do cyny ma kształt cylindryczny - w środku cylindra znajduje się tłok popychany przez sprężynę. Z jednej strony umieszczona jest końcówka odsysająca (zwykle wymienna i wykonana z teflonu). Po przeciwnej stronie znajduje się uchwyt do naciągania sprężyny a z boku umieszczony jest przycisk jej zwalniacza. W środku znajduje się zbiorniczek na odessany lut.
Jego praca oparta jest na zasadzie wytwarzania podciśnienia wywołanego gwałtownym zwolnieniem sprężyny tłoka. Aby przygotować narzędzie do następnego cyklu pracy należy sprężynę naciągnąć z powrotem.
Zasada użycia odsysacza polega na tym, że końcówkę narzędzia przykłada się do miejsca z nadmiarem (roztopionego uprzednio za pomocą lutownicy) lutowia i naciska zwalniacz sprężyny. Przeważnie, aby osiągnąć zamierzony efekt, narzędzia trzeba użyć kilka razy.
Końcówka odsysacza wykonana zwykle z teflonu. Pomimo tego, że tworzywo to odporne jest na wysoką temperaturę, to z czasem ulega ona zużyciu i trzeba ją wymieniać.
Geneza nazwy.
"Odsysacz do cyny" to nazwa popularna tego narzędzia. Z technicznego punktu widzenia powinno się raczej mówić "odsysacz do lutowia". Jednak popularna nazwa lutowia to właśnie "cyna lutownicza", chociaż cyna to zwykle tylko jeden ze składników stopów stosowanych do lutowania.

</doc>
<doc id="1560396" url="https://pl.wikipedia.org/wiki?curid=1560396" title="ALTLinux">
ALTLinux



</doc>
<doc id="1560399" url="https://pl.wikipedia.org/wiki?curid=1560399" title="Jagdstaffel 20">
Jagdstaffel 20

Jagdstaffel 20 – Königlich Preußische Jagdstaffel Nr. 20 – Jasta 20 – jednostka lotnictwa niemieckiego Luftstreitkräfte z okresu I wojny światowej.
Jednostka została utworzona w Armee-Flug-Park 2 w Hangelar w październiku 1916 roku. Organizację nowej eskadry, która powstała na bazie FFA 10, powierzono kapitanowi Fritzowi Heising.
Eskadra walczyła na samolotach Albatros D.V, Pfalz D.IIIa, Fokker Dr.I na froncie zachodnim.
"Jasta 20" w całym okresie wojny odniosła 64 zwycięstwa. W okresie od października 1916 do listopada 1918 roku jej straty wynosiły 21 zabitych w walce, 4 w wypadkach, 14 rannych w wypadkach.
Łącznie przez jej personel przeszło 12 asów myśliwskich: Karl Plauth (10), Joachim von Busse (7), Raven Freiherr von Barnekow (5), Johannes Gildemeister (5), Friedrich Mallinckrodt (4), Rudolf Wendelmuth (3), Alfred Niederhoff (2), Otto Creutzmann (1), Wilhelm Schwartz (1), Hermann Stutz (1), Hans Viebig (1), Georg Weiner (1)

</doc>
<doc id="1560401" url="https://pl.wikipedia.org/wiki?curid=1560401" title="Wiolonczelista">
Wiolonczelista



</doc>
<doc id="1560407" url="https://pl.wikipedia.org/wiki?curid=1560407" title="Benedetto z Terra Maggiore">
Benedetto z Terra Maggiore

Benedetto (XII wiek) – włoski benedyktyn, opat klasztoru San Pietro di Terra Maggiore w San Severo.
W okresie schizmy lat 1130-38 był stronnikiem antypapieża Anakleta II, który około roku 1135 mianował go kardynałem prezbiterem Santi Quattro Coronati. Sygnował bullę Anakleta II z dnia 21 marca 1137 (data roczna niepewna). Jego późniejsze losy nie są znane.

</doc>
<doc id="1560412" url="https://pl.wikipedia.org/wiki?curid=1560412" title="Proces załogi Dachau (US vs. Johann König i inni)">
Proces załogi Dachau (US vs. Johann König i inni)

Proces załogi Dachau (US vs. Johann König i inni) – jeden z wielu procesów członków personelu hitlerowskiego obozu koncentracyjnego Dachau.
Proces odbył się przed amerykańskim Trybunałem Wojskowym w Dachau w dniach 29 września – 7 października 1947. Na ławie oskarżonych zasiadło pięciu esesmanów, którzy pełnili służbę w "Allach", podobozie KL Dachau. Zarzuty oskarżenia objęły zbrodnie popełnione w okresie od 1 stycznia 1942 do 29 kwietnia 1945. Oskarżonym zarzucono między innymi mordowanie i katowanie więźniów oraz radzieckich i francuskich jeńców wojennych.
Wszyscy oskarżeni zostali uznani za winnych stawianych im zarzutów. Dwóch z nich skazano na dożywotnie pozbawienie wolności, pozostali otrzymali wyroki pozbawienia wolności od 20 do 5 lat.

</doc>
<doc id="1560422" url="https://pl.wikipedia.org/wiki?curid=1560422" title="Stanisław Dziadulewicz">
Stanisław Dziadulewicz

Stanisław Dziadulewicz (ur. 4 kwietnia 1872 w Warszawie, zm. 4 lutego 1943 w Józefowie) – historyk, heraldyk
Pochodził z rodziny tatarskiej h. Sokola. Był synem Bonifacego i Józefy z Nieprzeckich. Ukończył gimnazjum oraz wydział prawny Uniwersytetu w Warszawie. Nie pracował jednak w wyuczonym zawodzie. Od początku interesowały go zagadnienia historyczne. Uczył jawnie i konspiracyjnie historii w warszawskich żeńskich zakładach naukowych, a po wojnie od 1919 w gimnazjach Rocha Kowalskiego i im. ks. Józefa Poniatowskiego. Od 1897 prowadził dział heraldyczny w Wielkiej Encyklopedii Powszechnej Ilustrowanej. Przekazał swoje noty archiwalne W. Wittygowi, gdy ten pracował nad swoim dziełem "Nieznana szlachta polska i jej herby". Od 1908 tj. od założenia we Lwowie Towarzystwa Heraldycznego autor ok. 50 studiów heraldycznych zamieszczonych w "Miesięczniku Heraldycznym" i "Roczniku" (organach Towarzystwa). Gdy po odzyskaniu niepodległości nastąpiło ożywienie kulturowe Tatarów w Polsce, pojawiły się ruchy mające na celu zjednoczenie Tatarów, Dziadulewicz wziął w nich żywy udział. W 1929 ukazał się w Wilnie jego "Herbarz rodzin tatarskich w Polsce". W 1928 przeszedł na emeryturę, zamieszkał w swojej posiadłości w Józefowie pod Otwockiem. Dalej publikował swoje prace w "Miesięczniku Heraldycznym" i w "Rocznikach Tatarskich". W pierwszych latach istnienia Towarzystwa Heraldycznego był członkiem korespondentem, potem członkiem czynnym, w latach 1929-31 piastował godność wiceprezesa oddziału warszawskiego, a w 1932 został członkiem honorowym. Spuścizna naukowa po Dziadulewiczu, umieszczona częściowo u syna w Warszawie, spłonęła w czasie powstania warszawskiego, resztę zniszczyło żołdactwo stacjonujące w Józefowie. Zmarł na serce, pochowany na Powązkach w grobie rodzinnym (32 Wprost rząd 5 miejsce 9 i 10). 

</doc>
<doc id="1560423" url="https://pl.wikipedia.org/wiki?curid=1560423" title="Fieldy’s Dreams">
Fieldy’s Dreams

Fieldy’s Dreams – amerykański projekt hip-hopowy założony w 2000 roku przez basistę zespołu Korn Reginalda „Fieldy’ego” Arvizu.
Debiutancki album studyjny Fieldy’s Dreams zatytułowany "Rock’n Roll Gangster" ukazał się 22 stycznia 2002 roku nakładem wytwórni muzycznej Epic Records. Produkcja spotkała się z chłodnym przyjęciem wśród krytyków muzycznych. Nagrania nie odniosły także sukcesu komercyjnego. 
W 2008 roku powstać miał nowy album muzyka zatytułowany "Sobriety". Fieldy jednak przerwał prace nad płytą, by skupić się na występach w zespole Korn.

</doc>
<doc id="1560427" url="https://pl.wikipedia.org/wiki?curid=1560427" title="RCC">
RCC



</doc>
<doc id="1560429" url="https://pl.wikipedia.org/wiki?curid=1560429" title="Bajaraka">
Bajaraka



</doc>
<doc id="1560454" url="https://pl.wikipedia.org/wiki?curid=1560454" title="Lista zamachów terrorystycznych w 2009">
Lista zamachów terrorystycznych w 2009

Poniższe zestawienie prezentuje zamachy terrorystyczne w roku 2009. Departament Stanu USA podał w corocznym "Country Reports on Terrorism", że w 2009 roku na świecie doszło do 11 tysięcy ataków terrorystycznych w 83 państwach, w których zginęło ponad 15 700 osób, co oznacza spadek liczby ataków o 6% i liczby ofiar śmiertelnych o 5% w stosunku do roku 2008; raport stwierdza, że najgroźniejszą organizacją terrorystyczną spiskującą przeciw USA jest rdzeń Al-Ka’idy bazujący w Pakistanie.

</doc>
<doc id="1560464" url="https://pl.wikipedia.org/wiki?curid=1560464" title="Zwiastowanie (obraz Simone Martini i Lippo Memmi)">
Zwiastowanie (obraz Simone Martini i Lippo Memmi)

Zwiastowanie – obraz włoskich malarzy Simone Martiniego i Lippo Memmiego namalowany do kaplicy Sant Ansanso na potrzeby cyklu ołtarzy katedry sieneńskiej, gdzie każdy miał obrazować pojedyncze epizody z życia Dziewicy Matki. Obraz został zamówiony w hołdzie dla patrona Sieny, św. Ansanusa.
W 1799 roku na polecenie księcia Toskanii Piotra Leopolda obraz przewieziono do Florencji, do galerii Uffizi.
Opis obrazu.
Ołtarz składa się z trzech obrazów przedstawiających biblijną scenę zwiastowania Marii Dziewicy. W centralnej części kwatery namalowanej przez Simone Martina, ukazane są trzy postacie – Archanioł Gabriel jako anioł zwiastowania, Dziewica Maria oraz gołębica symbolizująca Ducha Świętego. Gabriel zgodnie z Ewangelią św. Łukasza, wypowiedział do Marii słowa: " Ave Maria, gratia plena, Dominus tecum" dalsze słowa zostały namalowane na szatach anioła. Symbolicznym atrybutem Gabriela była gałązka lilii, Martini zastąpił ją jednak gałązką oliwną. Kwiat lilii był emblematem ówczesnego wroga Sieny – miasta Florencji. Lilie zostały przedstawione osobno w wazonie oddzielającym dwie postacie nadając postaciom realistyczne wymiary i tradycyjnie symbolizowały czystość i dziewictwo oraz związane były z Księżycem, gdzie archanioł sprawował władzę. Postać Gabriela była ubrana w złote szaty nawiązując tym samym do jego przydomku "dawcy światła". Maria zgodnie z tradycją przedstawiona została w trakcie czytania Biblii.
W kwaterach bocznych autorstwa Lippo Memmiego przedstawiono postać św. Ansanusa (po lewej stronie) wraz z jego symbolicznym atrybutem – palmą męczennika oraz sztandarem zmartwychwstania będącego symbolem zwycięstwa nad śmiercią. Po prawej stronie znajduje się postać św. Małgorzaty. Nad wszystkimi postaciami znajdują się cztery medaliony z podobiznami proroków starotestamentowych trzymających zwoje pergaminu. od lewej strony ukazano proroka Jeremiasza a następnie proroków Ezechiela, Izajasza i Daniela. W piątym medalionie umieszczonym na środku ołtarza, na górze znajdowała się prawdopodobnie postać Boga Ojca, będąca dopełnieniem Trójcy Świętej – Ducha Świętego, Boga Ojca i poczętego Chrystusa.
Wszystkie sceny namalowane zostały na złotym tle, opatrzone świetlistymi barwami i złocistymi refleksami.

</doc>
<doc id="1560466" url="https://pl.wikipedia.org/wiki?curid=1560466" title="Dzielniki zera">
Dzielniki zera



</doc>
<doc id="1560470" url="https://pl.wikipedia.org/wiki?curid=1560470" title="Pan i pani Iyer">
Pan i pani Iyer



</doc>
<doc id="1560498" url="https://pl.wikipedia.org/wiki?curid=1560498" title="Atraktanty">
Atraktanty

 
Atraktany, czynniki wabiące – dowolnej natury czynniki (dźwięk, światło, związki chemiczne, kształty lub kombinacje takich sygnałów) o działaniu wabiącym, zwiększające atrakcyjność seksualną, przyciągające gatunki zapylające kwiaty, rozsiewające nasiona, itp. Atraktanty sztuczne i naturalne są wykorzystywane przez człowieka w hodowli zwierząt oraz uprawie wszelkiego rodzaju roślin.
Atraktanty pokarmowe.
Dla drapieżników, roślinożerców i pasożytów – cechy wyglądu lub substancje zapachowe wydzielane przez organizm zjadany lub żywicielski są ważne gdyż pozwalają zaspokoić głód lub znaleźć żywiciela dla potomstwa. W takich wypadkach atrakcyjność ofiary lub żywiciela wynika z wykształconego w ciągu życia, pokarmowego odruchu warunkowego lub z wrodzonego zachowania instynktownego. Ofiara w żadnym razie nie stara się przywabić swego wroga, wręcz przeciwnie dobór naturalny preferuje te osobniki które jak najbardziej się maskują i są najmniej atrakcyjne. 
Zjawisko atrakcyjności pokarmowej wykorzystuje się w łowiectwie (bardziej w kłusownictwie) wykładając w miejscach polowań atrakcyjną dla zwierzyny karmę, w wędkarstwie stosując różnego rodzaju przynęty pokarmowe oraz hodowli, dodając do karmy dodatki paszowe dzięki którym zwierzęta chętniej i więcej jedzą a co za tym idzie szybciej rosną lub produkują więcej np. mleka.
Nawet mikroorganizmy potrafią reagować na znajdujące się w ich otoczeniu chemoatraktanty.
Atraktanty zapewniające sukces rozrodczy.
Posiadanie lub produkcja takich atraktantów przynosi konkretne korzyści dysponującemu nimi osobnikowi, zazwyczaj przekładające się na sukces rozrodczy. 
Wykorzystanie atraktantów ma miejsce już na etapie doboru partnerów. Osobniki żyjące samotnie przede wszystkim muszą się spotkać. U wielu nocnych motyli zapewnia to wydzielany w okresie rozrodczym przez specjalne gruczoły zapachowe feromon płciowy informujący o miejscu pobytu samicy. Aby jego obecność wykryć i zlokalizować, samce zazwyczaj mają znacznie lepiej niż samice rozwinięte czułki. 
Ssaki produkują substancje wabiące w wyspecjalizowanych gruczołach wonnych (np. gruczoły napletkowe, sromowe albo piżmowe). Nadawca sygnału rozprowadza substancje zapachowe mimowolnie lub w sposób celowy, znakując drzewa, skały, czy podłoże. U odbiorcy sygnału następuje podświadoma reakcja na bodziec docierający do receptorów węchowych (np. efekt Whittena, efekt Bruce). Do chemicznych związków wabiących wytwarzanych przez zwierzęta należą m.in. bombikol, piżmo, androstenol.
U prostoskrzydłych wabiące samicę dźwięki wydaje samiec. Ryczący jeleń oznacza swoje terytorium ale równocześnie wabi konkurencję. Zwycięzcą zostaje osobnik większy, mający silniej rozwinięte poroże a więc ogólnie dorodniejszy, zdrowszy i bardziej atrakcyjny. Taki osobnik nie tylko zapewnia zdrowe potomstwo ale też zapewnia większe bezpieczeństwo stada. Podobnie jest u ludzi atrakcyjna kobieta i przystojny mężczyzna mają większe możliwości wyboru partnera. Tu jednak dużo zależy od zwracających uwagę partnera atraktantów sztucznych: ubioru, perfum, kosmetyków i afrodyzjaków oraz umiejętności formułowania myśli. 
Niepozorne samce żaby trawnej w okresie godowym stają się niebieskie! U wielu ptaków w tym czasie nie tylko pojawia się śpiew i następuje zmiana upierzenia na bardziej jaskrawe, ale też zaczyna się budowanie gniazd i kolorowo zdobionych altanek. Wszystkie te starania są surowo oceniane przez samice. Osobniki nie umiejące śpiewać, mające mało intensywne kolory, słaby zmysł estetyczny są mało atrakcyjne i nie odnoszą sukcesu reprodukcyjnego.
Rośliny kwiatowe, zapylane przez owady starają się być dla nich atrakcyjne ma wiele sposobów. Wabią owady kolorem, zapachem, nektarem i w dużych ilościach produkowanym pyłkiem. Atraktantami roślinnymi są lotne substancje zapachowe (olejki eteryczne) oraz smakowe zawarte np. w nektarze, owocach. Najsilniejsze atraktanty roślinne wytwarzane przez niektóre rośliny storczykowate, mają działanie narkotyczne lub halucynogenne. Odurzone nimi owady dłużej przebywają wewnątrz kwiatów kwiatostanu, przez co zwiększają się szanse zapylenia. Innym typem atraktantów wytwarzanych przez rośliny zaatakowane przez owady roślinożerne są olejki eteryczne wabiące owady drapieżne. Niektóre rośliny kształtem kwiatów potrafią naśladować samice określonych gatunków owadów np. trzmieli. Zwabione owady dokonują zapylenia krzyżowego zapewniając roślinom różnorodność genetyczną i obfitość nasion. Zapylona roślina przestaje wabić zmieniając zapach, przez co chroni nasiona przed uszkodzeniem. Jednak wysianie nasion w jednym miejscu nie jest dobre. Nasiona obfitujące w materiały zapasowe są atrakcyjne dla wielu zwierząt. Sójki, wiewiórki zbierają owoce dębu, buka, leszczyny i robią z nich zapasy. Niezjedzone nasiona kiełkują wiosną, często w znacznej odległości od drzewa macierzystego. Nasiona glistnika zaopatrzone w elajosomy są chętnie zbierane przez mrówki, które po ich wykorzystaniu porzucają niepotrzebne nasiona w różnych miejscach. Podniesienie atrakcyjności pokarmowej nasion zmniejsza konkurencję wewnątrzgatunkową i pozwala opanować roślinom nowe miejsca.
Atraktanty w walce ze szkodnikami.
Atraktanty znalazły szerokie zastosowanie w biologicznych (ekologicznych) metodach ochrony roślin i zwierząt. 
Już dawno stwierdzono, że całkowite wyplewienie chwastów z pola wcale nie jest tak korzystne jakby się mogło wydawać. Pozbawione pokarmu drutowce i inne organizmy, często z konieczności, przenoszą się wtedy na rośliny uprawne. Jeśli dostarczymy im czegoś bardziej atrakcyjnego niż nasza uprawa, wtedy szkodnik ją opuści. Aby ochronić korzenie buraków (burak zwyczajny, burak cukrowy) między nie wsiewa się pszenicę aby przyciągnęła drutowce. W tym samym celu dla drutowców i larw żuków "Lamellicornia" w szkółkach leśnych wysiewa się marchew i sałatę. Dla wielu szkodników atrakcyjne są również przekrojone i zakopane w ziemi bulwy ziemniaków. Od dawna do tępienia much stosowano mleczny wyciąg zawierający 1,3-dwuoleinę uzyskiwaną z muchomora czerwonego. Obecnie jako atraktant stosuje się również monooleinian i monolaureinian. Cebulę przed śmietką cebulanką można chronić wykładając pułapki zawierające n-propylodwusiarczek oraz n-propylomerkaptan. Owady składają tam jaja a wylęgające się larwy giną bo nie mają co jeść. Podobnie reaguje bielinek kapustnik na glikozydy olejku gorczycznego a muchy na propionytryl. Zwabione szkodniki, jeśli nie wystarcza samo ich odciągnięcie od chronionej rośliny (plonu, magazynu) można wyłapać w specjalne pułapki, usunąć ręcznie lub wytruć miejscowo. 
Atraktanty można również stosować w celu przywabienia owadów pożytecznych. Opryskując rośliny roztworem drożdży z maślanką można przywabić złotooki i spowodować, że zgromadzą się w większej ilości a co za tym idzie ochronią naszą uprawę przed mszycami.
Atraktantami mogą być określone dźwięki lub światło specyficznej barwy.
Sygnały dźwiękowe generowane przez specjalne urządzenia działają wabiąco na komary i prostoskrzydłe. Chrząszcze "Tribolium castaneum", "Rhizopertha ominica", "Sitophilus oryzae" dodatnio reagują na światło ultrafioletowe. "Cadra cautella" i "Sitotroga cerealella" przyciągane są przez ultrafiolet i światło zielone. Mklik mączny ("Ephestia kühniella)", Omacnica spichrzanka ("Plodia interpunctella)" reagują na światło zielone. Większość owadów pozytywnie odbiera światło żółte np. mucha "tse-tse" oraz światło zielonożółte. Światło określonej barwy wabi szkodnika do miejsca gdzie w pojemniku o charakterze pułapki umieszcza się silnie działającą truciznę.
Pułapki chwytne z atraktantami pokarmowymi wykorzystywane są również do monitorowania szkodników.

</doc>
<doc id="1560506" url="https://pl.wikipedia.org/wiki?curid=1560506" title="Fortuna (film 1972)">
Fortuna (film 1972)

Fortuna – polski film fabularny z 1972 roku. Ekranizacja powieści Andrzeja Struga pt. "Fortuna kasjera Śpiewankiewicza" (1928).
Plenery: Wrocław.
Fabuła.
Polska, lata 20. czas kryzysu. Kasjer Banku Handlowego Śpiewankiewicz dowiaduje się, że jego przełożeni planują wielki przekręt. Dyrektorzy proponują mu nawet pokaźną gratyfikację za pomoc. Do nieuczciwości namawia go również Ada – niedawno poznana, urocza sklepowa, z którą romansuje. Jednak kasjer nie może się zdecydować. Jego nieufność wzmaga się, gdy widzi u Ady kilku podejrzanych typów. Choć dziewczyna usiłuje zmiękczyć Śpiewankiewicza obietnicą wspólnej podróży za granicę, kasjer utwierdza się w przekonaniu, że ukochana należy do gangu Krzywego Edka. Co gorsza, na bankowe dolary dybie też konkurencyjna banda Kolasiewiczów. Przyparty do muru Śpiewankiewicz obiecuje i jednym, i drugim upragnione pieniądze.

</doc>
<doc id="1560508" url="https://pl.wikipedia.org/wiki?curid=1560508" title="Mercurial">
Mercurial

Mercurial, nazywany również Hg (jako że w języku angielskim Mercury oznacza rtęć), jest rozproszonym, międzyplatformowym systemem kontroli wersji napisanym głównie w języku programowania Python, aczkolwiek udostępnia funkcję codice_1 (porównanie dwóch wersji) w języku C. Głównymi założeniami Mercuriala były: duża wydajność, skalowalność oraz zaawansowane możliwości operacji na gałęziach. Twórcą oraz głównym programistą jest Matt Mackall. Kod źródłowy wydany jest na licencji GNU General Public License.
Historia.
Mercurial został wydany w dniu 19 kwietnia 2005 w odpowiedzi na zapowiedź, że firma Bitmover wycofuje się z bezpłatnej wersji systemu BitKeeper. BitKeeper był używany w projekcie jądra Linux. Mackall postanowił napisać system, który mógłby zastąpić Bitkeepera i być używany do kontroli wersji w Linuksie. 
Mercurial powstał w podobnym czasie co pisany przez Linusa Torvaldsa system Git, któremu przyświecały podobne cele, co Mercurialowi. Ostatecznie do kontroli Linuksa został wybrany Git, aczkolwiek Mercurial jest obecnie używany w wielu innych projektach.

</doc>
<doc id="1560519" url="https://pl.wikipedia.org/wiki?curid=1560519" title="Kościół Zesłania Ducha Świętego w Krakowie">
Kościół Zesłania Ducha Świętego w Krakowie

Kościół Zesłania Ducha Świętego – parafialny kościół rzymskokatolicki znajdujący się w Krakowie na osiedlu Ruczaj przy skrzyżowaniu ul. Kobierzyńskiej i Rostworowskiego (Ruczaj).
Budowniczowie.
Projektantem kościoła i towarzyszącego kompleksu budynków mieszkalnych był prof. Witold Cęckiewicz przy współpracy:

</doc>
<doc id="1560521" url="https://pl.wikipedia.org/wiki?curid=1560521" title="Parafia Zesłania Ducha Świętego w Krakowie">
Parafia Zesłania Ducha Świętego w Krakowie

Parafia Zesłania Ducha Świętego – parafia rzymskokatolicka należąca do dekanatu Kraków-Salwator archidiecezji krakowskiej położona na osiedlu Ruczaj przy ul. Rostworowskiego.
Historia parafii.
W 1986 roku, Metropolita krakowski, kardynał Franciszek Macharski wydał decyzję o utworzeniu nowej parafii na powstającym osiedlu Ruczaj.
Obecnie na terenie parafii mieszka około 14,5 tys. wiernych.
Zgromadzenia zakonne.
W parafii posługują siostry nazaretanki.
Terytorium parafii.
Ulice: Bułgarska, Dereniowa, Gronostajowa 13, Grota-Roweckiego, Irysowa, Kamieniarska, Kapelanka (od Kobierzyńskiej), Kobierzyńska (numery nieparzyste do 107 i parzyste do 116), Krokusowa, Lipińskiego, Liściasta (numery parzyste), Łany, Magnolii (numery nieparzyste), Miłkowskiego, Norymberska, Pastelowa, Podhalańska, Pszczelna, Pychowicka, Ruczaj do Pychowickiej, Rostworowskiego, Sąsiedzka (numery parzyste od 26 i nieparzyste od 13), Strąkowa, Turonia (do numeru 16), Wyłom, Zachodnia (numery parzyste), Zalesie 65, Zbrojarzy (od numeru 92).

</doc>
<doc id="1560532" url="https://pl.wikipedia.org/wiki?curid=1560532" title="Jean Ces">
Jean Ces

Jean Ces (ur. 13 stycznia 1906 w Béziers, zm. 25 grudnia 1969 tamże) – francuski bokser wagi koguciej. W 1924 roku na letnich igrzyskach olimpijskich w Paryżu zdobył brązowy medal.

</doc>
<doc id="1560536" url="https://pl.wikipedia.org/wiki?curid=1560536" title="Drużynowe Mistrzostwa Polski na Żużlu 1971">
Drużynowe Mistrzostwa Polski na Żużlu 1971

Drużynowe Mistrzostwa Polski na Żużlu 1971 – 24. edycja drużynowych mistrzostw Polski, organizowanych przez Polski Związek Motorowy (PZMot). Zwycięzcą rozgrywek ligowych w 1971 zostali żużlowcy klubu Polonii Bydgoszcz, wywalczając tym samym tytuł drużynowego mistrza Polski.
Charakterystyka rozgrywek.
Do rozgrywek ligowych przystąpiło 16 polskich klubów żużlowych, podzielonych na pierwszą i drugą Ligę, w których występowało po osiem zespołów. Tytułu drużynowego mistrza Polski bronił zespół ROW Rybnik, natomiast beniaminkiem w I Lidze była drużyna Unii Tarnów. Po czternastu kolejkach rozgrywek, w których każdy zespół w I i II Lidze rozgrywał mecz z pozostałymi zespołami danej Ligi, walcząc u siebie oraz na wyjeździe, pierwsze miejsce wywalczyła drużyna klubu Polonii Bydgoszcz, odnosząc 9 zwycięstw, raz remisując oraz ponosząc 4 porażki. Z pierwszej Ligi do drugiej spadł zespół Unii Tarnów, a na jego miejsce awansowała drużyna Zgrzeblarek Zielona Góra, która zwyciężyła w rozgrywkach II Ligi. Ponadto w wyniku baraży 7 drużyny I Ligi i 2 drużyny II Ligi – zespół Włókniarza Częstochowa również awansował do I Ligi. Warto dodać, że w XII rundzie rozgrywek I Ligi (29 sierpnia), w meczu Polonia Bydgoszcz – Sparta Wrocław, w 6 biegu wydarzył się tragiczny wypadek, w wyniku którego zginął Jerzy Bildziukiewicz, a mecz został przerwany.

</doc>
<doc id="1560541" url="https://pl.wikipedia.org/wiki?curid=1560541" title="Rycerowa Kopa">
Rycerowa Kopa

Rycerowa Kopa (, , , 1901 m) – najbardziej na północ wysunięty szczyt Liptowskich Kop w słowackich Tatrach. Znajduje się w Magurze Rycerowej – grani odchodzącej od Wielkiej Kopy Koprowej na północ, pomiędzy dwiema dolinkami: Małym Rycerowym i Wielkim Rycerowym. Od najbliższej w grzbiecie Wyżniej Magury Rycerowej oddzielona jest przełęczą Niżni Rycerowy Zawracik. Najbardziej strome są stoki północne, opadające do dna Doliny Cichej. Ich podstawa ma długość około 1 km. Są porośnięte w większości lasem, wyżej kosodrzewiną. Władysław Cywiński o stokach tych w 2005 r. pisał: "prawdziwa kosówkowo-leśna dzicz, tatrzański matecznik". Część szczytowa jest trawiasta z kilkoma skałkami. Szczyt jest łatwo dostępny z każdej strony, jedynym problemem są zarośla kosodrzewiny, o których W. Cywiński pisał: "Trudności kosówkowe mogłyby jednak uczynić czasy przejsć niektórych formacji kilkudniowymi". Najwygodniejsze wejście na szczyt jest z Niżniego Zawracika Rycerowego. Ze szczytu są oryginalne widoki na Kasprowy Wierch, Beskid i okolice.
W przeszłości Rycerowa Kopa wraz z całymi Liptowskimi Kopami była wypasana. Od 1949 rejon ten stanowi obszar ochrony ścisłej TANAP-uz zakazem wstępu. Rycerowa Kopa jest dobrze widoczna z czerwonego szlaku turystycznego biegnącego granią główną Tatr od Czerwonych Wierchów na Świnicę. Od czasu zaprzestania wypasu zwiększa się jej lesistość, rozszerza też swoją powierzchnię kosodrzewina.

</doc>
<doc id="1560544" url="https://pl.wikipedia.org/wiki?curid=1560544" title="Adria (tkanina)">
Adria (tkanina)

Adria – tkanina wełniana z przędzy czesankowej cienkowłóknistej, charakteryzująca się dużym zagęszczeniem nitek osnowy i wątku oraz mięsistym, sprężystym chwytem. Na prawej stronie tkaniny występują skośne prążki o charakterze płaskorządkowym, utworzone przez nitki osnowy.
Z tkaniny wyrabia się kostiumy, suknie oraz garnitury.

</doc>
<doc id="1560545" url="https://pl.wikipedia.org/wiki?curid=1560545" title="Joseph Salas">
Joseph Salas

Joseph I. "Joe" Salas (ur. 28 grudnia 1905 w Los Angeles, zm. 11 czerwca 1987 w Carlsbad) – amerykański bokser wagi piórkowej, srebrny medalista letnich igrzysk olimpijskich w Paryżu w 1924.

</doc>
<doc id="1560547" url="https://pl.wikipedia.org/wiki?curid=1560547" title="Krywe">
Krywe

Miejscowość w Polsce:
Miejscowość na Ukrainie:
Religia:

</doc>
<doc id="1560548" url="https://pl.wikipedia.org/wiki?curid=1560548" title="Kriwe">
Kriwe

Kriwe, krewe, krywe – pogański kapłan na Litwie w okresie przedchrześcijańskim. Prawdopodobnie nazwę tę stosowano wśród wszystkich pogańskich (Bałtów). W oryginale określenie "krewe-krewejto" (Crywo Cyrwaito) prawdopodobnie pochodziło od nazwy atrybutu kapłana – krywuli. Najstarsze znane źródło, w którym występuje ten termin to trzynastowieczna kronika Piotra z Dusburga.
Urząd kriwe został reaktywowany w 2002 przez społeczność rodzimowierców bałtyjskich na Litwie, zrzeszonych w związku wyznaniowym Romuva. Obecnie funkcję kriwe pełni Inija Trinkūnienė.

</doc>
<doc id="1560549" url="https://pl.wikipedia.org/wiki?curid=1560549" title="Liczba Grahama-Rothschilda">
Liczba Grahama-Rothschilda



</doc>
<doc id="1560552" url="https://pl.wikipedia.org/wiki?curid=1560552" title="Liczby grahama-rothschilda">
Liczby grahama-rothschilda



</doc>
<doc id="1560566" url="https://pl.wikipedia.org/wiki?curid=1560566" title="Pedro Quartucci">
Pedro Quartucci

Pedro Vicente Ernesto Quartucci (ur. 30 lipca 1905 w Buenos Aires, zm. 20 kwietnia 1983 tamże) – argentyński bokser wagi piórkowej i aktor.
Kariera bokserska.
Zdobył brązowy medal letnich igrzysk olimpijskich w Paryżu.
Kariera aktorska.
W 1980 roku zagrał m.in. w filmie "Al marido hay que seguirlo". Łącznie zagrał w ponad 50 filmach. W 1983 roku zmarł na atak serca.

</doc>
<doc id="1560567" url="https://pl.wikipedia.org/wiki?curid=1560567" title="Teoremat">
Teoremat



</doc>
<doc id="1560569" url="https://pl.wikipedia.org/wiki?curid=1560569" title="Drużynowe Mistrzostwa Polski na Żużlu 1972">
Drużynowe Mistrzostwa Polski na Żużlu 1972

Drużynowe Mistrzostwa Polski na Żużlu 1972 – 25. edycja drużynowych mistrzostw Polski, organizowanych przez Polski Związek Motorowy (PZMot). Zwycięzcą rozgrywek ligowych w 1972 zostali żużlowcy klubu ROW Rybnik, wywalczając tym samym tytuł drużynowego mistrza Polski.
Charakterystyka rozgrywek.
Do rozgrywek ligowych przystąpiło 16 polskich klubów żużlowych, podzielonych na pierwszą i drugą Ligę, w których występowało po osiem zespołów. Tytułu drużynowego mistrza Polski bronił zespół Polonii Bydgoszcz, natomiast beniaminkami w I Lidze były drużyny Zgrzeblarek Zielona Góra i Włókniarza Częstochowa. Po czternastu kolejkach rozgrywek, w których każdy zespół w I i II Lidze rozgrywał mecz z pozostałymi zespołami danej Ligi, walcząc u siebie oraz na wyjeździe, pierwsze miejsce wywalczyła drużyna klubu ROW Rybnik, odnosząc 11 zwycięstw, raz remisując oraz ponosząc 2 porażki. Z pierwszej Ligi do drugiej spadł zespół Sparty Wrocław, a na jego miejsce awansowała drużyna Unii Leszno, która zwyciężyła w rozgrywkach II Ligi. Ponadto w wyniku baraży 7 drużyny I Ligi i 2 drużyny II Ligi – zespół Zgrzeblarek Zielona Góra pozostał w I Lidze.

</doc>
<doc id="1560571" url="https://pl.wikipedia.org/wiki?curid=1560571" title="Żabiny (gmina)">
Żabiny (gmina)

Żabiny – dawna gmina wiejska istniejąca w latach 1934-1954 w woj. pomorskim/warszawskim/olsztyńskim (dzisiejsze woj. warmińsko-mazurskie). Przed wojną siedzibą władz gminy były Żabiny, a po wojnie Koszelewy.
Gmina zbiorowa Żabiny została utworzona w ramach reformy na podstawie ustawy scaleniowej 1 sierpnia 1934 roku w powiecie działdowskim w woj. pomorskim z dotychczasowych jednostkowych gmin wiejskich: Gralewo, Koszelewy, Murawki, Nowawieś, Prusy, Tuczki, Wądzyn i Żabiny (oraz z obszarów dworskich położonych na tych terenach lecz nie wchodzących w skład gmin). 1 kwietnia 1938 gmina Żabiny wraz z całym powiatem działdowskim została przyłączona do woj. warszawskiego.
Po wojnie gmina zachowała przynależność administracyjną. 6 lipca 1950 roku gmina Żabiny wraz z powiatem działdowskim jeszcze raz zmieniła województwo, tym razem przyłączono ją do woj. olsztyńskiego. Według stanu z dnia 1 lipca 1952 roku gmina składała się z 10 gromad: Gralewo, Koszelewki, Koszelewy, Murawki, Myślęta, Nowawieś, Prusy, Tuczki, Wądzyn i Żabiny. Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1560577" url="https://pl.wikipedia.org/wiki?curid=1560577" title="Raymond Fee">
Raymond Fee

Raymond Fee (ur. 12 stycznia 1903 – zm. 2 czerwca 1983 w Collier) – amerykański bokser wagi muszej. W 1924 roku na letnich igrzyskach olimpijskich w Paryżu zdobył brązowy medal.

</doc>
<doc id="1560578" url="https://pl.wikipedia.org/wiki?curid=1560578" title="Samand LX">
Samand LX



</doc>
<doc id="1560580" url="https://pl.wikipedia.org/wiki?curid=1560580" title="Kiełpiny (gmina)">
Kiełpiny (gmina)

Kiełpiny – dawna gmina wiejska istniejąca w latach 1934-1954 w woj. pomorskim/warszawskim/olsztyńskim (dzisiejsze woj. warmińsko-mazurskie). Siedzibą władz gminy były Kiełpiny.
Gmina zbiorowa Kiełpiny została utworzona w ramach reformy na podstawie ustawy scaleniowej 1 sierpnia 1934 roku w powiecie działdowskim w woj. pomorskim z dotychczasowych jednostkowych gmin wiejskich: Grądy, Gronowo, Kiełpiny, Ostaszewo, Rynek, Tarczyny, Trzcin i Wąpiersk (oraz z obszarów dworskich położonych na tych terenach lecz nie wchodzących w skład gmin). 1 kwietnia 1938 gmina Kiełpiny wraz z całym powiatem działdowskim zostałaprzyłączona do woj. warszawskiego.
Po wojnie gmina zachowała przynależność administracyjną. 6 lipca 1950 roku gmina Kiełpiny wraz z powiatem działdowskim jeszcze raz zmieniła województwo, tym razem przyłączono ją do woj. olsztyńskiego. Według stanu z dnia 1 lipca 1952 roku gmina składała się z 8 gromad: Grądy, Gronowo, Kiełpiny, Ostaszewo, Rynek, Tarczyny, Trzcin i Wąpiersk. Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1560583" url="https://pl.wikipedia.org/wiki?curid=1560583" title="PackageKit">
PackageKit

PackageKit – zbiór oprogramowania zaprojektowany do zapewnienia spójnej, wysokiego poziomu powłoki służącej do obsługi różnych systemów zarządzania pakietami. Został on zapoczątkowany przez Richarda Hughesa.
Zbiór w założeniu jest wieloplatformowy, choć jest przede wszystkim adresowany do dystrybucji Linuksa, które podążają za standardami interoperacyjności opracowywanymi przez freedesktop.org. Wykorzystuje biblioteki D-BUS i PolicyKit dla zapewnienia komunikacji między procesami i uprawnieniami użytkowników.
Publikowany na zasadach licencji GNU jest wolnym oprogramowaniem
Historia.
Pierwsze założenia PackageKit Richard Hughes opublikował na swoim blogu w 2007. Pomysł spodobał się społeczności i jest teraz rozwijany przez mały zespół programistów. Fedora 9 była pierwszą dystrybucją która wykorzystywała go jako domyślnego menadżera (jako nakładka na YUM). Wykorzystywany jest również w Ubuntu (od wersji 8.04) i OpenSUSE (od wersji 11.0)
Budowa.
PackageKit jest systemowo aktywowaną usługą, nazwaną packagekitd która obsługuje w sobie różnice pomiędzy odmiennymi systemami pakietów. Biblioteka nazwana libpackagekit pozwala innym programom w prosty sposób współdziałać z PackageKit.
Niektóre jego cechy:
Obsługiwane.
Obsługiwanych jest wiele systemów zarządzania pakietami, m.in. są to APT, alpm, Conary, opkg, pacman, PiSi, poldek, Smart Package Manager, YUM i ZYpp
Używanie.
Aktualnie dostępne są 3 zestawy aplikacji pozwalających na korzystanie z PackageKit:

</doc>
<doc id="1560588" url="https://pl.wikipedia.org/wiki?curid=1560588" title="Hansa-Brandenburg W.12">
Hansa-Brandenburg W.12

Hansa-Brandenburg W.12 – niemiecki wodnosamolot myśliwski z okresu I wojny światowej.
Historia i opis konstrukcji.
Oblatany na początku 1917 roku pływakowy wodnosamolot myśliwski Hansa-Brandenburg W.12 był następcą pierwszego wodnosamolotu konstrukcji Ernsta Heinkela - jednomiejscowego KDW ("Kampf Doppeldecker Wasser") z 1916 roku. Nowy wodnosamolot zaprojektowano jako dwumiejscowy, dodając z tyłu stanowisko uzbrojonego w ruchomy karabin maszynowy obserwatora-strzelca. Konstrukcja miała skierowany w dół ster pionowy, dzięki czemu nie ograniczał on pola ostrzału tylnej półsfery. Konstrukcja drewniana, 2 pływaki. Uzbrojenie: 1 lub 2 zsynchronizowane karabiny maszynowe Spandau lMG 08 7,92 mm umieszczone z przodu kadłuba oraz ruchomy karabin maszynowy Parabellum lMG14 7,92 mm w tylnej kabinie. Ogółem wyprodukowano 146 egzemplarzy. Następcą samolotu był jednopłat Hansa-Brandenburg W.29.
Większość maszyn użyto bojowo w patrolach nad Morzem Północnym - podczas jednego z nich W.12 zestrzelił brytyjski sterowiec C.27.
Po wojnie, od 1919 roku, 35 samolotów na licencji zbudowała holenderska firma Van Berkel jako model W-A.

</doc>
<doc id="1560589" url="https://pl.wikipedia.org/wiki?curid=1560589" title="William Smith (bokser)">
William Smith (bokser)

William Alexander "Willie" Smith (ur. 19 lipca 1904 w Johannesburgu, zm. 20 grudnia 1955 w Roodepoort) – południowoafrykański bokser wagi koguciej. 
Kariera sportowa.
W 1924 roku na letnich igrzyskach olimpijskich w Paryżu zdobył złoty medal.

</doc>
<doc id="1560590" url="https://pl.wikipedia.org/wiki?curid=1560590" title="Auguste Maquet">
Auguste Maquet

Auguste Maquet (ur. 13 września 1813 w Paryżu, zm. 8 stycznia 1888 w Sainte-Mesme) – francuski pisarz i historyk, współpracownik Aleksandra Dumasa ojca.
Życiorys.
Po ukończeniu prestiżowego liceum im. Karola Wielkiego Maquet planował poświęcić się karierze naukowej, zdecydował się jednak ostatecznie na działalność literacką. Był blisko związany artystycznie z Teofilem Gautierem i de Nervalem, z tym ostatnim napisał tom esejów. Również dzięki niemu poznał w 1838 Aleksandra Dumasa. Wspólnie pracowali m.in. przy powieściach "Trzej muszkieterowie" (oraz jej kontynuacji "W dwadzieścia lat później" oraz "Wicehrabia de Bragelonne", "Hrabim Monte Christo", cyklu powieści poświęconych epoce Walezjuszów ("Królowa Margot", "Czterdziestu pięciu", "Dama z Monsoreau"), utworach poświęconych rewolucji francuskiej ("Naszyjnik królowej", "Józef Balsamo", "Anioł Pitou" i "Kawaler de Maison-Rouge"). Maquet również poddał Dumasowi temat powieści "Kawaler d'Harmental" i współpracował przy jej kontynuacji pt. "Córka regenta".
W 1861 został odznaczony Legią Honorową IV klasy, był również wieloletnim przewodniczącym Stowarzyszenia Autorów i Dramaturgów. W odróżnieniu od Dumasa zmarł jako człowiek zamożny, we własnej posiadłości wiejskiej.
Współpraca Maqueta i Dumasa.
Nie został szczegółowo ustalony tryb, w jakim dwaj pisarze współpracowali przy tworzeniu kolejnych dzieł, a zatem realny wkład Maqueta w twórczość podpisywaną następnie jedynie nazwiskiem Dumasa. Pewne jest, iż to Maquet, jako historyk, czuwał na dokładnością odtwarzania realiów minionych epok, wskazywał również Dumasowi te epizody historii Francji, które mogły posłużyć za tło powieści przygodowych. Najprawdopodobniej Maquet pisał również pierwszy szkic utworu (wykorzystując postacie wykreowane przez Dumasa lub też tworząc własne), który następnie przekazywał Dumasowi do drugiej redakcji. Wielu współczesnych utrzymywało zatem, że Dumas wprowadzał jedynie korekty stylistyczne, nadając dziełom więcej rozmachu, lub też pozostawiał całe ustępy powieści bez żadnych zmian (sam Dumas potwierdzał to jedynie w odniesieniu do sceny śmierci d'Artagnana w powieści "Wicehrabia de Bragelonne"). Nazwisko Maqueta nigdy nie pojawiło się na stronach tytułowych współtworzonych przez niego utworów, najpewniej z powodu interwencji wydawcy, który uznał, że powieść podpisana jedynie znanym już nazwiskiem Dumasa jest o wiele więcej warta niż utwór przedstawiony jako owoc wspólnej pracy.
Współpraca skończyła się gwałtownym sporem o wynagrodzenie Maqueta, który uważał swoją pracę przy kolejnych utworach za niedocenianą. W styczniu 1858 sądownie zażądał nie tylko wyższego wynagrodzenia za wykonane wcześniej prace (poza wypłatą otrzymaną od wydawców dzieł), ale i przywrócenia mu części praw autorskich. Sąd ostatecznie nakazał Dumasowi zapłacić swojemu byłemu już współpracownikowi 145 200 franków w ciągu najbliższych jedenastu lat, oddalił jednak skargę w sprawie autorstwa utworów, uznając, że Maquet zgadzał się dotąd na podpisywanie utworów nazwiskiem Dumasa i tym samym stracił wszystkie potencjalne uprawnienia.
Dzieła Maqueta.
Auguste Maquet opublikował ponadto samodzielnie następujące utwory:
Dramaty
Maquet literacko współpracował również z Jules'em Lacroix oraz Theodore'em Anne.

</doc>
<doc id="1560592" url="https://pl.wikipedia.org/wiki?curid=1560592" title="Daniel Magder">
Daniel Magder

Daniel Magder (ur. 12 grudnia 1991) – kanadyjski aktor.

</doc>
<doc id="1560597" url="https://pl.wikipedia.org/wiki?curid=1560597" title="Filice (gmina)">
Filice (gmina)

Filice (od 1973 "Uzdowo") – dawna gmina wiejska istniejąca w latach 1934-1954 w woj. pomorskim/warszawskim/olsztyńskim (dzisiejsze woj. warmińsko-mazurskie). Przed wojną siedzibą władz gminy były Filice, a po wojnie Burkat.
Gmina zbiorowa Filice została utworzona w ramach reformy na podstawie ustawy scaleniowej 1 sierpnia 1934 roku w powiecie działdowskim w woj. pomorskim z dotychczasowych jednostkowych gmin wiejskich: Burka(t), Filice, Klęczkowo (główna część), Komorniki, Krasnołąka, Niestoja, Skurpie, Szenkowo, Wielka Turza, Wilamowo i Uzdowo oraz z obszarów dworskich położonych na tych terenach lecz nie wchodzących w skład gmin. 1 kwietnia 1938 gmina Filice wraz z całym powiatem działdowskim została przyłączona do woj. warszawskiego.
Po wojnie gmina zachowała przynależność administracyjną. 6 lipca 1950 roku gmina Filice wraz z powiatem działdowskim jeszcze raz zmieniła województwo, tym razem przyłączono ją do woj. olsztyńskiego. Według stanu z dnia 1 lipca 1952 roku gmina składała się z 12 gromad: Burkat, Filice, Klęczkowo, Komorniki, Kramarzewo, Krasnołąka, Niestoja, Sękowo, Skurpie, Turza Wielka, Uzdowo i Wilamowo. Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin, utworzono natomiast jej terytorialny odpowiednik, gminę Uzdowo.

</doc>
<doc id="1560600" url="https://pl.wikipedia.org/wiki?curid=1560600" title="Pałac w Studzieńcu">
Pałac w Studzieńcu

Pałac w Studzieńcu – położony w miejscowości Studzieniec w gminie Słubice powiecie płockim.
Około roku 1790 do wybudowania pałacu rodzina Skarżyńskich zatrudniła znanego architekta Hilarego Szpilowskiego, który wcześniej wybudował pałac i kościół w pobliskich Słubicach. Pałac wybudowano w stylu klasycystycznym z wyeksponowanym portykiem wejściowym z czterema kolumnami. Pałac od wybudowania nie był poddawany poważnym przeróbkom. W końcu XVIII wieku przy pałacu założono park krajobrazowy o powierzchni 3,5 ha.
Pałac służył rodzinie Skarżyńskich do II wojny światowej. W czasie wojny ucierpiał, został odbudowany i w latach 70. i 80. był użytkowany. Obiekt jako ruinę przejęła rodzina Olewników. Obecnie jest on remontowany.

</doc>
<doc id="1560603" url="https://pl.wikipedia.org/wiki?curid=1560603" title="Salvatore Tripoli">
Salvatore Tripoli

Salvatore Peter "Al" Tripoli (ur. 5 grudnia 1904 w Nowym Jorku, zm. 7 marca 1990 w Yonkers) – amerykański bokser wagi koguciej. W 1924 roku na letnich igrzyskach olimpijskich w Paryżu zdobył srebrny medal.

</doc>
<doc id="1560608" url="https://pl.wikipedia.org/wiki?curid=1560608" title="Sun City Girls">
Sun City Girls

Sun City Girls – amerykański zespół awangardowy z Phoenix, aktywny w latach 1979–2007.
Grupa zaczęła swoją działalność jako zespół osadzony w tradycji arizońskiego punku, jednak w ich muzyce szybko zaczęły byś słyszalne wpływy poezji beatników, jazzu, muzyki południowoazjatyckiej, południowoamerykańskiej, bliskowschodniej i afrykańskiej.
Ich teksty wyrażały zainteresowanie zespołu zjawiskami paranormalnymi (szczególnie UFO), mistycyzmem, kultami religijnymi.

</doc>
<doc id="1560610" url="https://pl.wikipedia.org/wiki?curid=1560610" title="Bus Marco Polo Wratislavia 1992">
Bus Marco Polo Wratislavia 1992

Bus Marco Polo Wratislavia 1992 (do 2007 "Marco Polo") - firma powstała w 1992 roku, swoją siedzibę ma we Wrocławiu. W 2008 roku konsorcujum firm Marco Polo i Sevibus wygrało przetarg na linie gminne Kobierzyce. Zajmuje się też przewozami turystycznymi i pracowniczymi do LG w Biskupicach Podgórnych. W 2008 roku z powodu braków taborowych w MPK Wrocław firma wypożyczyła kilka autobusów do największego we Wrocławiu przewoźnika. 
Firma nie posiada własnych barw firmowych taboru, dostosowuje się do schematów malowań organizatorów przewozów. Autobusy dla Kobierzyc malowane są w barwy gminy Kobierzyce tj. zielony, z czerwonym pasem na dole oraz żółtym nad oknami. Autobusy dla Długołęki w barwy wrocławskie. Autobusy pracownicze i autokary są białe.
Na przełomie 2017 i 2018 r. konsorcjum Bus Marco Polo z firmą Sevibus zakupiło 12 autobusów Autosan (w tym 6 12-metrowych i 6 10-metrowych) do obsługi kursów linii 812, 852, 862, 862R, 872, 882, 892 i N62 z Wrocławia do Kobierzyc w ramach zawartej na 10 lat umowy. Z powodu pandemii koronawirusa od 2020 roku kursują również 2 przegubowe używane Jelcze M181 do obsługi kursów BIS linii 862. Od 2021 roku konsorcjum obsługuje wybrane kursy linii 904, 911, 914, 921, 924 w gminie Długołęka zakupionym specjalnie do tego celu używanym taborem przegubowym.

</doc>
<doc id="1560615" url="https://pl.wikipedia.org/wiki?curid=1560615" title="Uciec jak najbliżej">
Uciec jak najbliżej

Uciec jak najbliżej – polski czarno-biały film fabularny z 1971 roku w reżyserii Janusza Zaorskiego, będący jego pełnometrażowym debiutem fabularnym. 
Film realizowano we Wrocławiu, m.in. na: ul. Piłsudskiego, gdzie znajduje się Grand Hotel, ul. Świdnickiej, ul. Oławskiej, ul. Podwale, na skrzyżowaniu Podwala z ul. Świdnicką, we wnętrzu Piwnicy Świdnickiej, w wejściu na teren Stadionu Olimpijskiego (od ul. Paderewskiego). Zdjęcia powstały również w Piątku i Kudowie-Zdroju.
Premiera odbyła się w podwójnym pokazie wraz z reportażem "Maturzyści" Danuty Halladin z 1971 roku.
Opis fabuły.
Historia lekkoducha, który będąc w podróży napotyka na swej drodze miłość i dzięki niej uświadamia sobie swoją dotychczasową konformistyczną postawę wobec życia. Film Zaorskiego wpisuje się w popularny nurt filmów o problemach młodzieży, która zmaga się z bezcelowością i jałowością życia. Dwudziestokilkuletni Bartek mieszka pod Łodzią, w miejscowości będącej geometrycznym środkiem Polski. Pracuje w spółdzielni zajmującej się produkcją znaków drogowych, której prezesem jest ojciec jego dziewczyny. W przeddzień święta 22 lipca, razem z kierowcą Józefem Olszewskim, wyjeżdża służbowo do Kudowy. We Wrocławiu, gdzie obaj nocują, poznaje laborantkę Kasię, lecz swoją natarczywością, bezmyślnie niszczy coś, co mogło się przerodzić w prawdziwe, bezinteresowne uczucie. W fatalnym nastroju jedzie z Olszewskim do Kudowy. W drodze powrotnej pomiędzy mężczyznami dochodzi do kłótni. We Wrocławiu Bartek wyskakuje z jadącego samochodu i biegnie na stadion, gdzie Kasia ma próbę przed uroczystością. Zastaje tam tłum jednakowo ubranych dziewcząt, które rozbiegają się po murawie i ustawiając się obok siebie tworzą kontur mapy Polski. Bartek znajduje się w jej środku – tak jak jego rodzinna miejscowość, do której nie wiadomo, czy powróci.
Piosenki.
W filmie wystąpił piosenkarz Stan Borys (w roli samego siebie). Piosenki z jego repertuaru, wykorzystane w filmie ("Lecą sowy", "Powiększenie", "Mój przyjaciel deszcz") ukazały się na EPce pt. "Piosenki z filmu „Uciec jak najbliżej”" (N 0677).

</doc>
<doc id="1560618" url="https://pl.wikipedia.org/wiki?curid=1560618" title="Drużynowe Mistrzostwa Polski na Żużlu 1973">
Drużynowe Mistrzostwa Polski na Żużlu 1973

Drużynowe Mistrzostwa Polski na Żużlu 1973 – 26. edycja drużynowych mistrzostw Polski, organizowanych przez Polski Związek Motorowy (PZM). W sezonie 1973 do rozgrywek pierwszej ligi przystąpiło osiem zespołów, także w drugiej lidze walczyło osiem drużyn.
Zwycięzca najwyższej klasy rozgrywkowej (I Ligi) zostaje Drużynowym Mistrzem Polski na Żużlu w sezonie 1973. Obrońcą tytułu z poprzedniego sezonu jest ROW Rybnik. W tym roku triumfowała Stal Gorzów.

</doc>
<doc id="1560626" url="https://pl.wikipedia.org/wiki?curid=1560626" title="Konstantin Machnoryłow">
Konstantin Machnoryłow

Konstantin Nikiticz Machnoryłow (Machnoryło), ros. Константин Никитич Махнорылов (Махнорыло) (ur. w 1919 r. we wsi Omielnik koło Orechowa na Ukrainie, zm. ?) – oficer-propagandysta Rosyjskiej Armii Wyzwoleńczej, a następnie dowódca kompanii sztabowej 2 Dywizji Piechoty Sił Zbrojnych Komitetu Wyzwolenia Narodów Rosji podczas II wojny światowej.
Miał żydowskie pochodzenie. W 1937 r. ukończył agronomiczną szkołę średnią w Nowoczerkasku, zostając agromelioratorem. 25 września 1939 r. został zmobilizowany do Armii Czerwonej. Przeszedł szkolenie w szkole pułkowej 16 pułku strzeleckiego, po czym został dowódcą pododdziału w tym pułku. W 1940 r. ukończył szkołę piechoty w Mińsku. Objął w stopniu porucznika dowództwo plutonu 91 pułku strzeleckiego. Krótko po ataku wojsk niemieckich na ZSRR 22 czerwca 1941 r., dostał się do niewoli i został osadzony w obozie jenieckim. Na początku 1943 r. wstąpił do Rosyjskiej Armii Wyzwoleńczej (ROA) gen. Andrieja A. Własowa. Skierowano go na kurs propagandowy do szkoły propagandystów ROA w Dabendorfie pod Berlinem. Po jego ukończeniu w lipcu 1943 r., został zastępcą dowódcy szkoleniowej kompanii kursantów. Był podejrzewany o działalność w konspiracyjnej antyniemieckiej grupie oficerów. Po oddaleniu zarzutów został w sierpniu tego roku przeniesiony do stalagu III-A w Luckenwalde, gdzie prowadzono przygotowawcze kursy propagandowe ROA. Objął taką samą funkcję, co w Dabendorfie. Na początku 1944 r. został propagandystą ROA w stalagu 303. Od początku 1945 r. w stopniu porucznika dowodził kompanią sztabową nowo formowanej 2 Dywizji Piechoty Sił Zbrojnych Komitetu Wyzwolenia Narodów Rosji. 10 maja tego roku wraz z pozostałymi żołnierzami dywizji dostał się do niewoli sowieckiej. Po deportacji do ZSRR został w lutym 1946 r. skazany na karę 10 lat łagrów z prawem zwolnienia po 5 latach. 20 czerwca 1950 r. przedłużono mu karę do 25 lat łagrów. Dalsze jego losy są nieznane.

</doc>
<doc id="1560629" url="https://pl.wikipedia.org/wiki?curid=1560629" title="Plaveč (stacja kolejowa)">
Plaveč (stacja kolejowa)

Plaveč – stacja kolejowa w miejscowości Pławiec (słow. "Plaveč"), w kraju preszowskim, na Słowacji. 
Do 21 grudnia 2007 r. (wejście w życie układu z Schengen) stanowiła stację graniczną i odbywały się tu kontrole graniczne. Obecnie ruch transgraniczny jest wstrzymany. Stacja ma połączenie z Polską (stacja Leluchów) oraz z dwiema słowackimi liniami: 188 do Koszyc oraz 185 do Popradu.
Na stacji znajduje się czynna lokomotywownia.

</doc>
<doc id="1560642" url="https://pl.wikipedia.org/wiki?curid=1560642" title="Josef Hermer">
Josef Hermer

Josef Hermer (ur. 1894, zm. ?) – zbrodniarz hitlerowski, jeden z funkcjonariuszy SS pełniących służbę w obozach koncentracyjnych i SS-Unterscharführer.
Członek NSDAP, SA (od 1939) i Waffen-SS (od 15 marca 1942). Od lipca 1942 do kwietnia 1944 pełnił służbę jako strażnik i fotograf w obozie Majdanek. Następnie przeniesiono go do KL Warschau, gdzie pozostał do sierpnia 1944. Wreszcie od sierpnia 1944 do kwietnia 1945 Hermer pełnił służbę w kompleksie obozowym Dachau. Był strażnikiem i kierownikiem wydziału odpowiadającego za pracę przymusową więźniów w podobozach "Allach" oraz "Kaufering I, IV i IX". Nieustannie znęcał się nad podległymi mu więźniami, bijąc ich różnego rodzaju narzędziami i stosując okrutne kary. Brał także udział w ewakuacji podobozów "Kaufering", rozstrzeliwując więźniów niezdolnych do dalszego marszu.
W procesie przed amerykańskim Trybunałem Wojskowym w Dachau, który toczył się w dniach 24–27 stycznia 1947 Josef Hermer skazany został na 15 lat pozbawienia wolności.

</doc>
<doc id="1560644" url="https://pl.wikipedia.org/wiki?curid=1560644" title="Historia rywalizacji A.C. Milan z Juventusem F.C.">
Historia rywalizacji A.C. Milan z Juventusem F.C.

Rywalizacja włoskich zespołów piłkarskich A.C. Milan i Juventus F.C. jest rywalizacją dwóch najbardziej utytułowanych drużyn z Italii. Oba kluby mają na koncie m.in. 55 tytułów mistrzów Włoch (Milan - 18, Juventus - 37), 18 Pucharów Włoch (odpowiednio 5 i 13) oraz 9 Pucharów Europy (7 i 2).
Oba kluby spotkały się dotychczas 257 razy. W sezonie 2009/2010 dwukrotnie zwyciężał Milan, strzelając w obydwu meczach po trzy bramki. Mimo to żaden z klubów wciąż nie uzyskał znaczącej przewagi w tej rywalizacji, obecnie minimalnie lepszy bilans posiada Milan. Oprócz spotkań w Serie A oba zespoły spotykają się każdego roku w corocznym, prestiżowym spotkaniu o Trofeo Luigi Berlusconi. W meczach o to trofeum 8 razy lepszy był Juventus, 6 razy Milan.
Łączny bilans spotkań.
Statystyka pojedynków w latach 1900 - 2009, stan na 24 maja 2009.
Historia pojedynków.
Najwyższe zwycięstwa Milan odniósł w latach 1901 (7:0) i 1912 (8:1), Juventus - w latach 1925 (6:0) i 1927 (8:2). Do historii przeszło również wyjazdowe zwycięstwo Milanu w 1950 (7:1). Juventus zrewanżował się w 1996, wygrywając 6:1. Oba powyższe wyniki to najwyższe porażki tych klubów w historii na własnym boisku.
W roku 1906 oba zespoły uzyskały identyczną liczbę punktów w grupie finałowej mistrzostw Włoch. Zgodnie z regulaminem rozegrano mecz barażowy, który odbył się w Turynie. Po bezbramkowym remisie włoska federacja nakazała powtórzenie barażu na boisku US Milanese. Juventus nie chciał się na to zgodzić i nie przyjechał na mecz. Ostatecznie piłkarze Milanu wygrali walkowerem (2:0).
W finale Pucharu Włoch oba zespoły spotkały się trzykrotnie. Dwukrotnie rywalizacja zakończyła się sukcesem drużyny z Turynu, raz - Mediolanu.
Jeden raz oba zespoły zagrały w spotkaniu o Superpuchar Włoch. W meczu rozegranym w amerykańskim East Rutherford po rzutach karnych wygrał Juventus.
Jednym z najważniejszych momentów tej rywalizacji był finał Ligi Mistrzów w sezonie 2002/03. Na stadionie w Manchesterze padł wówczas bezbramkowy remis, a w rzutach karnych lepsi okazali się piłkarze Milanu wygrywając 3-2. Był to pierwszy i jedyny finał Pucharu Europy z udziałem dwóch włoskich zespołów.

</doc>
<doc id="1560645" url="https://pl.wikipedia.org/wiki?curid=1560645" title="Gil Carrillo de Albornoz">
Gil Carrillo de Albornoz

Gil de Albornoz y Espinosa (ur. w 1581 w Valladolid – zm. 19 grudnia 1649 w Rzymie) – hiszpański duchowny katolicki, kardynał i polityk. 
Życiorys.
Był wiceprzewodniczącym Rady Królewskiej i kapitanem generalnym w królestwie Nawarra. Należał też do Rady Inkwizycji. Czerpał dochody z wielu hiszpańskich beneficjów. W 1630 roku papież Urban VIII mianował go kardynałem prezbiterem Santa Maria in Via. W latach 1630-37 był arcybiskupem Tarentu. Na konklawe 1644 w imieniu króla Hiszpanii zgłosił weto wobec kandydatury kardynała Giulio Cesare Sacchetti. Zmarł w Rzymie.

</doc>
<doc id="1560657" url="https://pl.wikipedia.org/wiki?curid=1560657" title="Magere Brug">
Magere Brug

Magere Brug (Chudy Most) jest mostem nad rzeką Amstel w Amsterdamie. Most łączy brzegi w pobliżu ulicy Kerkstraat pomiędzy kanałami Keizersgracht i Prinsengracht.
Magere Brug jest mostem zwodzonym.
Obecny most został wybudowany w 1934
Pierwszy most powstał w 1691. 
W 1871 z powodu złego stanu mostu postanowiono go rozebrać i przebudować. 50 lat później zdecydowano się na kolejną przebudowę.

</doc>
<doc id="1560673" url="https://pl.wikipedia.org/wiki?curid=1560673" title="Złota reguła bilansowa">
Złota reguła bilansowa

Złota reguła bilansowa – zasada polegająca na tym, że całość posiadanych przez przedsiębiorstwo aktywów stałych jest finansowana przy pomocy kapitałów własnych. 
Zgodnie z tą zasadą trwałe składniki aktywów powinny być finansowane kapitałem własnym, gdyż ta część majątku jest długoterminowo związana z przedsiębiorstwem, więc charakteryzuje się niskim tempem zamiany na gotówkę, dlatego powinna być sfinansowana bardziej stabilnymi kapitałami, oddanymi do dyspozycji przedsiębiorstwa na długi okres.
Powyższa reguła powinna być stosowana przez przedsiębiorstwo stosujące konserwatywną, bezpieczną politykę finansową.

</doc>
<doc id="1560682" url="https://pl.wikipedia.org/wiki?curid=1560682" title="Telstra Endeavour">
Telstra Endeavour

Telstra Endeavour – światłowodowy kabel podmorski łączący Australię i Hawaje należący do Telstry, australijskiego operatora telekomunikacyjnego. Jest on używany do przesyłania danych (np. związanych z korzystaniem z Internetu) oraz zestawiania połączeń głosowych pomiędzy Australią a USA. Całkowita długość kabla to 9120 km, umożliwia on przesyłanie danych z maksymalna przepływnością 1.28 terabita/s.
Nazwa kabla została wybrana w ogólnonarodowym konkursie i nawiązuje do HMS Bark Endeavour, statku flagowego biorącego udział w ekspedycji Jamesa Cooka, podczas której odkryto wschodnie wybrzeża Australii.
Znaczenie inwestycji.
Około 65% danych związanych z ruchem internetowym i połączeniami głosowymi wychodzącymi poza Australię jest kierowane do USA. "Telstra Endeavour" (który jest największym tego typu kablem w Australii, stosując jako kryterium oferowaną przepływność danych) łączy Australię z Hawajami, skąd poprowadzonych jest wiele kabli o dużej przepustowości w stronę Ameryki Północnej. Z kabla będą korzystać zarówno klienci Telstry, jak i klienci innych operatorów telekomunikacyjnych i dostawców internetowych, którzy podpiszą odpowiednią umowę z firmą Telstra Wholesale.
Proces produkcji i instalacji kabla.
Inwestycja została zrealizowana w ciągu osiemnastu miesięcy przez konsorcjum Alcatel-Lucent. Kabel został wykonany w zakładach znajdujących się w Calais we Francji i położony w czterech częściach, w niektórych miejscach na głębokości 6 km.
Do położenia kabla na dnie morza użyto statku Ile de Sein, jednostki zaprojektowanej i zbudowanej specjalnie dla tego typu operacji. Może ona zabrać na pokład 4 000 km kabla o masie 5 000 ton.

</doc>
<doc id="1560685" url="https://pl.wikipedia.org/wiki?curid=1560685" title="Zespół Szkół Elektrycznych we Włocławku">
Zespół Szkół Elektrycznych we Włocławku

Zespół Szkół Elektrycznych we Włocławku – zespół szkół, na który składają się Zasadnicza Szkoła Zawodowa nr 3, Technikum nr 4, Liceum Profilowane nr IV, Technikum Uzupełniające nr 5, Technikum dla Dorosłych nr 3 oraz Szkoła Policealna nr 4.
Historia.
Historia Zespołu Szkół Elektrycznych rozpoczyna się w 1970 roku, kiedy w Zespole Szkół Zawodowych nr 8 powstały klasy o profilu elektrycznym. Na bazie tych klas w roku 1971 utworzono Technikum Elektryczne. Szkole wprowadzającej nowy kierunek kształcenia nadano imię gen. A. Zawadzkiego (akr nadania imienia anulowano w 1991r.), ale była ona wciąż integralną częścią ZSZ nr 2 mieszczącego się przy ulicy Nowomiejskiej. Wkrótce liczba klas zaczęła wzrastać i koniecznym stało się wyodrębnienie samodzielnej szkoły elektrycznej, skupiającej kierunki elektryczne występujące dotąd w różnych włocławskich szkołach średnich.
Profile kształcenia.
Zespół Szkół Elektrycznych nr 1 im. gen. A. Zawadzkiego jako samoistna placówka oświatowa powołany został zarządzeniem z 15 lutego 1974 r. W tym samym roku szkoła została przeniesiona do nowo oddanego obiektu przy ul. Toruńskiej 77/83, który powstał jako instytucja towarzysząca budowie Zakładów Azotowych „Włocławek”. W założeniu miał to być zespół szkół zawodowych z dominującymi kierunkami elektrycznymi i mechanicznymi. Względy organizacyjne wymogły jednak podział na dwie odrębne placówki - Zespół Szkół Elektrycznych i Zespół Szkół Mechanicznych.
W roku powstania Zespół Szkół Elektrycznych tworzyły:
W kolejnych latach dołączyły do nich:
Od lat dziewięćdździesiątych dominujące wcześniej kierunki elektryczne ustępują elektronicznym i informatycznym.
W ciągu 40 lat istnienia szkoły młodzież kształciła się w specjalnościach:
Gmach.
Obiekt, w którym od 1974 r. funkcjonuje Zespół Szkół Elektrycznych, choć budowany z rozmachem miał wiele braków. Pomieszczenia warsztatów szkolnych oddano do użytku dopiero rok później, w 1975 roku, basen szkolny uruchomiono w 1981 roku, zaś budowę nowoczesnej sali gimnastycznej rozpoczęto w 2009 r. (uroczyste otwarcie w roku 2010). Na terenach należących do szkoły powstały też nowe boiska ze sztuczną nawierzchnią do gry w piłkę siatkową, ręczną i do tenisa ziemnego (2007 r.). W 2009 r. w ramach projektu „"Moje boisko. Orlik 2012"„ wybudowano przy szkole nowe boiska sportowe, a w 2011 zakończono wymianę stolarki okiennej, ocieplanie i odnowienie elewacji szkoły.
Nauczyciele i uczniowie.
Szkołą kierowali następujący dyrektorzy:
Kadrę pedagogiczną stanowi około 60 nauczycieli z pełnym przygotowaniem do pracy w zawodzie, często posiadających uprawnienia do nauczania kilku przedmiotów. 23 nauczycieli posiada uprawniania egzaminatorów egzaminów maturalnych i egzaminów z przygotowania zawodowego. Szkoła bierze udział w innych projektach ogólnopolskich, regionalnych i wewnętrznych. Od roku 2010 realizuje eksperyment pedagogiczny „"Modyfikacja kształcenia w zawodzie technik teleinformatyk w oparciu o lokalne porozumienie interesariuszy, we współpracy z Politechniką Łódzką"”.

</doc>
<doc id="1560687" url="https://pl.wikipedia.org/wiki?curid=1560687" title="Nosorożec arktyczny">
Nosorożec arktyczny



</doc>
<doc id="1560690" url="https://pl.wikipedia.org/wiki?curid=1560690" title="All the Right Reasons Tour">
All the Right Reasons Tour

All the Right Reasons Tour – trasa koncertowa kanadyjskiej formacji rockowej Nickelback, promująca piąty studyjny album zespołu „All the Right Reasons”, wydany w październiku 2005 roku. Trasa koncertowa liczyła w sumie 162 występy, została także podzielona na 6 etapów. Jest to pierwsza trasa w której udział brał nowy perkusista grupy Daniel Adair, który zastąpił Ryana Vikedala.
Podczas trasy grupa kilkakrotnie wystąpiła w roli supportu przed grupą Bon Jovi, podczas trasy „Have A Nice Day Tour”, oraz wzięła udział w trasie koncertowej The Rolling Stones „A Bigger Bang Tour”. Podczas koncertu grupy w Sturgis, 8 lipca 2006 roku, został zarejestrowany koncert, który później został wydany na płycie DVD „Live from Sturgis 2006”.
Trasa koncertowa została podzielona na sześć etapów. Pierwszym etapem było zagranie 44 koncertów w Kanadzie oraz Stanach Zjednoczonych. Drugim etapem było zagranie 6 koncertów w Australii. Trzeci etap składał się z 16 koncertów zagranych w Europie w roli supportu Bon Jovi. Następnie grupa powróciła do Stanów, gdzie zagrała 44 koncerty, z tego 8 w roli supportu przed Bon Jovi. 5 etap trasy rozpoczął się 20 lutego 2007 roku, grupa grała w Stanach, grając w sumie 18 koncertów. Ostatni 6 etap zaczął się 28 czerwca, i liczył 38 koncertów zagranych w Kanadzie oraz Stanach. Wraz z grupą występowali: Danko Jones, Hedley, Finger Eleven, Default, State of Shock, oraz w Stanach Staind, Daughtry, Chevelle, Trapt, Hoobastank, Three Days Grace, Breaking Benjamin, Puddle of Mudd oraz Yellowcard. Pod względem ilości zagranych koncertów, „All the Right Reasons Tour” jest najdłuższą trasą w historii grupy.
W roku 2006 zespół Nickelback został laureatem nagrody „Billboard Touring Awards”. Na koncerty zespołu bilety zakupiło ponad 800 000 fanów (od stycznia 2006 roku), co według magazynu „Pollstar” daje szósty najlepszy wynik na całym świecie.
Setlista.
Utwory grane podczas trasy koncertowej:
Covery:
Zespół.
Nickelback
Ekipa

</doc>
<doc id="1560695" url="https://pl.wikipedia.org/wiki?curid=1560695" title="Yvonne Barr">
Yvonne Barr

Yvonne M. Barr, po mężu Balding (ur. 11 marca 1932, zm. 13 lutego 2016 w Melbourne) – brytyjska wirusolożka, współodkrywczyni wirusa Epsteina-Barr.
Kariera.
W 1964 r. pracowała jako asystentka i doktorantka Michaela Epsteina w Middlesex Hospital, z którym odkryła wirusa Epsteina-Barr. W 1966 r. uzyskała doktorat na University of London. 
Życie prywatne.
Po uzyskaniu doktoratu poślubiła Stuarta Baldinga i przeniosła się do Australii.

</doc>
<doc id="1560702" url="https://pl.wikipedia.org/wiki?curid=1560702" title="Jan Wadas">
Jan Wadas



</doc>
<doc id="1560703" url="https://pl.wikipedia.org/wiki?curid=1560703" title="Somniosus">
Somniosus

Somniosus – rodzaj ryby chrzęstnoszkieletowej z rodziny Somniosidae.
Systematyka.
Podział systematyczny.
Do rodzaju należą następujące gatunki:

</doc>
<doc id="1560704" url="https://pl.wikipedia.org/wiki?curid=1560704" title="Johann Friedrich von Eschscholtz">
Johann Friedrich von Eschscholtz

Johann Friedrich von Eschscholtz (ur. w Dorpacie, zm. tamże) – niemiecki lekarz, botanik, zoolog i entomolog. 
Życiorys.
Johann Friedrich von Eschscholtz urodził się 12 listopada 1793 roku w Dorpacie. Po nauce w gimnazjum w latach 1809–1812, w latach 1813–1815 odbył studia medyczne na Uniwersytecie w Dorpacie, gdzie spędził też większość kariery naukowej. W 1819 roku został profesorem nadzwyczajnym medycyny, w 1822 roku dyrektorem gabinetu zoologicznego, a w 1830 roku profesorem zwyczajnym anatomii i medycyny sadowej. W latach 1819–1830 pracował jako prosektor. 
Dwukrotnie jako lekarz okrętowy i badacz brał udział w wyprawach badawczych dookoła świata dowodzonych przez Otto Kotzebue (1788–1846). Podczas pierwszej wyprawy w latach 1815–1818, odkrył wraz z Adelbertem von Chamisso (1781–1838) cykl przemiany pokoleń sprzągli, dostarczając pierwszego w historii pewnego dowodu przemiany pokoleń u zwierząt. W drugiej wyprawie uczestniczył w latach 1823–1826. 
Z podróży, szczególnie z obszarów Kalifornii i Alaski przywiózł wiele okazów, w tym wiele nowych gatunków, których część opisał, m.in. nowe gatunki małp i motyli. 
Zmarł 19 maja 1831 roku w Dorpacie. 
Publikacje.
Lista publikacji podana za Neue Deutsche Biographie (NDB):
Upamiętnienie.
Nazwiskiem Eschscholtza nazwano podczas pierwszej wyprawy Kotzebue dookoła świata, jedną z zatok w Cieśninie Beringa. W 1825 roku Kotzebue nazwał jego imieniem jeden z atoli – obecnie Bikini. Adelbert von Chamisso nazwał jego nazwiskiem rodzaj pozłotka z rodziny makowatych nadając mu nazwę naukową "Eschscholtzia".

</doc>
<doc id="1560708" url="https://pl.wikipedia.org/wiki?curid=1560708" title="Narocz (rejon miadziołski)">
Narocz (rejon miadziołski)



</doc>
<doc id="1560709" url="https://pl.wikipedia.org/wiki?curid=1560709" title="Wadas">
Wadas



</doc>
<doc id="1560718" url="https://pl.wikipedia.org/wiki?curid=1560718" title="Planeta Spisek">
Planeta Spisek

Planeta Spisek (ang. "Treason" lub "A Planet Called Treason", 1979) – powieść Orsona Scotta Carda należąca do gatunku science-fiction. W Polsce wydana w 1997 przez wydawnictwo Amber.&lt;br&gt;&lt;br&gt;&lt;br&gt;&lt;br&gt;
Mieszkańcy księstwa Mueller na planecie Spisek tylko z pozoru żyją w średniowieczu. Choć mieszkają w zamkach i toczą wojny używając broni rodem z czasów europejskiego rycerstwa, posiedli imponującą wiedzę z zakresu inżynierii genetycznej. Wszyscy Muellerowie mają właściwość natychmiastowego gojenia się ran, a nawet regeneracji utraconych lub bezpowrotnie uszkodzonych części ciała. Co jakiś czas jednak w wyniku eksperymentów pojawiają się mutacje... Jeżeli tylko ktoś okaże się być mutantem, traci wszystko i przestaje być uznawany za istotę ludzką.
Syn i spadkobierca księcia, Lanik, jest mutantem i tajemnica ta wychodzi na jaw. Dla Lanika chwila ta nie jest początkiem upadku. Wprost przeciwnie... 

</doc>
<doc id="1560719" url="https://pl.wikipedia.org/wiki?curid=1560719" title="Krzysztof Lasocki">
Krzysztof Lasocki



</doc>
<doc id="1560720" url="https://pl.wikipedia.org/wiki?curid=1560720" title="Junkers Ju 187">
Junkers Ju 187

Junkers Ju 187, Projekt 8-187 – projekt niemieckiego samolotu szturmowego z okresu II wojny światowej
Historia.
Junkers Ju 187 został zaprojektowany jako bezpośredni następca popularnej serii samolotów szturmowych Junkers Ju 87 po odrzuceniu przez RLM projektu wstępnego samolotu Junkers Ju 87 F. Prace nad prototypem rozpoczęto w 1941 roku. Przerwano je po ocenie RLM w 1943 roku na rzecz rozwoju wielozadaniowych wersji samolotu Focke-Wulf Fw 190.
Opis.
Junkers Ju 187 miał być dwuosobowym, całkowicie opancerzonym dolnopłatem z chowanym podwoziem uzbrojonym w dwa działka MG 151 kalibru 20 mm w skrzydłach i jeden karabin maszynowy MG 131 kalibru 13 mm i 1 działko MG151 kalibru 15 mm zainstalowane w obrotowej, zdalnie sterowanej wieżyczce za kabiną pilota. Jako uzbrojenie dodatkowe samolot miał zabierać pod kadłubem bombę lotniczą 1000 kg i ewentualnie dwie bomby 250 kg pod skrzydłami lub zestaw niekierowanych pocisków rakietowych.
Do napędu samolotu miał być wykorzystany silnik rzędowy Junkers Jumo 213 A o mocy 1234 kW (1800 KM). Przewidywana prędkość samolotu miała wynosić około 400 km/h.
W samolocie Junkers Ju 187 zamierzano zastosować obracane usterzenie ogonowe, które w czasie lotu miało zmieniać pozycję steru ogonowego o 180 stopni, tak aby znajdował się on pod kadłubem.

</doc>
<doc id="1560722" url="https://pl.wikipedia.org/wiki?curid=1560722" title="Driffield">
Driffield

Driffield - miasto i civil parish w Wielkiej Brytanii, w Anglii, w regionie Yorkshire and the Humber, w hrabstwie East Riding of Yorkshire, w dystrykcie (unitary authority) East Riding of Yorkshire. W 2011 roku civil parish liczyła 13 080 mieszkańców.

</doc>
<doc id="1560723" url="https://pl.wikipedia.org/wiki?curid=1560723" title="Motorówki wybuchowe typu MTM">
Motorówki wybuchowe typu MTM

MTM (wł. Motoscafi da Turismo Modificati – zmodyfikowana motorówka turystyczna) – typ motorówek wybuchowych konstrukcji włoskiej z okresu II wojny światowej.
Historia.
W 1936 roku we włoskiej marynarce wojennej zorganizowano jednostkę mającą zajmować się wykonywaniem morskich operacji dywersyjnych. Do tego celu mieli być używani płetwonurkowie bojowi. Miały być także w użyciu żywe torpedy (Maiale) i motorówki wybuchowe. Jednostka ta zdobyła później sławę jako 10 flotylla MAS. Na jej potrzeby inż. Guido Cattaneo i kmdr. Mario Giordini skonstruowali motorówkę wyposażoną w minę z zapalnikiem uderzeniowym. Została ona wprowadzona na uzbrojenie z chwilą przystąpienia Włoch do wojny w czerwcu 1940.
Zastosowanie bojowe.
Łodzie wybuchowe MTM nie były często stosowane w działaniach bojowych. Do największych i najbardziej znanych ich akcji należą:
Po zakończeniu II wojny światowej motorówki MTM znalazły się w uzbrojeniu oddziału szturmowego izraelskiej Hagany. Oddział ten prowadził intensywne szkolenie na Jeziorze Tyberiadzkim. Wśród instruktorów znajdował się weteran włoskich oddziałów szturmowych – Fiorenco Caprioti. Do pierwszej akcji bojowej oddziału doszło w nocy 20/21 października 1948 roku. Izraelskie łodzie szturmowe zniszczyły egipski transportowiec i uszkodziły trałowiec w rejonie Gazy
Konstrukcja.
MTM była niewielką łodzią motorową konstrukcji drewnianej napędzaną silnikiem gaźnikowym. Znajdował się on w części rufowej tuż przed stanowiskiem sternika. Śruba napędowa znajdowała się na obrotowej kolumnie i służyła jednocześnie do sterowania łodzią. Kolumna była podnoszona dla ułatwienia pokonywania zagród sieciowych. W części dziobowej znajdował się ładunek wybuchowy o masie 330 kg.
Atak z użyciem MTM wyglądał następująco: Łodzie były dostarczane w rejon ataku przez okręty wojenne wyposażone w uchwyty do ich przewożenia i elektryczne dźwigi do wodowania. Po zwodowaniu i zbliżeniu się do celu, sternik (ubrany w strój do nurkowania) naprowadzał łódź na właściwy kurs, rozpędzał ją do maksymalnej prędkości i blokował ster. Kiedy znajdował się ok. 90 m od celu, zwalniał drewniane oparcie kabiny, będące jednocześnie tratwą ratunkową i osłoną przed falą uderzeniową, a następnie wyskakiwał do wody. Pozbawiona załogi łódź uderzała w cel. Jako pierwsze eksplodowały niewielkie ładunki umieszczone wokół kadłuba. Powodowały one przełamanie łodzi i zatonięcie części dziobowej. Kiedy znajdowała się ona na odpowiedniej (zaplanowanej wcześniej, na podstawie przypuszczalnego zanurzenia celu) głębokości, ciśnienie hydrostatyczne uruchamiało zapalnik powodujący detonację ładunku głównego. System taki miał na celu uniknięcie straty do atmosfery części energii wybuchu w przypadku eksplozji na powierzchni wody. W przypadku okrętów opancerzonych umożliwiał zaatakowanie słabiej chronionych części podwodnych kadłuba, zamiast opancerzonych burt w rejonie linii wodnej.
Był to system dosyć skomplikowany, a przez to podatny na uszkodzenia. Aby mieć pewność, że motorówka spełni swoje zadanie, sternicy nastawiali często zapalniki na detonację całego ładunku zaraz po trafieniu w cel. Czasem też pozostawali za sterem do momentu uderzenia i ginęli w eksplozji.

</doc>
<doc id="1560726" url="https://pl.wikipedia.org/wiki?curid=1560726" title="Pośrednia Magura Rycerowa">
Pośrednia Magura Rycerowa

Pośrednia Magura Rycerowa (, , , 1933 m) – jeden ze szczytów Liptowskich Kop w słowackich Tatrach. Znajduje się w bocznym ich grzbiecie zwanym Magurą Rycerową, który od Wielkiej Kopy Koprowej odchodzi w północno-zachodnim kierunku. Pośrednia Magura Rycerowa jest zwornikiem; grzbiet rozgałęzia się w niej na dwa ramiona:
Nazwa "magura" jest pochodzenia wołoskiego. U Wołochów słowo "magura" oznaczało wzgórze, pagórek, kopiec.
W przeszłości Magura Rycerowa była wypasana. Od 1949 rejon ten stanowi obszar ochrony ścisłej TANAP-u i jest niedostępny turystycznie. Obecnie Pośrednia Magura Rycerowa jest od północnej strony w większości porośnięta lasem i kosodrzewiną, wśród której rosną limby, trawiaste pozostają jej partie szczytowe, niszczone przez lawiny okolice Rycerowego Żlebu i południowe, częściowo trawiaste i bardziej strome stoki (od strony Doliny Szpaniej). Jest dobrze widoczna z czerwonego szlaku turystycznego biegnącego granią główną Tatr od Czerwonych Wierchów na Kasprowy Wierch.

</doc>
<doc id="1560727" url="https://pl.wikipedia.org/wiki?curid=1560727" title="SO de l'Emyrne">
SO de l'Emyrne



</doc>
<doc id="1560730" url="https://pl.wikipedia.org/wiki?curid=1560730" title="Drużynowe Mistrzostwa Polski na Żużlu 1974">
Drużynowe Mistrzostwa Polski na Żużlu 1974

Drużynowe Mistrzostwa Polski na Żużlu 1974 – 27. edycja drużynowych mistrzostw Polski, organizowanych przez Polski Związek Motorowy (PZM). W sezonie 1974 do rozgrywek pierwszej ligi przystąpiło osiem zespołów, także w drugiej lidze walczyło osiem drużyn.
Zwycięzca najwyższej klasy rozgrywkowej (I Ligi) zostaje Drużynowym Mistrzem Polski na Żużlu w sezonie 1974. Obrońcą tytułu z poprzedniego sezonu jest Stal Gorzów. W tym roku triumfował Włókniarz Częstochowa.

</doc>
<doc id="1560731" url="https://pl.wikipedia.org/wiki?curid=1560731" title="Matthew Jarvis">
Matthew Jarvis

Matthew Thomas Jarvis (ur. 22 maja 1986 w Middlesbrough) – angielski piłkarz, gracz Norwich City.
Po okresie spędzonym w młodzieżowych zespołach Millwall, profesjonalną karierę zaczął w Gillingham, gdzie zadebiutował w lidze w wieku 17 lat. Rozegrał ponad 100 meczów dla tego zespołu, stał się celem transferowym mocniejszych klubów, ostatecznie podpisując kontrakt z Wolverhampton Wanderers w czerwcu 2007 roku. Po utrudnionym początku spowodowanym kontuzją, dobrymi występami zdołał wywalczyć miejsce w pierwszym składzie. Jego rodzice byli tenisistami stołowymi, którzy wspięli się na pierwsze miejsca, odpowiednio w rankingu męskim i żeńskim.
Kariera.
Urodzony w Middlesbrough, Jarvis rozpoczął karierę piłkarską w Millwall, jednak wkrótce został zwolniony, i dołączył do Gillingham, w którym przebywał jako praktykant. Dzięki absencji kilku graczy spowodowanej epidemią grypy, 4 listopada 2003 roku Jarvis w wieku 17 lat otrzymał szansę debiutu w lidze, a miało to miejsce w spotkaniu z Sunderlandem. Anglik wszedł na murawę w 76. minucie zastępując Richarda Rose'a, a mecz zakończył się porażką Gillingham 1:3. Kolejnym spotkaniem, w którym wystąpił, był przegrany pojedynek w Pucharze Anglii z Burnley rozegrany 24 stycznia 2004 roku, zaś w marcu i kwietniu regularnie już pojawiał się na boisku. Ogółem w sezonie 2003/2004 dwukrotnie rozpoczynał spotkania od pierwszych minut i osiem razy wszedł z ławki rezerwowych, występował także w zespole młodzieżowym, pomagając mu dostać się do najlepszej szesnastki Młodzieżowego Pucharu Anglii. Na krótko przed końcem sezonu podpisał swój pierwszy profesjonalny kontrakt w karierze, wiążąc się z klubem na okres trzech lat.
W kolejnym sezonie Jarvis wywalczył pewne miejsce w wyjściowym składzie, występując w 30 ligowych meczach, pomimo że wskutek przepukliny pauzował przez pięć tygodni. Pierwszego gola dla klubu zdobył w wygranym spotkaniu z Wolverhampton Wanderers, 30 października 2004 roku. Mimo to Gillingham nie zdołało uniknąć spadku z ligi. W sezonie 2005/2006 Jarvis regularnie występował w składzie, zdobył siedem bramek, co statystycznie jest jego najlepszym sezonem w karierze.
W połowie sezonu 2006/2007 Gillingham zaproponowało zawodnikowi nowy, oparty na lepszych warunkach, kontrakt. Jarvis odrzucił ofertę, zaś później poprzez swojego agenta stwierdził, że chętnie pozostanie na Priestfield Stadium, jeżeli klub "udowodni, że będzie mógł on spełnić w nim swe ambicje". Wiele klubów występujących w Premier League i Championship wykazało zainteresowanie pomocnikiem. Plymouth Argyle złożyło nawet ofertę kupna, która została przez gracza odrzucona, co menedżer Ian Holloway skomentował tak: "Złożyliśmy mu propozycję, jednak Jarvis nam odmówił". Pod koniec sezonu, Nottingham Forest złożyło wartą 650 tysięcy funtów ofertę, z nadzieją wypożyczenia zawodnika przed rozpoczęciem okna transferowego i zakończeniem sezonu, jednak oferta została odrzucona przez agenta piłkarza. Zainteresowanie Jarvisem wyraził także Charlton Athletic, jednak prezes Gillingham, Paul Scally stwierdził, że agent zawodnika był blisko porozumienia z innym klubem. Dodał także, że Jarvis ma potencjał, by występować w przyszłości w reprezentacji Anglii.
W kwietniu 2007 roku członkowie Professional Footballers' Association wybrali Jarvisa do Drużyny Roku w Championship. Miesiąc później Gillingham zaproponowało zawodnikowi jeszcze bardziej atrakcyjny kontrakt, usiłując zatrzymać piłkarza w drużynie, jednak Jarvis wybrał ofertę Wolverhampton Wanderers, wiążąc się z klubem 2-letnią umową z możliwością przedłużenia o kilka kolejnych lat. Kluby porozumiały się co do sumy transferu, ale dokładna kwota nie została ujawniona.
Podczas przedsezonowych przygotowań Jarvis doznał kontuzji biodra i pachwiny, wskutek czego nie mógł grać do września. W końcu 20 października 2007 roku zadebiutował w barwach klubu, kiedy to wszedł na murawę w 88. minucie wygranego 2:0 spotkania z Charlton Athletic. Po wznowieniu treningów z pełnym obciążeniem, stał się podstawowym zawodnikiem drużyny, występując w kolejnych 27 spotkaniach w sezonie 2007/2008. Pierwszego gola dla zespołu zdobył w grudniu 2007 roku w zremisowanym 1:1 meczu przeciwko Leicester City.
30 września 2008 roku Jarvis doznał urazu ścięgna podkolanowego w przegranym meczu z Reading na Molineux Stadium, i został wykluczony z gry na sześć tygodni. Do gry Jarvis powrócił 6 grudnia, kiedy to zagrał w spotkaniu z Queens Park Rangers. W lutym 2009 roku przedłużył swój kontrakt z klubem do roku 2012.
Statystyki kariery.
"Ostatnio aktualizowano 4 lutego 2016"
Styl gry.
W 2006 roku były kolega z zespołu, Steve Claridge stwierdził, że głównymi atutami Jarvisa są jego siła oraz odporność psychiczna, styl poruszania się po boisku oraz umiejętność przewidywania ruchu piłki. Dodał też, że Gillingham sprawiało rywalom więcej zagrożenia, kiedy Anglik miał dużo miejsca na boisku. Pomocnik ma opinię gracza świetnie radzącego sobie w pojedynkach powietrznych, mimo stosunkowo niskiego wzrostu. Powiedział także, że przeciwnicy mieli nikłe szanse powstrzymać Jarvisa, gdy ten wspierał drużynę w atakach na bramkę rywali.
Życie prywatne.
Rodzice Jarvisa, Nick i Linda, byli w przeszłości tenisistami stołowymi i zajmowali pierwsze miejsca w brytyjskich rankingach sportowych. Po zakończeniu swoich karier założyli firmę Jarvis Sports zajmującą się dostawami sprzętu do tenisa stołowego, zaś w roku, w którym urodził się syn, przeprowadzili się z Guisborough do Guildford.

</doc>
<doc id="1560736" url="https://pl.wikipedia.org/wiki?curid=1560736" title="Jacek Kluczkowski">
Jacek Kluczkowski

Jacek Kluczkowski (ur. 3 sierpnia 1953 w Łodzi) – polski dyplomata, urzędnik państwowy i dziennikarz, od 2005 do 2010 ambasador RP na Ukrainie, a od 2011 do 2015 w Kazachstanie i w Kirgistanie.
Życiorys.
Ukończył studia historyczne na Uniwersytecie Łódzkim. W latach 1979–1980 pracował w redakcji „Dziennika Łódzkiego”, jako dziennikarz redakcji nocnej. Następnie, do grudnia 1981, był sekretarzem Komisji Kultury Rady Naczelnej Socjalistycznego Związku Studentów Polskich w Warszawie. Od 1982 do 1984 był zatrudniony jako dziennikarz i kierownik działu kulturalnego tygodnika „itd”, a następnie do 1988 był dziennikarzem „Sztandaru Młodych”. W 1989 powrócił do Łodzi, gdzie pracował jako kierownik działu ekonomicznego, a następnie zastępca redaktora naczelnego gazety „Głos Poranny”. Od wiosny 1991 do jesieni 1992 zajmował stanowisko zastępcy redaktora naczelnego w miesięczniku „Bestseller”. Współpracował także z „Przeglądem Tygodniowym”.
W okresie 1992–1994 przebywał w Kijowie jako przedstawiciel polskiej firmy „Silka na Ukrainie” i szef jej wydawnictwa. W tym czasie był również nieetatowym korespondentem „Kuriera Polskiego” na Ukrainie, publikował także na łamach „Rzeczpospolitej”.
Po powrocie do kraju był m.in. doradcą Aleksandra Kwaśniewskiego w Kancelarii Prezydenta RP oraz dyrektorem zespołu ds. wystąpień publicznych, odpowiadał m.in. za przygotowanie projektów przemówień głowy państwa. W latach 1996–2004 wchodził w skład komitetu konsultacyjnego Prezydentów Polski i Ukrainy. Od 2001 pełnił funkcję dyrektora generalnego Kancelarii Sejmu i szefa gabinetu marszałka Sejmu Marka Borowskiego. W maju 2004 został podsekretarzem stanu w Kancelarii Prezesa Rady Ministrów, sekretarzem parlamentarnym rządu i kierownikiem zespołu doradców premiera Marka Belki. W trakcie pomarańczowej rewolucji kierował grupą polskich dyplomatów i ekspertów przygotowujących międzynarodową mediację.
Od 2001 do 2004 pełnił funkcję prezesa zarządu Fundacji Solidarności Międzynarodowej. Od 2004 przez trzy lata był członkiem komisji rewizyjnej Stowarzyszenia Euro-Atlantyckiego. Był również prezesem zarządu Fundacji „Wiedzieć Jak”, specjalizującej się w tzw. pomocy technicznej dla krajów przechodzących transformację (zwłaszcza Ukrainy).
Od września 2005 do listopada 2010 pełnił funkcję ambasadora nadzwyczajnego i pełnomocnego Rzeczypospolitej Polskiej na Ukrainie. Zajął drugie miejsce w rankingu najlepszych ambasadorów w tym kraju sporządzonym przez kijowski tygodnik „Hławred” na początku 2009. W lutym 2011 rozpoczął pracę w charakterze ambasadora nadzwyczajnego i pełnomocnego Rzeczypospolitej Polskiej w Kazachstanie i Kirgistanie. Odwołany postanowieniami z 28 lipca 2015. Został polskim przedstawicielem w Polsko-Ukraińskim Forum Partnerstwa.

</doc>
<doc id="1560737" url="https://pl.wikipedia.org/wiki?curid=1560737" title="Mistrzostwa Europy w Koszykówce Mężczyzn 2003">
Mistrzostwa Europy w Koszykówce Mężczyzn 2003

Mistrzostwa Europy w koszykówce mężczyzn 2003 odbyły się w Szwecji w dniach 5 – 14 września. Złoto zdobyła Litwa, srebro Hiszpania, brąz wzięła drużyna Włoch. Litwin Šarūnas Jasikevičius został MVP turnieju.
Grupa A.
Wyniki.
5 września 2003 r.
6 września 2003 r.
7 września 2003 r.
Grupa B.
Wyniki.
5 września 2003 r.
6 września 2003 r.
7 września 2003 r.
Grupa C.
Wyniki.
5 września 2003 r.
6 września 2003 r.
7 września 2003 r.
Grupa D.
Wyniki.
5 września 2003 r.
5 września 2003 r.
5 września 2003 r.
Druga runda.
8 września 2005 r.
Ćwierćfinały.
10 września 2005 r.
11 września 2005 r.
Półfinały.
13 września 2005 r.
Finały.
14 września 2003 r.
mecz o 1. miejsce.
MISTRZ EUROPY 2003
Litwa TRZECI TYTUŁ

</doc>
<doc id="1560739" url="https://pl.wikipedia.org/wiki?curid=1560739" title="Dowództwo Taborów i Szefostwo Remontu">
Dowództwo Taborów i Szefostwo Remontu

Dowództwo Taborów i Szefostwo Remontu – fachowy organ dowodzenia I wiceministra spraw wojskowych właściwy w sprawach organizacji pokojowej taborów (wojsk taborowych) i służby remontu, ich wyszkolenia oraz studiów i doświadczeń w zakresie tej broni i służby, wydawania regulaminów i instrukcji, opracowywania propozycji budżetowych, a także współpracy z innymi komórkami organizacyjnymi M.S.Wojsk. (w zakresie uzupełniania kadr, uzbrojenia, wyposażenia, zaopatrzenia), Sztabu Głównego WP (w zakresie przygotowań wojennych) i instytucjami spoza wojska (przede wszystkim Ministerstwem Rolnictwa).
Sprawowało merytoryczny nadzór nad szefostwami taborów i remontu DOK.
Dowództwo Taborów i Szefostwo Remontu powołane zostało 20 grudnia 1934 r. W jego skład włączony został Wydział VI Taborowy z Departamentu Intendentury i Wydział III Koni i Środków Przewozowych z Departamentu Uzupełnień. 
Dowódcą taborów i szefem remontu mianowany został płk kaw. Stefan Dembiński. Pozostawał on na tym stanowisku do września 1939 r. 
Organizacja i obsada personalna Dowództwa Taborów i Szefostwa Remontu w latach 1934-1939.
Organizacja i obsada personalna Dowództwa Taborów i Szefostwa Remontu w marcu 1939
1 maja 1939 r. korpus oficerów taborowych w służbie czynnej liczył 205 oficerów, w tym: 5 podpułkowników, 23 majorów, 153 kapitanów i 24 poruczników.
Służba remontu nie posiadała własnego korpusu osobowego. Personel tej służby stanowili żołnierze przydzieleni z innych broni (kawalerii, artylerii i taborów).
Z chwilą utworzenia Dowództwa Taborów i Szefostwa Remontu, dowódcy taborów i szefowi remontu podporządkowane zostały bezpośrednio:
oraz pośrednio referaty koni w wydziałach mobilizacji i uzupełnień sztabów DOK.
W lipcu 1938 r., w okręgach korpusów, odtworzone zostały szefostwa taborów. W maju następnego roku szefostwa taborów włączone zostały w skład poszczególnych DOK. W tym samym czasie referaty koni przemianowane zostały na referaty koni i środków przewozowych i podporządkowane szefom wydziałów mobilizacji sztabów DOK.
Tabory w kampanii wrześniowej.
Z chwilą rozpoczęcia kampanii wrześniowej ze składu osobowego Dowództwa Taborów i Szefostwa Remontu wyłoniono Szefostwo Taborów i Remontu Sztabu Naczelnego Wodza. Naczelnym szefem taborów i remontu mianowany został mjr tab. Albin Nowotny. Podlegał on bezpośrednio naczelnemu kwatermistrzowi – III zastępcy szefa Sztabu NW (płk dypl. Józef Wiatr) i miał kierować taborami i służbami remontu w polu (na obszarze wojennym), za pośrednictwem szefów taborów i remontu armii (samodzielnych grup operacyjnych):
Jednostkami taborów i służby remontowej w polu były:
Jednostkami taborów i służby remontowej na obszarze kraju:
Dywizjony taborów i kadry dywizjonów taborów z chwilą zakończenia mobilizacji oraz przekazania nadwyżek do ośrodków zapasowych ulegały rozformowaniu.
Kierownicze organa Wojsk Taborowych 1918-1921.
Pierwsze kierownicze organa Wojsk Taborowych i służby remontu Wojska Polskiego zorganizowane zostały 10 grudnia 1918 r. w strukturze Ministerstwa Spraw Wojskowych.
W Departamencie I Mobilizacyjno-Organizacyjnym powstała wówczas Sekcja Remontu z szefem płk. Stefanem Suszyńskim, natomiast w Departamencie IV Gospodarczym utworzono Sekcję Taborów (Materiałów Trenowych) z szefem mjr. Aureliuszem Passella.
9 marca 1919 r. nastąpił szczegółowy rozdział kompetencji pomiędzy Ministerstwem Spraw
Wojskowych a Naczelnym Dowództwem WP. Naczelnemu Dowództwu WP podlegały
wszystkie dowództwa, formacje i zakłady położone na obszarze wojennym, a Ministerstwu
Spraw Wojskowych – wszystkie pozostałe instytucje i jednostki wojskowe. Następnego dnia ziemie polskie zostały podzielone na obszar wojenny i kraj.
Powyższe zarządzenia sankcjonowały funkcjonowanie równorzędnych komórek organizacyjnych w Sztabie Generalnym WP i Ministerstwie Spraw Wojskowych. W tym pierwszym, w dniu 4 lutego 1919 r. utworzone zostało Kwatermistrzostwo Naczelnego Dowództwa, a w jego składzie Referat Taborowy. 13 lutego 1919 r. z połączenia Kwatermistrzostwa z Oddziałem IV Technicznym i Oddziałem V Demobilizacyjnym SG WP zorganizowany został Oddział IV Kwatermistrzowski Naczelnego Dowództwa WP, który pełnił funkcję Głównego Kwatermistrzostwa przy NDWP. W oddziale tym funkcjonowała Sekcja Taborowo-Weterynaryjna. 11 maja 1919 r., w wyniku przeprowadzonej reorganizacji ND WP w Oddziale IV z dotychczasowej Sekcji Taborowo-Weterynaryjnej utworzono dwie odrębne komórki:
W lutym 1920 r. Oddział IV Kwatermistrzowski przekształcony został w Oddział IV Etapowy. W składzie Oddziału IV Etapowego pozostała Sekcja Taborów i Koni – mjr Artur Rössner.
25 kwietnia 1919 r. w M.S.Wojsk. zdecydowano się utworzyć nową komórkę organizacyjną – Departament XI dla Spraw Koni i Taborów. W jego skład weszły sekcje: Remontu i Weterynaryjna (wydzielone z Departamentu I Mobilizacyjno-Organizacyjnego) oraz Taborowa (wydzielona z Departamentu IV Gospodarczego). 14 czerwca 1914 r. zmieniony został numer departamentu z XI na VIII.
Struktura organizacyjna i obsada personalna Departament XI dla Spraw Koni i Taborów:
20 maja 1919 r. powołano do życia Inspektorat Wojsk Taborowych. Na stanowisko inspektora wojsk taborowych wyznaczony został mjr Aureliusz Passela. Podlegał on II wiceministrowi spraw wojskowych, posiadał uprawienia dyscyplinarne dowódcy brygady i kompetencje zbliżone do generalnych inspektorów. Podlegało mu:
Również 20 maja 1919 r. Sekcja III Weterynaryjna wyłączona została z Departamentu XI i podporządkowana bezpośrednio ministrowi spraw wojskowych.
1 marca 1920 r. weszła w życie nowa organizacja Ministerstwa Spraw Wojskowych zgodnie, z którą między innymi:
Struktura organizacyjna i obsada personalna Departamentu IV Spraw Koni:
Szefem Sekcji IV Taborowej mianowany został płk Aureliusz Passella.
W lutym 1920 r. zlikwidowany został Inspektorat Wojsk Taborowych.
W okresie od 13 listopada 1920 r. do 1 kwietnia 1921 r. w Ministerstwie Spraw Wojskowych funkcjonowała Ekspozytura M.S.Wojsk. dla Spraw Demobilizacji frontu. W jej składzie znajdował się Oddział IV z Sekcją Taborów i Koni. Po zakończeniu prac demobilizacyjnych personel Sekcji Taborów i Koni włączono do Departamentu I Broni Głównych i Wojsk Taborowych.
Obsada personalna Wojsk Taborowych w 1920 r..
Poniżej przedstawiono obsadę personalną niektórych stanowisk służbowych w Wojskach Taborowych (obok nazwiska, w nawiasach, podano pochodzenie oficera: LP – Legiony Polskie 1914-1918, CK – Cesarska i Królewska Armia, AR – Armia Imperium Rosyjskiego, AN – Armia Cesarstwa Niemieckiego)
Kierownicze organa Wojsk Taborowych 1921-1934.
10 sierpnia 1921 r. wprowadzona została pokojowa organizacja Ministerstwa Spraw Wojskowych. W związku z powyższym dokonano szeregu zmian organizacyjnych i personalnych, a w tym:
Departament II Jazdy mieścił się w Pałacu Mostowskich w Warszawie. 29 kwietnia 1924 r. został przemianowany na Departament Kawalerii. Natomiast Departament V Spraw Poborowych miał swoją siedzibę w Warszawie przy ul. Królewskiej 35.
9 sierpnia 1923 r. zlikwidowany został Departament V Spraw Poborowych, a jego Wydział II Remontu przeniesiony do Departamentu II Jazdy jako Wydział IV Remontu.
Struktura organizacyjna i obsada personalna Departamentu II Jazdy (Kawalerii) w okresie VIII 1923 – VIII 1925:
Obsada personalna Wydziału Taborowego Departamentu II Kawalerii 1 X 1925 r.
Obsada personalna Wydziału VI Taborowego Departamentu Intendentury

</doc>
<doc id="1560740" url="https://pl.wikipedia.org/wiki?curid=1560740" title="No Me Ames">
No Me Ames

No Me Ames (pol. "Nie Kochaj Mnie") – drugi singel Jennifer Lopez promujący jej pierwszy album On the 6. Jest to duet zaśpiewany z Markiem Anthonym, byłym już mężem Lopez. Został wydany 11 maja 1999 r. Przez siedem tygodni znajdował się na "Billboard" Hot Latin Tracks.
Informacje.
Piosenka jest coverem włoskiej ballady "Non Amarmi" autorstwa Giancarlo Bigazzi, Marco Falagiani i Aleandro Baldi.
Autorem tekstu "No Me Ames" jest Ignacio Ballesteros. W czasie nagrywania piosenki, Lopez i Anthony nie byli tylko przyjaciółmi. Poznali się w studio nagrań, gdy Jennifer nagrywała On the 6. Anthony zapytał ją o udział w jego teledysku do piosenki "No Me Conoces". Lopez zgodziła się pod warunkiem, że Marc zaśpiewa z nią "No Me Ames". Anthony zgodził się.
W 2002 roku powstał cover tej piosenki pt. "Não Me Ames" autorstwa brazylijskiego trio KLB.
Lista utworów.
Meksykański i amerykański promo CD single
Argentyński promo CD single

</doc>
<doc id="1560745" url="https://pl.wikipedia.org/wiki?curid=1560745" title="Rzut Merkatora">
Rzut Merkatora



</doc>
<doc id="1560747" url="https://pl.wikipedia.org/wiki?curid=1560747" title="Przełom (tygodnik)">
Przełom (tygodnik)

Przełom – Tygodnik Ziemi Chrzanowskiej ukazuje się od 1990 roku. Swoim zasięgiem obejmuje gminy: Chrzanów, Trzebinia, Libiąż, Krzeszowice, Alwernia, Babice, Chełmek.
Pierwszy numer Przełomu ukazał się 16 września 1990 roku jako trzebiński dwutygodnik. Miał cztery strony. Od numeru 5. gazeta objęła swym zasięgiem także Chrzanów i Libiąż. Pismo wydawała na początku spółka cywilna KELMAR, a od 1995 roku Firma Wydawnicza Przełom. Pierwszą redaktor naczelną gazety była Alicja Molenda. W 2003 roku zastąpiła ją na tym stanowisku Grażyna Kaim. Od numeru 7. objętość gazety wzrosła do sześciu stron, a od 18. do ośmiu. W 2000 roku liczył 48 stron. Numer 52. gazety, ostatni w 2008 roku liczył 64 strony. Pierwszym, stałym dodatkiem, był kolorowy program telewizyjny, dołączany do Przełomu od 1995 roku.
Przełom w internecie.
Portal "przelom.pl" powstał w grudniu 2005 roku. Po dwóch latach rozpoczęła się jego gruntowna modernizacja (15 października 2008 roku).

</doc>
<doc id="1560748" url="https://pl.wikipedia.org/wiki?curid=1560748" title="Jagdstaffel 22">
Jagdstaffel 22

Jagdstaffel 22 – Königlich Sächsische Jagdstaffel Nr. 22 – Jasta 22s jednostka lotnictwa niemieckiego Luftstreitkräfte z okresu I wojny światowej.
Informacje ogólne.
Jednostka została utworzona w z samolotów i pilotów wchodzących w skład stacjonujących wówczas w Vaux Feldflieger Abteilung 11 i Feldflieger Abteilung 29 w końcu września i początku października 1916 roku. Organizację eskadry powierzono porucznikowi Erichowi Hönemannsowi z Jasta 12. W początkowym okresie działalności eskadra posiadała 9 samolotów Halberstadt D.II i 2 Albatros D.II Od września do listopada 1916 roku jednostka była przydzielona do 5 Armii i walczyła pod Verdun, a od listopada 1917 do 7 Armii.
Eskadra walczyła także na samolotach Pfalz D.III i Fokker D.VII.
"Jasta 22" w całym okresie wojny odniosła ponad 48 zwycięstw nad samolotami nieprzyjaciela i 11 nad balonami nieprzyjaciela. W okresie od października 1917 do listopada 1918 roku jej straty wynosiły 5 zabitych w walce, 5 zabitych w wypadkach, 2 rannych oraz 2 w niewoli.
Łącznie przez jej personel przeszło 8 asów myśliwskich:

</doc>
<doc id="1560749" url="https://pl.wikipedia.org/wiki?curid=1560749" title="Rzut gnomiczny">
Rzut gnomiczny



</doc>
<doc id="1560751" url="https://pl.wikipedia.org/wiki?curid=1560751" title="Sikorsky S-92">
Sikorsky S-92

Sikorsky S-92 – amerykański dwusilnikowy śmigłowiec transportowy firmy Sikorsky Aircraft Corporation. Wykorzystywany głównie do zaopatrywania platform wiertniczych i zadań poszukiwawczo-ratunkowych.
Historia.
Pierwsze prace nad nowym śmigłowcem zaczęto w marcu 1992 roku. Miał on zastąpić wysłużone maszyny S-70. Oprócz wersji cywilnej (oznaczenie S- 92C Helibus) planowano budowę odmiany wojskowej S-92IU (International Utility) z mocniejszym zespołem napędowym. Pierwszy raz makietę śmigłowca zaprezentowano na targach Hali Expo w Las Vegas w roku 1993. Pierwszy prototyp (PA1) nigdy nie wzniósł się w powietrze, ponieważ służył do prób naziemnych. Następny prototyp (PA2) pierwszy raz wzleciał 23 grudnia 1998 roku. Kolejny prototyp (PA3) wzniósł się w powietrze 19 października 1999 roku. PA 5 wzleciał dopiero po 18-miesięcznej przerwie spowodowanej dużymi zmianami konstrukcyjnymi. Zmiany te polegały między innymi na zmienieniu tylnego usterzenia. Zmiany dotyczyły też montażu instalacji do karabinów maszynowych kaliber 7,62 mm oraz dodania rampy ładunkowej. Śmigłowiec otrzymał amerykański certyfikat FAA w 2002 roku, a międzynarodowy JAR od EASA w czerwcu 2004, co umożliwiło rozpoczęcie dostaw do PHI Inc we wrześniu 2004. 6 maja 2013 roku Sikorsky otrzymał certyfikat FAA system automatycznego podejścia do platform wiertniczych w trudnych warunkach pogodowych.W 2016 roku wytwórnia poinformowała o wylataniu przez S-92 miliona godzin w powietrzu, w tym samym roku program S-92 otrzymał od Amerykańskiego Stowarzyszenia Śmigłowcowego (American Helicopter Society) nagrodę za doskonałe wyniki w zakresie bezpieczeństwa eksploatacji.
Użytkownicy.
Największymi użytkownikami S-92 są prywatne firmy: brytyjska "Bristow Helicopters" (49 sztuk), kanadyjska "CHC Helicopter" (37 sztuki), amerykańska PHI (24 sztuki). W marcu 2013 roku skumulowany nalot wszystkich S-92 osiągnął 500 tysięcy godzin, z czego 90% przypadało na loty nad morzem, a 54% nalotu przypadło na Morze Północne.
Śmigłowce Bristow obsługują platformy wydobywcze różnych firm na Morzu Północnym oraz w Kanadzie, Brazylii, Zatoce Meksykańskiej i Nigerii. Maszyny PHI działają w Zatoce Meksykańskiej i na Alasce.
30 stycznia 2012 roku irlandzka straż wybrzeża ("Irish Coast Guard") otrzymała pierwszy z pięciu S-92 do zadań Search and Rescue, które zastępują sześć Sikorsky S-61N. Śmigłowce zapewnia CHC Helicopter, która otrzymała 10 letni kontrakt na te usługi. Bristow będzie świadczył usługi SAR na rzecz "Her Majesty's Coastguard" przy wykorzystaniu czterech S-92A rozmieszczonych w dwóch bazach na północy Szkocji, po dwa śmigłowce rozpoczną służbę z bazy Sumburgh (Szetlandy) 1 czerwca 2013 oraz 1 lipca 2013 z bazy w Stornoway (Hebrydy). Śmigłowce Bristow są pierwszymi cywilnymi śmigłowcami SAR certyfikowanymi do prowadzenia poszukiwań w nocy z wykorzystaniem gogli noktowizyjnych. W latach 2007-2012 z tych baz misje SAR niosły cztery śmigłowce S-92 zakontraktowane od CHC Helicopter. Konsorcjum "Soteria Search and Rescue" (CHC Helicopter, Sikorsky, Thales) wybrano pierwotnie w przetargu UK SAR-H na zapewnienie kompleksowych usług SAR przy pomocy 24 śmigłowców S-92, ale kontraktu nie podpisano z powodu nieuczciwych praktyk. 26 marca 2013 Bristow wygrał brytyjski kontrakt na usługi SAR wart 1,6 miliarda GBP na lata 2015-2026. Bristow będzie operować po dwa S-92 z trzech kolejnych baz w Newquay (Kornwalia), Caernarfon (Walia) i Humberside (Lincolnshire) (łącznie 5 baz i 10 S-92 + 1 rezerwowy) oraz pięć innych baz z 10 (11) śmigłowcami AW189.
Śmigłowiec w wersji wojskowej jest reklamowany jako H-92. W 2004 podpisano z Kanadą kontrakt na 28 morskich śmigłowców dla Canadian Forces w wersji ZOP. H-92 wygrał przetarg w ramach programu MHP ("Maritime Helicopter Programme"). W służbie kanadyjskiej nosi oznaczenie CH-148 Cyclone, zastąpią one Sikorsky CH-124 Sea King. Dostawy CH-148 znacznie się opóźniły i zamiast od 2009, pierwsze sześć sztuk przekazano w 2015 roku. 
VH-92 był oferowany w przetargu na nowy śmigłowiec dla prezydenta USA w 2005 roku, gdzie przegrał z AW101, jednak w 2009 zakup anulowano, a w 2014 roku kontrakt na nowe śmigłowce Marine One przyznano dostawcom VH-92. Pierwszy lot prototypowego VH-92A odbył się 28 lipca 2017 roku. Start odbył się z regionalnego lotniska Chicago Executive Airport znajdującego się 33 km na północny zachód od Chicago. Jeszcze tego samego dnia, śmigłowiec wykonał drugi lot. Odbył się on na przyfabrycznym lotnisku producenta w Stratford w stanie Connecticut. Łącznie maszyna spędziła w powietrzu około godziny. W trakcie obydwu lotów sprawdzano zachowanie się maszyny w zawisie i jej reakcje na stery podczas lotu i wykonywanych manewrów.
Śmigłowce S-92 do transportu VIP zakupiły Azerbejdżan (1), Bahrajn (1), Korea Południowa (3), Kuwejt (2), Tajlandia (3), Turcja (1) i Turkmenistan (2). Ministerstwo spraw wewnętrznych Arabii Saudyjskiej kupiło 17 S-92 dla sił bezpieczeństwa.

</doc>
<doc id="1560752" url="https://pl.wikipedia.org/wiki?curid=1560752" title="Fregaty rakietowe typu Vasco da Gama">
Fregaty rakietowe typu Vasco da Gama

Fregaty rakietowe typu Vasco da Gama – typ trzech portugalskich fregat rakietowych należących do Portugalskiej Marynarki Wojennej, zbudowanych w latach 90. XX wieku przez stocznie Blohm + Voss oraz Howaldtswerke-Deutsche Werft. Okręty powstały w oparciu o niemiecki projekt "MEKO 200". NATO/Niemcy sfinansowały 60% kosztów budowy, wartej około 700 mln USD, w ramach "Verteidigungshilfe" i "Rüstungssonderhilfe".

</doc>
<doc id="1560753" url="https://pl.wikipedia.org/wiki?curid=1560753" title="Fregaty typu Vasco da Gama">
Fregaty typu Vasco da Gama



</doc>
<doc id="1560755" url="https://pl.wikipedia.org/wiki?curid=1560755" title="Porsche 962">
Porsche 962

Porsche 962 – samochód wyścigowy wyprodukowanym przez firmę Porsche w 1984 roku. Odniósł liczne sukcesy w wyścigach Le Mans. Jego wersją drogową, skonstruowaną przez Dauera jest pojazd, noszący nazwę Dauer Porsche 962 Le-Mans. 

</doc>
<doc id="1560756" url="https://pl.wikipedia.org/wiki?curid=1560756" title="Waiting for Tonight">
Waiting for Tonight

Waiting for Tonight – trzeci singel Jennifer Lopez promujący jej debiutancki album On the 6. Został wydany 16 listopada 1999 roku.
W USA znalazł się na 8. pozycji listy przebojów, stając się drugim singlem wokalistki, który znalazł się w pierwszej dziesiątce. W Wielkiej Brytanii, natomiast, uzyskał piątą pozycję. Znany jest też remiks tej piosenki wyprodukowany przez Hexa Hestora. Istnieje też hiszpańska wersja singla „Una Noche Mãs” („Jeszcze Jedna Noc”). W 2006 roku włoskie trio Lil’ Love wydało własną wersję singla Lopez. W 2000 roku artystka zdobyła nominacje do nagrody Grammy w kategorii Best Dance Recording.
Informacje.
Jest to cover piosenki tria 3rd Party. Wersja Lopez została napisana przez Marię Christensen, Michaela Garvina i Phila Temple’a. Wyprodukowana została przez Rica Wake'a.
W 2000 roku teledysk do „Waiting for Tonight” został nagrodzony na MTV Video Music Awards w kategorii Best Dance Video. Został też nominowany w kategorii Najlepsza Choreografia.
Lista utworów.
Wersje Jennifer Lopez.
Waiting for Tonight
”Una Noche Más„

</doc>
<doc id="1560757" url="https://pl.wikipedia.org/wiki?curid=1560757" title="Drużynowe Mistrzostwa Polski na Żużlu 1975">
Drużynowe Mistrzostwa Polski na Żużlu 1975

Drużynowe Mistrzostwa Polski na Żużlu 1975 – 28. edycja drużynowych mistrzostw Polski, organizowanych przez Polski Związek Motorowy (PZMot). Zwycięzcą rozgrywek ligowych w 1975 zostali żużlowcy klubu Stali Gorzów Wielkopolski, wywalczając tym samym tytuł drużynowego mistrza Polski.
Charakterystyka rozgrywek.
Do rozgrywek ligowych przystąpiło 16 polskich klubów żużlowych, podzielonych na pierwszą i drugą Ligę, w których występowało po osiem zespołów. Tytułu drużynowego mistrza Polski bronił zespół Włókniarza Częstochowa, natomiast beniaminkami w I Lidze były drużyny Kolejarza Opole i Wybrzeża Gdańsk. Po czternastu kolejkach rozgrywek, w których każdy zespół w I i II Lidze rozgrywał mecz z pozostałymi zespołami danej Ligi, walcząc u siebie oraz na wyjeździe, pierwsze miejsce wywalczyła drużyna klubu Stali Gorzów Wielkopolski, odnosząc 11 zwycięstw oraz ponosząc 3 porażki. Początkowo – zgodnie z regulaminem rozgrywek – przeprowadzono baraże pomiędzy 7 drużyną I Ligi i 2 drużyną II Ligi o miejsce w I Lidze w przyszłym sezonie, ale po decyzji plenum Głównej Komisji Sportu Żużlowego z o zwiększeniu ilości drużyn w I Lidze z 8 do 10 – rozstrzygnięcie baraży anulowano, a do I Ligi awansowały zespoły Falubazu Zielona Góra i Stali Toruń, które zajęły dwie czołowe pozycje w II Lidze.

</doc>
<doc id="1560758" url="https://pl.wikipedia.org/wiki?curid=1560758" title="Cestodoza">
Cestodoza



</doc>
<doc id="1560759" url="https://pl.wikipedia.org/wiki?curid=1560759" title="Petro Mirczuk">
Petro Mirczuk

Petro Mirczuk, , ps. „Zalizniak” (ur. 26 czerwca 1913 w Dobrowlanach, zm. 16 maja 1999 w Filadelfii) – doktor prawa, nauk politycznych i filozofii, ukraiński działacz społeczny i nacjonalistyczny, historyk, dziennikarz.
Życiorys.
W latach 1932-33 i 1937-39 student Wydziału Prawa Uniwersytetu Jana Kazimierza we Lwowie.
Był członkiem Organizacji Ukraińskich Nacjonalistów od jej powstania. Brał udział w wydawaniu „Biuletynu Krajowej Egzekutywy OUN na ziemiach zachodnioukraińskich” i czasopism OUN: "Mołode Seło" (ukr. "Молоде Селo") i "Nasz switohljad" (ukr. "Наш світогляд"). Był referentem Krajowej Egzekutywy OUN. W latach 1933–1939 był kilkakrotnie aresztowany przez polską policję za działalność w ukraińskim ruchu nacjonalistycznym.
Po agresji III Rzeszy i ZSRR na Polskę i rozpoczęciu okupacji niemieckiej w Polsce wyjechał do Pragi, gdzie w latach 1939 – 1941 kontynuował studia na Wolnym Uniwersytecie Ukraińskim. 26 czerwca 1941 uzyskał stopień naukowy doktora praw i nauk politycznych.
Po krótkim pobycie w Wiedniu, w końcu sierpnia 1941 udał się nielegalnie do Lwowa, zajętego 30 czerwca przez Wehrmacht po ataku Niemiec na ZSRR. We wrześniu 1941 aresztowany przez Gestapo. Więziony w więzieniu przy Łąckiego we Lwowie, następnie w krakowskim więzieniu Montelupich. 20 lipca 1942 osadzony w niemieckim obozie koncentracyjnym KL Auschwitz (nr oboz. 49734). 17 stycznia 1945 ewakuowany w marszu śmierci z Auschwitz-Birkenau. Po czterech dniach marszu pieszego i dwóch dniach transportu koleją przybył 24 stycznia 1945 do KL Mauthausen-Gusen. 6 maja 1945 został wyzwolony w Ebensee wraz z innymi więźniami obozu przez armię amerykańską.
W latach 1945–1946 był przewodniczącym emigracyjnego Centralnego Związku Studentów Ukraińskich, w latach 1948–1952 członkiem zarządu Zagranicznych Formacji OUN. Pozostała na terytorium USRR rodzina Mirczuka była poddana represjom NKWD-GUGB – w 1948 z rąk NKWD zginęli rodzice i starsza siostra, dwie młodsze siostry zostały skazane na 10 lat łagru i zesłane na Syberię.
W 1950 wyemigrował do USA. Pracował jako adwokat, dziennikarz, bibliotekarz, uczył nauk politycznych w koledżach. Prezes Związku Ukraińskich Więźniów Politycznych w USA, długoletni członek kierownictwa Ukraińskiego Komitetu Kongresowego Ameryki. Współredaktor pism: "Визвольний шлях", "Гомін України", "Українська трибуна", "Український самостійник". W 1969 uzyskał doktorat z filozofii na Wolnym Uniwersytecie Ukraińskim w Monachium.
Pamiętnik Stelli Krenzbach.
W 1957 r. Mirczuk przedrukował w zbiorze: "W szeregach UPA: zbiór wspomnień b. żołnierzy Ukraińskiej Powstańczej Armii" rzekome wspomnienia Stelli Krenzbach pod tytułem: "Dzięki UPA jeszcze żyję" ("Живу ще завдяки УПА"). Tekst, opublikowany po raz pierwszy 10 października 1954 w gazecie "Ukrainske Slovo" (Buenos Aires) i listopadzie-grudniu 1954 w gazecie "Наша мета" w Toronto pod nazwiskiem "Stella Krenzbach" opisuje historię Żydówki, która wstąpiła do UPA. Próby odnalezienia śladów Krenzbach w Izraelu przez Filipa Friedmana zakończyły się niepowodzeniem. Bohdan Kordiuk w 1958 w recenzji książki Filipa Friedmana opublikowanej na łamach ukraińskiej prasy emigracyjnej ("Suchasna Ukraina", Monachium), określił tę historię jako mistyfikację i stwierdził, że żaden ze znanych mu członków UPA nigdy o niej nie słyszał.
Wybrane prace.
&lt;/div &gt;

</doc>
<doc id="1560760" url="https://pl.wikipedia.org/wiki?curid=1560760" title="John Lawrence LeConte">
John Lawrence LeConte

John Lawrence LeConte (ur. 13 maja 1825 w Nowym Jorku, zm. 15 listopada 1883 w Filadelfii) – amerykański entomolog. Opisał blisko połowę gatunków entomofauny Stanów Zjednoczonych, w tym około 5 tysięcy gatunków chrząszczy. 

</doc>
<doc id="1560761" url="https://pl.wikipedia.org/wiki?curid=1560761" title="Niżnia Magura Rycerowa">
Niżnia Magura Rycerowa

Niżnia Magura Rycerowa (, , , 1785 m) – ostatni na zachód i najniższy szczyt grzbietu Magury Rycerowej w słowackich Tatrach. Odcinek tego grzbietu po wschodniej stronie Niżniej Magury Rycerowej to Rycerowa Przehyba. Słabo wyodrębniony wierzchołek Niżniej Magury rozgałęzia się na dwa ramiona opadające do Doliny Cichej:
Nazwa "magura" jest pochodzenia wołoskiego i w języku wołoskim oznaczało wzgórze, pagórek, kopiec.
W przeszłości Magura Rycerowa była wypasana. Od 1949 r. całe Kopy Liptowskie są obszarem ochrony ścisłej TANAP-u i jest niedostępny turystycznie. Obecnie jej wierzchołek porasta kosodrzewina, w której sterczy kilka skałek. Stoki są prawie w całości porośnięte lasem i kosodrzewiną. Bezleśne pozostają jeszcze strome stoki Rycerowego Żlebu i część stromych stoków od strony Doliny Szpaniej, stopniowo i one zarastają kosówką. Magura Rycerowa jest dobrze widoczna z czerwonego szlaku turystycznego biegnącego granią główną Tatr od Czerwonych Wierchów na Kasprowy Wierch.

</doc>
<doc id="1560762" url="https://pl.wikipedia.org/wiki?curid=1560762" title="Alternatywny podatek minimalny">
Alternatywny podatek minimalny

Alternatywny podatek minimalny (ang. "alternative minimum tax, AMT") - podatek wprowadzony na mocy przepisów amerykańskiej Ustawy o Reformie Podatkowej z 1986 r. w celu zapewnienia, by osiągające wysokie dochody osoby, przedsiębiorstwa i instytucje powiernicze płaciły co najmniej pewną minimalną kwotę podatku, niezależnie od przysługujących im odliczeń, ulg i zwolnień podatkowych.
Alternatywny podatek minimalny działa w ten sposób, że pewne pozycje podlegające preferencyjnemu traktowaniu podatkowemu dodaje się z powrotem do skorygowanego dochodu brutto. 
Choć szerokie korzystanie z ulg i zwolnień podatkowych jest zgodne z prawem, społeczne poczucie sprawiedliwości poczytywało za zniewagę sytuację, w której bogaci potrafili całkowicie unikać podatków. Alternatywny podatek minimalny ma zastosowanie w przypadkach, gdzie występuje duża liczba indywidualnych zwolnień z płatności podatków stanowych i lokalnych, a także różnych pozycji odliczeń, wydatków na opiekę zdrowotną lub programów opcji na akcje. 
Obecnie w duchu dążeń do uproszczenia systemu podatkowego w USA coraz więcej mówi się o likwidacji AMT. Przeciętne amerykańskie gospodarstwo domowe spędza co roku 26 godzin na wypełnienie deklaracji podatkowej.

</doc>
<doc id="1560765" url="https://pl.wikipedia.org/wiki?curid=1560765" title="The Circus Starring">
The Circus Starring



</doc>
<doc id="1560767" url="https://pl.wikipedia.org/wiki?curid=1560767" title="Cerezyt">
Cerezyt

Cerezyt – gęsta, żółta substancja stosowana jako domieszka wodoszczelna do zapraw cementowych, mieszanina kwasu oleinowego z nasyconym roztworem wodorotlenku wapniowego.

</doc>
<doc id="1560769" url="https://pl.wikipedia.org/wiki?curid=1560769" title="Zoltan Adorjan">
Zoltan Adorjan



</doc>
<doc id="1560770" url="https://pl.wikipedia.org/wiki?curid=1560770" title="Gustaf Johan Billberg">
Gustaf Johan Billberg

Gustaf Johan Billberg (ur. 14 czerwca 1772 w Karlskronie, zm. 26 listopada 1844 w Sztokholmie) – szwedzki botanik, zoolog i anatom. W nomenklaturze botanicznej opisane przezeń gatunki oznacza się skrótem "Billb.". Na jego cześć nazwano rodzaj z rodziny bromeliowatych, "Bilbergia".

</doc>
<doc id="1560771" url="https://pl.wikipedia.org/wiki?curid=1560771" title="Iliosuchus">
Iliosuchus



</doc>
<doc id="1560772" url="https://pl.wikipedia.org/wiki?curid=1560772" title="Drużynowe Mistrzostwa Polski na Żużlu 1976">
Drużynowe Mistrzostwa Polski na Żużlu 1976

Drużynowe Mistrzostwa Polski na Żużlu 1976 – 29. edycja drużynowych mistrzostw Polski, organizowanych przez Polski Związek Motorowy (PZMot). Zwycięzcą rozgrywek ligowych w 1976 zostali żużlowcy klubu Stali Gorzów Wielkopolski, wywalczając tym samym tytuł drużynowego mistrza Polski.
Charakterystyka rozgrywek.
Do rozgrywek ligowych przystąpiło 16 polskich klubów żużlowych, podzielonych na pierwszą Ligę (10 zespołów) i drugą Ligę (6 zespołów). Tytułu drużynowego mistrza Polski bronił zespół Stali Gorzów Wielkopolski, natomiast beniaminkami w I Lidze były drużyny Falubazu Zielona Góra i Stali Toruń. Po osiemnastu kolejkach rozgrywek w I Lidze, w których każdy zespół rozgrywał mecz z pozostałymi zespołami tej Ligi, walcząc u siebie oraz na wyjeździe, pierwsze miejsce wywalczyła drużyna klubu Stali Gorzów Wielkopolski, odnosząc 14 zwycięstw, raz remisując oraz ponosząc 3 porażki. W II Lidze każdy zespół rozgrywał mecz z pozostałymi zespołami tej Ligi, walcząc u siebie oraz na wyjeździe – dwukrotnie. Z pierwszej Ligi do drugiej spadł zespół Falubazu Zielona Góra, a na jego miejsce awansowała drużyna Motoru Lublin, która zwyciężyła w rozgrywkach II Ligi. Ponadto w wyniku baraży 7 drużyny I Ligi i 2 drużyny II Ligi – zespół Wybrzeża Gdańsk pozostał w I Lidze. Warto dodać, że w XI rundzie rozgrywek I Ligi (25 lipca), w meczu Włókniarz Częstochowa – Stal Toruń, w 5 biegu wydarzył się tragiczny wypadek, w wyniku którego zginął Kazimierz Araszewicz, a mecz został przerwany.

</doc>
<doc id="1560774" url="https://pl.wikipedia.org/wiki?curid=1560774" title="Raffaello Gestro">
Raffaello Gestro

Raffaello Gestro (ur. 21 marca 1845 w Genui, zm. 6 czerwca 1936 tamże) – włoski entomolog, zajmował się głównie chrząszczami.
Gestro był dyrektorem Muzeum Historii Naturalnej Giacomo Dorii w Genui. Był członkiem i przewodniczącym Włoskiego Towarzystwa Entomologicznego.

</doc>
<doc id="1560781" url="https://pl.wikipedia.org/wiki?curid=1560781" title="I Korpus Unii">
I Korpus Unii

I Korpus Unii – jeden z korpusów armijnych wprowadzonych w armii federalnej podczas wojny secesyjnej.
Podczas wojny korpus o takim numerze występował w trzech różnych armiach Unii:
I Korpus Unii (Armia Potomaku).
I Korpus w Armii Potomaku został utworzony decyzją prezydenta Abrahama Lincolna 13 marca 1862. Składał się z trzech dywizji piechoty, dowodzonych przez generałów Kinga, George’a McCalla i Williama Franklina. Na czele całego korpusu stanął gen. mjr Irvin McDowell.
Początkowo korpus przeznaczony był do osłaniania stolicy państwa, Waszyngtonu, w czasie gdy reszta Armii Potomaku zaangażowana była w kampanie półwyspową. Jednak dość szybko dywizja Franklina została przerzucona tam i włączona w skład VI Korpusu. Jej miejsce w I Korpusie zajęła dywizja Rickettsa. W czerwcu 1862 roku do sił Unii ciągle walczących na półwyspie wysłano dywizję McCalla, lecz szybko powrócił on do reszty korpusu.
Następnie korpus został włączony w skład Armii Wirginii, dowodzonej przez gen. mjr. Johna Pope’a, przy czym nazwano go III Korpusem tej armii. Jak pozostałe jednostki Armii Wirginii wziął udział w II bitwie nad Bull Run (29–30 lipca 1862), tracąc 595 zabitych, 2853 rannych i 2021 zaginionych z 18 500 żołnierzy.
Po tej klęsce został odtworzony i ponownie włączony do Armii Potomaku (ze swoją dawną numeracją). Jego nowym dowódcą został gen. mjr Joseph Hooker, mając pod swoją komendą 3 dywizje (Hatcha, Rickettsa i Meade’a). Korpus walczył w bitwie pod South Mountain (14 września) oraz nad Antietam (16 września). W trakcie drugiej z tych batalii Hooker atakował pozycje korpusu gen. por. Jacksona i poniósł wysokie straty – 2500 zabitych i rannych, po czym powrócił na pozycje wyjściowe.
Kolejną bitwą na szlaku bojowym tego korpusu, na czele którego stanął kolejny nowy dowódca – gen. mjr John Reynolds – była batalia pod Fredericksburgiem (11–15 grudnia). Poniesione wówczas w walce straty wyniosły 347 zabitych, 2429 rannych i 561 zaginionych. Po bitwie dywizja Meade’a musiała zostać wycofana w okolice Waszyngtonu, by uzupełnić swój stan liczebny. Nie wróciła już do reszty tego korpusu, a na jej miejscu pojawiła się dywizja Abnera Doubledaya, sformowana z nowych jednostek.
Reynolds dowodził korpusem również podczas kolejnej wielkiej bitwy, pod Chancellorsville (2–4 maja 1863). I Korpus nie został wówczas w pełni użyty w boju. Początkowo skierowany został wraz z VI Korpusem do pozorowanych działań pod miastem Fredericksburg, mających jedynie odwrócić uwagę konfederatów. Następnie został przerzucony do głównych sił armii, walczących wokół Chancellorsville, ale praktycznie nie wziął udziału w walce, pozostając w rezerwie. W trakcie całej bitwy I Korpus poniósł stosunkowo niewielkie straty, sięgające 300 ludzi.
W lecie 1863 roku, przed bitwą pod Gettysburgiem, korpus liczył 14 010 żołnierzy, podzielonych na 3 dywizje piechoty (Wadswortha, Robinsona i Doubledaya). Każda z nich obejmowała 2 lub 3 brygady, w skład których wchodziło od 3 do 6 pułków. Oprócz tego istniała jeszcze brygada artylerii w sile 5 baterii (22 działa). Spośród tych jednostek szczególna sławą wyróżniała się tzw. Żelazna Brygada, składająca się z pułków z Wisconsin, Indiany oraz Michigan (zob. Skład armii Unii pod Gettysburgiem).
W kampanii gettysburskiej I Korpus, wraz z XI i XII, stanowił lewą flankę Armii Potomaku, dowodzoną przez Reynoldsa. Jako pierwszy z nich trzech dotarł pod Gettysburg i wziął na siebie ciężar walki w pierwszym dniu bitwy (1 lipca). Już na samym początku batalii zginął Reynolds i dowództwo nad korpusem przejął Doubleday. Jego podkomendni kolejno bronili pasm wzgórz położonych na zachód od miasta (Wzgórza Mc Phersona i Grzbiet Seminaryjny). Jednak w trakcie zaciekłej walki korpus został praktycznie rozbity przez przeważające liczebnie oddziały konfederackie z II i III Korpusu Armii Północnej Wirginii. Po około sześciu godzinach walki Doubleday, wraz z resztkami swoich oddziałów (i jednostkami XI Korpusu), musiał wycofać się na południe od Gettysburgu i zająć pozycję na Wzgórzu Cmentarnym.
Następnego dnia, 2 lipca, po dotarciu kolejnych jednostek Armii Potomaku, głównodowodzący armii Meade, zastąpił Doubledaya gen. mjr Johnem Newtonem (dowódcą jednej z dywizji VI Korpusu). Ta decyzja była zapewne wynikiem niezadowolenia Meade’a z efektów dowodzenia Doubledaya. Przez resztę bitwy większość jednostek z I Korpusu zajmowała część Wzgórza Cmentarnego i obszar łączący je ze Wzgórzem Culpa. Wyjątek stanowiła dywizja Doubledaya, która 2 lipca została przesunięta na Grzbiet Cmentarny, by wspomóc walczące tam oddziały federalne. Trzeciego dnia bitwy wchodzące w jej skład brygada Stannarda, która odegrała znaczącą rolę w powstrzymaniu konfederackiego ataku na centrum armii (tzw. szarża Picketta).
Łącznie w ciągu bitwy korpus stracił około 6000 ludzi (zabitych, rannych i zaginionych). Większość tych strat została poniesiona w pierwszym dniu batalii. Wtedy to też, w ręce konfederatów wpadł sztandar korpusu
Newton pozostał na czele korpusu w trakcie kolejnej kampanii i bitwy pod Mine Run (27 listopada – 2 grudnia).
Ostatecznie, z racji poniesionych strat, I Korpus został rozformowany 24 marca 1864. Uszczuplone jednostki, które do tej pory wchodziły w jego skład, zostały zreorganizowane. Stworzono z nich 2 dywizje, które następnie włączono do V Korpusu.

</doc>
<doc id="1560783" url="https://pl.wikipedia.org/wiki?curid=1560783" title="Celolit">
Celolit

Celolit – rodzaj pianobetonu, materiał stosowany w budownictwie do izolacji cieplnej ścian, stropów i dachów, do wznoszenia ścian działowych i zbrojonych płyt dachowych.

</doc>
<doc id="1560784" url="https://pl.wikipedia.org/wiki?curid=1560784" title="Hermann Julius Kolbe">
Hermann Julius Kolbe

Hermann Julius Kolbe (ur. 2 czerwca 1855 w Halle (Westf.), zm. 26 listopada 1939 w Berlinie-Lichterfelde) – niemiecki entomolog, zajmował się przede wszystkim chrząszczami. Był kustoszem Muzeum Historii Naturalnej w Berlinie od 1890 do 1921.

</doc>
<doc id="1560787" url="https://pl.wikipedia.org/wiki?curid=1560787" title="Leopold Jan Kronenberg">
Leopold Jan Kronenberg

Leopold Jan Kronenberg (ur. 14 lutego 1891 w Warszawie, zm. 13 grudnia 1971 w Los Angeles) – polski agronom, posiadacz ziemski, kawalerzysta pochodzenia żydowskiego.
Biografia.
Był synem Leopolda Juliana Kronenberga i Józefiny Reszke, bratem Józefiny Róży Kronenberg – ostatnim z rodu w prostej linii.
Uzyskał wyższe wykształcenie rolnicze.
W czasie I wojny światowej jako ochotnik służył w wojsku rosyjskim, w lejb-gwardyjskich huzarach grodzieńskich, gdzie dosłużył się stopnia porucznika; został odznaczony za męstwo orderem św. Jerzego. W 1916 roku nawiązał kontakt z Komitetem Polskim w Londynie i Polskim Komitetem Narodowym w Paryżu. Po wojnie, w randze porucznika, wstąpił do korpusu generała Dowbor-Muśnickiego. W grudniu 1918 roku powrócił do Polski, gdzie brał udział w powstaniach wielkopolskich i śląskich. W 1921 roku został zdemobilizowany w stopniu rotmistrza Pułku Ułanów Wielkopolskich a następnie wrócił do swoich dóbr w Wieńcu, otrzymanych od ojca Leopolda w 1919 roku. Tam zajmował się hodowlą koni i prowadzeniem majątku ziemskiego.
Po wybuchu II wojny światowej, wyjechał do Warszawy, gdzie brał udział w jej obronie w charakterze łącznika wojskowego w Komisariacie Cywilnym Obrony Pragi. Po kapitulacji Warszawy, powrócił do Wieńca, skąd w listopadzie tego samego roku został wysiedlony przez Niemców i osadzony w więzieniu we Włocławku a następnie w Zamościu. Pod koniec 1939 roku uciekł z więzienia i przedostał się do Warszawy. W 1941 roku otrzymał w dzierżawie od Marii Kaczkowskiej ok. 130 ha ziemi w powiecie łowickim (majątek Lubianków), gdzie pracował do lipca 1944 roku. Pracował w konspiracji w Delegaturze Rządu na Kraj, w Państwowym Korpusie Bezpieczeństwa miasta stołecznego Warszawy, Okręg Warszawski Armii Krajowej – Kwatermistrzostwo – Centralny Zapas Koni. Następnie powrócił do stolicy i podczas powstania warszawskiego brał w nim udział jako pracownik PCK. 
W marcu 1945 roku powrócił do majątku w Wieńcach i Brzeziu na Kujawach. Na miejscu zastał go proces parcelacji jego dóbr pomiędzy miejscowych chłopów. Pisemną odezwą wezwał miejscową ludność do oddania jego pamiątek rodzinnych. Tydzień później, 24 marca 1945 został aresztowany przez agentów UB i osadzony w więzieniu we Włocławku. Tam 14 maja, w proteście przeciwko osadzeniu i długotrwałemu nierozpatrywaniu jego sprawy rozpoczął głodówkę. Jednocześnie żądał przeniesienia do pojedynczej celi i postawienia go przed sądem. Jego żądania nie zostały spełnione a on sam został zwolniony z więzienia 16 czerwca 1945 roku.
Po zwolnieniu z więzienia zajmował się m.in. tłumaczeniami technicznymi z języka angielskiego. Na przełomie 1946 i 1947 roku wyemigrował do Wielkiej Brytanii, do Londynu, gdzie w 1948 roku ożenił się z Janiną z Byszewskich. Przez pewien okres przebywał w Maroku, by około 1955 roku osiąść w Stanach Zjednoczonych, w Los Angeles.
Rodzina.
Pierwsza żona, Wanda de Montallo Rowton, zginęła w 1939 roku podczas bombardowania Warszawy, w kamienicy przy ul. Moniuszki 2 lub według innych źródeł 6 sierpnia 1944 roku, podczas powstania warszawskiego (tę wersję potwierdza Protokół Ekshumacyjny Krajowego Biura Informacji i Poszukiwań PCK). Podaje się również, że Wanda de Montallo Rowton zginęła w 1943 podczas sowieckiego bombardowania Warszawy.. Dzieci – Leopold Wojciech, ps. „Kicki” (1920-1944), żołnierz AK, zginął w listopadzie podczas walk z Niemcami nad Pilicą, zać Wanda (1922) także zginęła w czasie wojny w 1944 roku.
Druga żona, Janina z d. Byszewska, zmarła w Warszawie, w 1980 roku.
Dar dla muzeum.
Po zakończeniu II wojny światowej majątek rodziny Kronenbergów został rozgrabiony lub uległ zniszczeniu. Część majątku została zdeponowana przez Leopolda jeszcze w 1939 roku w Banku Zachodnim S.A. jako „Zarząd Dóbr i Interesów barona Loepolda Kronenberga”. Depozyt obejmował całość majątku Kronenbergów od majątku ziemskiego po obligacje i akcje bankowe oraz akcje innych towarzystw przemysłowych, rolniczych i ubezpieczeniowych. W 1944, na mocy dekretu PKWN, majątek ziemski został przejęty przez państwo. Pozostała część walorów bankowych znajdowała się w depozycie, który w 1948 roku został przejęty przez Bank Handlowy a następnie Skarb Państwa. Jeszcze do 1958 roku Leopold Jan Kronenberg starał się o odzyskanie zdeponowanych walorów bankowych.
Część rodzinnych pamiątek zgromadzona przez Leopolda Kronenberga została wywieziona z kraju i zgromadzona w domu, w Los Angeles. W zbiorach znajdowały się liczne miniatury portretowe, tłoki pieczętne, pierścionki, sygnety, fotografie i dokumenty rodzinne. Całość stanowiła dokumentację działalności rodziny Kronenbergów w Polsce.
Po śmierci Leopolda Kronenberga, zgodnie z ostatnią jego wolą, cały zbiór został przekazany w 1973 roku do Muzeum Historycznego Miasta Warszawy. Muzeum zobowiązało się do skatalogowania zebranych pamiątek oraz do zaprezentowania go publiczności. Zobowiązanie zostało zrealizowane w 1998 roku, a za sprawą Fundacji Bankowej im. L. Kronenberga wydany został katalog zbiorów prezentowany na wystawie „Kronenbergowie”

</doc>
<doc id="1560791" url="https://pl.wikipedia.org/wiki?curid=1560791" title="Ofensywny pomocnik">
Ofensywny pomocnik



</doc>
<doc id="1560793" url="https://pl.wikipedia.org/wiki?curid=1560793" title="Kielichowiec">
Kielichowiec



</doc>
<doc id="1560796" url="https://pl.wikipedia.org/wiki?curid=1560796" title="Oscar Carregal">
Oscar Carregal

Oscar Cyrilo Carregal (ur. 14 kwietnia 1898, zm. 27 lutego 1970 w Rio de Janeiro) - piłkarz brazylijski znany jako Carregal, napastnik.
Urodzony w Niterói Carregal od 1916 roku grał w klubie CR Flamengo, w którym występował do 1921 roku.
Jako piłkarz klubu Flamengo wziął udział w turnieju Copa América 1919, gdzie Brazylia zdobyła mistrzostwo Ameryki Południowej. Nie zagrał w żadnym meczu.
Razem z Flamengo Carregal dwukrotnie zdobył mistrzostwo stanu Rio de Janeiro - w 1920 i 1921.
W reprezentacji Brazylii zagrał tylko raz - 1 czerwca 1919 roku w zremisowanym 3:3 meczu z Argentyną w ramach Copa Roberto Chery 1919.

</doc>
<doc id="1560798" url="https://pl.wikipedia.org/wiki?curid=1560798" title="Opór podatkowy">
Opór podatkowy

Opór podatkowy – niechęć do ponoszenia obowiązkowych świadczeń finansowych na rzecz państwa, zwłaszcza uiszczania podatku dochodowego.
Przy wysokiej stawce opodatkowania niektórzy ludzie wyrażają sprzeciw wobec płacenia podatków – w sposób legalny (przez manifestacje, zmianę preferencji wyborczych, czy obchodzenie prawa podatkowego) lub nielegalny (przez uchylanie się od zobowiązań podatkowych).
Opór podatkowy może też mieć podłoże ideologiczne, zwłaszcza pacyfistyczne, anarchistyczne lub libertariańskie. Osoby wyznające takie poglądy uważają, iż rząd (lub inne instytucje państwowe, niekiedy samorządowe) przeznacza ich pieniądze na niemoralne cele (na przykład wojny) lub je marnotrawi (krytyka interwencjonizmu).

</doc>
<doc id="1560801" url="https://pl.wikipedia.org/wiki?curid=1560801" title="Kapitał stały">
Kapitał stały

Kapitał stały (pasywa stałe) – długoterminowy kapitał zaangażowany w działalność gospodarczą przedsiębiorstwa obejmujący kapitał własny i kapitał obcy długoterminowy.
Ta część kapitału stałego, która finansuje aktywa obrotowe, jest nazywana kapitałem obrotowym netto (ang. "net working capital"). Z uwagi na swój długoterminowy charakter kapitał stały powinien finansować najmniej płynne aktywa, czyli aktywa trwałe – jest to tzw. złota reguła bankowa. 

</doc>
<doc id="1560804" url="https://pl.wikipedia.org/wiki?curid=1560804" title="Heal the World">
Heal the World

Heal the World – szósty singel Michaela Jacksona z albumu "Dangerous".

</doc>
<doc id="1560809" url="https://pl.wikipedia.org/wiki?curid=1560809" title="Sprawiedliwość pozioma">
Sprawiedliwość pozioma

Sprawiedliwość pozioma (ang. "Horizontal equity") - jedno z kryteriów uczciwości opodatkowania. Mówi o tym, że podatnicy o takiej samej zdolności do płacenia podatków powinni płacić tę samą kwotę.

</doc>
<doc id="1560812" url="https://pl.wikipedia.org/wiki?curid=1560812" title="Komórka chrzęstna">
Komórka chrzęstna



</doc>
<doc id="1560813" url="https://pl.wikipedia.org/wiki?curid=1560813" title="Kontrola podatkowa">
Kontrola podatkowa

Kontrola podatkowa (ang. "Tax audit") – poszukiwanie przez organy państwowe niezadeklarowanego dochodu lub kosztów nielegalnie odliczonych od przychodu u podmiotów podejrzewanych o uchylanie się od zobowiązań podatkowych.
Organy kontroli podatkowej.
Kontrola podatkowa przeprowadzana jest przez ograny pierwszej instancji zgodnie ich właściwością:
Cel kontroli podatkowej.
Przeprowadzana jest w celu dokonania czynności sprawdzających, czy rozliczenie podatkowe prowadzone jest zgodnie z przepisami prawa podatkowego. Protokół kontrolny może stanowić dowód w trakcie postępowania podatkowego, postępowania karnoskarbowego.

</doc>
<doc id="1560818" url="https://pl.wikipedia.org/wiki?curid=1560818" title="IKCO Paykan">
IKCO Paykan

Paykan – samochód produkowany w latach 1967–2005 w Teheranie na licencji Hillmana Huntera przez Iran Khodro ("IKCO") w dwóch odmianach – sedan i pick-up (od 1969 roku). W 2000 roku zadebiutował następca Paykana – Samand. Pojazd ten wyposażony był w dwie jednostki napędowe 1.6 o mocy 66 KM lub 1.8 o mocy 73 KM. Ceny wahały się w granicach 7000–10 000 $. Samochód pod tą nazwą oferowany był wyłącznie w Iranie.

</doc>
<doc id="1560824" url="https://pl.wikipedia.org/wiki?curid=1560824" title="Will You Be There">
Will You Be There

Will You Be There – singiel Michaela Jacksona z albumu "Dangerous". Utwór dotarł do 7 miejsca na liście Billboard Hot 100. Znalazł się na soundtracku do filmu "Uwolnić orkę". Wygrał MTV Movie Awards w kategorii „Best Song in a Movie” w 1994 roku.

</doc>
<doc id="1560827" url="https://pl.wikipedia.org/wiki?curid=1560827" title="Galkacyo">
Galkacyo



</doc>
<doc id="1560836" url="https://pl.wikipedia.org/wiki?curid=1560836" title="SKM Warszawa">
SKM Warszawa



</doc>
<doc id="1560837" url="https://pl.wikipedia.org/wiki?curid=1560837" title="SKM w Warszawie">
SKM w Warszawie



</doc>
<doc id="1560838" url="https://pl.wikipedia.org/wiki?curid=1560838" title="PC World Komputer">
PC World Komputer



</doc>
<doc id="1560840" url="https://pl.wikipedia.org/wiki?curid=1560840" title="Pieprz kubeba">
Pieprz kubeba

Pieprz kubeba ("Piper cubeba" L.) – gatunek rośliny z rodziny pieprzowatych. Występuje w Malezji, uprawiany jest głównie na Jawie i Sumatrze.
Morfologia.
Krzewiaste pnącze o liściach skórzastych, dolne – sercowatego kształtu, górne jajowatopodługowate. Kwiaty zarówno męskie jak i żeńskie w oddzielnych kwiatostanach. Owoce tzw. "kubeby" aromatyczne o bardzo ostrym smaku, usadowione na szypułkach nieco dłuższych niż w przypadku pieprzu czarnego. Owoce silnie pomarszczone w kolorze brązowoczarnym zebrane w walcowatego kształtu grona.
Zastosowanie.
Z owoców uzyskuje się tzw. kubebinę kamforową mającą zastosowanie w lecznictwie ludowym, bywa też używany jako dodatek aromatyzujący w produkcji żywności.

</doc>
<doc id="1560841" url="https://pl.wikipedia.org/wiki?curid=1560841" title="Piper cubeba">
Piper cubeba



</doc>
<doc id="1560848" url="https://pl.wikipedia.org/wiki?curid=1560848" title="Bazylika Santa Maria in Cosmedin">
Bazylika Santa Maria in Cosmedin

Bazylika Matki Bożej "in Cosmedin" () – katolicki kościół tytularny w Rzymie, używany przez melchitów.
Świątynia ta jest kościołem rektoralnym parafii św. Pryski oraz kościołem tytularnym, mającym również rangę bazyliki mniejszej.
Lokalizacja.
Bazylika znajduje się w XII. Rione Rzymu – Ripa przy "Piazza Bocca della Verità" 18. Kościół ten zbudowano na terenie starożytnego Forum Boarium.
Nazwa.
W VIII wieku w odniesieniu do tego kościoła używane było określenie "Kosmidion", z czasem zastąpione przez pochodzące od niego "Cosmedin". Pochodzenie tego określenia jest niejasne – może wiązać się z:
Historia.
W czasach starożytnych na tym terenie rozciągało się Forum Boarium. Kościół miał zostać jakoby wzniesiony w miejscu, na którym dawniej stał ołtarz Herkulesa. Podczas wznoszenia bazyliki wykorzystano elementy wcześniejszej budowli stojącej tutaj. Nie wiadomo dokładnie, kiedy powstał ten kościół. Według tradycji stać się to miało w VI wieku za pontyfikatu papieża Grzegorza Wielkiego, chociaż być może powstał już wcześniej jako część diakonii, będącej instytucją pomagającą potrzebującym. Kościół został przebudowany przez papieża Hadriana I w 782 roku i przekazany greckim mnichom z Konstantynopola wygnanych stamtąd przez prześladowania ze strony ikonoklastów. Kościół był znany jako "Santa Maria in Schola Graeca" i służył licznej kolonii greckiej osiadłej w Rzymie. Świątynia ucierpiała w 847 roku podczas trzęsienia ziemi. Jej restaurację zlecił papież Mikołaj I Wielki. Ponownie zniszczenia dotknęły bazylikę podczas najazdu Normanów w 1084 roku. Kolejną renowację zlecił Kalikst III w 1123 roku. Została wówczas wzniesiona dzwonnica. Około 1300 roku przeprowadzono kolejną renowację, która zaowocowała przebudową fasady. W średniowieczu kościół zaczął pełnić funkcję kościoła parafialnego. 
W 1718 roku została przeprowadzona gruntowna renowacja przez Giuseppe Sardi, wnętrze zyskało wówczas barokowe dekoracje oraz powstała nowa barokowa fasada. Obecna wygląd fasady jest wynikiem renowacji autorstwa Giovanniego Battisty Giovanale zakończonej w 1899 roku, usunięto wówczas również barokowe detale z wnętrza kościoła.
Parafia została zlikwidowana w 1936 roku, a następnie kościół przeszedł na użytek społeczności katolickich melchitów. W 1964 roku przeprowadzono renowację fasady i dzwonnicy.
Architektura i sztuka.
Kościół ma układ bazylikowy, z nawą główną i dwiema nawami bocznymi. Na końcach wszystkich trzech naw są apsydy wewnętrzne. Wzdłuż lewej nawy znajdują się trzy zewnętrzne kaplice. 
Ceglana dzwonnica ma 34,2 metra wysokości, została ona podzielona na dziewięć kondygnacji. W najniższej kondygnacji znajduje się przejście z kościoła do zakrystii. Druga kondygnacja ma gładką, nie zdobioną pełną ścianę. Kondygnacje trzecia i czwarta mają po dwa otwory na każdej powierzchni, przy czym na trzeciej kondygnacji są one zaślepione. Piąta kondygnacja ma z kolei po trzy otwory na każdej stronie. Na pozostałych górnych kondygnacjach z każdej strony znajduje się triforium z białymi marmurowymi kolumnami. Kondygnacje oddzielone są od siebie gzymsami.
Obecny wygląd fasady bazyliki jest efektem XIX-wiecznej renowacji. Znajduje się tu arkada o siedmiu łukach, ze środkowym z nich łączy się prothyron wsparty na czterech kolumnach jońskich. Pomiędzy łukami umieszczono pilastry dochodzące aż do linii dachu. Nad każdym z sześciu łuków bocznych umieszczono po jednym oknie z transennami. W ścianie nawy nad narteksem znajdują się kolejne trzy okna.
W lewym końcu narteksu znajdują się słynne Usta Prawdy – starożytny marmurowy medalion z rzeźbioną twarzą brodatego mężczyzny z otworem w miejscu ust. Pierwotne przeznaczenie tej płyty jest nieznane. 
Kościół ma trzy nawy. Nawa główna jest oddzielona od naw bocznych przez arkady zawierające po 9 kolumn z każdej strony. Kolumny te nie stanowią jednolitego kompletu i mają różne kapitele (są to tzw. spolia). W górnej części ścian bocznych nawy głównej znajdują się niewielkie okna. Również w górnej części bazyliki można zobaczyć pozostałości fresków.
W ściany kościoła wmurowane są starożytne kolumny, będące pozostałościami dawniejszej budowli stojącej na tym miejscu, dwie z tych kolumn są przy wejściu. Po obu stronach wejścia znajdują się duże czarne granitowe kamienie, będące starożytnymi wzorcami wagowymi. Podłoga bazyliki zdobiona jest "cosmatesco". 
Schola cantorum
W środku nawy głównej znajduje się wydzielone miejsce przeznaczone dla śpiewaków liturgicznych, tzw. "schola cantorum". Poziom podłogi tego obszaru jest o jeden stopień wyższy niż pozostałej części nawy, ponadto sama podłoga ma bardziej skomplikowane zdobienie. Obramowanie "scholi" składa się z marmurowych płyt ustawionych pionowo, para płyt po obu stronach wejścia od strony ołtarza jest zdobiona podobnie jak cosmatesco, przy czym jest to dzieło z VIII wieku, a więc starsze niż czasy działania Cosmatich. Od strony ołtarza "schola" ma przegrodę, składającą się z poziomej marmurowej belki biegnącej przez szerokość nawy wspartej na wąskich kolumnach. W rogu "scholi" znajduje się wejście do krypty, a po jej prawej stronie świecznik na świecę paschalną. U jego podstawy leży rzeźbiony lew, a skręcony trzon ma dekorację "cosmatesco". 
Apsyda
Nad ołtarzem głównym umieszczono baldachim z dekoracją "cosmatesco", który jest sygnowany "Deodatus me fecit" i datowany na 1294 rok. Ma on cztery kolumny z czerwonego granitu. Sam ołtarz zrobiono ze starożytnego granitowego zbiornika w kształcie wanny. Napis dedykacyjny ołtarza brzmi: "Anno D. MCXXIII Ind. I. dedicatum fuit hoc altare per manus Dni. Calixti Papae Secundi V sui pontif. Anno M Maio die VI, Alfano Camerarius plurima dona largiente".
W centralnej części apsydy znajduje się para okien z transennami. Pod tymi oknami stoi XII-wieczne krzesło biskupie wykonane z marmuru. Jego podłokietniki zostały wrzeźbione w kształcie lwów, natomiast w górnej części oparcia umieszczono kółko cosmatesco z porfirowym dyskiem. Ściany apsydy zdobią XIX-wieczne freski w stylu średniowiecznym, przedstawiają one "Zwiastowanie", "Narodzenie Pańskie" i "Objawienie Pańskie", a natomiast koncha zawiera wizerunek Matki Bożej z Dzieciątkiem w otoczeniu świętych Augustyna, Feliksa, Dionizego i Mikołaja.
Kaplice boczne
Pierwsza kaplica po lewej stronie została wyposażona przez kardynała Annibale Albani w 1727 roku. Znajduje się w niej chrzcielnica.
Druga kaplica po lewej dedykowana jest św. Janowi Chrzcicielowi de Rossi. Obraz w ołtarzu przedstawia patrona kaplicy z biedakami. W relikwiarzu na ołtarzu znajduje się rzekoma czaszka św. Walentego.
Trzecia boczna kaplica z lewej strony poświęcona jest Ukrzyżowaniu, jej wyposażenie dostarczył Giovanale.
Kaplica w apsydzie zamykającej lewą nawę poświęcona jest Matce Bożej z Loreto. Znajduje się w niej para wąskich okien z transennami. XIX-wieczne freski przedstawiają "Narodziny Maryi" po lewej stronie i "Zaśnięcie Maryi" po prawej. Koncha apsydy zawiera wizerunek Matki Bożej z Dzieciątkiem.
Kaplica w apsyda na końcu prawej nawy została dedykowana św. Janowi Chrzcicielowi. Freski zdobiące tę kaplicę przedstawiają sceny z jego życia.
Z prawej nawy można dostać się do kaplicy zimowej poprzedzonej przedsionkiem. W kaplicy tej zakonnicy mieszkający w klasztorze przy bazylice odprawiali liturgię zimą, kiedy w kościele było zbyt zimno. W ołtarzu tej kaplicy znajduje się obraz Matki Bożej.
Zakrystia
W zakrystii znajduje się fragment mozaiki "Pokłon Trzech Króli" z początku VIII wieku. Pierwotnie mozaika ta była w jednej z kaplic starej bazyliki św. Piotra.
Kardynałowie diakoni.
Bazylika "Santa Maria in Cosmedin" jest jednym z kościołów tytularnych nadawanych kardynałom-diakonom ("Titulus Sanctae Mariae in Cosmedin").

</doc>
<doc id="1560851" url="https://pl.wikipedia.org/wiki?curid=1560851" title="I’m Just a Kid">
I’m Just a Kid

I’m Just a Kid (ang., „Jestem tylko dzieciakiem”) – debiutancki singiel kanadyjskiej grupy Simple Plan. Piosenka została wykorzystana jako soundtrack do filmu "Nowy".

</doc>
<doc id="1560852" url="https://pl.wikipedia.org/wiki?curid=1560852" title="Steve Smith (koszykarz)">
Steve Smith (koszykarz)

Steven Delano Smith (ur. 31 marca 1969 w Highland Park, Michigan) – były koszykarz NBA, grający na pozycji rzucającego obrońcy (201 cm wzrostu). Mistrz olimpijski z Sydney i mistrz świata z 1994 r. 
Wybrany w drafcie 1991 r. z nr 5. przez Miami Heat, Smith rozegrał tam trzy sezony. W 1992 r. został wybrany do NBA All-Rookie First Team. Sprzedany do Atlanta Hawks spędził tam 5 lat, następnie trafił na 2 sezony do Portland Trail Blazers. W 2001 r. przeszedł do San Antonio Spurs, gdzie w 2003 r. zdobył swój jedyny pierścień mistrzowski. Dwa ostatnie sezony spędził w New Orleans Hornets, Charlotte Bobcats, a karierę skończył w swym pierwszym klubie, w Miami w 2005 r.
Jeden raz wystąpił w meczu gwiazd NBA, w 1998 r.
Smith wyróżniał się zwłaszcza w rzutach za 3 pkt i rzutach osobistych, osiągając w karierze średnie, odpowiednio, 35,8% i 84,5%. Jest jednym z trzech graczy w historii NBA, którzy trafili w jednej kwarcie 7 rzutów za 3 punkty.
Steve Smith jest znany ze swej działalności charytatywnej. Podarował swej macierzystej uczelni, Michigan State University sumę 2,5 mln dolarów, za którą zbudowano Clara Bell Smith Student-Athlete Academic Center, nazwana na cześć wcześnie zmarłej matki Stevena. Podarował także 600.000 dolarów swojej szkole średniej - Pershing High School w Detroit. Za swą działalność otrzymał William Beckham Community Service Award, NBA Sportsmanship Award (w 2002 r.) oraz J. Walter Kennedy Citizenship Award (w 1998 r). Został także zaliczony w poczet członków The World Sports Humanitarian Hall of Fame.
Obecnie pracuje jako komentator telewizyjny.

</doc>
<doc id="1560853" url="https://pl.wikipedia.org/wiki?curid=1560853" title="Łubiana (stacja kolejowa)">
Łubiana (stacja kolejowa)

Łubiana – przystanek kolejowy w Łubianie, w gminie Kościerzyna. Przez przystanek przebiega linia kolejowa nr 211.
W roku 2017 przystanek obsługiwał 10–19 pasażerów na dobę.
Infrastruktura.
Przystanek w Łubianie posiada 3 niezadaszone perony. Od przystanku odchodzi bocznica co zakładów Lubiana i rozlewni gazu.
Budynek dworca.
W 2005 roku dworzec w Łubianie został wyremontowany na koszt Gminy Kościerzyna i mieści się w nim między innymi świetlica oraz sala do aerobiku. W 2012 w budynku wymieniono ogrzewanie, a w 2014 dokonano przebudowy pomieszczeń.
Pociągi.
Przez Łubianę przejeżdżają 4 pary pociągów osobowych pomiędzy Kościerzyną a Chojnicami
Pociągi te są obsługiwane przez szynobusy oraz obecnie zastępczą komunikacje autobusową.

</doc>
<doc id="1560856" url="https://pl.wikipedia.org/wiki?curid=1560856" title="Władysław Filar (pułkownik)">
Władysław Filar (pułkownik)

Władysław Tadeusz Filar ps. "Hora", "Wondra" (ur. 18 lutego 1926 w Iwaniczach Nowych, zm. 13 sierpnia 2019 w Warszawie) – pułkownik Wojska Polskiego w stanie spoczynku, profesor zwyczajny nauk wojskowych (1983) (informatyka, dowodzenie wojskowe, komputerowe modelowanie systemów), historyk wojskowości, żołnierz 27 Wołyńskiej Dywizji Piechoty Armii Krajowej, pracownik naukowy Akademii Sztabu Generalnego, wykładowca Wyższej Szkoły Oficerskiej Wojsk Łączności. Wiceprzewodniczący Zarządu Okręgu Wołyńskiego Światowego Związku Żołnierzy Armii Krajowej.
Życiorys.
Syn Władysława i Wiery. Jego ojciec był nauczycielem, organizował szkoły powszechne na terenie powiatu włodzimierskiego. Do 1937 Władysław uczył się w Publicznej Szkole Powszechnej w Porycku. W latach 1937–1939 uczeń gimnazjum im. Mikołaja Kopernika we Włodzimierzu, a po agresji ZSRR na Polskę i aneksji województwa wołyńskiego przez ZSRR kontynuował naukę w szkole sowieckiej w Porycku. Po ataku III Rzeszy na ZSRR w latach 1941–1943 pracował w rodzinnym gospodarstwie. Wiosną 1943 za sprawą Jerzego Krasowskiego, nowego nauczyciela szkoły w Iwaniczach, wszedł w środowisko polskiej konspiracji na Wołyniu. 11 lipca 1943, wobec ataku UPA na polską ludność, wraz z całą rodziną uciekł do Włodzimierza, gdzie wstąpił do tolerowanej przez Niemców samoobrony polskiej. Od 14 grudnia 1943 na rozkaz konspiracji podjął służbę w złożonym z Polaków 107 batalionie Schutzmannschaft, stacjonującym w niemieckich koszarach w Maciejowie, przeniesionym przez Niemców z Włodzimierza. W batalionie pełnił funkcję kierownika kancelarii, był jednym z ośmiu członków komórki konspiracyjnej.
Po przekroczeniu 4 stycznia 1944 granicy Polski przez Armię Czerwoną w rejonie Rokitna, komendant Okręgu Wołyń Armii Krajowej płk Kazimierz Bąbiński (ps. "Luboń") wydał 15 stycznia 1944 rozkaz mobilizacji sił okręgu w ramach akcji „Burza”. W nocy z 20/21 stycznia grupa konspiracyjna z udziałem Filara doprowadziła do przejścia policjantów batalionu w szeregi Armii Krajowej. Batalion po dojściu w miejsce koncentracji we wsi Suszybaba, k. Kupiczowa (pomiędzy Włodzimierzem a Kowlem), po złożeniu przysięgi został wcielony do różnych kompanii formowanej tam 27 Wołyńskiej Dywizji Piechoty Armii Krajowej. Filar został wcielony do 3 kompanii I/50 pp, służył początkowo pod rozkazami „Jura”, później Zbigniewa Ścibora-Rylskiego (ps. "Motyl"), przydzielony został do prowadzenia ewidencji kompanii. Uczestniczył w walkach z oddziałami niemieckimi i UPA w Osiekrowie, Korytnicy, Sztuniu, w okrążeniu w lasach szackich, przeprawie przez Bug, w akcji „Burza” na Lubelszczyźnie (w rejonie Kamionki). Kompania została rozbrojona przez Armię Czerwoną 25 lipca 1944.
We wrześniu 1944 wstąpił w Lublinie do ludowego Wojska Polskiego. Został szefem kancelarii 4 samodzielnego batalionu żandarmerii, który zabezpieczał ochronę Sztabu Głównego Wojska Polskiego. W maju 1945 Filar awansował na starszego adiutanta batalionu, od grudnia 1945 pełnił obowiązki kwatermistrza batalionu. W listopadzie 1946(?) 1953 został kwatermistrzem 2 pułku piechoty w Skierniewicach. W latach 1945–1948 członek PPR, a następnie PZPR.
W 1954 skierowany do Akademii Sztabu Generalnego im. Karola Świerczewskiego w Rembertowie, na fakultet operacyjny. W 1956 ukończył akademię z pierwszą lokatą i uzyskał tytuł oficera dyplomowanego. Po ukończeniu nauki rozpoczął pracę naukową w Akademii na stanowisku wykładowcy. W 1959 zainteresował się cybernetyką, a szczególnie badaniami nad operacją. Uczęszczał na wieczorowy kurs badań operacyjnych prowadzony przez prof. Wiesława Sadowskiego w Pałacu Kultury i Nauki, a później ukończył dwuletni kurs badań operacyjnych zorganizowany w Akademii.
Równolegle z pracą dydaktyczną kontynuował studia doktoranckie w Katedrze Historii Sztuki Wojennej. W 1963 roku uzyskał doktorat nauk wojskowych z historii wojskowości pod kierownictwem prof. Stanisława Okęckiego.
W 1966 skierowany został do nowo utworzonego Instytutu Dowodzenia ASG na stanowisko kierownika zakładu zajmującego się problematyką zastosowania elektronicznych maszyn cyfrowych w rozwiązywaniu zadań materiałowo-technicznego zabezpieczenia wojsk.
W styczniu 1968 zwrócił się z prośbą do komendanta ASG WP o otwarcie przewodu habilitacyjnego. Jego rozprawa habilitacyjna na temat organizacji i planowania przewozów środków materiałowych w działaniach bojowych na szczeblu armii i frontu przy wykorzystaniu elektronicznych maszyn cyfrowych ukazała się drukiem już w połowie 1968, ale obrona pracy odbyła się dopiero 6 maja 1970. Filar znalazł się wśród trzech pierwszych doktorów habilitowanych w Akademii Sztabu Generalnego.
W 1972 roku odbywał praktykę jako kwatermistrz-zastępca dowódcy 11 Dywizji Pancernej w Żaganiu. W 1973 otrzymał tytuł profesora nadzwyczajnego nauk wojskowych. Uroczyste wręczenie nominacji odbyło się 17 stycznia w Belwederze.
Po odbyciu praktyki liniowej powrócił na dotychczasowe stanowisko w Instytucie Dowodzenia ASG WP. W latach 1979–1984 był komendantem filii Wojskowego Instytutu Informatyki. W 1983 otrzymał tytuł profesora zwyczajnego nauk wojskowych (informatyka, specjalność - dowodzenie wojskowe, komputerowe modelowanie systemów). Był członkiem rad naukowych wielu wojskowych instytutów naukowych. Od 1984 był zastępcą szefa Instytutu Badań Strategiczno-Obronnych Akademii Sztabu Generalnego WP. 
Pod koniec lat 80. XX wieku kierował zespołem i był współautorem projektu „Model-5” - pierwszego w Wojsku Polskim programu na komputer osobisty (PC), pozwalającego na prowadzenie symulacji komputerowej działań bojowych. Program ten był wykorzystywany do końca lat 90. XX wieku w ćwiczeniach prowadzonych przez Sztab Generalny Wojska Polskiego, sztaby okręgów wojskowych i podczas ćwiczeń akademickich w Akademii Sztabu Generalnego WP, a później Akademii Obrony Narodowej.
Po przekształceniu w 1990 Ośrodka Obliczeniowego Instytutu Badań Strategiczno-Obronnych Akademii Obrony Narodowej w Centrum Informatyki AON został jego pierwszym szefem (1990–1991).
1 października 1991 osiągnął wiek emerytalny. Na emeryturze podjął badania naukowe związane z działaniami 27 Wołyńskiej Dywizji Piechoty AK oraz stosunkami polsko-ukraińskimi w latach II wojny światowej.
Związał się z Okręgiem Wołyńskim Światowego Związku Żołnierzy Armii Krajowej i był wiceprezesem zarządu okręgu wołyńskiego Związku w latach 1992–2004. Był jednym z uczestników i współorganizatorów serii seminariów historycznych: "Stosunki polsko-ukraińskie w latach drugiej wojny światowej. Polska – Ukraina: trudne pytania", zorganizowanych wspólnie przez Światowy Związek Żołnierzy Armii Krajowej i Związek Ukraińców w Polsce w latach 1996–2005.
Opublikował ponad 120 prac z dziedziny historii, taktyki i sztuki operacyjnej oraz zastosowań informatyki. W 2013 opublikował pamiętniki "Wołyń-Lublin-Warszawa 1939–1989".
Wielokrotnie krytykował historyków ukraińskich za przedstawianie nieprawdziwego jego zdaniem obrazu rzezi wołyńskiej jako „walk polsko-ukraińskich”, „wojny domowej” lub „walk bratobójczych”, które pochłonęły równą ilość ofiar po obydwu stronach i w których obie strony dążyły do wyniszczenia ludności strony przeciwnej. Podkreślał, iż takie interpretowanie wydarzeń nie przyczynia się do naświetlenia źródeł akcji antypolskiej ani jej motywów. Teorię o „wojnie polsko-ukraińskiej” określał jako dezinformację wybielającą OUN i UPA, głoszoną przede wszystkim z powodów propagandowych. Równocześnie unikał stosowania w odniesieniu do tych wydarzeń określenia „ludobójstwo”, obawiając się, że jest ono zbyt trudne do zaakceptowania przez stronę ukraińską; w zamian promował termin „eksterminacja ludności polskiej na Wołyniu”.
Od 1945 żonaty z Krystyną z domu Popek.
Współczesne opinie historyków.
Ihor Iljuszyn uważa Władysława Filara za jednego z historyków "tradycjonalistów", którzy w swoich pracach zajmują się "rekonstruowaniem historii działalności ukraińskiego i polskiego podziemia, a także dziejami konfliktów przede wszystkim na terytorium Wołynia i Galicji Wschodniej". Większość badaczy z tej grupy Iljuszyn określił jako postrzegających konflikt ukraińsko-polski w sposób tendencyjny, zarzucając im obarczanie całą winą za wybuch i rozstrzygnięcie konfliktu jedynie OUN i UPA.
Rafał Wnuk zalicza Władysława Filara do "historyków-tradycjonalistów", którzy byli uczestnikami lub świadkami wydarzeń, o których piszą i uznają za główny cel upamiętnienie tych wydarzeń i ludzi, którzy w nich uczestniczyli. Wnuk określa ich jako historyków "jednego punktu widzenia" (ang. "mono-perspectivists"), którzy skupiają się na opisie zbrodni OUN-UPA na Wołyniu i w Galicji i historii podziemia polskiego na tych terenach. Historycy tej grupy uważają, że ludobójstwo rozpoczęło się we wrześniu 1939 i zakończyło w 1947, zaś wszyscy Polacy zabici przez Ukraińców, niezależnie od okoliczności, są ofiarami ludobójstwa. W konsekwencji za ofiary ludobójstwa są uznawani: żołnierze Wojska Polskiego zabici przez komunistyczne bojówki we wrześniu 1939, ofiary pospolitych przestępców, żołnierze AK polegli w walce z UPA, Polacy służący w istriebtielnych batalionach – pomocniczej formacji NKWD w latach 1944-45, funkcjonariusze Ministerstwa Bezpieczeństwa Publicznego, Milicji Obywatelskiej, żołnierze Korpusu Bezpieczeństwa Wewnętrznego i ludowego Wojska Polskiego, którzy zginęli w akcji. Wnuk uważa, że takie podejście badawcze jest determinowane osobistymi doświadczeniami badaczy.
Odznaczenia.
i inne

</doc>
<doc id="1560859" url="https://pl.wikipedia.org/wiki?curid=1560859" title="Perfect (singel Simple Plan)">
Perfect (singel Simple Plan)

„Perfect” (ang. Ideał) – ballada rockowa kanadyjskiej grupy Simple Plan wydana jako ostatni singiel z ich pierwszej płyty "No Pads, No Helmets… Just Balls".

</doc>
<doc id="1560860" url="https://pl.wikipedia.org/wiki?curid=1560860" title="Rurkonos">
Rurkonos

Rurkonos ("Nyctimene") – rodzaj ssaka z podrodziny Nyctimeninae w obrębie rodziny rudawkowatych (Pteropodidae).
Zasięg występowania.
Rodzaj obejmuje gatunki występujące w Indonezji, Papui-Nowej Gwinei, Australii i na Wyspach Salomona.
Morfologia.
Długość ciała (bez ogona) 69,3–144 mm, długość ogona 12–32,6 mm, długość ucha 7–24 mm, długość tylnej stopy 8,2–24 mm, długość przedramienia 48,3–88,1 mm; masa ciała 26–100 g.
Systematyka.
Podział systematyczny.
Do rodzaju należą następujące gatunki:

</doc>
<doc id="1560861" url="https://pl.wikipedia.org/wiki?curid=1560861" title="Józefina Róża Kronenberg">
Józefina Róża Kronenberg

Józefina Róża Kronenberg (ur. w 1889 w Warszawie, zm. 3 lutego 1969 tamże) – córka bankiera Leopolda Juliana Kronenberga i śpiewaczki Józefiny Reszke.
Zarys biografii.
Była córką bankiera Leopolda Juliana Kronenberga i światowej sławy śpiewaczki operowej Józefiny Reszke oraz siostrą Leopolda Jana Kronenberga.
Jej mąż Jerzy Kowalewski, po rozkładzie ich małżeństwa zakończonego separacją, otrzymał od teścia Leopolda Juliana Kronenberga odprawę i dożywotnią rentę. Ponieważ Józefina była ostatnią osobą z rodu Kronenbergów pozostałą w powojennej, ludowej Polsce, musiała ponieść konsekwencje swojego „burżuazyjnego” pochodzenia.
Oskarżono ją o nielegalną działalność polityczną w latach 1949-1952 i szpiegostwo na rzecz wywiadu brytyjskiego. Wyrokiem Najwyższego Sądu Wojskowego z 5 lutego 1953 skazana została na 7 lat pozbawienia wolności oraz 3-letnią utratę praw publicznych i obywatelskich, a także przepadek mienia. Wyrok odsiadywała w więzieniach na Mokotowie i ciężkim więzieniu kobiecym w Fordonie.
Na podstawie amnestii z 1956, wyrok uchylono i została uniewinniona. Na wolność wyszła mając 67 lat, będąc pozbawiona mieszkania i środków materialnych. Mieszkała w „norze”, w zrujnowanej kamienicy na ul. Kruczej w Warszawie. Pomocy finansowej udzielał jej brat, Leopold Jan Kronenberg.
Zmarła w Warszawie (potrącona przez samochód), pochowana została w kaplicy rodzinnej na cmentarzu Powązkowskim.

</doc>
<doc id="1560862" url="https://pl.wikipedia.org/wiki?curid=1560862" title="Ośrodek ciągły">
Ośrodek ciągły

Ośrodek ciągły (continuum) – model ciała, w którym zaniedbano cząsteczkową (atomową) budowę materii na rzecz jej jednolitej ciągłości we wszystkich kierunkach.
Ośrodek możemy podzielić na bardzo małe części, ale o takich samych własnościach jak cała badana objętość. Element musi być na tyle niewielki, aby mógł być traktowany jako nieskończenie mały z punktu widzenia opisywanych zjawisk. Powinien być również na tyle duży, aby wewnątrz mieściła się taka liczba cząsteczek (atomów), by spełnione być mogły statystyczne prawa fizyki.
Continuum składa się z elementów o tej własności, że w dowolnym otoczeniu każdego z nich znajduje się nieskończenie wiele elementów należących do tego continuum. Jest to postulat jego ciągłości.

</doc>
<doc id="1560863" url="https://pl.wikipedia.org/wiki?curid=1560863" title="Shut Up!">
Shut Up!

Shut Up! (ang. "Stul pysk") - drugi singel z płyty "Still Not Getting Any..." kanadyjskiej grupy Simple Plan.

</doc>
<doc id="1560864" url="https://pl.wikipedia.org/wiki?curid=1560864" title="O niewolnej woli">
O niewolnej woli

O niewolnej woli (łac. "De servo arbitrio") – dzieło polemiczne Marcina Lutra, stanowiące odpowiedź na dzieło "O wolnej woli" ("De libero arbitrio") Erazma z Rotterdamu. Opublikowane po raz pierwszy w 1525. Nie zalicza się do ksiąg symbolicznych luteranizmu.
Luter w swoim dziele stoi na stanowisku, że człowiek nie może z własnej woli zbliżyć się do Boga, czynić rzeczy słuszne w Jego oczach – natura ludzka od upadku pierwszych ludzi jest z natury zła i człowiek pozostawiony sam sobie może tylko grzeszyć. Jedynie człowiek przemieniony łaską Bożą jest zdolny do tego, by postępować dobrze. Wola ludzka jest więc pod tym względem zniewolona, gdyż człowiek nie może samodzielnie decydować o swoim postępowaniu.
Kwestię wolności człowieka Luter poruszył także w jednym z wcześniejszych dzieł, "O wolności chrześcijańskiej" ("De libertate christiana", 1520).
Tło powstania dzieła.
Genezą powstania dzieła jest zaistniały konflikt pomiędzy humanistami, reprezentowanymi przez Erazma, a reformatorami, skupionymi wokół Lutra. Mimo wspólnej dla obu stron krytyki obecnego stanu Kościoła, dzieliły je w znaczącym stopniu kwestie ideologiczne. Dla zwolenników renesansu, rodząca się reformacja z jej daleko posuniętym teocentryzmem i odsunięciem na margines rozumu stanowiła zagrożenie dla kultury humanistycznej. Reformatorom obcy był natomiast humanistyczny antropocentryzm – akcentujący wywyższenie człowieka wobec innych stworzeń i jego daleko idące możliwości – gdyż skupiali się przede wszystkim na działaniu Boga i Jego łaski w stosunku do upadłego przez grzech człowieka.
Relacje pomiędzy czołowymi przedstawicielami obu stronnictw były początkowo życzliwe, jednak nie doszło nigdy do szerszej współpracy pomiędzy nimi. Erazm, będąc zwolennikiem stopniowych reform, odnosił się nieprzychylnie do gwałtowności ruchu zapoczątkowanego przez Lutra. Reformator cenił natomiast intelektualne zdolności Erazma, jednak krytykował go za niewłaściwe w jego opinii zrozumienie Ewangelii, łaski Bożej oraz brak dostatecznego skupienia się na Odkupieniu, jakiego dokonał Chrystus na krzyżu. Z czasem konflikt nabierał siły, jednak obie strony unikały otwartego starcia.
Ostatecznie Erazm, pod wpływem ostro skrytykowanego przez Lutra króla Anglii Henryka VIII, zdecydował się na otwarte wystąpienie. Reformator do ostatniej chwili próbował skłonić humanistę do zaniechania tego, ostrzegając równocześnie, że atak spotka się ze zdecydowaną odpowiedzią. Jednak apel, napisany w typowym dla Lutra niedyplomatycznym stylu, jedynie bardziej uraził Erazma.
Główne treści dzieła "O wolnej woli".
Na wstępie dzieła autor omawia swoją metodę rozumowania. Stwierdza, że występuje jako dyskutant, nie sędzia, gdyż Pismo Święte zawiera liczne fragmenty trudne do zrozumienia, które zmuszają człowieka do pokory. Stwierdza też, że jeśli deterministyczne tezy Lutra są prawdziwe, to należałoby się wstrzymać z ich otwartym głoszeniem, gdyż mogą one prowadzić do moralnego zepsucia człowieka, który może uznać się za nieodpowiedzialnego za swoje czyny.
Następnie Erazm przedstawia swoje zasadnicze tezy, wraz z argumentacją opartą na fragmentach Pisma Świętego oraz pismach Ojców Kościoła. Według niego człowiek posiada wolną wolę, a więc może wybierać między dobrem a złem. Właściwą drogę postępowania wskazują mu religia naturalna oraz Prawo Mojżeszowe. Wolną wolę definiuje jako "siłę ludzkiej woli, dzięki której człowiek może zwrócić się ku temu, co prowadzi do wiekuistego zbawienia, lub się od tego odwrócić". Jednak, pomimo że człowiek może również bez działania Bożej łaski wybrać dobro, to jednak jest ona niezbędna do osiągnięcia zbawienia, a jej siła jest tak wielka, że odbiera człowiekowi jakikolwiek powód do chluby z właściwego postępowania. Poglądu tego dowodzi na podstawie starotestamentowej, uważanej przez protestantów za apokryficzną, Mądrości Syracha oraz Nowego Testamentu. Następnie przystępuje do interpretacji deterministycznie brzmiących fragmentów Biblii dowodząc, że nie odnoszą się one do predestynacji, lecz raczej uprzedniej wiedzy Boga o konsekwencjach ludzkich decyzji lub też nierównego obdarzenia ludzi łaskami i obciążenia cierpieniami próby.
Autor dostrzega niedostatki życia kościelnego, jednak twierdzi, że nie mogą one stanowić argumentu dla wysuwania tak radykalnych, jego zdaniem, poglądów, jak czynią to reformatorzy. Za rozwiązanie uznaje reprezentowaną przez siebie linię pośrednią, rozkładającą akcenty pomiędzy znaczenie wolnej woli i łaski Bożej.
Kompozycja dzieła Lutra.
Dzieło składa się z
Polskie wydanie zawiera dodane przez tłumacza tytuły rozdziałów.
Treść dzieła.
Na wstępie Luter wyjaśnia przyczyny opóźnienia polemiki, po czym przystępuje do krytyki dzieła Erazma. Wyrażając uznanie dla talentu pisarskiego Erazma, stwierdza równocześnie, że został on zmarnowany dla przedstawienia treści o niewielkim znaczeniu merytorycznym, nie wnoszących nic nowego do poglądów wyrażanych wcześniej przez scholastyków. Krytykuje również ugodową, irenistyczną postawę oponenta. Sam uważa, że stałość i trwałość poglądów jest dowodem działania Ducha Świętego, który „nie jest sceptykiem”.
Zdaniem Lutra, wola człowieka jest zniewolona, jednak nie w sposób zewnętrzny, lecz wewnętrzny. Człowiek nie jest przymuszany przez Boga ani szatana do takiego czy innego działania, jednak w zależności od tego, czy jest obdarzony łaską czy nie, włada nim niemożliwa do przezwyciężenia skłonność do postępowania w sposób dobry lub zły. Równocześnie uważa, że zniewolenie woli dotyczy jedynie możliwości wyboru tego, co prowadzi do zbawienia – człowiek potrafi w sposób świadomy i wolny dokonywać wyboru kierując się własnym interesem doczesnym. Definicję wolnej woli dokonaną przez Erazma traktuje jako bliską herezji pelagianizmu, umniejszająca rolę odkupienia dokonanego przez Chrystusa na krzyżu.
Polemizując z twierdzeniem Erazma o niejasności Pisma Świętego reformator stwierdza, że taki pogląd jest "szatański", gdyż zniechęca ludzi do jego lektury. Sam uważa, że Bóg objawił się w sposób zrozumiały dla człowieka, tak, aby każdy człowiek obdarzony łaską wiary, mógł pojąć Słowo Boże. Stwierdza jednak, że odczytanie niektórych fragmentów jest trudne ze względu na niedostateczną wiedzę dotyczącą słownictwa i gramatyki oryginalnych języków Biblii.
Luter zaprzecza twierdzeniu Erazma, że kwestia wolności woli jest obojętna dla zbawienia, a stanowi jedynie rzecz wartą uwagi dla teologów – więc nie jest konieczne powszechne jej głoszenie. Dla reformatora jest to kwestia zasadnicza, gdyż sam uważa, że jedynie świadomość niemożności samodzielnego zbliżenia się do zbawienia prowadzi do prawdziwej pokory i uznania łaski Bożej jako jedynego źródła zbawienia. Każda nauka Pisma Świętego jest zdaniem Lutra nie tylko prawdziwa, ale i zbawienna, więc jej głoszenie jest konieczne.
Reformator nie obawia się, że głoszenie nauki podważającej rolę działania człowieka w procesie zbawienia spowoduje upadek moralności, gdyż uważa, że człowiek przemieniony Bożą łaską będzie czynił dobrze mimo tego, że nie będzie oczekiwał z tego powodu korzyści. Nie widzi potrzeby wyjaśniania, co pożytecznego wynika z głoszenia tej nauki – ważne jest jego zdaniem tylko to, że Bóg życzy sobie, aby taką naukę głoszono.
W odpowiedzi na twierdzenie, że nauka Lutra jest sprzeczna z powszechną nauką Kościoła, reformator pyta: kto jest Kościołem? Odnosi się przy tym między innymi do przypadku Izraela, gdy jedynie garstka pozostała wierna Bogu, a większość oddała się bałwochwalstwu. Ostateczny argument dla Lutra stanowią, mimo ich warunkowej przydatności – nie tradycja, głos większości, soborów – ale Pismo Święte.
W pierwszej części dzieła Luter polemizuje z dokonanymi przez Erazma interpretacjami fragmentów Biblii świadczących zdaniem humanisty o istnieniu wolnej woli. Porusza również wątki kanonu Biblii i wadliwości tłumaczeń, jednak nie traktując ich jako problemy zasadnicze w kwestii nauki o wolnej woli.
Odnosząc się do kwestii predestynacji, Luter nie widzi sprzeczności pomiędzy tym, aby Bóg chciał zbawienia każdego człowieka a tym, by przeznaczył do zbawienia jedynie niektórych. Pomimo iż zdaniem Lutra Bóg objawia się w sposób zrozumiały dla człowieka, to jednak objawienie nie jest całkowite; pozostaje Bogiem ukrytym ("Deus absconditus"), którego działania człowiek nie potrafi zrozumieć, a jedynie przyjąć je do wiadomości i uznać za słuszne.
W części drugiej reformator polemizuje z twierdzeniem Erazma, jakoby bardzo liczne fragmenty Biblii miały świadczyć o istnieniu wolnej woli, a przeciwko temu – niewiele. Jednak uważa, że nawet sam 9 rozdział Listu do Rzymian jest wystarczający do potwierdzenia jego tez, gdyż jego stwierdzenia są całkowicie jednoznaczne. Sprzeciwia się metaforycznej interpretacji Biblii przez Erazma, sam uważając, że nauki Pisma Świętego należy odczytywać dosłownie, jeśli tylko w sposób oczywisty nie są one przenośnią.
Odnosząc się do kwestii teodycei, zdaniem Lutra nie ma sprzeczności pomiędzy dobrocią Boga a tym, by Bóg doprowadzał ludzi do popełniania złych czynów. Źródłem zła nieodmiennie jest bowiem upadek pierwszych ludzi. Natura człowieka jest od tego momentu zła, więc nieuchronne jest, by złe były niektórym czyny ludzi pomimo tego, że są one częścią Bożego planu. Dowodzi, że dobre czyny Boga mogą skutkować złymi czynami ludzi, tak jak na przykład dobre postępowanie ludzi, np. pokora czy udzielanie słusznych napomnień, mogą prowadzić do złej reakcji, np. pogardy albo uporu, zatwardziałości w złym.
W części trzeciej Luter przytacza fragmenty Biblii świadczące o tym, że natura człowieka jest zła i niezdolna do tego, by czynić dobrze, polemizując z ich interpretacją dokonaną przez Erazma.
W części czwartej reformator kwestionuje możliwość postępowania dobrego bez oparcia w łasce, a jedynie w Prawie Mojżeszowym. Przykład Żydów dowodzi zdaniem Lutra tego, że często ci, którzy najgorliwiej przestrzegali Prawa, stawiali największy opór Ewangelii. Stojąc na straży formuły "sola gratia", Luter sprzeciwia się poglądowi jakoby "uczynki Zakonu (Prawa)", o których Paweł z Tarsu mówił jako nieprzynoszących zbawienia, były jedynie czynnościami obrzędowymi. Rozróżnia jednocześnie sprawiedliwość obywatelską "przed ludźmi", która pozwala na chlubę z własnych uczynków, a sprawiedliwość "przed Bogiem", która na to nie pozwala, gdyż każdy człowiek jest grzesznikiem, a jedynym źródłem zbawienia jest łaska.
W zakończeniu Luter wyraża nadzieję, że przekonał Erazma i prosi, by ten "nie brał względu na osoby", i sam będąc przez Boga obdarzony licznymi łaskami i talentami, uznał naukę jego, prostego człowieka, niewyróżniającego się niczym poza tym, że jest chrześcijaninem, jako prawdziwą i wynikającą bezpośrednio z Pisma Świętego.

</doc>
<doc id="1560865" url="https://pl.wikipedia.org/wiki?curid=1560865" title="Zygfryd Kowalski">
Zygfryd Kowalski

Zygfryd Ignacy Kowalski (ur. 1 czerwca 1910 w Koronowie, zm. 9 października 1995 w Pelplinie) – polski duchowny rzymskokatolicki, biskup pomocniczy chełmiński w latach 1962–1991, od 1991 biskup pomocniczy senior diecezji chełmińskiej.
Życiorys.
Święcenia kapłańskie przyjął w Pelplinie 17 grudnia 1932. Był kapelanem biskupa Stanisława Okoniewskiego, a następnie wikariuszem, prefektem i duszpasterzem akademickim w Toruniu. Kanonik kapituły katedralnej chełmińskiej 1950, proboszcz w Chełmży 1952, prepozyt kapituły kolegiackiej 1960 i profesor seminarium duchownego.
27 lutego 1962 mianowany biskupem pomocniczym diecezji chełmińskiej ze stolicą tytularną Assus. Sakrę biskupią otrzymał 29 czerwca 1962 z rąk kardynała Stefana Wyszyńskiego. Wikariusz generalny diecezji chełmińskiej. Uczestniczył w III i IV sesji soboru watykańskiego II. Wikariusz kapitulny diecezji w 1981 roku. Po osiągnięciu wieku emerytalnego 22 czerwca 1991 zrezygnował z urzędu.
Zmarł 9 października 1995 w Pelplinie i został pochowany w krypcie Rodziny Okoniewskich. 13 kwietnia 2012 trumna z jego szczątkami została przeniesiona do grobu na cmentarzu parafialnym. Obecne miejsce pochówku jest bardziej wyeksponowane i będzie też zauważalnie przypominało wiernym o modlitwie za ostatniego chełmińskiego biskupa pomocniczego.

</doc>
<doc id="1560866" url="https://pl.wikipedia.org/wiki?curid=1560866" title="Półwysep Coromandel">
Półwysep Coromandel



</doc>
<doc id="1560867" url="https://pl.wikipedia.org/wiki?curid=1560867" title="De servo arbitrio">
De servo arbitrio



</doc>
<doc id="1560870" url="https://pl.wikipedia.org/wiki?curid=1560870" title="Coromandel">
Coromandel

Coromandel – miasto w Nowej Zelandii, na Wyspie Północnej, w regionie Waikato.

</doc>
<doc id="1560871" url="https://pl.wikipedia.org/wiki?curid=1560871" title="Addicted (singel Simple Plan)">
Addicted (singel Simple Plan)

Addicted - 3 singiel z pierwszej płyty kanadyjskiej grupy Simple Plan.
Lista utworów.
CD 1:
CD 2:

</doc>
<doc id="1560872" url="https://pl.wikipedia.org/wiki?curid=1560872" title="Rurkonosek">
Rurkonosek

Rurkonosek ("Paranyctimene") – rodzaj ssaka z podrodziny Nyctimeninae w obrębie rodziny rudawkowatych (Pteropodidae).
Zasięg występowania.
Rodzaj obejmuje gatunki występujące w Papui-Nowej Gwinei i Indonezji.
Morfologia.
Długość ciała (bez ogona) 63,1–93,4 mm, długość ogona 15,3–21 mm, długość ucha 10,1–12,7 mm, długość tylnej stopy 10–13,5 mm, długość przedramienia 48,2–54,9 mm; masa ciała 21,8–33 g.
Systematyka.
Etymologia.
"Paranyctimene": "para" „blisko”; rodzaj "Nyctimene" (rurkonos).
Podział systematyczny.
Do rodzaju należą następujące gatunki:

</doc>
<doc id="1560873" url="https://pl.wikipedia.org/wiki?curid=1560873" title="Coromandel Peninsula">
Coromandel Peninsula



</doc>
<doc id="1560875" url="https://pl.wikipedia.org/wiki?curid=1560875" title="ALT Linux Team">
ALT Linux Team

ALT Linux Team (ALT – rekursywny skrótowiec) – społeczność łącząca twórców wolnego oprogramowania, pracujących nad projektami, związanymi z repozytorium Syzyf i dystrybucjami ALT Linux.
W skład zespołu wchodzą projektanci z Rosji, Białorusi, Ukrainy, Kazachstanu, Estonii i Izraela. Zespół ALT liczy około 200 programistów, głównie tych, którzy nie są pracownikami spółki ALT Linux. Spółka koordynuje ten projekt i realizuje wdrażanie i wspieranie rozwiązań.
Celem projektu ALT jest rozwijanie i wspieranie szerokiego spektrum rozwiązań bazujących na wolnym oprogramowaniu, odznaczającego się wysoką niezawodnością i stopniem bezpieczeństwa, prostotą i dostępnością aktualizacji, prostym i logicznym interfejsem, standardowym i jakościowym umiędzynarodowieniem i lokalizacją.
Wszystkie własne rozwiązania ALT Linux Team są rozpowszechniane pod wolnymi licencjami. Wśród nich są też podstawowe komponenty GNU/Linux. Rozwiązania ALT Linux Team wchodzą w skład wszystkich dystrybucji ALT Linux.
Zespół ALT Linux powstał w Moskwie, w 2001 roku, z projektu IPLabs Linux Team.

</doc>
<doc id="1560876" url="https://pl.wikipedia.org/wiki?curid=1560876" title="Moehau">
Moehau



</doc>
<doc id="1560877" url="https://pl.wikipedia.org/wiki?curid=1560877" title="Moehau Peninsula">
Moehau Peninsula



</doc>
<doc id="1560879" url="https://pl.wikipedia.org/wiki?curid=1560879" title="Półwysep Moehau">
Półwysep Moehau



</doc>
<doc id="1560880" url="https://pl.wikipedia.org/wiki?curid=1560880" title="Tobermory (Mull)">
Tobermory (Mull)

Tobermory () – stolica i największa miejscowość na wyspie Mull, leżącej w paśmie Hebrydów Wewnętrznych w zachodniej Szkocji. Mieści się w północno-wschodniej części wyspy, niedaleko północnego końca cieśniny Sound of Mull. Obecnie liczy około 700 mieszkańców.
Historia.
Miejscowość założona została w 1788 jako port rybacki, zaprojektowana przez inżyniera z Dumfriesshire Thomasa Telforda. 200 lat wcześniej, w 1588, jeden z okrętów hiszpańskiej Armady powracających do Hiszpanii, zatonął w zatoce, w miejscu obecnego portu. Podobno wiózł on pod pokładem znaczne skarby. Nie potrafimy jednak na 100% podać nawet nazwy tej jednostki. Niektóre źródła mówią o "San Juan de Sicilia", inne podają, że nosiła ona nazwę "Florencia" .
Miejscowa miejska legenda mówi, że zatopienie okrętu było robotą wiedźmy Dòideag. W rzeczywistości kapitan okrętu, który chciał zaprowiantować tu jednostkę na dalszą podróż, wdał się w wojnę miejscowych klanów MacLeanów i MacDonaldów. Gdy nie zapłacił za prowiant, MacLean zatrzymał trzech hiszpańskich oficerów jako zakładników. Kapitan uczynił na okręcie to samo z posłem MacLeanów. Ten, słysząc zgrzyt podnoszonych łańcuchów kotwicznych, bez namysłu podłożył ogień w magazynie prochu. Okręt – galeon o wyporności 980 ton, niosący na pokładzie 52 działa i 468 ludzi załogi – zatonął w pobliżu obecnego mola, a jego wrak spocząć miał na głębokości ok. 40 m. Pomimo wielokrotnych poszukiwań wraku jednak dotąd nie znaleziono. Udało się jedynie wydobyć z nurtów pojedyncze przedmioty: kotwicę, egzemplarze broni, srebrne lichtarze, tace i monety oraz kilka cennych medalionów.
Podczas II wojny światowej Tobermory było bazą treningową Royal Navy i okrętu HMS "Western Isles" pod dowództwem komandora (późniejszego wiceadmirała) Sir Gilberta Stephensona.
W latach 2002–2004 w Tobermory kręcono popularny w Wielkiej Brytanii serial dla dzieci "Balamory", emitowany w telewizji CBeebies.
Etymologia.
Nazwa "Tobermory" pochodzi od Gaelic "Tobar Mhoire", co oznacza „Studnia Mary” (ang. "Mary’s well"). Nazwa odnosi się do studni mieszczącej się nieopodal miejscowości, i która przed wiekami dedykowana była Marii Dziewicy.
Transport.
Pomiędzy głównym lądem a Tobermory kursuje prom, który zawija do portu w Kilchoan na półwyspie Ardnamurchan.

</doc>
<doc id="1560882" url="https://pl.wikipedia.org/wiki?curid=1560882" title="Locomotion (EP)">
Locomotion (EP)

Locomotion – minialbum muzyczny Czesława Niemena i Niebiesko-Czarnych, wydany w 1964 roku nakładem wytwórni Pronit.
Lista utworów.
Lista według Discogs:

</doc>
<doc id="1560885" url="https://pl.wikipedia.org/wiki?curid=1560885" title="Pomnik Żołnierzy Radzieckich">
Pomnik Żołnierzy Radzieckich



</doc>
<doc id="1560888" url="https://pl.wikipedia.org/wiki?curid=1560888" title="Organa sprawiedliwości">
Organa sprawiedliwości

Organa sprawiedliwości () – powieść kryminalna Friedricha Dürrenmatta. Tematyka dzieła oscyluje wokół publicznego zabójstwa pewnego profesora przez szwajcarskiego radcę i jest przedstawiona w formie narracji pierwszoosobowej, z perspektywy młodego prawnika Späta. Otrzymuje on zlecenie od skazanego już radcy, aby ten zbadał sprawę ponownie, przy założeniu, że to nie on jest mordercą. Młody prawnik odkrywa jednak zbyt późno, w jaką pułapkę pozwolił się wprowadzić przez wymiar sprawiedliwości, myląc go z samą sprawiedliwością.
Powstanie.
Dürrenmatt zaczął pracę nad książką w roku 1957, a powieść miała być ukończona w kilka miesięcy. Ponieważ zajmował się on także innymi utworami, prace nad nią nie posuwały się naprzód, aż wreszcie całkiem zostały przerwane. W 1980 roku autor chciał napisać powieść do końca i wydać wraz z kolejnym tomem z jego dziełami, co mu się jednak udało, gdyż nie był w stanie zrekonstruować początkowo założonych treści. W 1985 roku wznowił prace, rozwijając pomysły z dostępnego już początku i kończąc powieść, która zyskała sobie inny wydźwięk i znaczenie od początkowo planowanej linii fabularnej.
Fabuła.
Powieść została napisana w formie wspomnienia. W dwóch pierwszych częściach prawnik Spät pisze o absurdalnym epizodzie swojej kariery, który postawił go przed trudnym wyborem i doprowadził ostatecznie do ruiny. W części trzeciej, kilka lat później, głos zabiera sam pisarz, który ma zamiar owe wspomnienia wydać w formie książki i zdać relacje z przeprowadzonego dochodzenia, które ostatecznie wyjaśnia czytelnikowi zawiłości sprawy.
Część I.
Radca z Zurychu Doctor honoris causa Isaak Kohler zabija germanistę prof. Wintera, w wypełnionej ludźmi restauracji "Du Theâtre", a chwilę później oddaje się w ręce policji, nie stawiając najmniejszego oporu. W wytoczonym mu procesie zostaje skazany na 20 lat więzienia, mimo niekompletnego materiału dowodowego i brakującego motywu, jako że sąd nie miał wątpliwości co do winy oskarżonego. Kohler, człowiek bardzo zamożny i szanowany, już w więzieniu, zatrudnia młodego prawnika Späta, by ten zbadał sprawę ponownie, przy założeniu, że to nie on jest mordercą. Pretekstem do tego mają być naukowe zainteresowania. Z powodu braku pieniędzy i w nadziei na awans społeczny, Spät przyjmuje zlecenie.
Część II.
Prywatny detektyw pracujący na zlecenie Späta zbiera poszlaki dotyczące sprawy, a fabuła posuwa się kilka miesięcy naprzód. Staje się jasne, że proces z formalnego punktu widzenia był prowadzony w karygodny sposób, gdyż nie zostało znalezione narzędzie zbrodni, nie ustalano żadnego motywu i nie przedłożono nagrania naocznych świadków zdarzenia. Dzięki ustaleniom Späta i w związku ze wznowionym procesem (w którym jednak Spät nie bierze udziału, gdyż ma wyrzuty sumienia) Kohler zostaje zwolniony z więzienia. Nikt nie jest w stanie racjonalnie wyjaśnić postępowania oskarżonego, którego osobowość przyciągająco oddziałuje na ludzi i którym wydaje się on być sympatycznym i spokojnym człowiekiem, co ostatecznie ma swój udział w oczyszczeniu Kohlera z zarzutów. Dodatkowo samobójstwo innego podejrzanego (byłego mistrza Szwajcarii w strzelaniu z broni palnej, doktora Benno) wydaje się świadczyć o niewinności Kohlera. Spät, podejmując się sprawy, rujnuje swoją reputację i traci szacunek do własnej osoby. Widzi więc tylko jedno wyjście, aby sprawiedliwości stało się zadość. Planuje zabić Kohlera i popełnić samobójstwo.
Część III.
Zarówno zabójstwo, jak i samobójstwo nie dochodzą do skutku. Wyjaśnia się, że Kohler zainscenizował zabójstwo, które było tylko jednym z elementów jego dobrze i kompleksowo zaplanowanej zemsty. Wykorzystał on przy tym ludzkie słabości i granice nowoczesnego systemu sprawiedliwości.
Analiza.
Jak często w powieściach Dürrenmatta, autor bierze pod lupę różne stereotypy i sposoby zachowań. Obok dokładnie i barwnie naszkicowanych charakterów, takich jak np. prawnik Spät, który nadużywa alkoholu i posiada naiwną wiarę w sprawiedliwość, czy samotnej, karłowatej i bogatej Moniki Steiermann, oraz młodej i pięknej Daphne, pisarz daje wyraz przemianom społeczno-kulturowym i uwidacznia fenomen organów sprawiedliwości, instytucji, która sama stoi na swej drodze.
Ekranizacja.
Powieść została zekranizowana w 1993 roku, w reżyserii Hansa W. Geißendörfera, z Maximilianem Schellem w roli głównej.

</doc>
<doc id="1560894" url="https://pl.wikipedia.org/wiki?curid=1560894" title="Giuseppe Pinelli">
Giuseppe Pinelli

Giuseppe Pinelli (21 października 1928 w Mediolanie - 15 grudnia 1969 tamże) – włoski kolejarz, działacz anarchistyczny, aktywny szczególnie w ramach włoskiego oddziału Anarchistycznego Czarnego Krzyża.
Życiorys.
Pracował jako kolejarz. W czasie II wojny światowej walczył w antyfaszystowskiej partyzantce. Po wojnie był sekretarzem Mediolańskiego ACK. Uczestniczył w reaktywacji anarchosyndykalistycznego związku USI. Był esperantystą, antyklerykałem. Z racji swojego zawodu i możliwości darmowych przejazdów pełnił rolę łącznika. Miał żonę i dwójkę dzieci.
12 grudnia 1969 Giuseppe Pinelli został aresztowany w związku z zamachem bombowym na Piazza Fontana w Mediolanie. Przez trzy dni był przesłuchiwany przez mediolańską policję bez dostępu do adwokata i orzeczenia sądu. Trzeciego dnia, tj. 15 grudnia, kilka minut po północy, Pinelli został wyrzucony z okna, z czwartego piętra komisariatu policji. Twierdzono, że przyznał się do stawianych mu zarzutów, a później popełnił samobójstwo wyskakując z okna. Pinelli i inny anarchista – Pietro Valpreda, byli oskarżeni o podkładanie ładunków wybuchowych. W 2001 za zamach na Piazza Fontana skazano 3 członków organizacji neofaszystowskiej. Jeden ze skazanych był również współpracownikiem włoskich służb specjalnych i CIA, a sam zamach były częścią tzw. "strategia napięcia", która miała nie dopuścić do przejęcia władzy przez Partię Komunistyczną.
W kontekście zabójstwa Pinellego noblista Dario Fo napisał sztukę "Przypadkowa śmierć anarchisty".

</doc>
<doc id="1560895" url="https://pl.wikipedia.org/wiki?curid=1560895" title="Historia Estonii">
Historia Estonii

Historia Estonii jako niepodległego państwa obejmuje lata 1918-1940 oraz okres po roku 1991. W pozostałym czasie tereny obecnej Estonii znajdowały się pod kontrolą innych europejskich (w tym historycznych) państw.
Prehistoria.
Osiedlenie się ludzi na terenach stanowiących dziś obszar Estonii stało się możliwe po tym, jak zniknął stamtąd lód z ostatniej epoki lodowej w okresie mezolitu 11-13 tysięcy lat temu. Najstarsza znana osada ludzka w Estonii znajduje się nad rzeką Parnawa, niedaleko wioski Puilli. Datowana jest na początek IX wieku p.n.e. Znane są także ślady wspólnot łowców i rybaków mieszkających ok. 6500 r. p.n.e. niedaleko miasta Kunda. Kości i narzędzia podobne do tych znajdowanych w Kunda odkryto również na Łotwie, północnej Litwie i południowej Finlandii.
Od neolitu zasiedlanie tych terenów było już zjawiskiem stałym, a w IV–III tysiącleciu p.n.e. dotarła tam kultura ceramiki dołkowo-grzebykowej, która była związana z plemionami ugrofińskimi, z których wyłonili się pierwsi przodkowie późniejszych Estów. Nazwę Estowie, wspomnina starożytny rzymski historyk Tacyt. ludność Estonii stanowiły ludy ugrofińskie oraz napływające ludy bałtyckie, pokrewną pierwotnym plemionom litewskim i łotewskim oraz – prawdopodobnie – germańskim ze Skandynawii.
Korzenie ludów estońskich i fińskich, jak również pochodzenie ich języków, pozostają przedmiotem pewnych kontrowersji. W XIX wieku fiński badacz Matthias Castren stwierdził, iż ich macierzą była środkowo-zachodnia Syberia. Później pojawiła się teoria, że starożytna ojczyzna ludów ugrofińskich usytuowana jest na terenach dzisiejszej europejskiej części Rosji, w regionie pomiędzy rzekami Wołgą i Kamą. Teoria ta uzyskała szerokie uznanie. Do lat 70. XX wieku większość lingwistów twierdziło, że Estończycy przybyli na tereny dzisiejszego swego bytowania w pierwszych wiekach naszej ery. Później teoria ta uległa drastycznej zmianie. Na podstawie odkryć archeologicznych stwierdzono, że przodkowie Finów i Estończyków przybyli na tereny obecnego bytowania wiele tysięcy lat temu, być może w wielu falach migracji.
Estończycy przez niektórych uważani są za jeden z ludów zamieszkujących Europę najdłużej, których przodkowie być może pochodzili od przedstawicieli kultury ceramiki dołkowo-grzebykowej, którzy zamieszkiwali północno-wschodnie wybrzeża Morza Bałtyckiego ponad 5 tys. lat temu. Wcześni Estowie nie stworzyli jednolitego organizmu państwowego. Byli przede wszystkimi drobnymi rolnikami, a ich podstawową jednostką organizacyjną była wieś. Z tego powodu bardzo szybko stali się przedmiotem ekspansji sąsiednich ludów i państw.
Pod koniec I tysiąclecia n.e. rozpoczął się wyraźny rozwój gospodarczy, choć Estonia znalazła się w trudnym położeniu, między Słowianami wschodnimi, plemionami bałtyckimi i Duńczykami oraz wikingami, atakującymi ją od morza. Od IX wieku w celu przeciwstawienia się licznym najazdom, mieszkańcy Estonii zaczęli tworzyć związki plemienno-terytorialne, które pozwalały na zachowanie niezależności politycznej do XIII wieku. Jednostką terytorialną skupiającą kilkanaście wsi było kihelkondi (według kroniki Henryka Łotysza kilegund), które było odpowiednikiem słowiańskiego opola, a kilka takich jednostek tworzyło maakond (ziemia). Na czele każdej z tych maakond stała starszyzna plemienna lub jedna osoba. Z czasem doszło do utworzenia dość luźnej federacji tych terytoriów, choć formalnie nie tworzyły organizacji państwowej. W XI-XII wieku zaczął się proces feudalizacji i stopniowego skupiania przywództwa w ręku jednej osoby, ale nie został on zakończony aż do podboju krzyżackiego. Był to okres znacznego rozwoju gospodarczego i demograficznego, a późniejsze miasta takie jak Tallinn (wówczas nazywane Lindanisse lub Kalevanlinna) czy Tartu (dawniej Tarbatu) stały się ważnymi ośrodkami handlowymi. Ocenia się, że ludność Estonii pod koniec tego okresu mogła sięgać 200 tysięcy. Gdy ustały napady wikingów, jedyne zagrożenie stanowiła Ruś Kijowska, a od końca XII wieku Dania i niemieccy krzyżowcy.
Średniowiecze.
Od XI do XII Estonia stała się terenem ekspansji książąt ruskich. Narzucili oni na część ziem zależność trybunalną. W 1030 roku książę Jarosław I Mądry założył gród Jurjew (obecnie Tartu). Estonia była jednym z ostatnich europejskich terenów poddawanych chrystianizacji. W 1193 roku papież Celestyn III wezwał do krucjaty przeciwko poganom żyjącym w północnej Europie. Rycerze krzyżowi z północnych Niemiec założyli m.in. Rygę, stolicę dzisiejszej Łotwy. Z pomocą świeżo nawróconych Liwów i Latgalów krzyżowcy rozpoczęli najazdy na tereny dzisiejszej Estonii w 1208 roku. Podbojem kierował biskup Albert von Buxhövden. Plemiona estońskie stawiały heroiczny opór niemieckim wyprawom. W roku 1217 zakon kawalerów mieczowych wraz ze sprzymierzeńcami, odniósł zwycięstwo w tzw. bitwie w dniu św. Mateusza (która miała miejsce niedaleko Viljandi 21 września), podczas której zginął estoński wódz Lembitu. Okres 1208-1227 uważany jest przez dzisiejszych Estończyków za jedną z pierwszych walk narodowowyzwoleńczych. W tym czasie musieli oni stawiać czoła także naporowi ze strony Rusi Kijowskiej, Danii i Szwecji. Ostatecznie wojna zakończyła się utratą niezależności Estonii, rozpadem dawnych struktur plemiennych, katastrofą demograficzną (ludność zmalała o jedną trzecią) i zahamowaniem rozwoju kulturalnego wśród Estończyków na kilkaset lat.
Władze na terenie prawie całej Estonii sprawował biskup Ozylii, Dorpat oraz Zakon Krzyżacki. Głównymi ośrodkami elementu niemieckiego były warstwa rycerska (późniejsza szlachta) oraz miasta. Stosunki również były wzorowane na istniejących w Niemczech. Dotyczyło to między innymi systemu lennego, oraz wykształcenia się warstwy społecznej panów feudalnych). Od XIII w. tereny dzisiejszej Estonii i Łotwy pod nazwą Inflanty, dostały się pod panowanie Niemieckie. Administracja składała się ze swojego rodzaju konfederacji 5 państw: Stanowiły ją konfederacja zakonna, arcybiskupstwo ryskie oraz biskupstwo kurlandzkie, dorpackie oraz ozylijskie. Specyfika niemieckiego państwa zakonnego oraz wewnętrzne konflikty sprawiły, że Estończycy nie ulegli procesowi germanizacji, dzięki czemu przetrwali jako naród do dnia dzisiejszego, mimo to wpływy kultury niemieckiej i skandynawskiej na Estończyków są bardzo silne.
Estonia duńska.
W latach 1236–1346 północna część Estonii została podbita przez Królestwo Danii pod rządami króla Waldemara II Zwycięskiego. Stało się tak w wyniku zwycięstwa wojsk duńskich w bitwie pod Lyndanisse (niedaleko dzisiejszego Tallinna) w 1219 roku. Po okresie panowania duńskiego tereny zostały sprzedane państwu zakonnemu, które stanowiło inflancką gałąź Krzyżaków.
W 1227 roku kawalerowie mieczowi zdobyli ostatnią pogańską enklawę na wyspie Sarema. Po tym wydarzeniu przymusowa chrystianizacja pogańskich wspólnot w Estonii została zakończona. Tereny dzisiejszej Estonii zostały podzielone pomiędzy zakon kawalerów mieczowych będący inflancką gałęzią zakonu krzyżackiego, archidiecezję ryską, biskupstwo Ozylii, biskupstwo Dorpatu i biskupstwo Kurlandii. Te półautonomiczne księstwa biskupie tworzyły Konfederację Inflancką. Północna część Estonii – dzisiejsze dystrykty Harjumaa i Virumaa (w języku niemieckim "Harrien" i "Wierland") – były nominalnymi posiadłościami duńskimi do 1346 roku. Rewel (dzisiejszy Tallinn) otrzymał prawo lubeckie w 1248 i wszedł w skład Hanzy pod koniec XIII wieku. Do końca XIII w większość miast Estonii należała do Hanzy, a także do Szwedów.
Z powodu niemieckiej dominacji, ludność rodzima została zepchnięta do roli poddanych feudalnych chłopów lub miejskiego plebsu. Ocenia się, że jedynie 2% szlachty było pochodzenia estońskiego. 23 kwietnia 1343 roku wybuchło pierwsze powstanie ludowe, było to tzw. powstanie w noc św. Jerzego ("Jüriöö"), skierowane przeciwko niemieckojęzycznym panom ziemskim. Zostało ono stłumione, a Vesse, rebeliancki król wyspy Saaremaa został powieszony w 1344 roku. W wyniku powstania i podobnych niepokojów król duński sprzedał swe inflanckie posiadłości Krzyżakom.
Pomimo wielu lokalnych rebelii i inwazji Wielkiego Księstwa Moskiewskiego w 1481 i 1558 roku, klasy rządzące były niemieckojęzyczne. Miało to ogromny wpływ na wprowadzenie od 1524 roku protestantyzmu w Estonii.
Po walkach w XIV wieku arcybiskupstwo ryskie i zakon krzyżacki uzyskały niepodzielne panowanie na Inflantach, utrata pozycji nastąpiła na skutek przegranej wojny Krzyżaków z Polską i Litwą (bitwa pod Grunwaldem 1410). Od XV wieku Inflanty były obiektem zainteresowania Wielkiego Księstwa Moskiewskiego, Polski i Litwy, Danii i Szwecji. W 1558 roku car Iwan IV Groźny doprowadził do wybuchu wojny inflanckiej (1558-1570), która doprowadziła do dużego osłabienia kraju.
Wojny inflanckie.
W 1525 roku zakon krzyżacki w Prusach został zsekularyzowany, a jego inflancka filia zaczęła podupadać. Szlachta inflancka zaczęła wiązać swą przyszłość z Polską, czemu próbował przeciwdziałać Iwan IV Groźny (ówczesny wielki książę moskiewski), który zawarł antylitewski sojusz z wielkim mistrzem krzyżackim. W 1557 roku król polski Zygmunt II August wyruszył z wyprawą zbrojną przeciwko zakonowi, która zakończyła się wymuszeniem przymierza przeciwko Moskwie, zawartego pomiędzy Królestwem Polskim a Krzyżakami 14 września 1557 w Pozwolu. W odpowiedzi na to Iwan IV Groźny zaanektował w 1558 roku Dorpat i Narwę. Wkrótce potem Dania zajęła Ozylię (1560), a Szwecja opanowała Rewel (1561). Z tego powodu nowy mistrz krajowy gałęzi inflanckiej zakonu krzyżackiego Gotthard Kettler zawarł 28 listopada 1561 r. pakt wileński z Rzecząpospolitą, na mocy którego dokonano sekularyzacji zakonu, a sam Kettler przeszedł na protestantyzm i został księciem Kurlandii i Semigalii (położonych na terenie dzisiejszej Łotwy), będących polskim lennem. Taki podział nie zadowolił jednak innych państw pragnących zachować swoje wpływy w Inflantach. 
Zaowocowało to I wojną północną, konfliktem zbrojnym między Rzecząpospolitą a Rosją, do którego okresowo włączały się Dania i Szwecja. W wyniku działań wojennych Rosja zajęła Dorpat, Szwecja Estonię, a wyspy Sarema i Hiuma przypadły Danii. Konflikt pozostał nierozstrzygnięty, bo o ile w 1570 roku Dania i Szwecja zawarły pokój w Szczecinie, to pomiędzy Polską a Rosją podpisano jedynie rozejm.
W czasie I wojny północnej, książę Holsztynu, biskup Ozylii i Kurlandii, syn króla Danii Chrystiana III, Magnus Inflancki popierany był przez cara Rosji Iwana IV Groźnego, który stworzył dla niego marionetkowe królestwo Inflant ze stolicą w Oberpahlen (dziś Põltsamaa). W latach 1575–1577, gdy wojska moskiewskie wznowiły wojnę, oblegając miasta inflanckie, większość z nich, by uniknąć rosyjskiej okupacji oddawała się pod protekcję Magnusa. W 1575 roku Rosja zajęła Parnawę (dziś Pärnu) w północno-wschodniej Estonii, ale doszło do odwrócenia sojuszy, ponieważ na szwedzkim tronie zasiadł skoligacony z Jagiellonami Jan III Waza. W 1577 Magnus nawiązał tajne pertraktacje z królem Polski Stefanem Batorym, co spowodowało jego uwięzienie przez Iwana Groźnego. Zmuszony do zrzeczenia się tytułu królewskiego, uznał się za poddanego Rzeczypospolitej i wziął udział w wojnie moskiewskiej Batorego. Król polski ruszył na Rosję z trzema wyprawami wojennymi, co zmusiło cara do zawarcia w 1582 roku dziesięcioletniego rozejmu w Jamie Zapolskim. W jego wyniku Inflanty zostały podzielne na trzy województwa: wendeńskie, dorpackie i parnawskie, które weszły w skład I Rzeczypospolitej. Dwa ostatnie zajmowały tereny dzisiejszej południowej Estonii.
Panowanie szwedzkie.
Po śmierci króla szwedzkiego Jana III Wazy, jego następcą został w 1593 roku władca polski Zygmunt III Waza. Nie był on lubiany w protestanckiej Szwecji, ponieważ był fanatycznym katolikiem. Jednym z głównych problemów była także Estonia – w "pacta conventa" elekcyjny władca polski obiecał przekazać ją Rzeczypospolitej. W maju 1595 roku na mocy traktatu zawartego z Rosją, zrzekła się ona na rzecz Królestwa Szwecji Estonii i Narwy. W 1597 roku Sejm upomniał się o przyłączenie tych terenów do Polski, a 12 marca 1600 roku Zygmunt Waza jako król polski i szwedzki wydał akt inkorporacyjny Estonii do Rzeczypospolitej. W 1607 roku decyzja królewska została powtórzona w konstytucji "O Estonii". Jeszcze w listopadzie 1599 roku wojska szwedzkiego księcia Karola IX Wazy opanowały Narwę, a do marca 1600 roku wyparły załogi polskie z Estonii (która wkrótce formalnie uznała władzę Karola), by następnie przystąpić do działań wojennych prowadzonych na pełną skalę. W Rewlu i Narwie 19 sierpnia 1600 roku wylądowała silna armia szwedzka, do której wkrótce potem przyłączyła się szlachta estońska. Działania wojenne trwały do 1611 roku, a na terenach dzisiejszej Estonii miały miejsce m.in. oblężenie Fellina (1602, sukces wojsk Rzeczypospolitej), Bitwa pod Rewlem (1602, zwycięstwo wojsk polsko-litewskich), oblężenie Białego Kamienia (dziś Paide; 1602, sukces wojsk polskich), bitwa pod Rakvere (1603, zwycięstwo Rzeczypospolitej), bitwa pod Białym Kamieniem (1604, zwycięstwo Polaków) i oblężenie Parnawy (1609, sukces wojsk Rzeczypospolitej). W kwietniu 1611 roku Szwecja i Rzeczpospolita podpisały rozejm na dziewięć miesięcy. Śmierć Karola IX, niepowodzenia szwedzkie w wojnie z Danią oraz zaangażowanie się Zygmunta III w wojnę z Rosją sprawiły, że obie strony w kwietniu 1612 roku chętnie przedłużyły rozejm o dziesięć miesięcy, a 20 stycznia 1614 roku zawarto układ o zawieszeniu broni na ponad dwa lata, czyli do 29 września 1616 roku.
Kolejne konflikty Rzeczypospolitej Obojga Narodów ze Szwecją miały miejsce w latach 1620–1622 i 1625–1629. W tym czasie Szwedzi kontrolowali niemal całość terenów dzisiejszej Estonii. Panowanie szwedzkie oznaczało usunięcie z ziem estońskich resztek katolicyzmu i rozpowszechnienie luteranizmu, ale również odbudowę gospodarczą ze zniszczeń wojennych. W późniejszych wiekach okres ten nazywany był "dobrymi szwedzkimi czasami", ponieważ doszło do sporego ograniczenia wpływów niemieckiej szlachty nad chłopami estońskimi, jak również rozwój oświaty i języka estońskiego. Dużą rolę w tych wydarzeniach odegrała luterańska sieć szkół parafialnych. W 1632 roku król szwedzki Gustaw II Adolf założył uniwersytet w Dorpacie (przetrwał on do 1710 roku).
W latach 1700–1721 Estonia brała udział w III wojnie północnej. Po jej zakończeniu została włączona do Rosji i poddana procesowi rusyfikacji. Car Piotr I Wielki cofnął reformy przeprowadzone za panowania szwedzkiego, przywilejami cieszyła się natomiast niemiecka część ludności Estonii. – pogorszeniu uległa sytuacja chłopstwa, zaostrzały się sprzeczności na tle społecznym i narodowościowym, podziały wśród ludności ułatwiły zagwarantowanie Rosji pełnej lojalności niemieckiej części ludności.
W 1816 car Aleksander I wydał ukaz znoszący na terenie Estonii poddaństwo chłopów. Od lat 30. XIX wieku miał miejsce rozwój nowoczesnego rolnictwa, następnie przemysłu. Skutkiem obu procesów była szybko postępująca emancypacją narodową Estończyków, których kultura (jakkolwiek wiele czerpała z kultury niemieckiej) rozwijała się niezależnie. jednocześnie tworzenył się nowoczesny naród estoński. Dominacja niemiecka w Estonii spowodowała w latach 80. ostrożne poparcie antyniemieckiej polityki rosyjskiej w Estonii przy jednoczesnym sprzeciwie wobec rusyfikacji. Natapił duży wzrost liczby Estończyków w wielu dziedzinach gospodarki.
Panowanie rosyjskie.
Od początków XV wieku w Dorpacie i Rewlu istniały kolonie kupców ruskich. W drugiej połowie na wybrzeżach zaczęli osiedlać się wolni chłopi szwedzcy. Ludność Estonii została zepchnięta do roli chłopów pańszczyźnianych i miejskiego plebsu. W roku 1492 Iwan III Srogi wzniósł twierdzę Iwangorod naprzeciw Narwy. Po podpisaniu układu między Rzecząpospolitą a zakonem Iwan IV Groźny dokonał inwazji na Inflanty i Estonię. Rozpoczynając wojny o Inflanty które trwały z przerwami w latach 1558–1583. W wojnach tych brały udział Dania, Szwecja, Rosja, i Rzeczpospolita. W wyniku wojny Terytorium Estonii zostało podzielone między Danię, Szwecję, Polskę-Litwę. W 1632 roku król Szwecji Karol XI przeprowadził redukcje majątków magnackich. W tym samym roku powstała Academia Gustaviana dzięki której rozwinął się język estoński. Na skutek III wojny północnej Estonia została włączona do Rosji. car Piotr I Wielki przywrócił niemieckiej szlachcie majątki i nadał jej szeroką autonomię. Stało się to przyczyną dominacji ludności niemieckiej nad chłopska ludnością estońską bowiem szlachta była lojalna wobec Piotra I i jego następców. Chłopom z kolei zostało ograniczone prawa poruszania się, musieli także odrabiać wyższą pańszczyznę. Na skutek serii buntów w XVIII wieku car zdecydował się w latach czterdziestych XIX wieku w znieść poddaństwo chłopów. Umożliwiło to przejmowanie ziemi na własność. Przyczyniło się to do wzrostu mobilności chłopów dzięki czemu zwiększyła się liczba mieszkańców miast. Wytworzyła się także narodowa inteligencja, a także ruch narodowy, który powstał w opozycji do niemieckiej dominacji. W latach 80. i 90. XIX w. całe terytorium Estonii zostało poddane rusyfikacji. Podczas rewolucji w 1905 roku doszło do wystąpień na tle społecznym krwawo stłumionych przez wojska rosyjskie.
Po rewolucji lutowej w 1917 roku w Estonii powstały rady żołnierskie i robotnicze. Estońscy działacze opracowali wówczas projekt autonomii, który po manifestacji w Piotrogrodzie, został ratyfikowany przez Rząd Tymczasowy 30 marca. W kwietniu ziemie estońskie połączono w jedną prowincję. Rady zaczęły w tym okresie ulegać bolszewizacji, szczególnie dotyczyło to zdominowanych przez Rosjan garnizonów. 2 lipca 1917 r. zebrał się w Tallinnie autonomiczny parlament estoński, a dwa dni później kongres narodowy, w którym udział wzięli posłowie do parlamentu narodowości estońskiej. Kongres narodowy wystosował wniosek o utworzenie estońskich oddziałów militarnych, estońskojęzycznej części Uniwersytetu w Tartu, wprowadzenia urzędowego języka estońskiego oraz podziału ziemi państwowej i obszarniczej.
W kwietniu zaczęto organizować estońskie oddziały wojskowe, na co zgodę wyraził rząd rosyjski. W październiku parlament utworzył rząd, ale bolszewicy dokonali zamachu i przejęli 27 października władzę w Tallinnie. W styczniu 1918 roku w wyborach do Konstytuanty estońskiej bolszewicy zdobyli 30% głosów, wobec czego rozpętali terror i opanowali administrację.
Niepodległa Estonia.
W odpowiedzi na wyjęcie przez bolszewików spod prawa niemieckojęzycznej szlachty i masowych represji wobec niej, wojska niemieckie zaczęły wkraczać do Estonii, by bronić interesów tej grupy ludności. Pomiędzy wycofaniem się bolszewików i wkroczeniem Niemców, władzę usiłowali przejąć Estończycy. W ramach tych prób Rada Seniorów parlamentu proklamowała niepodległość 19 lutego 1918 roku. Do 5 marca cała Estonia została jednak zajęta przez Niemców, którzy władze i oddziały estońskie zlikwidowali, i rozpoczęli germanizację administracji i szkolnictwa.
Po rewolucji listopadowej w Niemczech rząd estoński porozumiał się z Niemcami i niemieckimi radami żołnierskimi w Estonii w sprawie ewakuacji niemieckiej armii z Estonii. Jednocześnie jednak rozpoczęła się ofensywa bolszewicka na Estonię. Bolszewicy zdobyli Narwę (22 listopada), gdzie ogłosili powstanie republiki radzieckiej pod nazwą Estońskiej Komuny Ludu Pracującego (27 listopada). Do stycznia 1919 roku bolszewicy zajęli większość kraju i wyparci zostali przez kontrofensywę estońską rozpoczętą 7 stycznia. 18 stycznia 1919 r. Estończycy zdobyli Narwę. Estończycy wyparli też bolszewików z Łotwy latem 1919 roku, a następnie wzięli udział w nieudanej ofensywie wraz z „Białymi” na Piotrogród. Następnie z sukcesem Estończycy obroni się przed kontrofensywą na Narwę i 2 lutego 1920 roku podpisali pokój w Tartu, w którym Rosja Sowiecka uznała niepodległość Estonii. 26 stycznia 1921 roku Estonia została uznana przez państwa Ententy. 22 września tego samego roku została przyjęta do Ligi Narodów.
Po przewrocie prawicowym w 1934 rządzona autorytarnie, a prezydentem został Konstantin Päts. Na mocy paktu Ribbentrop-Mołotow Estonia znalazła się w strefie wpływów ZSRR. 28 września 1939 Estonia została zmuszona do podpisania układu z ZSRR, w którym zgodziła się na stacjonowanie Armii Czerwonej w bazach na swym terytorium. Liczba wojsk sowieckich przewyższała prawie dwukrotnie liczbę wojska estońskiego (25 tys.:15 tys.). W czerwcu 1940 po ultimatum skierowanym do rządu Estonii przez ZSRR kraj został okupowany przez Armię Czerwoną, zsowietyzowany i w sierpniu 1940 anektowany przez ZSRR w formie Estońskiej SRR – republiki związkowej ZSRR.
Od grudnia 1942 do października 1944 pod okupacją niemiecką (częściowa kolaboracja). Po II wojnie światowej nastąpiła kolektywizacja rolnictwa, uprzemysłowienie i napływ ludności rosyjskiej.
Ustrój.
Pierwsze wybory przeprowadzono w 1919 roku. Po przeprowadzeniu wyborów wprowadzono republikę z jednoizbowym parlamentem, a 10 października 1919 wprowadzono ustawę o reformie rolnej, która zniosła wielką własność ziemską, stanowiąc podstawę do wywłaszczenia niemieckiej szlachty oraz nadania ziemi chłopom. 15 czerwca 1920 roku przyjęto konstytucję która charakteryzowała się ustrojem parlamentarno-gabinetowym, a także uwzględniała elementy demokracji bezpośredniej m.in. referendum i inicjatywa ludowa. Funkcję głowy państwa sprawował premier wybierany przez parlament. Od 1920 do 1933 roku Estonia była demokracją parlamentarną w której uwidocznił się proces konsolidacji na 3 ugrupowania. Na skutek kryzysu światowego w latach 1929–1933 w Estonii urosły wpływy Wabsów, który był faszystowską partią polityczną. W 1933 roku wprowadzili w życie autorytarną konstytucję którą zatwierdzono w referendum. Na skutek groźby zwycięstwa przez ruch faszystowski premier Päts dokonał 12 marca 1934 bezkrwawego przewrotu. Na skutek tych działań w listopadzie 1934 roku zawieszono parlament, a w następnym roku także partie polityczne. Dla poparcia zamachu stanu założono Związek Ojczyźniany. W 1937 roku uchwalono nową konstytucję, która dawała Pätsowi prezydenturę. Reżim miał stosunkowo łagodny charakter, zezwalał na istnienie patii politycznych oraz cieszył się poparciem społecznym mieszkańców wsi.
Polityka zagraniczna.
W okresie międzywojennym Estonia utrzymywała bliskie stosunki zagraniczne z innymi nowo powstałymi państwami nadbałtyckimi. W 1923 podpisała porozumienie z Łotwą, a w 1934 powołała wraz z Litwą i Łotwą Ententę Bałtycką. Estonia nawiązała współpracę wojskową z Polską. W 1932 roku podpisała układ o nieagresji z ZSRR, a 7 czerwca 1939 roku z Niemcami.
II wojna światowa.
Zgodnie z postanowieniami tajnego protokołu radziecko-hitlerowskiego traktatu o nieagresji zawartego w pakcie Ribbentrop-Mołotow Estonia znalazła się w radzieckiej strefie wpływów. 28 września tego samego roku ZSRR wprowadził wojska do baz na terytorium kraju. W wyborach parlamentarnych z 14 i 15 lipca 1940 roku wyłoniono parlament w którym 92,9% zajmował Związek Ludu Pracującego, ten to parlament uchwalił prośbę o włączenie Estonii w skład ZSRR. Od 6 sierpnia 1940 roku Estońska Socjalistyczna Republika Radziecka była państwem związkowym. Od razu zlikwidowano wszystkie instytucje państwowe, wojsko estońskie rozwiązano. Kraj ulegał sowietyzacji. W tym też czasie zaczęły działać oddziały Leśnych Braci na terenie Estonii. Potajemnie pomagała im Finlandia. W lipcu 1940 roku NKWD rozpoczęło eksterminację Estończyków oraz wprowadzanie modelu gospodarki centralnie sterowanej. W latach 1941–1944 doszło do dwóch powstań. W 1941 roku Estończycy stanęli do walki z Armią Czerwoną. Skutkiem objęcia władzy przez Niemców nie była niepodległość, lecz powołanie estońskiej administracji zależnej od Niemców. W latach 1942–1944 estońskie wojska walczyły na froncie wschodnim przeciwko Armii Czerwonej. W sierpniu 1944 wojska radzieckie ponownie zajęły Estonię, włączając ją do ZSRR jako piętnastą republikę. Na skutek II wojny światowej Estonia straciła około 25 procent ludności. 23 sierpnia 1944 od republiki oderwano część krainy Setomaa z miastem Pieczory, która znalazła się wówczas w obrębie Rosyjskiej Republiki Związkowej, a obecnie Rosji.
Okres panowania sowieckiego.
Po zajęciu kraju przez wojska sowieckie w roku 1944 Estończycy podjęli walkę partyzancką z nowym okupantem. Estońscy „leśni bracia” korzystając z poparcia miejscowej z powodzeniem przeprowadzali akcje przeciwko oddziałom Armii Czerwonej, niszczyli posterunki NKWD i zabijali miejscowych komunistów. W efekcie w znacznej mierze sprawowali efektywną kontrole nad estońską wsią. By zapobiec powyższej sytuacji nastąpiła kolejna fala deportacji do ZSRR. W latach 1946–1953 na Syberię deportowano około 80 tysięcy osób. Akcja ta odebrała estońskiemu podziemiu oparcie w terenie, gdyż także ci rolnicy, którzy uniknęli losu swoich najbogatszych sąsiadów, bojąc się tego, że i oni zostaną wysiedleni zaczęli masowo wstępować do kołchozów. Po wojnie w Estonii nastąpiły przemiany nie tylko o charakterze politycznym, ale i społeczno-gospodarczym. W kraju dokonano masowej industrializacji. Najważniejszym przedsięwzięciem nowych władz w dziedzinie ekonomii była budowa w płn. - wsch. Estonii olbrzymich zakładów produkujących paliwo, gaz i energię elektryczną z miejscowych pokładów łupków bitumicznych. Do nowo zakładanych fabryk sprowadzano robotników z ZSRR. W efekcie w 1959 r. odsetek Estończyków w ESRR spadł do 74,6%, w 1970 do 68,2%, z kolei w 1980 do 64,5%. W 1989 r. wynosił już tylko 61,3%. Napływowi imigrantów sprzyjał fakt, iż Estońska SRR należała do najlepiej rozwiniętych gospodarczo republik związkowych w ZSRR, miała też relatywnie wysoki poziom życia. ESRR określano mianem najbardziej zachodniej republiki związkowej ZSRR. Estończycy korzystali z bliskości kulturowej sąsiedniej Finlandii. Między Tallinem a Helsinkami istniało stałe połączenie promowe. W północnej Estonii można nawet było oglądać fińską telewizję. Co więcej aneksja państw nadbałtyckich nigdy nie została uznana przez państwa zachodnie, co w swej działalności wykorzystała opozycja antykomunistyczna. W 1980 roku grupa intelektualistów podpisała tzw. – “List 40”, w którym wskazywano na liczne mankamenty polityki państwa radzieckiego. Coraz częściej dochodziło do studenckich demonstracji, kolejną zaś okazją do manifestowania niezadowolenia stały się niezwykle popularne festiwale śpiewacze. W ich trakcie Estończycy wyrażali swoje patriotyczne uczucia i przywiązanie do rodzimej kultury. Domagano się autonomii i demokratyzacji życia politycznego. Wreszcie w 1988 roku wybuchła tzw. śpiewająca rewolucja, która zapoczątkowała przemiany demokratyczne w ESRR.
Po 1988 roku.
W 1988 powstał umiarkowany Front Ludowy Estonii, a rok później ugrupowania niepodległościowe zainicjowały ruch komitetów obywatelskich. 30 marca 1990 roku Rada Najwyższa Estońskiej SRR ogłosiła okres przejściowy mający doprowadzić do uzyskania niepodległości. 8 maja 1990 roku rada podjęła decyzję o przywróceniu nazwy Republika Estonii. W maju 1990 roku na wniosek Estonii nastąpiło reaktywowanie Rady Bałtyckiej (z udziałem Litwy i Łotwy). Oficjalnie niepodległość proklamowała 20 sierpnia 1991 roku. 17 września 1991 została członkiem ONZ. 6 września 1991 roku została uznana przez ZSRR. 5 października 1992 prezydentem został Lennart Meri. Władzę przejął od Arnolda Rüütela. Pierwszym premierem Estonii został przywódca Frontu Ludowego Edgar Savisaar. 3 lipca 1992 weszła w życie nowa konstytucja. Riigikogu stało się wielopartyjne. W 1992 Estonia jako pierwsze państwo z bloku wschodniego, wprowadziła własną walutę, koronę estońską. Przyjęto także ustawę o obywatelstwie estońskim. W latach 1992–1995, po sukcesie w wyborach do nowego parlamentu, rządy sprawowała koalicja prawicowo-niepodległościowa, a w latach 1992–2001 prezydent wywodził się także z obozu prawicowego. W latach 1992–1994 Estonię opuściły wojska rosyjskie. W tych samych latach wprowadzono większość reform wolnorynkowych. Po krótkim okresie kryzysu spowodowanego reformami wolnorynkowymi nastąpił szybki wzrost gospodarczy. Od 1995 do 1999 roku Estonią rządziła koalicja postkomunistyczna z premierami Tiitem Vähim i Martem Laarem. Kolejne wybory parlamentarne wygrała koalicja złożona z Partii Centrum Isamaaliit i Partii Socjaldemokratycznej. Koalicja kontynuowała politykę liberalizacji gospodarki. Szefem rządu został ponownie Mart Laar. Początek lat 90. to współpraca z państwami regionu. W 1995 roku podpisała układ stowarzyszeniowy ze Wspólnotami Europejskimi, a w 1998 została oficjalnie zaproszona do negocjacji z Unią Europejską, jednocześnie prowadząc negocjacje z NATO. Przystąpienie do Unii Europejskiej poprzedziło referendum, w którym 66,8 procent obywateli opowiedziało się za integracją z UE. W 2004 roku Estonia przystąpiła zarówno do NATO, jak i do Unii Europejskiej. Podczas wyborów parlamentarnych w 2003 i 2007 roku wygrała liberalna Partia Reform, a premierem został Andrus Ansip.
Prezydentem państwa w latach 2006–2016 był Toomas Hendrik Ilves. Przed nim urząd ten sprawowali Arnold Rüütel oraz Lennart Meri, przedstawiciel centrystycznego bloku Isamaa, tworzącego z socjaldemokratami większość w parlamencie aż do zwycięstwa postkomunistów w wyborach w 1995 r.

</doc>
<doc id="1560902" url="https://pl.wikipedia.org/wiki?curid=1560902" title="Półwysep Eyre">
Półwysep Eyre



</doc>
<doc id="1560903" url="https://pl.wikipedia.org/wiki?curid=1560903" title="Piżmolot">
Piżmolot

Piżmolot ("Ptenochirus") – rodzaj ssaka z podrodziny Cynopterinae w obrębie rodziny rudawkowatych (Pteropodidae).
Zasięg występowania.
Rodzaj obejmuje gatunki występujące na Filipinach.
Morfologia.
Długość ciała (bez ogona) 71–127 mm, długość ogona 3–18 mm, długość ucha 13–25 mm, długość tylnej stopy 12–22 mm, długość przedramienia 47–91 mm; masa ciała 16–97 g.
Systematyka.
Etymologia.
"Ptenochirus": "ptēn", πτηνος "ptēnos" „skrzydlaty”; χειρ "kheir", χειρος "kheiros" „dłoń, ręka”.
Podział systematyczny.
Do rodzaju należą następujące gatunki:

</doc>
<doc id="1560905" url="https://pl.wikipedia.org/wiki?curid=1560905" title="Klasztor Benedyktynów w Mogilnie">
Klasztor Benedyktynów w Mogilnie

Klasztor benedyktynów w Mogilnie – kompleks klasztorny powstały w XI wieku, położony nad Jeziorem Mogileńskim. Został ufundowany najprawdopodobniej przez Kazimierza Odnowiciela. Obecnie pełni funkcję kościoła parafii św. Jana Apostoła. 1 stycznia 2014 roku klasztor przeszedł pod władanie Zakonu Braci Mniejszych Kapucynów.
Historia.
Klasztor został ufundowany przez Kazimierza Odnowiciela w II połowie XI wieku. Benedyktyni zostali wówczas sprowadzeni do założonego dwa wieki wcześniej grodu na półwyspie wcinającym się w Jezioro Mogileńskie. Zakonnicy pochodzili najczęściej z Nadrenii i Bawarii, zaś klasztor otrzymał w formie nadania dwadzieścia trzy miejscowości w okolicach Mogilna, siedem wsi w okolicach Płocka oraz prawo do dochodów z pięciu dalszych grodów położonych w rejonie Łęczycy. Budowa zabudowań kościelnych i klasztornych rozpoczęła się natychmiast po przyjeździe mnichów. Obiekty były wznoszone z dostępnych w okolicy granitu i wapienia. Mogileńscy benedyktyni uczestniczyli w szerzeniu chrześcijaństwa na Mazowszu i Kujawach, a ich społeczność rozrosła się na tyle, że w 1145 przejęli oni kościół św. Jakuba i kościół św. Klemensa w Mogilnie. Stare zabudowania klasztorne zostały przebudowane w stylu późnoromańskim, po zniszczeniu ich przez oddziały księcia Władysława Odonica i konflikcie zakonników z księciem Władysławem Laskonogim. Wzgórze zajmowane przez benedyktynów zostało otoczone kamiennym murem. W XV wieku dokonano kolejnej przebudowy, która nadała klasztorowi cechy gotyckie. W kolejnych stuleciach rola polityczna klasztoru spadła, zniszczeniu ulegały także zabudowania. Dopiero w XVIII wieku wspólnota benedyktynów na nowo zaczęła przeżywać rozkwit i dokonała przebudowy kompleksu klasztornego w stylu barokowym, która miała miejsce w latach 1760–1797. Klasztor zachował obowiązek udzielania stacji. 
W 1773 po I rozbiorze Polski Mogilno znalazło się pod zaborem pruskim, a nowe władze przejęły majątek klasztorny, a w 1816 zabroniły przyjmowania nowicjuszy. W 1833 klasztor został całkowicie zamknięty, a budynki oddane miejscowym katolikom (kościół) oraz ewangelikom (zabudowania klasztoru z przeznaczeniem na szkołę). Po 1880 w budynkach mieścił się szpital, przy czym kościół klasztorny nadal pełnił funkcję parafialne. Po powrocie Mogilna do Polski w klasztorze ponownie mieściła się szkoła oraz przytułek, w 1934 przeprowadzono remont, natomiast w czasie II wojny światowej niemieccy hitlerowcy rozlokowali w nim kolejno obóz przejściowy, obóz jeniecki, więzienie dla Żydówek oraz szpital.
W latach 70. XX wieku naukowcy z UMK podjęli badania archeologiczne i historyczne w klasztorze, dokonano wówczas również remontu obiektu.
Architektura.
Kościół św. Jana Ewangelisty.
Zespół mogileńskiego klasztoru znajduje się przy dzisiejszej ulicy Benedyktyńskiej. Wejście na teren zabudowań prowadzi przez osiemnastowieczną trójdzielną bramę (dawniej znajdował się tam most przez fosę). Obecny stan badań umożliwia stwierdzenie, iż pierwotna romańska świątynia na tym miejscu była orientowana, skonstruowana według modelu bazylikowego, z transeptem i apsydami, pojedynczą wieżą położoną nad kruchtą oraz wyjątkowym dwupoziomowym prezbiterium. Wieża mogła pełnić również funkcje obronne. Z pierwszego kościoła klasztornego zachowały się do dnia dzisiejszego jedynie fundamenty, chociaż również obecny kościół powtarza w dużej mierze plan pierwotnej świątyni. Zmiany dotyczyły głównie dekoracji zewnętrznej – w XVIII wieku gotyckie okna i blendy przerobiono na styl barokowy, zaś wieżę zastąpiły dwie niższe konstrukcje zwieńczone hełmami. Ponadto w 1913 przed główną linią fasady wybudowano przedsionek w stylu neobarokowym. Kościół i klasztor przykrywają sklepienia gwiaździste i kryształowe, wykonane w czasie przebudowy w XV i XVI wieku.
Wyposażenie wnętrz klasztoru i kościoła pochodzi z okresu przebudowy w XVIII wieku. Główny ołtarz reprezentuje styl rokoko, jego centralnym punktem jest wcześniejszy, siedemnastowieczny obraz Matki Boskiej Śnieżnej. Z kolei w 1884 z ołtarzem została połączona płaskorzeźba-kopia "Ostatniej Wieczerzy" Leonarda da Vinci. Poza ołtarzem na wyposażenie kościoła św. Jana składają się stalle z lata 1760–1770, ołtarze boczne z tego samego okresu, rokokowa ambona oraz dziewiętnastowieczna chrzcielnica. Prospekt organowy, położony na chórze, pochodzi z I poł. XVII wieku. W kaplicy bocznej znajduje się obraz Matki Boskiej Bolesnej. Pod całym kompleksem znajduje się zespół podziemi nakrytych sklepieniem kolebkowym, w których odnaleziono w latach 70. grób jednego ze średniowiecznych opatów mogileńskich oraz wiele naczyń z gliny. Zachodnia część tej krypty uważana jest za drugie obok wawelskiej krypty św. Leonarda najlepiej zachowane w Polsce pomieszczenie podziemne z epoki romańskiej.
Klasztor.
Zabudowania klasztorne są trójskrzydłowe, obecne budynki datują się z XVI i XVIII wieku, były również kilkakrotnie przebudowywane w epokach późniejszych. Skrzydło południowe mieści dawne mieszkanie opata, refektarz oraz klasztorną kuchnię; w skrzydle wschodnim znajduje się dormitorium oraz pokoje zajmowane przez służbę, wreszcie skrzydło zachodnie zajmują pomieszczenia pomocnicze. Całość łączył pierwotnie krużganek, obecnie podzielony i niespełniający swoich pierwotnych zadań. Klasztor łączy się z kościołem, tworząc zamknięty czworobok. W wirydarzu znajduje się jedenastowieczna romańska studnia, zasypana około wieku XV, o pierwotnej głębokości około 14 metrów.

</doc>
<doc id="1560908" url="https://pl.wikipedia.org/wiki?curid=1560908" title="Stanisław Fabisz">
Stanisław Fabisz

Stanisław Fabisz (ur. 23 czerwca 1855 w Poznaniu, zm. 19 grudnia 1894 w Boruszynie), polski duchowny katolicki, proboszcz w Boruszynie, doktor teologii.
Był synem Franciszka, nauczyciela gimnazjum realnego im. Bergera w Poznaniu, i Julii z Szulców. W 1875 ukończył Gimnazjum św. Marii Magdaleny w Poznaniu; na studia teologiczne i filozoficzne wyjechał do Innsbrucku, tam też 28 lipca 1878 został wyświęcony na księdza. Za zgodą metropolity gnieźnieńskiego i poznańskiego Mieczysława Ledóchowskiego, przebywającego w tym czasie na wygnaniu w Rzymie, kontynuował naukę w Würzburgu i w 1879 obronił rozprawę doktorską "Quidnam Poloni gesserint adversum schismam occidentalem Synodumque Constantiensem et Basileensem".
W 1879 powrócił do Wielkopolski, objętej w tym czasie polityką Kulturkampfu, i początkowo pracował jako tajny misjonarz w Chobienicach koło Zbąszynia. Rok później został przeniesiony do Ostrowa Wielkopolskiego, gdzie wykonywał obowiązki wikariusza i katechety miejscowego gimnazjum. W kwietniu 1889 został proboszczem w Boruszynie. Udzielał się społecznie, już w listopadzie 1889 przy współpracy z Maksymilianem Jackowskim zakładając w Boruszynie Kółko Rolniczo-Włościańskie; do końca życia pełnił funkcję prezesa tego koła. Należał także (od 1880) do Poznańskiego Towarzystwa Przyjaciół Nauk. W maju 1891 głosił mowę na pogrzebie znanego działacza społecznego i proboszcza w Ostrowie Wielkopolskim, ks. Augustyna Szamarzewskiego.
Zmarł 19 grudnia 1894 w Boruszynie po wieloletniej chorobie serca. Pochowany został przy miejscowym kościele. Jego młodszy brat Kazimierz (1858–1915) był również księdzem, działaczem narodowym i społecznym.

</doc>
<doc id="1560909" url="https://pl.wikipedia.org/wiki?curid=1560909" title="Dłużniewo Małe">
Dłużniewo Małe

Dłużniewo Małe – część wsi Dłużniewo Duże w Polsce, położona w województwie mazowieckim, w powiecie płockim, w gminie Staroźreby.
W latach 1975–1998 Dłużniewo Małe administracyjnie należało do województwa płockiego.
Obok Dłużniewa Małego przepływa rzeczka Dobrzyca, dopływ Raciążnicy.

</doc>
<doc id="1560910" url="https://pl.wikipedia.org/wiki?curid=1560910" title="Oscar Cyrilo Carregal">
Oscar Cyrilo Carregal



</doc>
<doc id="1560912" url="https://pl.wikipedia.org/wiki?curid=1560912" title="Frédéric Demontfaucon">
Frédéric Demontfaucon

Frédéric Alain Demontfaucon (ur. 24 grudnia 1973 w Le Creusot) – francuski judoka.
Na igrzyskach olimpijskich w Sydney w 2000 zdobył brązowy medal. W 2001 został mistrzem świata. Ma w swoim dorobku również dwa brązowe medale mistrzostw Europy (2001, 2007). Sześciokrotnie był mistrzem Francji (1998, 1999, styczeń 2001, grudzień 2001, 2003, 2007). Startował w Pucharze Świata w latach 1995–1997, 2000, 2001 i 2003–2008.

</doc>
<doc id="1560913" url="https://pl.wikipedia.org/wiki?curid=1560913" title="Złota Turnia">
Złota Turnia

Złota Turnia (słow. "Ušatá veža", niem. "Gaffelstürme", węg. "Rézpadtornyok") – dwuwierzchołkowa turnia o wysokości 2265 m n.p.m. w słowackich Tatrach Wysokich. Znajduje się w krótkiej, bocznej grani odchodzącej na północny zachód od Małego Kieżmarskiego Szczytu. Od ściany tego szczytu oddzielona jest położoną tuż poniżej niej, wybitną Złotą Przełączką. Dalej na północny zachód w grani znajdują się Wielka Złota Kazalnica, Pośrednia Złota Kazalnica i Mała Złota Kazalnica.
Od Złotej Przełączki pomiędzy Złotą Turnią a ścianą Małego Kieżmarskiego Szczytu ciągnie się ukośnie w dół piarżysty żleb zwany Niemiecką Drabiną. Złota Turnia jest położoną najdalej na zachód z trzech turni tworzących zewnętrzne obramowanie Niemieckiej Drabiny. Pozostałe to Złota Baszta i Złoty Kopiniak. Turnie te stanowią kulminacje dolnego z dwóch pięter północnej ściany Małego Kieżmarskiego Szczytu, na które dzieli ją Niemiecka Drabina.
Złota Turnia jest szczytem dwuwierzchołkowym, obie kulminacje mają taką samą wysokość. Ściany Złotej Turni opadają do Doliny Dzikiej i w kierunku Zielonego Stawu Kieżmarskiego w Dolinie Zielonej Kieżmarskiej. Oba wierzchołki są niedostępne dla turystów, nie biegną na nie żadne znakowane szlaki turystyczne. Najdogodniejsza droga dla taterników prowadzi na turnię od Złotej Przełączki. Inne drogi prowadzą zachodnią ścianą z Doliny Dzikiej, granią od dołu oraz północną ścianą z Doliny Zielonej Kieżmarskiej. Obie ściany stanowią części odpowiadających im północnej i zachodniej ściany Małego Kieżmarskiego Szczytu.
Nazwa Złotej Turni, podobnie jak i innych okolicznych obiektów, wiąże się z poszukiwaniem złota w Miedzianych Ławkach przez rodzinę Fabri z Kieżmarku. Dawniej błędnie stosowano też nazwę "Uszata Turnia". Początki górnictwa w rejonach Małego Kieżmarskiego Szczytu, Wideł i Łomnicy datuje się na pierwszą połowę XVIII wieku.
Historia.
Pierwsze wejścia:

</doc>
<doc id="1560917" url="https://pl.wikipedia.org/wiki?curid=1560917" title="Daniel Kac">
Daniel Kac

Daniel Kac (; ur. 14 czerwca 1908, zm. 30 października 2005 w Warszawie) – polski pisarz narodowości żydowskiej, tworzący w języku jidysz i po polsku. Był jednym z ostatnich poetów tworzących w jidysz w powojennej Polsce.
Życiorys.
Przed drugą wojną światową.
Urodził się w rodzinie żydowskiej. Działalność publicystyczną rozpoczął w okresie dwudziestolecia międzywojennego, pisząc artykuły, eseje, reportaże i opowiadania w lewicowej prasie żydowskiej. W początkach lat trzydziestych publikował w miesięczniku „Onhejb” (, „Początek”) wydawanym przez lwowską grupę literacką o tej samej nazwie. W 1933 roku ukazała się we Lwowie jego pierwsza książka (w języku jidysz) pt. "Między granicami", która jest cyklem reportaży o życiu chłopów i biedoty żydowskiej w miasteczkach między Wołyniem a Polesiem.
Okres II wojny światowej spędził w Związku Radzieckim.
Po drugiej wojnie światowej.
W latach osiemdziesiątych pod własnym nazwiskiem i pod pseudonimem Daniel Wołyński publikował w polskich i żydowskich pismach, m.in. „Literaturze”, „Tu i Teraz” i „Fołks Sztyme”.
W 1983 roku ukazała się jego książka w jidysz pt. "Fun asz arojsgerufn" (, polski tytuł: "Cienie z popiołów"), prezentująca tradycje, zwyczaje i kulturę Żydów z Wołynia oraz ich relacje z innymi społecznościami zamieszkującymi te tereny, a także poruszająca kwestię walki Żydów wołyńskich z Niemcami w latach II wojny światowej. W 1989 roku „Miesięcznik Literacki” opublikował jego esej literacko-monograficzny "Melodia słowa i harmonia treści" o pisarzu i krytyku literackim Salomonie Belisie-Legisie, natomiast w 1993 ukazała się jego kolejna książka pt. "Na krawędzi życia", poświęcona życiu i twórczości Mojszego Kulbaka, żydowskiego poety, prozaika i dramaturga, który został rozstrzelany w 1937 roku w Mińsku z powodu fałszywego zarzutu szpiegowania na rzecz Polski.
W latach 1994–1995 ogłosił w języku jidysz cykl artykułów monograficznych o żydowskich żołnierzach biorących udział w II wojnie światowej, pod wspólnym tytułem "Po drodze". W roku 1997 kilka jego opowiadań zamieściły „Więź”, „Literatura” i „Almanach Żydowski”. W 1998 roku ukazał się tom jego prozy autobiograficznej "Koncert grany żywym", rok później zaś – "Żydowski Wołyń", ze zbiorem własnych opowiadań autora i poematem Pereca Markisza pt. "Wołyń". W 2004 opublikowana została książka pt. "Wilno Jerozolimą było. Rzecz o Abrahamie Sutzkeverze", będąca opowieścią o poecie języka jidysz Abrahamie Suckewerze, ale również równolegle prowadząca czytelnika śladami Suckewera przez zaułki Wilna, które to miasto Żydzi nazywali Jerozolimą Litwy (, "Jeruszolaim de-Lite").
Daniel Kac przez wiele lat był niewidomy, należał do Polskiego Związku Niewidomych. Od kiedy stracił wzrok, prace przeznaczone do druku dyktował i redagował na taśmie magnetofonowej. Jest laureatem nagrody im. Łukasza Hirszowicza za rok 2003, przyznanej mu za wkład pisarski w upamiętnienie żydowskiego życia kulturalnego w Polsce, a w szczególności literatury żydowskiej i jej twórców. Jest pochowany na Cmentarzu Wojskowym na Powązkach w Warszawie (kwatera C33-5-7).

</doc>
<doc id="1560923" url="https://pl.wikipedia.org/wiki?curid=1560923" title="Radio 100">
Radio 100

Radio 100 – pilska rozgłośnia radiowa prezentująca przede wszystkim muzykę z lat 80. i 90. Nadawała od 8 grudnia 1995 roku do 30 stycznia 2009 roku.
Radio nadawało na częstotliwości 104,1 MHz i obejmowało swoim zasięgiem obszar ok. 100 km wokół Piły.
W styczniu 2009 roku spółka Multimedia kupiła radio 100. Od 30 stycznia 2009 stacja nadaje pod nazwą RMF MAXXX Piła.

</doc>
<doc id="1560924" url="https://pl.wikipedia.org/wiki?curid=1560924" title="Ostrzykowo">
Ostrzykowo

Ostrzykowo – wieś w Polsce położona w województwie mazowieckim, w powiecie płockim, w gminie Staroźreby.
W latach 1975–1998 miejscowość administracyjnie należała do województwa płockiego.

</doc>
<doc id="1560925" url="https://pl.wikipedia.org/wiki?curid=1560925" title="Arafura">
Arafura



</doc>
<doc id="1560926" url="https://pl.wikipedia.org/wiki?curid=1560926" title="Slavia Praga (rugby)">
Slavia Praga (rugby)

RC Slavia Praga – czeski klub rugby z siedzibą w Pradze założony 13 kwietnia 1927 jako jedna z sekcji SK Slavia. Jeden z najbardziej utytułowanych klubów rugby w Czechach. Dwunastokrotny mistrz Czechosłowacji oraz zwycięzca Ekstraligi z 2010. Obecnie I zespół gra w ekstralidze, a II zespół w I lidze.
Historia.
Sekcja rugby Slavii Praga została powołana 13 kwietnia 1927. Jest to najstarszy klub rugby z byłej Czechosłowacji. Swój pierwszy mecz Slavia rozegrała 7 maja. Do wybuchu II wojny w drużynie czerwono – białych grało około ośmiu tysięcy zawodników (kadetów, juniorów, seniorów i oldbojów), a seniorzy w tym czasie zdobyli pięć tytułów mistrzowskich. Po zakończeniu wojny rugbiści rozpoczęli nowy rozdział w historii klubu. Wraz z reformami komunistycznymi drużyna zmieniała parę razy nazwę. Od przywrócenia rozgrywek ligowych, Slavia była jednym z czołowych zespołów w lidze. W 1971 zawodnicy zdobyli ostatnie w historii klubu Mistrzostwo Czechosłowacji. Wraz ze zmianą systemu gospodarczego w kraju, nastąpiła reforma w sporcie. Od 1993 sekcja rugby działa jako osobny klub, występując pod nazwą Rugby Club Slavia Praha. W 2010, Slavia zdobyła swoje pierwsze Mistrzostwo Czech, kiedy 19 czerwca 2010 pokonała w finale Tatrę Smíchov 11:10.

</doc>
<doc id="1560927" url="https://pl.wikipedia.org/wiki?curid=1560927" title="National Research Council of Canada">
National Research Council of Canada

National Research Council of Canada (NRC), fr. Conseil national de recherches Canada (CNRC), Narodowa Rada Badań Naukowych – najważniejsza kanadyjska instytucja centralna sprawującą pieczę nad badaniami naukowymi i wdrażaniem nowych technologii. Jest siecią wspólnie zarządzanych państwowych instytutów naukowych, agend i laboratoriów, których celem jest ogół działalności badawczo-rozwojowej o możliwie najwyższym poziomie naukowym. Jest skupiskiem wybitnych kanadyjskich uczonych. Na czele komitetu stoi John McDougall.
Wynalazki.
NRC powołano w 1916 roku, kiedy rząd Kanady odczuł, że przy podejmowaniu decyzji brakuje mu odpowiedniego ciała doradczego. W kilka lat po I wojnie światowej w Kanadzie nastąpił okres niespotykanej wcześniej prosperity gospodarczej i eksplozji demograficznej. Napływał nieprzerwany strumień emigrantów z Europy oraz innych części świata. Rozwijał się przemysł, powstał rynek dóbr konsumpcyjnych. W szczególnym rozkwicie było rolnictwo kanadyjskie. Państwo wzbogacało się i chciało inwestować w naukę.
W 1932 w stołecznej Ottawie utworzono pierwsze laboratoria NRC, które rozkwitły dynamicznie dopiero w latach II wojny światowej, gdy popyt na nowe technologie w armiach alianckich sięgał zenitu. NRC uczestniczyło m.in. w amerykańskich i brytyjskich badaniach nad radarem, zapalnikiem zbliżeniowym, bronią chemiczną, itp.
Przez dwie dekady lat powojennych NRC odegrało najważniejszą rolę w eksplozji osiągnięć kanadyjskiej nauki i techniki. Co chwila z ottawskich laboratoriów wychodziły na świat wynalazki, które zmieniały oblicze cywilizacji: sztuczny rozrusznik serca (w l. 40 wszczepiany zewnętrznie w ciało chorego na zasadzie pompy ssąco-tłoczącej), Canola (olej roślinny z kultywarowej odmiany rzepy olejnej), Crash Position Indicator (urządzenie sygnalizujące położenie samolotu rozbitego na odludnych terenach lub w oceanie), pierwszy elektryczny wózek inwalidzki, bomba kobaltowa do leczenia nowotworów czy Canadarm - mechaniczne ramię manipulacyjne z systemem dźwigowym na użytek Międzynarodowej Stacji Kosmicznej.
Agencje i filie.
Z biegiem lat z NRC wyodrębniły się najważniejsze kanadyjskie agencje: Canadian Space Agency, Defence Research and Development Canada, Atomic Energy of Canada, Canadian Institutes of Health Research, Communications Security Establishment, Natural Sciences and Engineering Research Council.
Mimo że powyższe instytucje wyodrębniono poza oficjalną strukturę, NRC nadal pozostaje molochem, zatrudniającym 4 tysiące stałych pracowników w sieci około 20 placówek naukowo-badawczych i ich filii rozsianych na terenie całego kraju.
Jedna z nich, CISTI (Canada Institute for Scientific and Technical Information), zarządza przepotężną biblioteką fachową, która jest dla kanadyjskiego świata nauki niczym Biblioteka Aleksandryjska dla świata starożytnego. Jej zbiory to setki tysięcy woluminów, które udostępnia ludziom nauki załoga złożona z 300 bibliotekarzy. Z kolei Herzberg Institute of Astrophysics to wiodące krajowe centrum astronomii i astrofizyki, przeniesione w 1995 z Ottawy do Victorii (w Kolumbii Brytyjskiej). W Edmonton w Albercie znajduje się National Institute for Nanotechnology, który odkrywa sposoby tworzenia nowych struktur na poziomie pojedynczych atomów i cząsteczek. Bardzo cenione w świecie są instytuty zajmujące się biologią i informatyką.
Polacy w NRC.
Jak twierdził kanadyjski kontrwywiad, w okresie zimnej wojny kwatera główna NRC w Ottawie była najważniejszym celem zagranicznych szpiegów z bloku wschodniego. W związku z tym do laboratoriów dostawali się spoza Kanady tylko najlepsi fachowcy i po dokładnej weryfikacji służb specjalnych. Nigdy nie brakowało tu Polaków. Już w okresie II wojny światowej Kanada przyjęła ponad 600 techników, inżynierów i specjalistów przemysłu zbrojeniowego. Uzyskali oni początkowo jedynie prawo pobytu czasowego, ale po zakończeniu wojny większość z nich pozostała jako imigranci. Starannie wykształceni fachowcy innych branż przybywali również w latach powojennych i w okresie tzw. emigracji solidarnościowej. Dzięki temu liczba naukowców polskiego pochodzenia (wykształconych i w Polsce, i w Kanadzie), pracujących na odpowiedzialnych stanowiskach w kanadyjskich instytutach, ośrodkach badawczych, przy uczelniach wyższych i w sektorze prywatnym sięga blisko tysiąca. Wielu z nich znalazło zatrudnienie w strukturach NRC, m.in.:
Alec M. Bialski (ur. 1946): od 1995 r. dyrektor wydziału własności intelektualnej NRC, a także dyrektor Institute for Innovation Skills przy Lakeland College.
Teodor J. Błachut (1915-2004): geodeta i kartograf, twórca instrumentów fotogrametrycznych I kartograficznych. W 1951 r. założył, a następnie do 1980 kierował czołowym w świecie Ośrodkiem Badań Fotogrametrycznych przy NRC. 
- Mark T. Bomberg (ur. 1937): kierownik projektów na wydziale inżynieryjnym NRC, autor ponad 90 prac naukowych, redaktor naczelny "Journal of Thermal Insulation."
- Tomasz A. Brzustowski (ur. 1937): posiadacz 12 doktoratów honoris causa, autor podręcznika termodynamiki, były wiceminister w rządzie prowincji Ontario. W latach 1995–2005 prezydent Natural Sciences and Engineering Research Council. 
- Jerzy A. Dobrowolski (ur. 1931): specjalista z dziedziny optyki cienkich warstw, m.in. współwynalazca metody zabezpieczenia przed fałszerstwem banknotów i dokumentów przy pomocy cienkich warstw. Przez 36 lat pracownik NRC w Ottawie, gdzie osiągnął stanowisko Principal Research Officer. Autor ponad 100 publikacji naukowych i 30 patentów.
- Jerzy P. Komorowski: obecny dyrektor generalny Instytutu Badań Powietrzno-Kosmicznych przy NRC.
- Juliusz (Luke) Łukasiewicz: specjalista aerodynamiki szybkości naddźwiękowych. W NRC w l. 1949-57, a później m.in. w von Kármán Gas Dynamics Facility (laboratoria amerykańskiego lotnictwa wojskowego, badania przy takich projektach, jak lądowanie człowieka na Księżycu w 1969 r., orbiter Space Shuttle, samoloty naddźwiękowe i pociski balistyczne). 
- Kazimierz J. Orlik-Ruckemann (ur. 1925): kierownik laboratorium aerodynamiki wysokich szybkości (1958-62) i laboratorium aerodynamiki stosowanej (1990-91). Na ostatnim stanowisku odpowiadał za ok. 50 pracowników naukowych i 5 tuneli aerodynamicznych. Autor ponad 130 prac naukowych.
- Marian (Manny) Radomski (ur. 1934): specjalista z zakresu medycyny lotniczej I kosmicznej oraz... nurkowania. W l. 1984-2001 dyrektor generalny Instytutu Medycyny Środowiskowej, doradca lotnictwa wojskowego i profesor na wydziałach fizjologii i zdrowia społecznego oraz edukacji w zakresie medycyny na Uniwersytecie Torontońskim.
- Mirosław Romanowski (zm. 1991): światowej sławy metrolog i fizyk, w NRC pomagał utworzyć Wydział Fizyki Stosowanej. Konsultant rządowy z zakresu statystyki i wyznaczania standardów metrologicznych. 
- Roman Szumski: od 2005 wiceprezydent NRC, odpowiedzialny za nauki biologiczne, decydent w eksperymentalnym procesie budowania strategicznego partnerstwa pomiędzy sektorem prywatnym i publicznym w zakresie nauk biologicznych. 

</doc>
<doc id="1560930" url="https://pl.wikipedia.org/wiki?curid=1560930" title="Torben Ulrich">
Torben Ulrich

Torben Ulrich (ur. 4 października 1928 w Kopenhadze) – duński tenisista, malarz i muzyk.
Jako tenisista kontynuował tradycje rodzinne – jego ojciec Einar reprezentował Danię w Pucharze Davisa 64 razy. Torben debiutował w tych rozgrywkach w 1948, a ostatni mecz rozegrał w 1978, licząc 48 lat i 11 miesięcy, co czyniło go najstarszym graczem w historii Pucharu. W grze pojedynczej w reprezentacji daviscupowej wystąpił 66 razy (31 wygranych), w deblu 36 razy (15 wygranych). Sześciokrotnie jego partnerem deblowym był młodszy brat Jorgen, a liderem kadry duńskiej w tym okresie był dwukrotny finalista Wimbledonu Kurt Nielsen. Ulrich jest jednym z nielicznych zawodników w historii Pucharu Davisa, którzy zaliczyli ponad 100 występów.
Leworęczny, z charakterystyczną brodą, wyróżniał się mocnym serwisem i dużym czuciem piłki przy zagraniach technicznych. Brał udział w Wimbledonie od późnych lat 40. do 70. W roku 1976 zajął pierwsze miejsce na świecie w rankingu tenisistów seniorów. Jeden z jego rywali na korcie Gordon Forbes przytaczał we wspomnieniach szereg anegdot z nim związanych: koncerty jazzowe, techniczne eksperymenty na korcie z nietypowymi rotacjami i trudnymi zagraniami, głośne filozoficzne i niby-filozoficzne medytacje, w które wciągał innych graczy.
W 1943 roku, mając 15 lat, podjął wraz z młodszym bratem Jurgenem oraz matką, Ullą, pochodzenia żydowskiego, próbę opuszczenia Danii i dostania się do Szwecji przez cieśninę Sund. Kuter rybacki, którym płynęli został zauważony przez wojska niemieckie jeszcze na duńskich wodach terytorialnych i ostrzelany. Po dwóch tygodniach spędzonych w duńskim obozie koncentracyjnym, rodzinę Ulrichów wypuszczono na wolność. Torben powrócił do kopenhaskiej szkoły średniej, do której uczęszczał, lecz gdy próbował wytłumaczyć swoją nieobecność przebywaniem w niewoli, nauczyciel uderzył go, uznając wytłumaczenie za żart. Ulrich po tym incydencie opuścił szkołę.
Wraz z żoną Lone mieszkał w kopenhaskiej dzielnicy Hellerup. Jako malarz miał swoje wystawy m.in. w Kopenhadze, Paryżu i Nowym Jorku. Torben pisywał dla dzienników "Politiken" i "BT", był współredaktorem periodyku literackiego, spikerem radiowym oraz współzałożycielem kopenhaskiego klubu jazzowego; grał na klarnecie i saksofonie tenorowym. W latach 50. otworzył klub jazzowy w Kopenhadze.
Obecnie mieszka w Seattle, w stanie Waszyngton, w Stanach Zjednoczonych. Jest ojcem Larsa Ulricha, perkusisty i jednego z założycieli zespołu Metallica. Można ich zobaczyć w filmie Some Kind of Monster.

</doc>
<doc id="1560931" url="https://pl.wikipedia.org/wiki?curid=1560931" title="Kapitał rzeczowy">
Kapitał rzeczowy

Kapitał rzeczowy (fizyczny) – zasoby materialne, które są wykorzystywane w procesie produkcji. Kapitał rzeczowy może przykładowo obejmować maszyny, budynki i ich wyposażenie, urządzenia, narzędzia, środki transportu, zapasy, surowce czy półfabrykaty. Poziom kapitału rzeczowego zależy od zrealizowanych wcześniej inwestycji.

</doc>
<doc id="1560933" url="https://pl.wikipedia.org/wiki?curid=1560933" title="Skrzydłolis">
Skrzydłolis

Skrzydłolis ("Pteralopex") – rodzaj ssaka z podrodziny Pteropodinae w obrębie rodziny rudawkowatych (Pteropodidae).
Zasięg występowania.
Rodzaj obejmuje gatunki występujące w Melanezji.
Morfologia.
Długość ciała 161–285 mm, długość ucha 14–26 mm, długość tylnej stopy 42–65 mm, długość przedramienia 112–169 mm; masa ciała 225–790 g.
Systematyka.
Etymologia.
"Pteralopex": "pteron" „skrzydło”; αλωπηξ "alōpēx", αλωπεκος "alōpekos" „lis”.
Podział systematyczny.
Do rodzaju należą następujące gatunki:

</doc>
<doc id="1560935" url="https://pl.wikipedia.org/wiki?curid=1560935" title="Longhorn">
Longhorn

Longhorn – projekt systemu operacyjnego firmy Microsoft, który pierwotnie miał być następcą Windows XP oraz Server 2003. System ten miał mieć premierę w 2004 roku, była ona wielokrotnie przekładana. W 2005 roku projekt został wstrzymany, a następnie Microsoft na nowo rozpoczął pracę nad Longhornem, który nosił nazwę Windows Vista. Nazwa kodowa Longhorn przetrwała potem jako nazwa kodowa Visty, oraz w projekcie Windows Server Codename „Longhorn”, który po ukończeniu stał się systemem Server 2008.
Wiele osób myli te dwa projekty, lecz poza nazwą, nie mają one ze sobą nic więcej wspólnego.
Wersje alpha Longhorna, które wyciekły do sieci lub zostały wydane przez Microsoft.
W roku 2002 kilka miesięcy po premierze Windows XP Microsoft ogłosił, że rozpoczął prace nad systemem, który miał wywołać taką samą fascynację jak podczas premiery Windows 95. Zapowiedziano, że nowy Windows będzie miał nazwę kodową „Longhorn”. Pierwsze zrzuty ekranu z Longhorna pokazano podczas prezentacji buildu 3683, 20 października 2002 ta wersja systemu wyciekła do sieci.
Milestone 3.
Build 3683.
Kompilacja 3683 nie wydaje się być dużo zmieniona w porównaniu do Windows XP, choć posiadała dość dużo nowości. Pojawił się Sidebar, który znalazł się po prawej stronie ekranu. Sidebar różnił się dość znacznie od tego późniejszego z systemu Windows Vista, był zintegrowany z paskiem zadań, mógł nawet posiadać funkcję całego paska zadań. Sidebar miał pełnić funkcje informacyjne. Kolejna nowość dodana do 3683 to nowy wizualny styl nazwany „Plex”. Był całkowicie niebieski i ciemniejszy w porównaniu do stylu „Luna” w Windows XP, który miał trzy kolory: oliwkowy i niebieski oraz srebrny. Od początku w systemie zintegrowane były kolejne wersje WinFS, jednak w praktyce każdy kto chciał potestować każdy build Longhorna dłużej musiał go wyłączać, gdyż działał wolno i powodował w skrajnych wypadkach utratę danych. Pojawił się także zamiennik Menadżera urządzeń, zintegrowany z eksploratorem, który potem usunięto w Viście, lecz znów powrócono do niego w systemie Windows 7. W Windows 7 powrócono także do części funkcjonalności WinFS, czyli bibliotek.
Build 3706.
Kompilacja 3706 nie posiadała większych zmian w porównaniu do 3683. „Plex” został domyślnym stylem wizualnym. Wersja ta miała częściowo działający nowy silnik kompozycji pulpitu (Desktop Composition Engine), który dostarczał specjalnych efektów i innych elementów wizualnych w Windows. Była to pierwsza próba implementacji wyglądu Aero. Choć teoretycznie DCE miało dużo większe możliwości porównywalne do Compiza w Linuksie nie wykorzystano tego w późniejszych kompilacjach. DCE w tej wersji nie był jeszcze w pełni funkcjonalny.
Build 3718.
Kompilacja 3718 jest kolejną, która wyciekła do sieci, choć dużo później niż poprzednie. Jest to jedna z najbardziej popularnych wersji wśród kolekcjonerów z powodu jej zadziwiającej jak na wersję testową stabilności i kompatybilności sprzętu i aplikacji. Posiadała ona już funkcjonalny silnik kompozycji pulpitu (Desktop Composition Engine). Sidebar miał teraz przezroczyste tło, pod którym prześwitywała lekko rozmyta tapeta (jeden z efektów nowego DCE). Funkcjonalnie miał te same funkcje, co w poprzednim wydaniu Longhorna (3706).
Od buildu 3683 do 3718 duża część Longhorna była wizualnie taka sama i pracowała tak samo jak Windows XP. W następnych wydaniach systemu Microsoft postanowił dodać nowe technologie i zmienić strukturę systemu tak, żeby nie był podobny do XP oraz żeby w niedługim czasie wydać wersję finalną.
Milestone 4.
Build 4008.
W kompilacji oznaczonej numerkiem 4008 wprowadzono zupełnie nową metodę instalacji. Była ona prostsza niż w poprzednich wersjach. Nowy instalator opiera się na plikach WIM. Plik taki zawiera już fabrycznie zainstalowaną kopię systemu Windows (obraz dysku), która miała być skopiowana na dysk twardy, po restarcie następuje wykrywanie sprzętu a następnie instalacja zostaje zakończona. Metoda ta miała przyspieszyć instalację systemu Windows, ale w tej i kolejnych kompilacjach aż do 4051 jeszcze trwało to wolno w porównaniu do tego, co Microsoft zaprezentował w następnych wersjach. Kompilacja 4008 posiadała interfejs DCE, lecz włączało się go trudniej, niż w kompilacji 3718; pasek boczny był taki sam. Ekran logowania pozostał taki sam, jak w 3718. Usunięto możliwość doinstalowania programu Media Center. Bootscreen (ekran ładowania systemu) systemu wciąż był identyczny, jak w Windows XP. Wszystko zaczęło zmieniać się w kompilacji 4015.
Build 4011.
Kompilacja 4011 wyciekła w 2006 roku po 3 latach od skompilowania. Niewiele osób zdecydowało się ściągnąć tej wersji ponieważ nie posiadała zbyt wielu unikalnych funkcji. Pod względem funkcjonalności i wyglądu znajdowała się pomiędzy kompilacjami 4008 i 4015. Wersja ta posiadała uszkodzony Windows PE i podczas próby uruchomienia instalacji systemu, instalator zwracał błąd "Debug Assertion Failed". Powodem były błędy w kompilacji WinPE w laboratorium firmy Microsoft.
Milestone 5.
Build 4015.
W kompilacji 4015 pojawił się nowy interfejs paska zadań. Pola uruchomionych programów domyślnie umieszczane były na środku paska (dawniej od lewej do prawej), od kompilacji 4051 zrezygnowano z tego. zmienił się także styl okien, przypominał teraz bardziej ten z Windows XP oprócz kolorystyki, która dalej była ciemnoniebieska. Tak zmodyfikowany styl "Plex" był widoczny w kolejnych kompilacjach aż do 4039. Lekko zmieniono okno konfiguracyjne sidebara.
Build 4029.
Kompilacja 4029 wizualnie była podobna do 4015. Wprowadzono jednak wiele drobnych zmian funkcjonalności. Wprowadzono nową przeglądarkę obrazów, lekko zmieniono interfejs nagrywania dysków CD i Explorera. Pojawiła się opcja prezentacji plików w formie karuzeli i wbudowany standardowo menedżer pobierania plików w Internet Explorerze, który nie występował nigdzie indziej w żadnych wersjach IE oprócz tej w Longhornie. Z ekranu logowania, także lekko zaktualizowanego przeniesiono tapetę i uczyniono ją domyślną w systemie. Pasek boczny otrzymał panel programu Windows Media Player i uaktualniony zegar. Pojawił się Outlook Express 7, który potem został anulowany wraz z całym Longhornem i został zastąpiony programem Poczta systemu Windows (Windows Mail).
Build 4028.
Kompilacja 4028 była serwerową odmianą buildu 4029, nowszą o niecałe dwa tygodnie, mimo że oznaczoną numerkiem mniejszym.
Praktycznie cała funkcjonalność serwerowa pochodziła z Windows Server 2003. Klasyczny, szary skin paska bocznego zmieniał się w zależności od tego jaki wybrano styl w systemie (klasyczny lub plex). W innych wersjach nie da się zmienić tła paska bocznego bez edycji plików systemowych.
Milestone 6.
Build 4033.
Windows Longhorn Build 4033 posiadał zmiksowany interfejs w porównaniu do poprzednich wydań. Zawierał czerwoną tapetę „Red Aurora”.
Build 4039.
Długo po innych wyciekach systemu Windows Longhorn pojawił się kolejny build. Przez kilka lat ktoś posiadał tą wersje udostępniając ją dopiero w sierpniu 2007 roku. Kompilacja 4039 jest identyczna pod względem wyglądu do 4033 z wyjątkiem przycisków nawigacyjnych, które zostały uaktualnione do tych, które można znaleźć w kompilacji 4051. Aero dokonuje swojego debiutu w postaci takiej, jaką znamy z Visty, ale jest jeszcze wadliwe i niestabilne. Oprócz kompilacji 4039 pełne Aero posiada jeszcze tylko znany build 4074 i 4066. Pojawiła się także wczesna wersja Phodeo (trójwymiarowa prezentacja zdjęć oraz ikon i folderów). Jest ona równie niestabilna w działaniu.
Build 4051.
Kompilacja oznaczona numerem 4051 była pierwszą oficjalnie udostępnioną przez Microsoft uczestnikom konferencji WinHEC i PDC 2003, oraz subskrybentom TechNetu i MSDN. Dotychczasowe kompilacje jedynie wyciekały nieoficjalnie do sieci P2P. W tej wersji całkowicie przeprojektowano wygląd, zupełnie zmieniono styl wizualny i grafiki. Nowy styl nosił nazwę „Slate” i był w nietypowej jak do tej pory na systemy Windows czarnej barwie. Paski adresu, paski tytułów zostały zwężone, sposób wyświetlania menu także się zmienił. Instalator stał się szybszy i bardziej funkcjonalny. Elementy takie jak WinFS ciągle były niestabilne i zabierały dużo zasobów systemowych. Prawdziwym koszmarem dla szerszej niż do tej pory grupy testerów stała się obsługa sieci. Protokół TCP/IP był pisany od nowa i konfiguracja sieci była bardzo utrudniona. Nie działało m.in. stałe przypisywanie IP do karty sieciowej.
Build 4053.
Kompilacja 4053 nie różniła się prawie niczym względem 4051. Posiadała jednak częściowo poprawioną obsługę sieci i zabierała zauważalnie mniej pamięci.
Build 4066.
Kompilacja 4066 wyciekła dopiero pod koniec 2008 roku, a więc przez 4 lata pozostawała gdzieś w zasobach Microsoftu. Była to wersja serwerowa. Funkcje serwerowe były takie same jak w buildzie 4028. Sam system pod względem rozwoju był podobny bardziej do kompilacji 4074 niż 4053, posiadał rozwiązania, które usunięto potem w kompilacji 4074 z powodu zbyt niestabilnego działania. Wersja ta miała w przeciwieństwie do 4074, phoedo, panel sidebara kontrolujący program Windows Media Player, oraz nową eksperymentalną i niestabilną wersje tego programu która pojawiła się jeszcze w kompilacji 4093, była oparta na podobnej zasadzie mini odtwarzacza do Windows Media Playera 12 w Windows 7. Oprócz Slate dodano nowy styl „Jade”. Jedynie ten styl był kompatybilny z Aero, które posiadała ta kompilacja, jednak tylko w zielonej wersji, aby je uruchomić wystarczyło wcisnąć kombinację klawiszy CTRL+F9. Brakowało tapety domyślnej. Był to bardzo niestabilny build.
Milestone 7.
Build 4074.
Kompilacja 4074 była drugą i ostatnią wersją klasycznego Longhorna oficjalnie udostępnioną przez Microsoft latem 2004 roku subskrybentom TechNetu i MSDN. Była to niewątpliwie najpopularniejsza kompilacja tego systemu, która jest nawet do dziś używana i modyfikowana przez wielu fanów. Powstała nawet specjalna scena fanów klasycznego Longhorna, głównie poświęcona tej kompilacji. Powodem takiej popularności tej kompilacji był reset prac na Longhornem, przez ponad rok po 4074 nie wyciekła żadna inna 32 bitowa kompilacja.
Wersja ta była bardziej dopracowana niż 4066, poprawiono eksplorator, który teraz wyświetlał foldery w podobnej formie jak Eksplorator w Windows Vista. Był to ostatni build posiadający Aero, które zostało bardziej dopracowane, przypominając to z Visty, chociaż wymagało o wiele słabszej karty graficznej. Do podstawowych efektów przezroczystości wystarczyło jedynie, aby była kompatybilna z DirectX 7, do pełnych efektów rozmycia i animacji okien trzeba było już karty takiej jak do Aero w Viście. Dodano więcej paneli Sidebara, jednak część była tylko graficznymi niefunkcjonalnymi prototypami. Poprawiono ostatecznie obsługę sieci, wprowadzono nowy model sterowników LDDM, czyli wczesną wersje WDDM, dzięki którym obsługa Aero poprawiała się, dorównywając nawet szybkości pierwszej i drugiej becie Visty. Sterowniki takie aktywowały także wiele nowych funkcji, takich jak animowany ekran uruchamiania systemu w 32 bitowej palecie barw i w wysokiej rozdzielczości, technicznie podobny do tego który widzimy w Windows 7, niestety było bardzo mało sterowników LDDM dla tej kompilacji. Dodano także system zarządzania powiadomieniami systemowymi trochę podobny do Action Center z najnowszego systemu Microsoftu.
Kompilacja ta była dość stabilna, jednak WinFS ciągle brało dużo zasobów systemowych i z tego powodu często było wyłączane. Z wyłączonym WinFS wiele funkcji Longhorna było także wyłączonych. Kompilacja miała kilka drobnych, lecz uciążliwych błędów (np. nie można było utworzyć nowego folderu), pojawiały się także wycieki pamięci. Wiele z tych błędów zostało poprawionych poprzez nieoficjalne poprawki robione przez użytkowników.
Build 4083.
Kompilacja 4083 wyciekła jedynie w 64-bitowej wersji, która opierała się w dużym stopniu na Windows XP x64 Edition. Wcześniejsze kompilacje 4051 i 4074 wyciekły w obu wersjach, 32- i 64-bitowej. Były to jedyne wycieki wersji na tę platformę. Wersje 64 bitowe Longhorna były zupełnie inne od wersji 32 bitowych, nie posiadały większości technologii wprowadzonych we wcześniejszych kompilacjach, takich jak WinFS, były też wycięte z elementów opartych na .NET Framework, a więc Sidebara, i co za tym idzie Eksplorator nie był tak funkcjonalny jak w 32-bitowych kompilacjach. Były bardzo ograniczone i słusznie porównywane do Windows XP x64 z innym skinem. W 2004 roku systemy 64-bitowe dopiero raczkowały i wsparcie producentów sprzętu było niewielkie. Z tych powodów kompilacja ta nie zdobyła takiej popularności jak poprzedniczka. Ponadto była wysoce niestabilna.
Build 4093.
Kompilacja 4093 była kresem klasycznego Longhorna. Podobnie jak buildy 4039 i 4066 wyciekła później. Posiadała wiele zmian względem kompilacji 4074 m.in. wczesną wersje rozpoznawania mowy, zaktualizowaną, lecz ciągle wczesną wersję beta .NET Framework 2.0, Phoedo z nowymi funkcjami, oraz Windows Movie Maker 3.0 oparty o Windows Presentiation Foundation (Avalon). W całym systemie widać było szereg drobnych zmian. Niestety, był to najbardziej niestabilny build Longhorna, wykazujący ogromną liczbę błędów.
Reset prac nad Longhornem.
Los projektu Windows Longhorn został przesądzony jeszcze przed skompilowaniem ostatniego znanego buildu 4093. Przez cały rok 2004 w systemie Windows XP oraz programie Internet Explorer wykryto wiele luk w zabezpieczeniach, które musiały zostać poprawione. Przy opracowywaniu pakietu Service Pack 2 dla Windows XP przeniesiono wielu programistów tworzących do tej pory Longhorna. Z tego powodu system rozwijał się znacznie wolniej, a cały projekt stał się trudny do opanowania i zawierał zbyt wiele błędów. We wrześniu 2004 roku podjęto decyzję, aby zacząć tworzyć system od nowa na bazie systemu Server 2003. Nowe kompilacje dla odróżnienia były oznaczone numerem od 5000 wzwyż i przez pewien czas nadal były nazywane Longhorn, choć były zupełnie inne pod względem technicznym. Przez następny rok przeniesiono część elementów ze „starego” do „nowego” Longhorna, choć wiele z nich, takich jak WinFS czy sidebar zintegrowany z eksploratorem, zostało porzuconych. Z tego powodu wiele osób uważa, że system Windows Vista, który w prostej linii wywodzi się ze zresetowanego projektu, nie jest tym, czym miał być w zamierzeniu. Wiele z porzuconych składników powróciło w systemie Windows 7, jednak w szczątkowej formie – jak np. Biblioteki.
Licencja i legalność.
Windows Longhorn był oparty na 180 dniowej licencji ewaluacyjnej EULA. Część osób mylnie uważa, że projekt został porzucony przez Microsoft i powinien być traktowany jako abandonware, co nie jest prawdą, gdyż każdy projekt, nawet nie ukończony, nadal jest własnością Microsoft. Taka sytuacja miała miejsce, gdy twórcy jednej z „dzikich” odmian Longhorna musieli zaprzestać prac nad projektem zgodnie z żądaniami Microsoft.

</doc>
<doc id="1560937" url="https://pl.wikipedia.org/wiki?curid=1560937" title="Linie widmowe">
Linie widmowe



</doc>
<doc id="1560938" url="https://pl.wikipedia.org/wiki?curid=1560938" title="Colobinae">
Colobinae



</doc>
<doc id="1560939" url="https://pl.wikipedia.org/wiki?curid=1560939" title="Aspidosperma biała">
Aspidosperma biała

Aspidosperma biała, quebracho białe ("Aspidosperma quebracho-blanco" Schltdl.) – gatunek drzewa z rodziny toinowatych. Występuje w Ameryce Południowej (w Argentynie, Paragwaju, Urugwaju i Boliwii).
Morfologia.
Drzewo o wąskim pokroju. Liście skórzaste, lancetowate, naprzeciwległe. Kwiaty zebrane w wiechy umiejscowione są w szczytowych partiach gałązek lub w kątach liści. Kielich kwiatowy 5 ząbkowy z 5 pręcikami wewnątrz rurkowatej korony i 1 słupkiem.
Zastosowanie.
Aspidosperma biała jest rośliną leczniczą. Kora i liście są bogate w garbniki i alkaloidy (m.in. johimbina). Roślina dostarcza twardego i wytrzymałego drewna używanego w ciesielstwie i meblarstwie.

</doc>
<doc id="1560940" url="https://pl.wikipedia.org/wiki?curid=1560940" title="Quebracho białe">
Quebracho białe



</doc>
<doc id="1560941" url="https://pl.wikipedia.org/wiki?curid=1560941" title="Aspidosperma quebracho-blanco">
Aspidosperma quebracho-blanco



</doc>
<doc id="1560942" url="https://pl.wikipedia.org/wiki?curid=1560942" title="Promienie N">
Promienie N

Promienie N – fikcyjne promieniowanie, rzekomo emitowane przez źródła światła (Słońce, palniki gazowe) oraz różne ciała, np. metale i aparaturę wytwarzającą promieniowanie rentgenowskie. Zostało ogłoszone w 1903 r. przez francuskiego fizyka, profesora fizyki na Uniwersytecie w Nancy, Renè Prospera Blondlota (1849–1930), członka Francuskiej Akademii Nauk. Nazwa pochodzi od pierwszej litery rodzinnego miasta odkrywcy. Promieniowanie to okazało się zupełną fikcją.
Rejestracja.
Rejestracja tych promieni polegała na obserwacji scyntylacji na płytce pokrytej siarczkiem kadmu. Innym sposobem rejestracji było zwiększenie się jasności płomienia palnika, gdy padało nań promieniowanie N.
Właściwości.
Promieniowanie N miało odmienne właściwości niż inne znane wówczas rodzaje promieniowania. Można było je kumulować i przechowywać. Z łatwością przenikało przez niektóre metale (np. platynową płytkę) i papier, natomiast było całkowicie absorbowane przez mokry papier lub kilkucentymetrową warstwę soli kuchennej. Płaskie metalowe przedmioty (np. pilnik) miały zdolność wzmacniania promieni N. Dzięki takim przedmiotom można było, według ówczesnych badaczy tych promieni, dostrzec nieuzbrojonym okiem szczegóły otoczenia oświetlone tym promieniowaniem.
Według Blondlota promienie te miały charakter falowy i mogły różnić się długością fali i współczynnikiem załamania. Dowodzić tego miał eksperyment z użyciem aluminiowych soczewek i aluminiowego pryzmatu rozszczepiającego promieniowanie na poszczególne linie widmowe.
Historia dalszych badań.
Po ogłoszeniu swojego odkrycia Blondlot kontynuował badania nad promieniami N, dowodząc, że istnieje również inne promieniowanie, które nie wzmacnia, a osłabia jasność świecenia przedmiotów. Wreszcie trzecia odmiana tego promieniowania (emitowanego przez pewne ciecze i metale) miała oddziaływać z polem grawitacyjnym – zachowywała się jak strumień cząstek obdarzonych masą.
Badania te kontynuował profesor medycyny Augustin Charpentier, również z Nancy. Według tego uczonego promienie N emitowało również ludzkie ciało (nerwy i mięśnie), również po śmierci. Miały one nie tylko wzmacniać zmysł wzroku, ale również działanie innych telereceptorów.
Także Henri Becquerel zajmował się badaniem nowych promieni. „Udowodnił”, że można spowodować zanik ich emisji z metali poprzez działanie eterem, chloroformem lub spirytusem.
W ciągu roku ukazało się prawie 300 prac dotyczących promieni N. Najwięcej było autorstwa Charpentiera i Blondlota. Autorami prawie wszystkich prac byli Francuzi, poza dwoma artykułami autorów angielskich.
Weryfikacja.
Eksperymenty prowadzone w innych laboratoriach, poza Francją, nie potwierdzały rezultatów uzyskiwanych przez Blondlota i innych francuskich uczonych. Efekt ten próbowano tłumaczyć w ten sposób, że Niemcy mają stępione zmysły przez nadużywanie piwa, a Anglicy przez mgłę. Nie dowierzając tym tłumaczeniom, amerykański fizyk Robert Wood wybrał się do Nancy, aby na miejscu dokonać weryfikacji wyników. W zacienionym laboratorium niepostrzeżenie dokonywał modyfikacji aparatury (np. zabierając aluminiowy pryzmat), co jak się okazało, nie miało wpływu na odczyty czynione przez laborantów. Swoim działaniem Wood zdemaskował badaczy promieni N i wykazał fałszywość ich rewelacji. Opublikowanie przez niego wniosków ze swoich obserwacji w Nancy spowodowało odrzucenie przez międzynarodową społeczność naukową całej teorii promieni N.
Postawa Blondlota.
Odkrywca promieni N zdążył jeszcze dostać wysoką nagrodę od Francuskiej Akademii Nauk. W ostatniej chwili zmieniono tylko uzasadnienie – „odkrycie promieni N” zmieniono na „całokształt pracy naukowej”. Sam Blondlot nigdy nie pogodził się z porażką – do końca życia wierzył w realność promieni N i prowadził nad nimi badania.

</doc>
<doc id="1560943" url="https://pl.wikipedia.org/wiki?curid=1560943" title="Jamais (EP)">
Jamais (EP)

Jamais – minialbum muzyczny Czesława Niemena z 1966 roku.
Lista utworów.
Lista według Discogs:

</doc>
