<doc id="1560947" url="https://pl.wikipedia.org/wiki?curid=1560947" title="John Hennigan">
John Hennigan

John Randall Hennigan (ur. 3 października 1979 w Los Angeles) – amerykański wrestler, znany z występów w federacji WWE w latach 2002–2011 i 2019–2021, pod pseudonimem ringowym John Morison. Był mistrzem WWE Intercontinental Championship, ECW oraz WWE Tag Team. Na przełomie 2018 i 2019 roku był posiadaczem tytułu mistrza Impact World Championship w federacji Impact Wrestling. 
Kariera wrestlera.
WWE (2002–2011).
Studiował na Uniwersytecie Kalifornijskim w Davis na wydziałach filmu i biologii. Karierę zawodowego wrestlingu rozpoczął w Pro Wrestling w Sacramento, następnie został przyjęty do Ohio Valley Wrestling (OVW). 1 marca 2004 Hennigan zadebiutował na WWE RAW. Kontrakt z WWE podpisał w 2005 (debiut na WWE SmackDown). John karierę rozpoczynał w Supreme Pro Wrestling School w Sacramento. Nie został przyjęty do programu Tough Enugh 2, ale udało mu się dostać do jego III edycji w 2002 roku, wygrywając go wspólnie z Mattem Cappotellim. Jako zwycięzca otrzymał kontrakt z rozwojówką WWE – Ohio Valley Wrestling aby kontynuować tam treningi. W WWE zadebiutował w Bar Room Brawl matchu na Vengeance 2003. Na RAW Morrison zadebiutował 1 marca 2004 roku pod nickiem „Johnny Blaze”. Otrzymał taki pseudonim ponieważ był asystentem ówczesnego RAW GM-a Erica Bischoffa. Po 3 tygodniach jego nazwa została zmieniona na Johnny Nitro, która była odniesieniem do Monday Nitro z WCW, dla której pracował Bischoff. Jego przygoda została przerwana w czerwcu kiedy to przegrał walkę z Eugene, w której karą za porażkę była utrata pracy, został zesłany powtórnie do OVW. Podczas pobytu w rozwojówce rozpoczął spór z Cappotellim, potem do tego feudu wprowadzono Melinę jako byłą dziewczynę Nitro. Niedługo po tym dołączył do nich też Joey Mercury, tworząc stajnię MNM.
Po powrocie do WWE w brandzie SmackDown pokonali Eddiego Guerrero i Reya Mysterio w walce o pasy WWE Tag Team. Tytuły te stracili dwa dni przed Armageddonem w grudniu. Po raz 3 mistrzostwo zdobyli pokonując Mysterio i Batistę z dużą pomocą Marka Henry'ego 30 grudnia. W maju stracili pasy na rzecz Paula Londona i Briana Kendricka co doprowadziło do rozpadu ich TT. Następnego dnia GM Teddy Long zwolnił Nitro i Melinę. Tydzień później zadebiutował na RAW, ale przegrał z Johnem Ceną. Natychmiast został wprowadzony do feudu o pas IC, zdobył go na Vengeance pokonując w Triple Threat matchu Sheltona Benjamina i Carlito. Tytuł posiadał przez 4 miesiące, przegrywając go z Jeffem Hardym 2 października. W listopadzie ponownie go odzyskał, gdy Eric Bischoff wznowił walkę, a Nitro przegrał ją przez dyskwalifikację. Tydzień później Hardy odzyskał tytuł. MNM rozpoczęło feud z Hardy Boyz, Mercury doznał kontuzji w Fata 4-way Ladder matchu na WWE Armageddon. Potem MNM dostało lanie od Hardyz na Royal Rumble, a potem na No Way Out, które to zakończyło feud. W kwietniu 2007 roku został przedraftowany do ECW. John zadebiutował w ECW 19 czerwca pokonując Nunzio, tydzień później na WWE Night of Champions wziął udział w walce o wakujący pas ECW World Heavyweight Championship zastępując zmarłego tuż przed nią Chrisa Benoit.
Morrison &amp; The Miz.
Mimo rywalizacji Morrison i Miz zostali umieszczeni w WWE Tag Team Championship matchu przeciwko MVP i Mattowi Hardy’emu. Na Survivor Series obaj przegrali z CM Punkiem w Triple Threat matchu o ECW Championship. W lutym 2008 roku Miz i John mieli streaming programu o nazwie The Dirt Sheet, w którym wyśmiewali innych zapaśników i celebrytów. Zespół ten wielokrotnie bronił tytułów TT aż do Great American Bash w którym to wzięli udział w Fata 4-way TT matchu. Ani John ani Miz nie zostali przypięci, jednak to Jesse (z Festusem) spinował Curta Hawkinsa (z Ryderem) i odniósł zwycięstwo.
John Morrison &amp; The Miz i pasy Tag Team.
Następnie rozpoczęli feud z Cryme Tyme, z którymi zmierzyli się jako zwycięzcy głosowania Telewidzów na Cyber Sunday. 8 grudnia zdobyli nagrodę Slammy Awards (Tag Team roku), 5 dni potem wywalczyli tytuły World TT Championship pokonując CM Punka i Kofiego Kingstona. Następnie zaangażowali się w feud z The Colons’, panującymi mistrzami WWE Tag Team. Jedni i drudzy bronili z powodzeniem swoich tytułów, a ich feud zakończył się Lumberjack Unified TT Championship machem na Wrestlemanii XXV. Górą okazali się Primo i Carlito.
John Morrison jako solowy zawodnik.
13 kwietnia w Drafcie 2009 Miz został przeniesiony na Raw, co skutkowało rozpadem ich TT, wtedy to Miz zaatakował Morrisona. 2 dni później Johna przedraftowano na SmackDown. Na Judgment Day Morrison pokonał Sheltona Benjamina. 31 lipca miał swoją pierwszą walkę o World Heavyweight Championship, ale przegrał z Jeffem Hardym. 4 września na SmackDown pokonał Reya Mysterio i po raz 3. zdobył tytuł Intercontinental Championa. Na TLC stracił ten tytuł na rzecz Drewa McIntyre'a.
Morrison &amp; R-Truth.
W 2010 roku stworzył team z R-Truthem. Wziął udział w Elimination Chaber WHC matchu, ale przegrał (wyeliminowany przez Kane). Potem pokonali Cryme Tyme i Hart Dynasty i zostali pretendentami do Pasów TT. Na Wrestlemanii XXVI przegrali z teamem Sho-Miz. 26 kwietnia został powołany do Raw, tej samej nocy przegrał w debiucie z Jackiem Swaggerem.
Federacje niezależne (2012-2019).
Po odejściu z WWE, Hennigan zaczął używać swojego prawdziwego imienia i nazwiska na pokazach zapaśniczych. 4 lutego 2012, w walce wieczoru Champions Showcase Tour federacji WWFX w Mamilii na Filipinach, pokonał Sheltona Benjamina i zdobył tytuł wagi ciężkiej. 12 sierpnia Hennigan wystąpił w federacji Juggalo Championship Wrestling i w walce wieczoru Bloodymanii 6 pokonać Matta Hardy'ego i Breyera Wellingtona. W dniu 25 stycznia 2013 wrestler pojawił się jako John Morrison na Dragon Gate USA’s Open Golden Gate i pokonał Akirę Tozawę w main evencie show. 22 lutego 2013 Morrison pokonał pięciu innych zawodników, by stać się mistrzem świata NGW na pierwszej gali federacji Next Generation Wrestling. Hennigan uczestniczył w weekendzie WrestleManii, zmagając się na Pro Wrestling Syndicate. W dniu 4 kwietnia 2013, Hennigan pokonał Elijaha Burke a 5 kwietnia, Morrison pokonał japońską legendę Jushin „Thunder” Ligera w „International Dream Matchu” w Pro Wrestling Syndicate (PWS). 8 lipca 2019 zakończył współpracę z federacją Impact Wrestling.
WWE (2019–2021).
W grudniu 2019 podpisał kontrakt z WWE. W listopadzie 2021 z powodu cięć budżetowych wynikających z pandemii COVID-19, Morrison został zwolniony z kontraktu z WWE.
Życie prywatne.
Prywatnie w latach 2003–2015 był związany z byłą divą WWE Meliną. W 2016 poznał Tayę Valkyrie, z którą się zaręczył 14 czerwca 2017.
Osiągnięcia.
Continental Wrestling Federation
Family Wrestling Entertainment
Impact Wrestling
Lucha Libre AAA Worldwide
Lucha Underground
Next Generation Wrestling
Ohio Valley Wrestling
Pro Wrestling Illustrated
World Wrestling Entertainment
World Series Wrestling
World Wrestling Fan Xperience
Wrestling Observer Newsletter

</doc>
<doc id="1560948" url="https://pl.wikipedia.org/wiki?curid=1560948" title="Sakiewnik (rodzaj ssaka)">
Sakiewnik (rodzaj ssaka)

Sakiewnik ("Saccolaimus") – rodzaj ssaka z podrodziny grobowników (Taphozoinae) w obrębie rodziny upiorowatych (Emballonuridae).
Zasięg występowania.
Rodzaj obejmuje gatunki występujące w Afryce, Azji i Australii.
Morfologia.
Długość ciała (bez ogona) 72–135 mm, długość ogona 22–36 mm, długość ucha 16–27 mm, długość tylnej stopy 13–27 mm, długość przedramienia 61–95 mm; masa ciała 21–114 g.
Systematyka.
Podział systematyczny.
Do rodzaju należą cztery występujące współcześnie gatunki:
Opisano również kilka wymarłych gatunków:

</doc>
<doc id="1560950" url="https://pl.wikipedia.org/wiki?curid=1560950" title="Koczkodan niebieskolicy">
Koczkodan niebieskolicy



</doc>
<doc id="1560959" url="https://pl.wikipedia.org/wiki?curid=1560959" title="Jerzy Roman Kaczyński">
Jerzy Roman Kaczyński

Jerzy Roman Kaczyński (1951 - 2022) – polski filolog klasyczny, nauczyciel, tłumacz, popularyzator antyku.
Ukończył studia wyższe w Katedrze Filologii Klasycznej Uniwersytetu Łódzkiego w 1974, przedstawiwszy pracę magisterską pt. "Życie towarzyskie i rozrywki Rzymian na podstawie dwunastu ksiąg epigramatów M. V. Martialisa (lata 85–102)" (promotor: prof. dr hab. Bohdan Wiśniewski). Od 1975 uczył łaciny w II L.O. im. Stefana Batorego w Warszawie, aż do wygaśnięcia liceów trzyletnich w 2022 i usunięciu kursu łaciny z podstawy programowej.
Autor licznych artykułów na temat historii kultury życia codziennego i historii literatury rzymskiej publikowanych w latach 1978-1994 w magazynie historycznym "Mówią Wieki". Od 1985 współpracownik Polskiego Radia w dziedzinie popularyzowaniu antyku.
Tłumacz z języka francuskiego dzieł Pierre`a Grimala. Autor zbioru opowiadań "Barbarzyńcy".

</doc>
<doc id="1560960" url="https://pl.wikipedia.org/wiki?curid=1560960" title="Muhammad XII">
Muhammad XII

Muhammad XII Abu Abdallah (arab. أبو عبد الله محمد الثاني عشر) (ur. 1459 w Granadzie, zm. 1527, według innych źródeł 1533 w Fezie), przez współczesnych mu Hiszpanów zwany Boabdil, a także "el chico" ("Dziecko") lub "el Zogoibi" ("Nieszczęśliwy") – emir Grenady w latach 1482–1483 i 1485–1492.
W 1482 r. zasiadł na tronie z pomocą rodu Abencerrajes po obaleniu swojego ojca Abu l-Hasana Alego zwanego "Muley Hacén" (1464–1482). Powodem zmiany na tronie był konflikt w łonie dynastii Nasrydów. Abu l-Hasan Ali chciał przekazać władzę synom swojej chrześcijańskiej konkubiny Isabel de Solis zwanej "Soraya". Nie mogła się z tym pogodzić jego główna żona Aisha al-Horra, która wspierała swojego syna Boabdila. Już w 1483 r. Muhammad XII dostał się do hiszpańskiej niewoli po klęsce pod Luceną. Wolność odzyskał po śmierci ojca w 1485 r. Musiał wówczas pójść na ustępstwa wobec Kastylii. Osiadł w Guadix co oznaczało podział Emiratu Grenady pomiędzy niego i wuja Muhammada XIII zwanego "az Zagal". Boabdil zdołał zjednoczyć kraj, ale jego władza była coraz słabsza. Kraj pogrążał się w chaosie. Hiszpanie zdobywali kolejne twierdze, a równocześnie trwała wojna domowa, gdyż Muhammad XIII usiłował odzyskać władzę.
W 1487 r. Hiszpanie zdobyli Málagę Boabdil poprosił o wsparcie Turków. Pomoc ograniczyła się do ataków korsarzy na wybrzeża. W 1489 r. upadła Almería. W 1491 r. rozpoczęło się oblężenie Grenady. 2 stycznia 1492 r. Muhammad XII kapitulował przekazując miasto katolickim królom: Izabeli Kastylijskiej i Ferdynandowi Aragońskiemu.
Po upadku Emiratu Grenady Boabdil mieszkał do 1494 r. w przekazanych mu przez Hiszpanów dobrach Alpujarras. Następnie przeniósł się do Fezu, gdzie zamieszkał pod opieką sułtana Abu al-Abbasa Ahmada ibn Muhammada. Bezskutecznie starał się o odzyskanie Grenady.
Na przełęczy na południe od Grenady znajduje się miejsce, skąd można po raz ostatni spojrzeć na Grenadę. To miejsce nazywa się "El suspiro del moro" (Westchnienie Maura). Z niego po raz ostatni Boabdil oglądał utraconą stolicę. W 1995 r. Salman Rushdie opublikował na ten temat książkę "Ostatnie westchnienie Maura".
W 1892 r. Maurycy Moszkowski skomponował operę "Boabdil, ostatni król Maurów".

</doc>
<doc id="1560963" url="https://pl.wikipedia.org/wiki?curid=1560963" title="Feelin’ So Good (singel)">
Feelin’ So Good (singel)

Feelin’ So Good – czwarty singel Jennifer Lopez promujący jej debiutancką płytę On the 6. Lopez nagrała ten singel z udziałem raperów Big Pun i Fat Joe. Pierwotnie miał to być pierwszy singel promujący płytę, ale pozostał nim „If You Had My Love”. Mimo że single nie odniósł takich sukcesów, jak poprzednie, to uzyskał pozytywna opinie krytyków, uważających, że jest to jeden z najlepszych singli wokalistki. Singel zawiera elementy piosenki Strafe z 1984 roku „Set It Off”.
Teledysk.
Teledysk został nakręcony w 1999 roku przez Paula Huntera w dzielnicy nowego Jorku, Bronksie.

</doc>
<doc id="1560965" url="https://pl.wikipedia.org/wiki?curid=1560965" title="Wieżowiec RMF FM">
Wieżowiec RMF FM



</doc>
<doc id="1560966" url="https://pl.wikipedia.org/wiki?curid=1560966" title="Nosacz mentawajski">
Nosacz mentawajski



</doc>
<doc id="1560967" url="https://pl.wikipedia.org/wiki?curid=1560967" title="Rejon głuchowski">
Rejon głuchowski

Rejon głuchowski – jednostka administracyjna wchodząca w skład obwodu sumskiego Ukrainy.
Rejon utworzony w 1923, ma powierzchnię 1700 km². Siedzibą władz rejonu jest Głuchów.
Na terenie rejonu znajdują się 2 osiedlowe rady i 31 silskich rad, obejmujących w sumie 82 wsie i 2 osady.

</doc>
<doc id="1560968" url="https://pl.wikipedia.org/wiki?curid=1560968" title="Rejon jampolski (obwód sumski)">
Rejon jampolski (obwód sumski)

Rejon jampolski – jednostka administracyjna wchodząca w skład obwodu sumskiego Ukrainy.
Rejon utworzony w 1923, ma powierzchnię 944 km² i liczy około 27 tysięcy mieszkańców. Siedzibą władz rejonu jest Jampol.
Na terenie rejonu znajdują się 1 miejska rada, 2 osiedlowe rady i 13 silskich rad, obejmujących w sumie 56 wsi i 2 osady.

</doc>
<doc id="1560970" url="https://pl.wikipedia.org/wiki?curid=1560970" title="Jezioro Amadeus">
Jezioro Amadeus



</doc>
<doc id="1560971" url="https://pl.wikipedia.org/wiki?curid=1560971" title="Lake Amadeus">
Lake Amadeus



</doc>
<doc id="1560972" url="https://pl.wikipedia.org/wiki?curid=1560972" title="Amadeus">
Amadeus



</doc>
<doc id="1560974" url="https://pl.wikipedia.org/wiki?curid=1560974" title="Alberto Marcos Rey">
Alberto Marcos Rey

Alberto Marcos Rey (ur. 15 lutego 1974 w Camarma de Esteruelas) – hiszpański piłkarz występujący na pozycji lewego obrońcy. Obecnie gra w SD Huesca.
Kariera klubowa.
Alberto Marcos Rey jest wychowankiem Realu Madryt. W 1993 został włączony do pierwszego zespołu "Królewskich", a 17 kwietnia 1994 w wygranym 1:0 wyjazdowym meczu z Sevillą po raz pierwszy wystąpił w Primera División. W debiutanckim sezonie Marcos Rey rozegrał dla swojego klubu 4 ligowe pojedynki i w końcowej tabeli zajął 4. miejsce. Podczas rozgrywek 1994/1995 Hiszpan wziął udział w 3 spotkaniach Primera División i razem z drużyną wywalczył tytuł wicemistrza kraju.
Po zakończeniu sezonu Marcos Rey podpisał kontrakt z Realem Valladolid, w barwach którego mógł liczyć na regularne występy. W pierwszym sezonie spędzonym w nowym zespole rozegrał 26 ligowych pojedynków. Podczas sezonu 1997/1998 Valladolid po raz drugi w historii klubu wzięło udział w rozgrywkach Pucharu UEFA. Ekipa "Pucela" jednak już w 2. rundzie została wyeliminowana przez rosyjski Spartak Moskwa, z którym przegrała w dwumeczu 1:4.
W sezonie 1998/1999 Marcos Rey zaliczył swój 100. ligowy występ dla Real Valladolid. Podczas rozgrywek 2002/2003 hiszpański obrońca strzelił łącznie 2 bramki, jedną w zwycięskim 3:0 meczu z Realem Betis oraz jedną w przegranym 1:3 pojedynku przeciwko Mallorce. Nie pomogło to jednak Realowi Valladolid w uniknięciu degradacji do drugiej ligi. Marcos Rey zdecydował się pozostać na Estadio José Zorrilla i w sezonie 2006/2007 dzięki zajęciu 1. miejsca w Segunda División razem ze swoją drużyną powrócił do grona pierwszoligowców. 21 grudnia 2008 wychowanek Realu Madryt po raz 400. wystąpił w ligowym meczu Valladolid, a jego klub przegrał wyjazdowe spotkanie z Numancią 3:4. Łącznie przez 15 sezonów spędzonych w Valladolid Hiszpan rozegrał 436 ligowych pojedynków.
Latem 2010 Marcos przeszedł do drugoligowego SD Huesca i stał się jego podstawowym graczem.
Kariera reprezentacyjna.
Będąc zawodnikiem Realu Madryt Marcos rozegrał 3 mecze dla reprezentacja Hiszpanii do lat 21.

</doc>
<doc id="1560976" url="https://pl.wikipedia.org/wiki?curid=1560976" title="Pustynia Tanami">
Pustynia Tanami



</doc>
<doc id="1560977" url="https://pl.wikipedia.org/wiki?curid=1560977" title="Narutowicz">
Narutowicz



</doc>
<doc id="1560978" url="https://pl.wikipedia.org/wiki?curid=1560978" title="Concordia (Kansas)">
Concordia (Kansas)

Concordia – miasto w Stanach Zjednoczonych, w stanie Kansas, w hrabstwie Cloud, położone nad rzeką Republican.

</doc>
<doc id="1560980" url="https://pl.wikipedia.org/wiki?curid=1560980" title="Tanami Desert">
Tanami Desert



</doc>
<doc id="1560981" url="https://pl.wikipedia.org/wiki?curid=1560981" title="Simias">
Simias



</doc>
<doc id="1560982" url="https://pl.wikipedia.org/wiki?curid=1560982" title="Nizina Nullarbor">
Nizina Nullarbor



</doc>
<doc id="1560985" url="https://pl.wikipedia.org/wiki?curid=1560985" title="Sparta Praga (rugby)">
Sparta Praga (rugby)

Sparta Praga – czeski klub rugby z siedzibą w Pradze założony 8 sierpnia 1928 przez Francuza, Andree Cannellasa, jako jedna z sekcji AC Sparta. Jeden z najbardziej utytułowanych klubów rugby w Czechach. Pięciokrotny mistrz Czechosłowacji i czterokrotny mistrz Czech. Obecnie I zespół gra w ekstralidze, a II zespół w I lidze.
Historia.
Sekcja rugby Sparty Praga została powołana 8 sierpnia 1928. Pierwszym trenerem został Francuz, Andree Cannellas. 28 kwietnia 1928 prażanie rozegrali swoje pierwsze oficjalne spotkanie. Rywalem był zespół uniwersytetu sportowego w Brnie (VŠ sport Brno). W 1931 pod wodzą Cannellasa zespół zdobył swoje pierwsze mistrzostwo Czechosłowacji. Od 1989 sekcja rugby działa jako osobny klub, występując pod nazwą Rugby Club Sparta Praha.

</doc>
<doc id="1560986" url="https://pl.wikipedia.org/wiki?curid=1560986" title="Clyde (Kansas)">
Clyde (Kansas)

Clyde – miasto położone w Hrabstwie Cloud.

</doc>
<doc id="1560987" url="https://pl.wikipedia.org/wiki?curid=1560987" title="Nullarbor Plain">
Nullarbor Plain



</doc>
<doc id="1560989" url="https://pl.wikipedia.org/wiki?curid=1560989" title="Glasco (Kansas)">
Glasco (Kansas)

Glasco – miasto położone w Hrabstwo Cloud.

</doc>
<doc id="1560990" url="https://pl.wikipedia.org/wiki?curid=1560990" title="Parafia św. Mikołaja w Grodzisku">
Parafia św. Mikołaja w Grodzisku

Parafia św. Mikołaja – parafia prawosławna w Grodzisku, w dekanacie Siemiatycze diecezji warszawsko-bielskiej.
Na terenie parafii funkcjonują 2 cerkwie: 
Historia.
Pierwsza drewniana cerkiew w Grodzisku (pod wezwaniem Narodzenia Przenajświętszej Bogurodzicy) istniała już przed 1604. Kolejną świątynię (również z drewna) zbudowano i uposażono w 1709 z inicjatywy starosty drohickiego Marka Antoniego Butlera. W notatkach z wizytacji parafii z 1726 czytamy: "„...cerkiew drewniana ieszcze nowa z Dachem Nowym gontowym... Cmętarz Lada iaki y niecały ogrodzony Dzwonnica osobno od Cerkwie na słupach wiązana... Ołtarzow bokowych dwa snicerskich sobie podobnych... Oba na gradusach ieden Narodzenia Nayświętszey Panny, drugi S. Mikołaja... Drzwi Carskie stolarskie Ubogie Ołtarz wielki podmurowany... Item obraz powazny bolesney Naysw. Matki Jeszcze sie znayduie obrazów mniejszych z Moskiewskiemi Osim. Odnośnie funduszu ziemskiego cerkiew posiadała grunta... Włok dwie we trzech polach nie wiednym miejscu leżących o miedze roznych Ludzi w Funduszu dostatecznie opisane... Natomiast parafię tworzyły: wieś Grodzisk Butlerski, Makarki, Drochlin, Szmarklice, Sypnie, Czachy.”". W drugiej połowie XVIII w. cerkiew była już w złym stanie. W zapiskach z wizytacji w 1757 znajdujemy informację: "„sama cerkiew drewniana pod kupuła iedną z krzyżem zelaznym gontami mizernie okryta opadło...”". W XVIII w. w Grodzisku istniała też cerkiew pod wezwaniem św. Mikołaja, o której czytamy w sprawozdaniu z kolejnej wizytacji generalnej (1789): "„...w Miasteczku Grodzisk Na Znanym Sytuowana in suo esse ace devre zostaiąca, na krzyż stawiona z drzewa rzniętego – już stara.”". W 1784 parafia (wówczas unicka) w Grodzisku liczyła 694 wiernych i obejmowała Grodzisk, Drochlin, Makarki, Smarklice i Sypnie.
Po likwidacji unii na Białostocczyźnie (1839) i przyłączeniu parafii do Rosyjskiego Kościoła Prawosławnego liczba wiernych zaczęła wzrastać i w 1857 wynosiła 742 osoby. W należącej do parafii wsi Czarna Wielka z inicjatywy Franciszka Kudry wzniesiono w latach 1868–1869 drewnianą cerkiew cmentarną pod wezwaniem Kazańskiej Ikony Matki Bożej (konsekrowaną 2 lutego 1869). W następnym roku obok cerkwi cmentarnej zbudowano drewnianą wolnostojącą dzwonnicę. Na przełomie lat 80. i 90. XIX w. w pobliżu drewnianej cerkwi Narodzenia Bogurodzicy, po drugiej stronie drogi wzniesiono murowaną cerkiew, którą 22 października 1891 konsekrowano pod wezwaniem św. Mikołaja. Świątynia zyskała bogate wyposażenie. Wokół cerkwi wzniesiono ceglany mur.
Na początku XX w. liczba parafian wzrosła do około 1300. Wierni zamieszkiwali Grodzisk, Czarną Wielką, Drochlin, Jaszczołty, Krynki, Makarki, Mierzynówkę, Miodusy, Niewiarowo, Pobikry i Sypnie. Działalność parafii przerwała I wojna światowa i udanie się większości ludności prawosławnej na bieżeństwo (1915).
Po odzyskaniu niepodległości przez Polskę władze nie zgodziły się na reaktywację parafii prawosławnej w Grodzisku. Cerkiew św. Mikołaja stała się świątynią filialną parafii w Czarnej Cerkiewnej. W drewnianej cerkwi Narodzenia Bogurodzicy urządzono kościół rzymskokatolicki. Parafia prawosławna w Grodzisku odzyskała samodzielność dopiero w 1940.
W latach 50. XX w. parafia nabyła od osoby prywatnej posesję, na której wzniesiono budynki parafialne i gospodarcze. W 1960 wyremontowano cerkiew cmentarną w Czarnej Wielkiej. Większość dawnych gruntów parafialnych przejął w 1967 Skarb Państwa. W latach 70. XX w. dokonano zewnętrznego remontu cerkwi św. Mikołaja (wymiana pokrycia dachu, odnowienie elewacji). W 1982 odnowiono cerkiew cmentarną z zewnątrz, a w 1997 – jej wnętrze. Na początku XXI w. dokonano generalnego remontu wnętrza świątyni parafialnej, powtórnie odnowiono jej elewację oraz naprawiono ogrodzenie.
Obecnie (XXI w.) do parafii należą wsie: Grodzisk, Czarna Wielka, Drochlin, Krynki-Sobole, Makarki, Mierzynówka, Sypnie Nowe i Pobikry. Parafia posiada dwa cmentarze: w Grodzisku i Czarnej Wielkiej.
Święta parafialne.
Grodzisk
Czarna Wielka
Wykaz proboszczów.
Okres carski
Po reaktywacji parafii

</doc>
<doc id="1560991" url="https://pl.wikipedia.org/wiki?curid=1560991" title="Pustynia Sturt">
Pustynia Sturt



</doc>
<doc id="1560992" url="https://pl.wikipedia.org/wiki?curid=1560992" title="Miltonvale (Kansas)">
Miltonvale (Kansas)



</doc>
<doc id="1560994" url="https://pl.wikipedia.org/wiki?curid=1560994" title="Port lotniczy Abéché">
Port lotniczy Abéché

Port lotniczy Abéché – międzynarodowy port lotniczy położony w Abéché. Jest drugim co do wielkości portem lotniczym w Czadzie.

</doc>
<doc id="1560995" url="https://pl.wikipedia.org/wiki?curid=1560995" title="Miltonvale">
Miltonvale

Miltonvale – miasto w Stanach Zjednoczonych, w stanie Kansas, w Hrabstwie Cloud.

</doc>
<doc id="1560997" url="https://pl.wikipedia.org/wiki?curid=1560997" title="Jamestown (Kansas)">
Jamestown (Kansas)

Jamestown – miasto położone w Hrabstwo Cloud.

</doc>
<doc id="1560999" url="https://pl.wikipedia.org/wiki?curid=1560999" title="Pustynia Pinnacles">
Pustynia Pinnacles



</doc>
<doc id="1561000" url="https://pl.wikipedia.org/wiki?curid=1561000" title="Drużynowe Mistrzostwa Polski na Żużlu 1977">
Drużynowe Mistrzostwa Polski na Żużlu 1977

Drużynowe Mistrzostwa Polski na Żużlu 1977 – 30. edycja drużynowych mistrzostw Polski, organizowanych przez Polski Związek Motorowy (PZMot). Zwycięzcą rozgrywek ligowych w 1977 zostali żużlowcy klubu Stali Gorzów Wielkopolski, wywalczając tym samym tytuł drużynowego mistrza Polski.
Charakterystyka rozgrywek.
Do rozgrywek ligowych przystąpiło 17 polskich klubów żużlowych, podzielonych na pierwszą Ligę (10 zespołów) i drugą Ligę (7 zespołów). Tytułu drużynowego mistrza Polski bronił zespół Stali Gorzów Wielkopolski, natomiast beniaminkiem w I Lidze była drużyna Motoru Lublin. Po osiemnastu kolejkach rozgrywek w I Lidze, w których każdy zespół rozgrywał mecz z pozostałymi zespołami tej Ligi, walcząc u siebie oraz na wyjeździe, pierwsze miejsce wywalczyła – po raz trzeci z rzędu – drużyna klubu Stali Gorzów Wielkopolski, odnosząc 13 zwycięstw oraz ponosząc 5 porażek. W II Lidze zadebiutował nowo utworzony zespół GSŻ Grudziądz. Z pierwszej Ligi do drugiej spadł zespół Sparty Wrocław, a na jego miejsce awansowała drużyna Falubazu Zielona Góra, która zwyciężyła w rozgrywkach II Ligi. Ponadto w wyniku baraży 7 drużyny I Ligi i 2 drużyny II Ligi – zespół Śląska Świętochłowice również awansował do I Ligi. 

</doc>
<doc id="1561002" url="https://pl.wikipedia.org/wiki?curid=1561002" title="Simpson (Kansas)">
Simpson (Kansas)

Simpson – miasto w Stanach Zjednoczonych, w stanie Kansas, w Hrabstwie Cloud.

</doc>
<doc id="1561003" url="https://pl.wikipedia.org/wiki?curid=1561003" title="Bogdan Chazan">
Bogdan Chazan

Bogdan Feliks Chazan (ur. 27 października 1944 w Kościeniewiczach) – polski lekarz, profesor ginekologii i położnictwa, wykładowca Uniwersytetu Jana Kochanowskiego w Kielcach, autor książek i działacz antyaborcyjny.
Życiorys.
Miał czworo rodzeństwa. Jego kuzynką jest Ewa Błasik, wdowa po gen. Andrzeju Błasiku.
Ukończył I Liceum Ogólnokształcące im. Bolesława Prusa w Siedlcach w 1961, a następnie Akademię Medyczną w Warszawie. Od 1978 był uczniem, następnie współpracownikiem Michała Troszyńskiego, a później został jego następcą na stanowisku Kliniki Położnictwa i Ginekologii Instytutu Matki i Dziecka w Warszawie, które sprawował w latach 1992–2002. Prezydent RP Aleksander Kwaśniewski postanowieniem 2 lipca 1998 przyznał Bogdanowi Chazanowi tytuł naukowy profesora nauk medycznych.
W latach 1998–2001, w czasie rządów koalicji AWS-UW, Bogdan Chazan pełnił stanowisko Krajowego Konsultanta w Dziedzinie Położnictwa i Ginekologii, z którego został zwolniony przez Ministra Zdrowia Mariusza Łapińskiego na skutek skarg Federacji na rzecz Kobiet i Planowania Rodziny zarzucających Bogdanowi Chazanowi wydawanie niezgodnych z prawem opinii. W latach 2004–2014 Bogdan Chazan był dyrektorem ginekologiczno-położniczego Szpitala Specjalistycznego im. Świętej Rodziny w Warszawie.
Został członkiem Rządowej Rady Ludnościowej, zasiadając w niej przez kilka kadencji, w latach 1992–2007 i ponownie od 2012. Został członkiem Komitetu Nauk Demograficznych przy Wydziale I Nauk Humanistycznych i Społecznych Polskiej Akademii Nauk oraz członkiem komisji problemowych Regionalnego Biura Europejskiego Światowej Organizacji Zdrowia i Rady Europy. Został przewodniczącym Rady organizacji MaterCare International pomagającej matkom i dzieciom w krajach rozwijających (np. Kenia, Haiti, po trzęsieniu ziemi z 2010). Był recenzentem kilku podręczników Ministerstwa Edukacji Narodowej ścieżki międzyprzedmiotowej „Wychowanie do życia w rodzinie”. Został nauczycielem akademickim na Uniwersytecie Jana Kochanowskiego w Kielcach i wszedł w skład Rady Wydziału Nauk o Zdrowiu tej uczelni. Wszedł w skład Rady Naukowej centrum medycznego Medicover.
W czasach PRL wykonywał zabiegi aborcji. Sam podał, że podczas pracy w Szpitalu Wolskim w Warszawie przeprowadził ok. 500 zabiegów przerwania ciąży. Później został zadeklarowanym przeciwnikiem aborcji (patrz: Kontrowersje związane z aborcją) oraz propagatorem naprotechnologii w Polsce. W wyborach samorządowych w 2006 bez powodzenia ubiegał się o mandat radnego warszawskiej dzielnicy Wilanów z listy Prawa i Sprawiedliwości. W 2014 był sygnatariuszem "Deklaracji wiary lekarzy katolickich i studentów medycyny w przedmiocie płciowości i płodności ludzkiej".
Ukazały się książki dotyczące Bogdana Chazana: w sierpniu 2014 nakładem Wydawnictwa WAM wywiad-rzeka z Bogdanem Chazanem autorstwa Macieja Müllera pt. "Prawo do życia. Bez kompromisu", w listopadzie 2014 nakładem wydawnictwa Fronda publikacja autorstwa Tomasza Terlikowskiego pt. "Sprawa profesora Chazana. Kulisy manipulacji".
Życie prywatne.
Dwukrotnie zawarł związek małżeński. Pierwsza i druga żona są lekarkami. Został ojcem dziecka urodzonego poza małżeństwem.
Kontrowersje związane z aborcją.
W 2001 za czasów funkcjonowania koalicji SLD-UP-PSL wskutek skarg Federacji na rzecz Kobiet i Planowania Rodziny dotyczących wskazań do aborcji minister Mariusz Łapiński odwołał go ze stanowiska Krajowego Konsultanta w Dziedzinie Położnictwa i Ginekologii.
W 2014 został oskarżony o to, że będąc dyrektorem szpitala łamał Kodeks pracy oraz ignorował prawomocne wyroki sądu. W tym samym roku powołując się na klauzulę sumienia odmówił dokonania aborcji nieodwracalnie uszkodzonego płodu. Zdaniem pacjentki i jej pełnomocnika, Marcina Dubienieckiego, świadomie i celowo przeciągał procedury tak długo, by legalne przerwanie ciąży było już niemożliwe, oraz nie skierował jej do lekarza, który przeprowadziłby aborcję, mimo że zgodnie z obowiązującym prawem miał taki obowiązek. Poszkodowana złożyła skargę do wiceprezydenta Warszawy i zapowiedziała złożenie oskarżenia w prokuraturze. Wobec zarzutów Chazan bronił się argumentując, iż „działanie wymierzone bezpośrednio w życie dziecka, mające na celu jego uśmiercenie, jest niewłaściwe”. W konsekwencji, 3 lipca 2014 Narodowy Fundusz Zdrowia nałożył karę 70 tysięcy złotych na Szpital im. Świętej Rodziny w Warszawie. 21 lipca Chazan został zwolniony z funkcji dyrektora szpitala przez prezydent Warszawy Hannę Gronkiewicz-Waltz.
W sprawie klauzuli sumienia odnośnie do odmowy dokonywania zabiegów aborcji w 2014 wyraz solidarności i wsparcia Bogdanowi Chazanowi udzielili jego zwolennicy na zorganizowanym wiecu, a ponadto Konferencja Episkopatu Polski, abp Henryk Hoser, kard. Kazimierz Nycz, były szef Naczelnej Rady Lekarskiej Konstanty Radziwiłł, Cezary Pazura, Natalia Niemen, władze szpitala w Wołominie, środowisko medyczne Świętej Rodziny i Katolickie Stowarzyszenie Lekarzy Polskich, fundacje i stowarzyszenia, w tym organizacje polskie i europejskie z ruchu pro-life oraz powstała inicjatywa obywatelska zbierająca podpisy pod listem poparcia profesora.
Przeciwko działalności Bogdana Chazana protestował Sojusz Lewicy Demokratycznej. Pikietę pod Sejmem zorganizowała grupa wywodzących się głównie ze środowisk feministycznych osób, protestujących przeciw praktykom odmawiania kobietom zgodnych z prawem świadczeń medycznych.
30 kwietnia 2015 rzecznik Prokuratury Okręgowej w Warszawie ogłosił, że śledztwo, które prowadziła Prokuratura Rejonowa Warszawa Mokotów, przeciwko profesorowi Chazanowi zostało umorzone, "„wobec braku znamion czynu zabronionego”". Umorzone śledztwo dotyczyło "„narażenia pacjenta na bezpośrednie niebezpieczeństwo utraty życia lub ciężkiego uszczerbku na zdrowiu przez lekarza szpitala im. Świętej Rodziny w Warszawie w związku z odmową przeprowadzenia zabiegu usunięcia ciąży”" oraz "„przekroczenia uprawnień i niedopełnienia obowiązków”". W komunikacie stwierdzono, że zostały spełnione przesłanki dla zgodnego z prawem usunięcia ciąży, a prof. Chazan nie dopełnił obowiązków związanych z powołaniem się na klauzulę sumienia, którą zresztą zastosowano w sposób nieprawidłowy. Jednakże z racji tego, że dyrektor szpitala ani lekarz nie są funkcjonariuszami publicznymi, niedopełnienie obowiązków nie wyczerpało znamion przestępstwa. W kwestii pierwszego zarzutu stwierdzono, że kontynuowanie ciąży nie stanowiło bezpośredniego zagrożenia dla życia lub zdrowia matki, zatem sprawę umorzono także w tym zakresie.

</doc>
<doc id="1561004" url="https://pl.wikipedia.org/wiki?curid=1561004" title="The Pinnacles Desert">
The Pinnacles Desert



</doc>
<doc id="1561005" url="https://pl.wikipedia.org/wiki?curid=1561005" title="Port lotniczy Agadez">
Port lotniczy Agadez

Port lotniczy Agadez – międzynarodowy port lotniczy położony w Agadez. Jest drugim co do wielkości portem lotniczym w Nigrze. Połączenia do Algieru, Paryża i Niamey.

</doc>
<doc id="1561006" url="https://pl.wikipedia.org/wiki?curid=1561006" title="Aurora (Kansas)">
Aurora (Kansas)

Aurora – miasto w Stanach Zjednoczonych, w stanie Kansas, w Hrabstwie Cloud.

</doc>
<doc id="1561008" url="https://pl.wikipedia.org/wiki?curid=1561008" title="Pinnacles">
Pinnacles



</doc>
<doc id="1561013" url="https://pl.wikipedia.org/wiki?curid=1561013" title="Port lotniczy Lubango">
Port lotniczy Lubango

Port lotniczy Lubango – międzynarodowy port lotniczy położony w Lubango, w Angoli.

</doc>
<doc id="1561014" url="https://pl.wikipedia.org/wiki?curid=1561014" title="Komórka chrząstkotwórcza">
Komórka chrząstkotwórcza



</doc>
<doc id="1561018" url="https://pl.wikipedia.org/wiki?curid=1561018" title="Złota Przełączka">
Złota Przełączka

Złota Przełączka (słow. "Ušaté sedlo") – przełęcz położona na wysokości ok. 2230 m n.p.m. w słowackich Tatrach Wysokich. Znajduje się w bocznej grani odchodzącej na północny zachód od wierzchołka Małego Kieżmarskiego Szczytu. Oddziela ścianę tego szczytu od położonej tuż obok Złotej Turni.
Spod Złotej Przełączki do Złotego Kotła w północnej ścianie Małego Kieżmarskiego Szczytu opada długi żleb zwany Niemiecką Drabiną, dzielący ścianę tę na górne i dolne piętro. W kierunku Miedzianej Kotliny ze Złotej Przełączki opada natomiast Niemiecka Ławka – półka łącząca ją z Miedzianym Przechodem, położonym w zachodnim żebrze Małego Kieżmarskiego Szczytu.
Na siodło przełęczy nie prowadzą żadne znakowane szlaki turystyczne, dla taterników prowadzi nią droga przez Niemiecką Drabinę i Miedziane Ławki na Łomnicę – piękna widokowo, ale nie najłatwiejsza. Najdogodniej Złotą Przełączkę można osiągnąć z Doliny Zielonej Kieżmarskiej ukosem przez ścianę Małego Kieżmarskiego Szczytu, Złotą Drabiną i dalej Niemiecką Drabiną. Inna droga wiedzie na przełęcz z Miedzianego Ogródka w Miedzianej Kotlinie (odgałęzieniu Doliny Dzikiej) – początkowo Miedzianą Drabiną i dalej Niemiecką Ławką.
Przełęcz była znana poszukiwaczom skarbów już od początków XVIII wieku. Prace górnicze prowadziła w tym rejonie rodzina Fabri z Kieżmarku.
Nazwa przełęczy i innych sąsiednich obiektów związana jest z poszukiwaniami, które miały na celu wydobycie złota.
Historia.
Pierwsze wejścia turystyczne:

</doc>
<doc id="1561019" url="https://pl.wikipedia.org/wiki?curid=1561019" title="Cerkiew św. Eliasza">
Cerkiew św. Eliasza

Cerkwie pod wezwaniem św. Eliasza

</doc>
<doc id="1561022" url="https://pl.wikipedia.org/wiki?curid=1561022" title="Półwysep Jork">
Półwysep Jork



</doc>
<doc id="1561024" url="https://pl.wikipedia.org/wiki?curid=1561024" title="Parafia Świętych Kosmy i Damiana w Narojkach">
Parafia Świętych Kosmy i Damiana w Narojkach

 
Parafia Świętych Kosmy i Damiana – parafia prawosławna w Narojkach, w dekanacie Siemiatycze diecezji warszawsko-bielskiej.
Na terenie parafii funkcjonuje 1 cerkiew:
Historia.
Pierwsza pisemna wzmianka o parafii prawosławnej w Narojkach pochodzi z 1629, kiedy to dokonano spisu mienia cerkiewnego. Rok przyjęcia unii przez parafię nie jest dokładnie znany. Dalsze informacje o cerkwi pochodzą z 1726, ze sprawozdania z wizytacji unickiego dziekana drohickiego: "„Cerkiew sama stara drewniana, mała y zbyt stara, palem ogrodzona. Dach na niey y Połap zgniły, na Cmentarzu krzyż stary. Dzwonnicy ani Babińca nie masz. Podłogi absolutnie nie masz.”" W początkach XVIII w. w cerkwi umieszczono kopię Galackiej Ikony Matki Bożej, która w Narojkach pozostaje do dziś. W 1738 zbudowano nową cerkiew, do której przeniesiono ikonę Matki Bożej oraz umieszczono ikonę Świętych Kosmy i Damiana – obecnych patronów parafii. W zapiskach z wizytacji z 1789 czytamy o cerkwi: "„sytuowana wyreperowana z Przystawieniem kruchty, gątami nowo podbita z wieżyczką nową. Item ołtarzów dwa pozłoconych stolarską robotą, z kolumnami, gzymsami, malowanych, częścią pozłoconych, częścią posrebrzanych. Na Jednym obrazie Matki Boskiey na Drugim SS. Kozmy y Damiana.”"
Pod koniec XVIII w. parafia w obejmowała wsie: Narojki, Bryki, Jaszczołty, Korzeniówkę, Kułygi, Miłkowice, Moczydły, Osnówkę, Sady, Skiwy, Sytki, Smorczewo, Śledzianów i Zalesie z ogólną liczbą 522 osób. W 1839, po likwidacji unii na Białostocczyźnie, parafia na powrót stała się prawosławną. W 1863 wierni postanowili wznieść nową świątynię. Budowa, w znacznej mierze dotowana przez władze państwowe (w owym czasie parafia liczyła zaledwie 152 dorosłych wiernych), rozpoczęła się 8 lipca 1865 i trwała ponad rok. Konsekracja nowej cerkwi miała miejsce 8 listopada 1866. Starą cerkiew rozebrano, natomiast Galacką Ikonę Matki Bożej przeniesiono na czas budowy świątyni do pobliskiej cerkwi w Rogawce.
W 1908 wyposażenie cerkwi uległo częściowemu zniszczeniu wskutek pożaru, jednak ikona Matki Bożej ocalała. W 1915, w wyniku działań wojennych większość parafian udała się na bieżeństwo. Po odzyskaniu przez Polskę niepodległości i powrocie wiernych parafia nie uzyskała statusu etatowej i przez cały okres międzywojenny była oficjalnie filią parafii w Siemiatyczach. Placówce w Narojkach podlegali natomiast wierni z Drohiczyna.
W czasie II wojny światowej parafia odzyskała samodzielność. W okresie powojennym część ludności została przesiedlona do ZSRR oraz nastąpiły migracje do ośrodków miejskich (Białystok, Siemiatycze). Mimo zmniejszenia się liczby wiernych, cerkiew oraz mienie parafialne utrzymywano w należytym stanie. W latach 60. XX w. pobudowano murowaną dzwonnicę i ogrodzono posesję. W 1975 do cerkwi dobudowano kruchtę z emporą. W latach 90. odnowiono elewację i wymieniono pokrycie dachu cerkwi, a w 2009 wstawiono nowe okna. 24 lipca 2016 w sąsiedztwie cerkwi ustawiono i poświęcono krzyż upamiętniający 150-lecie konsekracji świątyni.
Główne święta parafialne obchodzone są:

</doc>
<doc id="1561025" url="https://pl.wikipedia.org/wiki?curid=1561025" title="Instytut Botaniki im. Władysława Szafera Polskiej Akademii Nauk">
Instytut Botaniki im. Władysława Szafera Polskiej Akademii Nauk

Instytut Botaniki im. Władysława Szafera Polskiej Akademii Nauk – ośrodek badawczy z zakresu botaniki Polskiej Akademii Nauk znajdujący się w Dzielnicy II Grzegórzki w Krakowie przy ul. Lubicz 46.
W skład Instytutu wchodzi 5 zakładów: Ekologii, Fykologii, Mikologii, Paleobotaniki, Systematyki
oraz 2 pracownie: Briologii, Lichenologii.

</doc>
<doc id="1561026" url="https://pl.wikipedia.org/wiki?curid=1561026" title="Port lotniczy Beira">
Port lotniczy Beira

Port lotniczy Beira (port. Aeroporto Beira) (IATA: BEW, ICAO: FQBR) – port lotniczy zlokalizowany w Beira, w Mozambiku.

</doc>
<doc id="1561036" url="https://pl.wikipedia.org/wiki?curid=1561036" title="Port lotniczy Gao">
Port lotniczy Gao

Port lotniczy Gao (IATA: GAQ, ICAO: GAGO) – międzynarodowy port lotniczy, położony w Gao, w Mali.

</doc>
<doc id="1561041" url="https://pl.wikipedia.org/wiki?curid=1561041" title="Jan Spychalski (piłkarz)">
Jan Spychalski (piłkarz)

Jan Spychalski (ur. 21 grudnia 1963 w Kępnie) – polski piłkarz, grający na pozycji pomocnika, trener piłkarski.
Kariera.
Jest wychowankiem Polonii Kępno. W latach 1985–1987 grał w Motorze Praszka. W 1987 roku przeszedł do Rakowa Częstochowa. W barwach tego klubu grał do 1999 roku, występując w ponad 400 meczach, w tym 121 w I lidze. Zdobył dla klubu 77 bramek, w tym 15 w I lidze. Dwukrotnie grał w ćwierćfinale Pucharu Polski w 1995 i 1996 roku.
Następnie był zawodnikiem Dyskobolii Grodzisk Wielkopolski i Warty Zawiercie. Karierę zawodniczą kończył w Orle Kiedrzyn.
Po zakończeniu kariery piłkarskiej był trenerem takich klubów, jak Orzeł Kiedrzyn, Unia Rędziny czy Gmina Kłomnice.
W 2021 r. został wybrany przez redakcję portalu igol.pl oraz kibiców do jedenastki stulecia Rakowa.

</doc>
<doc id="1561042" url="https://pl.wikipedia.org/wiki?curid=1561042" title="Cape York">
Cape York



</doc>
<doc id="1561044" url="https://pl.wikipedia.org/wiki?curid=1561044" title="Cape York Peninsula">
Cape York Peninsula



</doc>
<doc id="1561046" url="https://pl.wikipedia.org/wiki?curid=1561046" title="Port lotniczy Bobo-Dioulasso">
Port lotniczy Bobo-Dioulasso

Port lotniczy Bobo-Dioulasso – międzynarodowy port lotniczy położony w Bobo-Dioulasso, w Burkinie Faso. Jest to drugi co do wielkości port lotniczy tego kraju.

</doc>
<doc id="1561052" url="https://pl.wikipedia.org/wiki?curid=1561052" title="Półwysep Gove">
Półwysep Gove



</doc>
<doc id="1561054" url="https://pl.wikipedia.org/wiki?curid=1561054" title="Adam Churek">
Adam Churek

Adam Churek (ur. 16 września 1966 roku w Myszkowie) – były polski piłkarz, grający na pozycji obrońcy. Wychowanek Papiernika Myszków, w swojej karierze grał między innymi w Zagłębiu Sosnowiec, w barwach którego w latach 1990–1992 rozegrał 44 mecze w I lidze polskiej. Reprezentował również barwy Krisbutu Myszków, Victorii Jaworzno i Warty Zawiercie.

</doc>
<doc id="1561056" url="https://pl.wikipedia.org/wiki?curid=1561056" title="Bogdan Wrzochalski">
Bogdan Wrzochalski

Bogdan Wrzochalski (ur. 6 lutego 1954 w Przasnyszu) – polski filozof prawa, publicysta i dyplomata.
Życiorys.
Absolwent Szkoły Podstawowej nr 1 z 1969 r., następnie Liceum Ogólnokształcącego w Przasnyszu (matura 1973) i Wydziału Prawa Uniwersytetu Warszawskiego (dyplom 1977). W latach 1982–1983 odbył staż naukowy na Uniwersytecie Jagiellońskim, a w roku akademickim 1984/1985|85 przebywał na stypendium DAAD na uniwersytetach w Bonn i w Monachium. Pracował od 1978 r. w MSZ, w latach 1985–1989 uczestniczył jako prawnik m.in. w rokowaniach między PRL a NRD na temat rozgraniczenia obszarów morskich w Zatoce Pomorskiej. W latach 1993–1996 był naczelnikiem Wydziału Współpracy Transgranicznej, następnie przebywał w placówkach zagranicznych w Berlinie Zachodnim (1989–1990), Berlinie (1990–1993), Bratysławie (1996–1997) i ponownie w Berlinie (1997–2001).
W 1990 uzyskał tamże stopień doktora nauk humanistycznych w zakresie filozofii na podstawie dysertacji "Filozofia prawa Gustawa Radbrucha kontra filozofia prawa w Trzeciej Rzeszy" (promotor: Franciszek Ryszka). Za pracę doktorską otrzymał II nagrodę miesięcznika „Państwa i Prawa” w konkursie na najlepsze prace doktorskie i habilitacyjne (1992). Swoje poglądy naukowe prezentował m.in. na Światowym Kongresie Filozofii Prawa I Filozofii Społecznej w Getyndze w 1991 r. Jest członkiem Szwajcarskiego oraz Niemieckiego Stowarzyszenia Filozofii Prawa i Filozofii Społecznej, a także uczestnikiem konferencji tych stowarzyszeń.
W latach 2001–2004 był pierwszym radcą w Departamencie Europy MSZ, od 1 lipca 2007 do 25 sierpnia 2008 r. – chargé d’affaires ambasady RP w Bratysławie, później radcą-ministrem i kierownikiem Wydziału Politycznego. W latach 2010–2012 kierował aplikacją dyplomatyczno-konsularną w MSZ, a także prowadził wykłady dla pracowników MSZ z historii dyplomacji polskiej II RP oraz PRL. W 2004 r. uhonorowany został statuetką "Przasnyskiego Koryfeusza". W 2008 r. otrzymał od Muzeum Kultury Żydowskiej w Bratysławie Medal Rabina Chatama Sofera. Jest członkiem honorowym polsko-słowackiego Euroregionu Tatry (2010). 
W latach 2010–2014 wykładał na UKSW w Instytucie Politologii etykę dyplomatyczno-konsularną, etykę polityczną oraz etykę funkcjonariuszy służb państwowych. Od 22 września 2014 do 29 grudnia 2017 r. był zastępcą dyrektora Instytutu Polskiego w Wiedniu. Wykładowca akademicki, m.in. na Uniwersytecie Kardynała Stefana Wyszyńskiego w Warszawie. Publikował m.in. w "Miesięczniku Literackim", "Więzi", "Przeglądzie Zachodnim". Jest autorem m.in. publikacji z zakresu etyki dyplomacji, w tym o postaci Raoula Wallenberga. Mieszka na stałe w Warszawie. 

</doc>
<doc id="1561057" url="https://pl.wikipedia.org/wiki?curid=1561057" title="Gove Peninsula">
Gove Peninsula



</doc>
<doc id="1561058" url="https://pl.wikipedia.org/wiki?curid=1561058" title="Zamek w Bobrownikach">
Zamek w Bobrownikach

Zamek w Bobrownikach – zamek obronny w Bobrownikach, wzniesiony prawdopodobnie przez piastowskiego księcia dobrzyńskiego Władysława Garbatego. Po wojnach polsko – krzyżackich siedziba starosty. Od XVIII wieku w ruinie.
Historia.
Zamek w Bobrownikach powstał prawdopodobnie ok. połowy XIV w. Jego fundatorem był książę dobrzyński Władysław Garbacz. Był siedzibą książęcą, starostów książęcych, wójtów krzyżackich i starostów królewskich. Zachowane krzyżackie inwentarze mówią o istnieniu w pobliżu zamku związanego z nim folwarku.
W 1377 zamek otrzymał od króla Ludwika Węgierskiego Władysław Opolczyk, ten sprzedał warownię w 1392 roku zakonowi krzyżackiemu.
W 1405 Władysław Jagiełło wykupił ziemię dobrzyńską razem z Bobrownikami z rąk Krzyżaków, jednak już cztery lata później po ataku na warownię i zburzeniu części murów przez artylerię krzyżacką przeszedł 28 sierpnia w ręce zakonne, po czym prawdopodobnie latem 1410 r. powrócił pod polskie władanie. Jego nadgraniczne położenie ponownie stało się przyczyną wielu inwestycji w modernizację obiektu; mimo tego obiekt, będący siedzibą starostów, nie odegrał już żadnej roli militarnej. W czasie wojny trzynastoletniej i walk z Zakonem w latach 1519–1521 urządzono w nim więzienie dla pojmanych rycerzy krzyżackich. Przesunięcie granicy państwowej ostatecznie pozbawiło budowlę strategicznej roli.
W czasie wojny 1655–1660 zamek wraz z archiwum grodzkim został spalony przez Szwedów, mimo to na początku XVIII był on jeszcze w niewielkim stopniu użytkowany. W drugiej połowie XVIII w. obiekt był już bardzo zniszczony. Ruiny do dnia dzisiejszego nie mają gospodarza – trwają próby przejęcia zabytku przez gminę Bobrowniki – i ulegają dewastacji. Dodatkowym zagrożeniem dla nich są wylewy Wisły (przez kilkadziesiąt lat, do lat 80. XX wieku, ruiny znajdowały się na wyspie, oddzielone od prawego brzegu rzeki dziką odnogą).
Architektura.
Niewiele wiadomo na temat wyglądu warowni w czasach krzyżackich i późniejszych. Obiekt był dwuskrzydłowy, wzniesiony na planie kwadratu), otoczony murami obronnymi i fosą, z jedną bramą wjazdową oraz wieżą obronno-sygnalizacyjną. Dookoła rozmieszczone były budynki gospodarcze. Obecnie śladem dawniej świetności obiektu są jedynie elementy murów obronnych oraz wieży.

</doc>
<doc id="1561060" url="https://pl.wikipedia.org/wiki?curid=1561060" title="Półwysep Mornington">
Półwysep Mornington



</doc>
<doc id="1561061" url="https://pl.wikipedia.org/wiki?curid=1561061" title="Rambutan">
Rambutan



</doc>
<doc id="1561063" url="https://pl.wikipedia.org/wiki?curid=1561063" title="Port lotniczy Bouaké">
Port lotniczy Bouaké

Port lotniczy Bouaké – międzynarodowy port lotniczy położony w Bouaké. Jest drugim co do wielkości lotniskiem Wybrzeża Kości Słoniowej.

</doc>
<doc id="1561064" url="https://pl.wikipedia.org/wiki?curid=1561064" title="JunJun">
JunJun

JunJun, 李纯 (ur. 11 lutego w 1988 w prowincji Hunan w Chinach), chińska wokalistka. W Japonii znana jako Junjun (ジュンジュン?). Występuje w zespole Morning Musume od 15 marca 2007. Dołączyła jako 8 generacja wraz z Qian Lin (LinLin).

</doc>
<doc id="1561066" url="https://pl.wikipedia.org/wiki?curid=1561066" title="Ꙓ">
Ꙓ

Ꙓ, ꙓ (robocza nazwa: jotowana jać) – rzadko używana litera dawnej cyrylicy (np. w «Изборник» Святослава 1073 года, фрагмент л. 156 об.). Utworzona jako ligatura liter І i Ѣ. Nie ma odpowiednika w głagolicy ani nie posiada wartości liczbowej. Używana była na początku wyrazów i po samogłoskach, np.: ꙓди, наꙓдъся. Prawdopodobna wymowa to [jæ:] lub [je:].

</doc>
<doc id="1561067" url="https://pl.wikipedia.org/wiki?curid=1561067" title="Mornington">
Mornington



</doc>
<doc id="1561071" url="https://pl.wikipedia.org/wiki?curid=1561071" title="Parafia św. Proroka Eliasza">
Parafia św. Proroka Eliasza

 Parafie pod wezwaniem św. Proroka Eliasza

</doc>
<doc id="1561072" url="https://pl.wikipedia.org/wiki?curid=1561072" title="Letnia Uniwersjada 2009">
Letnia Uniwersjada 2009

25. Letnia Uniwersjada – odbyła się między 1 a 12 lipca 2009 stolicy Serbii w Belgradzie.
Belgrad został wybrany na organizatora uniwersjady 19 stycznia 2005 w Innsbrucku pokonując polski Poznań i meksykańskie Monterrey.
W trakcie imprezy wystartowało ponad 10000 zawodników ze 146 państw ze wszystkich pięciu kontynentów (Ameryka Północna i Ameryka Południowa jest w trakcie igrzysk oznaczana jako jeden kontynent – Ameryka)
Zawodnicy rywalizowali w 203 konkurencjach w 15 dyscyplinach. Najwięcej medali można było zdobyć 11 lipca (45), a najmniej 3 lipca (7).
Na uniwersjadzie zostały rozegrane cztery gry zespołowe: piłka nożna, piłka wodna, koszykówka, siatkówka.
Ceremonia otwarcia odbyła się na Stadion Crvena zvezda (nieoficjalnie zwany „Marakana”) 1 lipca o godzinie 20:00. Stadion Crvena zvezda może pomieścić 55 000 ośób.
Poza Belgradem zawody odbyły się w miastach: Vršac, Pančevo, Lazarevac, Inđija, Smederevo, Stara Pazova, Obrenovac oraz Nowy Sad.
Wybór.
Procedura wyboru.
19 stycznia 2005 roku w Innsbrucku, Belgrad został wybrany na organizatora Letniej Uniwersjady 2009. Belgrad wygrał w pierwszej rundzie deklasując rywali.
Kłopoty organizacyjne.
Początkowo w programie 25. Letniej Uniwersjady znajdowały się jeszcze następujące sporty:
Powiększający się kryzys gospodarczy wpłynął znacznie na budżet Komitetu Wykonawczego. Gospodarze musieli zrezygnować z organizacji powyższych dyscyplin sportowych. Ponadto niektóre sporty, które pozostały będą rozgrywane poza Belgradem, ale nie dalej niż 90 kilometrów.
Maskotka.
Oficjalną maskotką uniwersjady był ptak – wróbel. Każde z 5 piórek prawego skrzydła maskotki ma inny kolor symbolizujący sportowców z 5 kontynentów, tak jak przy fladze olimpijskiej. Na jego koszulce widnieje logo Uniwersjady.
Państwa uczestniczące w zawodach.
W 25. Letniej Uniwersjadzie wystąpili zawodnicy ze 146 państw ze wszystkich pięciu kontynentów.
Obiekty.
Lista obiektów
Wioska uniwersytecka.
Ukończona została w 2009 roku. Ma powierzchnię 120 000 metrów kwadratowych. Posiada ok. 2000 pokoi.
Telewizja.
Transmisje z uniwersjady przeprowadzały RTS oraz Eurosport 2 (do wszystkich krajów europejskich)
Linki zewnętrzne.
Oficjalna strona Letniej Uniwersjady 2009 

</doc>
<doc id="1561073" url="https://pl.wikipedia.org/wiki?curid=1561073" title="Półwysep Fleurieu">
Półwysep Fleurieu



</doc>
<doc id="1561079" url="https://pl.wikipedia.org/wiki?curid=1561079" title="Fleurieu Peninsula">
Fleurieu Peninsula



</doc>
<doc id="1561080" url="https://pl.wikipedia.org/wiki?curid=1561080" title="Port lotniczy Ndola">
Port lotniczy Ndola

Port lotniczy Ndola (IATA: NLA, ICAO: FLND) – międzynarodowy port lotniczy położony w Ndoli, w Zambii.

</doc>
<doc id="1561085" url="https://pl.wikipedia.org/wiki?curid=1561085" title="Noga">
Noga

Osoby noszące nazwisko Noga:

</doc>
<doc id="1561089" url="https://pl.wikipedia.org/wiki?curid=1561089" title="Ed Carpenter">
Ed Carpenter

Everette Edward Carpenter Jr (ur. 3 marca 1981 w Indianapolis) – amerykański kierowca wyścigowy.
Kariera.
Początki kariery.
Carpenter rozpoczął ściganie od wyścigów typu midget. W 2002 roku przeniósł się do samochodów jednomiejscowych i wystartował w Infiniti Pro Series w której zajął trzecie miejsce na koniec sezonu. Rok później powtórzył ten wynik zwyciężając także w jednym z wyścigów.
IndyCar Series.
Pod koniec sezonu 2003 zadebiutował w IRL IndyCar Series w zespole PDM Racing. W następnym sezonie zaliczył pełny cykl startów w barwach zespołu Cheever Racing i po raz pierwszy wystartował w wyścigu Indianapolis 500. Od sezonu 2005 był kierowcą zespołu Vision Racing należącego do Tony'ego George'a.
W 2006 roku podczas treningów przed pierwszym wyścigiem sezonu na torze Homestead uczestniczył w poważnym wypadku w którym śmierć poniósł Paul Dana (Dana wpadł z dużą prędkością na rozbity chwilę wcześniej bolid Carpentera). Carpenter wyszedł z wypadku jedynie z ogólnymi potłuczeniami, ale z ich powodu opuścił następny wyścig. Mimo to był to jego najlepszy sezon w dotychczasowej karierze. Po raz pierwszy udało mu się ukończyć wyścig w pierwszej piątce (na torze Chicagoland Speedway) a w końcowej klasyfikacji sezonu zajął 14. pozycję. W następnym sezonie nie poprawił tych wyników i w klasyfikacji zajął 15. miejsce.
Sezon 2008 rozpoczął się od połączenia serii IRL i Champ Car, przez co wzrosła liczba startujących i konkurencja na torze. Carpenter ponownie był w klasyfikacji 15. zajmując w wyścigach dwukrotnie piąte miejsce (na torach w Homestead i Indianapolis). W sezonie 2009 po raz pierwszy udało mu się ukończyć wyścig na podium (drugie miejsce na Kentucky Speedway). Dodatkowo bardzo regularnie dojeżdżał do mety (ukończył wszystkie poza jednym wyścigiem) i na koniec sezonu zajął 12. miejsce.
W sezonie 2010 ze względu na brak sponsorów zespół Vision Racing zawiesił działanie przez co Carpenter został bez zatrudnienia. W dalszej części sezonu udało się jednak wystawić dla niego samochód w kilku owalnych wyścigach przygotowany wspólnie przez Vision Racing i Panther Racing. Przyniosło to pierwsze pole position w karierze i kolejne drugie miejsce na torze Kentucky Speedway.
Na sezon 2011 Carpenter podpisał kontrakt z zespołem Sary Fisher na start w dziewięciu wyścigach (wszystkie tory owalne i wybrane drogowe). Tego roku ponownie szczęśliwy był dla niego tor Kentucky, 2 października odniósł na nim swoje pierwsze (a także zespołu Sarah Fisher Racing) zwycięstwo w serii IndyCar.
Sezon 2012 rozpoczął w swoim nowym zespole Ed Carpenter Racing, który założył wspólnie z Tonym George'em. W ostatnim wyścigu sezonu odniósł pierwsze zwycięstwo dla swojego zespołu.

</doc>
<doc id="1561090" url="https://pl.wikipedia.org/wiki?curid=1561090" title="Ottó Baditz">
Ottó Baditz

Ottó Baditz (ur. 19 marca 1849 w Tótkeresztúr, zm. 21 kwietnia 1936) w Magyarkeresztúr – węgierski malarz i ilustrator.
Ottó urodził się w wiosce Tótkeresztúr (obecna Słowenia) w 1849 roku. Na początku chciał zostać prawnikiem zatem w wieku 19 lat wstąpił na Akademię Prawniczą w Bratysławie, potem studiował malarstwo.
W 1870 roku wyjechał do Monachium, gdzie rozpoczął karierę malarską. W stolicy Bawarii mieszkał do 1890 malując głównie obrazy o tematyce chłopskiej i religijnej, a także portrety. W trakcie pobytu w Monachium Ottó działał w monachijskiej bohemie artystycznej mieszkając i pracując przez jakiś czas z Béla Spányi.
W 1890 roku przeniósł się do Budapesztu gdzie osiągnął sławę malując portrety kobiet oraz dzieci. W 1899 roku namalował jeden z najbardziej znanych obrazów, „Kobieta w więzieniu” który przeniósł mu rozgłos także poza granicami Węgier.
Na starość przeniósł się na wieś do miejscowości Magyarkeresztúr gdzie zmarł w 1936 roku w wieku 87 lat.

</doc>
<doc id="1561091" url="https://pl.wikipedia.org/wiki?curid=1561091" title="Rzeźba młodoglacjalna">
Rzeźba młodoglacjalna

Rzeźba młodoglacjalna – typ rzeźby terenu powstały i ukształtowany w okresie ostatniego zlodowacenia plejstoceńskiego (na obszarze Polski i Niemiec– zlodowacenie Vistulian).
Rzeźba ta charakteryzuje się obecnością wysoczyzn morenowych o powierzchni pagórkowatej lub falistej, rzadziej płaskiej; nad wysoczyznami wznoszą się pagóry, wzgórza, wały form marginalnych lądolodu. Wysoczyzny porozcinane są licznymi formami wklęsłymi: rynnami subglacjalnymi, szlakami wód roztopowych i dolin. Liczne są obniżenia wytopiskowe. Najważniejszą cechą tego typu rzeźby jest duża dynamika rzeźby terenu, obfitość form wklęsłych oraz obecność jezior.
Ten typ rzeźby zajmuje 30% obszaru Polski – niziny nadmorskie, pas pojezierzy, oraz wysoczyzny jeziorne. Cechą obszaru o rzeźbie młodoglacjalnej jest wyraźny układ pasowy rzeźby wynikający z sukcesywnie przebiegającej recesji lądolodu w okresie zlodowacenia. 

</doc>
<doc id="1561093" url="https://pl.wikipedia.org/wiki?curid=1561093" title="Johann König">
Johann König

Johann König (ur. 1899, zm. ?) – zbrodniarz hitlerowski, członek załogi niemieckiego obozu koncentracyjnego Dachau i SS-Scharführer.
Z zawodu robotnik. Członek NSDAP od 1937. Od września 1943 do kwietnia 1945 pełnił służbę w "Allach", podobozie KL Dachau. König pełnił funkcje dowódcy oddziałów wartowniczych i kierownika komanda więźniarskiego (między innymi w fabryce BMW). Znęcał się nad podległymi więźniami, nad niektórymi tak okrutnie, że byli oni odsyłani do obozu głównego Dachau w celu eksterminacji jako niezdolni do pracy. Dodatkowo, składał liczne raporty na więźniów, co skutkowało okrutnymi karami, takimi jak kara chłosty (25 kijów).
Za swoje zbrodnie König został osądzony przez amerykański Trybunał Wojskowy w Dachau w procesie US vs. Johann König i inni. Wymierzono mu karę dożywotniego pozbawienia wolności.

</doc>
<doc id="1561095" url="https://pl.wikipedia.org/wiki?curid=1561095" title="Will Patton">
Will Patton

William Rankin „Will” Patton (ur. 14 czerwca 1954 w Charleston) – amerykański aktor filmowy, teatralny i telewizyjny, narrator audiobooków.
Życiorys.
Wczesne lata.
Urodził się w Charleston w Karolinie Południowej w rodzinie ewangelickiej (luterańskiej) jako najstarsze z trojga dzieci Jan i Billa Pattonów. Jego ojciec był dramaturgiem i instruktorem aktorstwa / reżyserii, który był luterańskim ministrem i pełnił funkcję kapelana na Uniwersytecie Duke’a. Patton wychował się na farmie, gdzie jego rodzice prowadzili dom dziecka dla niesfornych nastolatków. W 1975 ukończył North Carolina School of the Arts w Winston-Salem, a następnie wyjechał do Nowego Jorku na studia aktorskie w Actors Studio i Open Theatre.
Kariera.
Patton zdobył dwie nagrody Obie dla najlepszego aktora na off-Broadwayu; w 1984 za rolę Eddiego w sztuce Sama Sheparda "Chora miłość" ("Fool for Love") w Douglas Fairbanks Theater i 1989 za występ w spektaklu "What Did He See?" w nowojorskim Joseph Papp Public Theater/ Susan Stein Shiva Theater. Grał też w londyńskim Royal Court Theatre.
Zadebiutował na małym ekranie w telewizyjnym dramacie historycznym Jamesa Goldstone’a "Kent State" (1981) z Talią Balsam, Johnem Getz i Lennym von Dohlenem. Po występie w operze mydlanej ABC "Ryan’s Hope" (1982–1983) jako Ox Knowles, przyjął rolę jako Kentucky Bluebird w operze mydlanej NBC "Search for Tomorrow" (1984–1985). 
W komediodramacie "Rozpaczliwie poszukując Susan" ("Desperately Seeking Susan", 1985) z Rosanną Arquette i Madonną zagrał złego antagonistę. Miał znaczącą rolę w dreszczowcu politycznym Rogera Donaldsona "Bez wyjścia" ("No Way Out", 1987) u boku Kevina Costnera, Gene Hackmana i Sean Young. Coraz częściej otrzymywał ważne role drugoplanowe w dużych filmach. W dreszczowcu Joela Schumachera "Klient" ("The Client", 1994) z Susan Sarandon był złym sierżantem Hardy. Za kreację samozwańczego generała Bethlehema w filmie fantastycznonaukowym Kevina Costnera "Wysłannik przyszłości" ("The Postman", 1997) był nominowany do Nagrody Saturna w kategorii najlepszy aktor drugoplanowy. W serialu TNT "Wrogie niebo" ("Falling Skies", 2011–2015), którego producentem wykonawczym był Steven Spielberg, wystąpił jako pułkownik Weaver.

</doc>
<doc id="1561097" url="https://pl.wikipedia.org/wiki?curid=1561097" title="Franz von Uchatius">
Franz von Uchatius

Franz von Uchatius (ur. 20 października 1811 w Theresienfeld, zm. 4 czerwca 1881 w Wiedniu) – marszałek polny porucznik cesarskiej i królewskiej Armii, wynalazca, który za swoje odkrycia otrzymał tytuł barona.
Życiorys.
W 1829 wstąpił do austriackiej artylerii; w 1837 został "fajerwerkierem", w 1843 oficerem, w 1861 komendantem odlewu dział. 16 lutego 1867 został mianowany pułkownikiem. 19 października 1874 został mianowany na stopień generała majora, a 25 kwietnia 1879 na stopień marszałka polnego porucznika. Ulepszył metody wyrabiania stali, zbudował przyrząd do mierzenia ciśnienia w działach, wynalazł materiał wybuchowy z mączki nitrowanej, wprowadził działa ze stali brązowej (metal Uchatiusa), w 1875 wynalazł granat pierścieniowy. Był komendantem Fabryki Materiałów Artylerii w Arsenale Artylerii w Wiedniu. 4 czerwca 1881 popełnił samobójstwo.

</doc>
<doc id="1561098" url="https://pl.wikipedia.org/wiki?curid=1561098" title="Ars dictandi">
Ars dictandi

Ars dictandi ("sztuka dyktowania", z łac. "dictare" – dyktować) – średniowieczna teoria układania tekstów pisanych, głównie listów oraz dokumentów, która oddziałała na całą twórczość prozatorską, a w pewnym stopniu również na poezję. 
Sformułowano ją około połowy XI wieku we Włoszech. Pierwszymi prawodawcami nowego stylu byli: Alberyk z Monte Cassino (ok. 1030-po 1105), Jan z Gaety, który z końcem XI wieku zreformował styl kancelaryjny kurii rzymskiej; w XII stuleciu głównie: Adalbertus Samaritanus, Henricus Francigena, Hugo z Bolonii oraz anonimowy autor dzieła pt. "Rationes dictandi" ("Zasady dyktowania"). Z Włoch teoria i praktyka „dyktatu” przeniosła się do Francji. Tam rozwinęła się zwłaszcza w okolicach Tours, Orleanu i Le Mans. Jednym z głównych jej zwolenników stał się prozaik i poeta Hildebert de Lavardin. Z terenu Polski znane są dwa dzieła z połowy XV w. poświęcone "arc dictandi": traktat "Ars dictaminis" i "Retoryka Krakowska".
Ars dictandi odróżniała dwa typy stylu prozatorskiego:
Proza ozdobna powinna posługiwać się zdaniami rozwiniętymi, zbudowanymi z wyraźnie wyodrębnionych i symetrycznie układanych członów: dłuższych ("coma") lub krótszych ("cola"). Tekst słowny powinien odznaczać się dźwięcznością, którą łączono ze stosowaniem rytmu, wiążącego kolejne człony i ewentualnie zakończenia następujących po sobie zdań i rytmicznością, ważną zarówno na początku, jak i w środku członu lub zdania, szczególnego znaczenia nabierała w zakończeniu, gdzie zyskiwała ściśle określoną strukturę formalną, zwaną "cursus" (dosł. bieg, skok).
Stosowanie w praktyce zasad ars dictandi, obejmującej także reguły komponowania utworu, przyczyniło się do powstania prozy i poezji łacińskiej o wysokim stopniu organizacji artystycznej. Liczne jej przykłady można odnaleźć w różnych formach ówczesnego piśmiennictwa, m.in. w hagiografii i w dziejopisarstwie.

</doc>
<doc id="1561102" url="https://pl.wikipedia.org/wiki?curid=1561102" title="Port lotniczy Berberati">
Port lotniczy Berberati

Port lotniczy Berberati – międzynarodowy port lotniczy zlokalizowany w Berberati, w Republice Środkowoafrykańskiej.

</doc>
<doc id="1561103" url="https://pl.wikipedia.org/wiki?curid=1561103" title="Be-12">
Be-12

Be-12 Czajka (ros. Бе-12 Чайка) – dwusilnikowy samolot-amfibia o napędzie turbośmigłowym, opracowany przez biuro konstrukcyjne Berijewa.
Historia.
Samolot skonstruowany pierwotnie dla wojska i mający zastąpić w służbie przestarzałe samoloty Be-6. W odróżnieniu od pierwowzoru zastosowano w nim nowocześniejsze i ekonomiczniejsze silniki turbośmigłowe. Pierwszy lot Be-12 miał miejsce 18 października 1960 roku. Pierwsza publiczna prezentacja miała miejsce w Moskwie w 1961 roku. W kodzie NATO samolot otrzymał oznaczenie "Mail".
Samolot służył przede wszystkim do patrolowania wód i wybrzeża oraz do niszczenia okrętów podwodnych, wykorzystywany był również w ratownictwie morskim i badaniach geologicznych. Na wersji cywilnej, oznaczonej jako M-12, ustanowiono 42 rekordy międzynarodowe. 
Do 1972 roku w zakładzie lotniczym w Taganrogu wyprodukowano 132 samoloty.
Wersje.
W trakcie prac nad konstrukcją opracowano wersje rozwojowe:
Konstrukcja.
Dwusilnikowy samolot-amfibia w układzie grzbietopłatu. Kadłub o konstrukcji półskorupowej o dolnej części w kształcie dna łodzi z pojedynczym redanem. Miejsca pilotów umieszczone obok siebie, nawigator zajmował stanowisko w oszklonym nosie, radiotelegrafista miał miejsce w środkowej części kadłuba. Skrzydło o obrysie trapowezowym w kształcie litery M, wyposażone w lotki i dwusekcyjne klapy. Silniki zamocowane w najwyższej części skrzydeł. Na końcach skrzydeł zamontowano stałe pływaki poprawiające stateczność samolotu na powierzchni wody. Podwozie trójkołowe z kółkiem ogonowym, chowane w kadłubie. Napęd stanowiły dwa silniki turbośmigłowe AI-20D, dodatkowym wyposażeniem był silnik pomocniczy AI-8 służący do rozruchu silników głównych. Silniki napędzały czterołopatowe śmigła o zmiennym skoku. Zapas paliwa wynosił 9000 litrów, dodatkowo w kabinie ładunkowej można było zainstalować dwa dodatkowe zbiorniki o pojemności 1800 litrów każdy. 

</doc>
<doc id="1561106" url="https://pl.wikipedia.org/wiki?curid=1561106" title="Collegium Novum w Poznaniu">
Collegium Novum w Poznaniu

Collegium Novum w Poznaniu (początkowo, w fazie projektowej: "Collegium Pedagogicum") – budynek w centrum Poznania przy al. Niepodległości 4, gdzie mieści się obecnie Wydział Neofilologii Uniwersytetu im. Adama Mickiewicza, Instytut Historii Sztuki UAM z Wydziału Historycznego.
Budowę według projektu Lecha Sternala, Witolda Milewskiego i Zygmunta Skupniewicza, ukończono w 1968 r. Mieścił się tu ówczesny Wydział Filozoficzno-Historyczny i Wydział Filologiczny UAM. Składa się z dwóch bloków – cofniętego w stosunku do ulicy, 6-piętrowego A (mieszczącego m.in. Instytut Historii Sztuki, na IV i III piętrze) i 5-piętrowego bloku B (bezpośrednio wzdłuż al. Niepodległości), połączonych przeszklonym łącznikiem mieszczącym hol wejściowy, oraz z niskiego bloku C, wzdłuż ul. Kościuszki, w którym znajdują się duże sale wykładowe. W latach 2001–2005 od strony południowej dobudowano trzykondygnacyjny przeszklony budynek wydziałowej Biblioteki Filologicznej Novum, projektu Tomasza Durniewicza.
Według koncepcji z lat 40. XX wieku ("Miastoprojekt") w miejscu obecnego Collegium Novum zrealizowany miał być szeroko zakrojony projekt dzielnicy urzędowej (Urząd Wojewódzki) – monumentalny gmach o trzech dziedzińcach i czterech poprzecznie ustawionych do Alei Niepodległości skrzydłach. Z całej koncepcji zrealizowano tylko optyczne zwieńczenie tej grupy – wieżowiec Miastoprojektu (1950).
W grudniu 1972 na jednej ze ścian bloku C, przy głównych salach dydaktycznych, odsłonięto medalion z rzeźbionym profilem oraz tablicę pamiątkową poświęcone socjologowi prof. Florianowi Znanieckiemu.
19 lutego 1987 odsłonięto w gmachu tablicę pamiątkową ku czci językoznawcy – prof. Mikołaja Rudnickiego.

</doc>
<doc id="1561107" url="https://pl.wikipedia.org/wiki?curid=1561107" title="Bataan">
Bataan

Bataan – prowincja na Filipinach, położona w środkowo-zachodniej części wyspy Luzon na półwyspie Bataan. Od zachodu granicę wyznacza Morze Południowochińskie, od północy prowincja Zambales, od wschodu prowincja Pampanga i Zatoka Manilska. Powierzchnia: 1372,98 km² Liczba ludności: 662 153 mieszkańców (2007). Gęstość zaludnienia wynosi 482,3 mieszk./km². Stolicą prowincji jest Balanga.

</doc>
<doc id="1561109" url="https://pl.wikipedia.org/wiki?curid=1561109" title="Karl Heinrich Schneider">
Karl Heinrich Schneider

Karl Heinrich Schneider – zbrodniarz hitlerowski, członek załogi niemieckiego obozu koncentracyjnego Dachau i SS-Unterscharführer.
Z zawodu robotnik. W 1939 wstąpił do Wehrmachtu, na skutek odniesionych ran w lipcu 1943 został przeniesiony do Waffen-SS. Od lipca 1943 do kwietnia 1945 pełnił służbę w "Allach", podobozie KL Dachau. König pełnił funkcje dowódcy oddziałów wartowniczych i odpowiadał za psy strażnicze. Szczuł więźniów psami, powodując w ten sposób niejednokrotnie ciężkie obrażenia ciała. Oprócz tego Schneider osobiście maltretował więźniów bijąc ich różnymi narzędziami i kopiąc. Donosił również na więźniów do władz obozowych, powodując ich skazywanie na ciężkie kary, z karą śmierci przez powieszenie włącznie.
Za swoje zbrodnie Schneider został osądzony przez amerykański Trybunał Wojskowy w Dachau w procesie US vs. Johann König i inni. Wymierzono mu karę dożywotniego pozbawienia wolności.

</doc>
<doc id="1561110" url="https://pl.wikipedia.org/wiki?curid=1561110" title="Modlitewnik Gertrudy">
Modlitewnik Gertrudy



</doc>
<doc id="1561111" url="https://pl.wikipedia.org/wiki?curid=1561111" title="Lista nagród i nominacji Raya Charlesa">
Lista nagród i nominacji Raya Charlesa

Ray Charles - amerykański wokalista, pionier soulu, muzyk i pianista, uważany za artystę, który ukształtował rhythm and bluesa.
Halls of Fame.
Charles jest członkiem wielu alei sław, w tym:

</doc>
<doc id="1561112" url="https://pl.wikipedia.org/wiki?curid=1561112" title="Rzeźba staroglacjalna">
Rzeźba staroglacjalna

Rzeźba staroglacjalna – typ rzeźby terenu powstały i ukształtowany podczas starszych zlodowaceń plejstoceńskich. Decydujące znaczenie dla genezy rzeźby staroglacjalnej miało przedostatnie zlodowacenie (na obszarze Polski – zlodowacenie Odry) i ostatni interglacjał eemski. Ostatecznie rzeźba ta została ukształtowana w warunkach zimnego klimatu peryglacjalnego panującego w czasie ostatniego zlodowacenia na przedpolu lądolodu. Rzeźba staroglacjalna jest mało zróżnicowana, przeważają równiny, miejscami urozmaicone rozległymi, niskimi pagórami lub wzgórzami pochodzenia glacjalnego, rozcięte przez płytkie i szerokie doliny oraz płaskie i rozległe obniżenia. W obszarze staroglacjalnym występują też rozległe równiny zastoiskowe, miejscami powiązane z pradolinami.
W Polsce obszar staroglacjalny, gdzie dominuje staroglacjalna, równinna rzeźba terenu sięga od gór i wyżyn na południu do skrajnych wałów moren czołowych ostatniego zlodowacenia na północy.

</doc>
<doc id="1561114" url="https://pl.wikipedia.org/wiki?curid=1561114" title="Robert Załęski">
Robert Załęski

Robert Załęski (ur. 1 marca 1969 w Częstochowie) – były polski piłkarz, grający na pozycji pomocnika.
Kariera.
Załęski jest wychowankiem Rakowa Częstochowa. W 1986 roku awansował do drużyny seniorów. W sezonie 1994/1995 zadebiutował w I lidze. Ogólnie na najwyższym polskim szczeblu rozgrywek zagrał 97 meczów. Po sezonie 1997/1998 opuścił Raków, przenosząc się do KS Myszków. Następnie grał w klubach z niższych lig. Karierę zakończył w 2007 roku w Sokole Olsztyn.
W latach 2008–2010 był członkiem zarządu Rakowa Częstochowa.
W 2021 r. został wybrany przez redakcję portalu igol.pl do jedenastki stulecia Rakowa.

</doc>
<doc id="1561115" url="https://pl.wikipedia.org/wiki?curid=1561115" title="Port lotniczy Pointe-Noire">
Port lotniczy Pointe-Noire

Port lotniczy Pointe-Noire – międzynarodowy port lotniczy położony w Pointe-Noire, w Republice Konga. Jest to drugi co do wielkości port lotniczy tego kraju.

</doc>
<doc id="1561116" url="https://pl.wikipedia.org/wiki?curid=1561116" title="Pałac w Słubicach">
Pałac w Słubicach

Pałac w Słubicach – pałac położony w Słubicach w powiecie płockim.
Pałac został wybudowany w 1789 dla Józefa Mikorskiego i jego żony Krystyny z Miaskowskich, według projektu Hilarego Szpilowskiego. Potem odziedziczył go ich syn Jan Chryzostom i wnuk Roman Mikorski. Następnie majątek znalazł się w rękach Potockich, Skrażyńskich i Grzybowskich.
Na zespół pałacowy składa się pałac, dwie oficyny połączone galeriami z pałacem.
Piętrowy pałac, podpiwniczony, wybudowany w stylu klasycystycznym na planie prostokąta, jest ozdobiony od frontu ryzalitami bocznymi oraz czterokolumnowym portykiem z podjazdem. W tympanonie umieszczony jest herb Mikorskich – Ostoja.
Oficyna lewa mieściła kuchnię i pokoje gościnne, zaś w prawa – stajnię i wozownię.
Pałac otacza park z XVIII wieku o powierzchni 7,5 ha. Na terenie parku znajduje się Świątynia Milczenia z 1820 roku z jońskim portykiem, zaprojektowana przez działającego na początku XIX wieku architekta Aleksandera Alfonce de Saint Omer (Sętomerskiego). 
W skład ogrodu wchodziły również (dziś niezachowane):
Pałac przetrwał II wojnę światową, potem w budynkach stworzono komisariat milicji, a potem szkołę. W latach 70. po przeniesieniu szkoły do nowej placówki majątek popadł w zapomnienie i uległ dewastacji.
Obecnie w rękach prywatnych, jest odbudowywany. Planowane jest wykorzystanie pałacu do celów turystycznych.

</doc>
<doc id="1561119" url="https://pl.wikipedia.org/wiki?curid=1561119" title="Shark Bay (Australia)">
Shark Bay (Australia)



</doc>
<doc id="1561120" url="https://pl.wikipedia.org/wiki?curid=1561120" title="Port lotniczy Port-Gentil">
Port lotniczy Port-Gentil

Port lotniczy Port-Gentil (IATA: POG, ICAO: FOOG) – międzynarodowy port lotniczy położony w Port Gentil. Jest to drugi co do wielkości port lotniczy Gabonu.

</doc>
<doc id="1561127" url="https://pl.wikipedia.org/wiki?curid=1561127" title="Anton Weber">
Anton Weber

Anton Weber (ur. 1890, zm. ?) – zbrodniarz hitlerowski, członek załogi niemieckiego obozu koncentracyjnego Dachau i SS-Hauptscharführer.
Życiorys.
Członek NSDAP od 1927 i SS od 1931. Od 1938 pełnił służbę w obozie Dachau, gdzie w 1941 został kierownikiem magazynu odzieżowego, w którym między innymi sortowano mienie, które należało do ofiar zamordowanych w obozach Auschwitz-Birkenau i Majdanek. Maltretował więźniów należących do podległego mu komanda, które liczyło około 50 osób. Weber szczególnie katował tych więźniów, którzy próbowali ukraść odzież znajdującą się w magazynie.
W procesie członków załogi Dachau (drugim oskarżonym był Josef Wolf), który w dniach 6–11 grudnia 1946 toczył się przed amerykańskim Trybunałem Wojskowym w Dachau Anton Weber skazany został na 18 lat pozbawienia wolności.

</doc>
<doc id="1561128" url="https://pl.wikipedia.org/wiki?curid=1561128" title="Captain Jack Is Back">
Captain Jack Is Back

Captain Jack Is Back – ósmy album niemieckiej grupy eurodance Captain Jack. Album wydano 19 listopada 2008, jest to pierwszy album po reaktywacji grupy, po czteroletniej przerwie oraz pierwszy album bez udziału Franky’ego Gee, który zmarł w 2005 roku. Kompilacja nie jest w całości albumem z gatunku eurodance, jaki grupa reprezentowała na początku swojego istnienia, przypomina mieszankę stylów R&amp;B oraz pop. Album zapowiadał głównie singel Turkish Bazar, ale na nieoficjalnym bonus tracku umieszczono utwór Captain Jack 2008 będący odświeżoną wersją utworu z 1995 roku w wykonaniu Johna Le DJ. W serwisie YouTube ukazała się krótka wersja klipu Turkish Bazar zapowiadająca album i ten singel jest również normalną wersją teledysku. Na albumie umieszczono również stare utwory zespołu takie jak: Captain Jack, Drill Instructor, Soldier Soldier i Only You na pozycjach od 13 do 16.

</doc>
<doc id="1561129" url="https://pl.wikipedia.org/wiki?curid=1561129" title="Klad bazalny">
Klad bazalny

Klad bazalny – w filogenetyce jest to najwcześniejsza gałąź ewolucyjna większego kladu, stanowiąca grupę zewnętrzną pozostałych przedstawicieli kladu.
Obecnie w kladystyce preferuje się stosowanie określenia „bazalny” zamiast „prymitywny”, które niesłusznie sugeruje niższość i prostotę.
Na poniższym kladogramie człowiekowatych orangutany są grupą bazalną, ponieważ jako pierwsze oddzieliły się od reszty człowiekowatych. Z kolei goryle są kladem bazalnym dla podrodziny Homininae złożonej z ludzi i szympansów.
Termin „bazalny” może być poprawnie użyty jedynie w stosunku do kladów, nie zaś cech – jest to błąd często pojawiający się w literaturze.

</doc>
<doc id="1561131" url="https://pl.wikipedia.org/wiki?curid=1561131" title="Termostrefa">
Termostrefa

Termostrefa – system wykonawczy bilansu termicznego obiektu, z jednoczesną obsługą klimatyzacyjną – rozwiązanie techniczne oparte na wytworzeniu w przegrodach obiektu, strefy kompensacji wewnętrznych i zewnętrznych strat i zysków ciepła, energią przenoszoną strugami powietrza wentylacyjnego, tranzytowanego w tym celu przestrzeniami wewnątrz tych przegród, co skutkuje dążeniem do termicznej równowagi z przegrodami wszystkiego, co w obsługiwanej termostrefą przestrzeni użytkowej się znajduje, w efekcie czego, temperatura stabilizuje się tam na poziomie zadanym termostrefą, a powietrze, uchodząc do pomieszczeń nie jest źródłem ani ciepła, ani chłodu, a jedynie wypełnia funkcję wentylowania neutralnego termicznie.

</doc>
<doc id="1561134" url="https://pl.wikipedia.org/wiki?curid=1561134" title="Prawo empiryczne">
Prawo empiryczne



</doc>
<doc id="1561135" url="https://pl.wikipedia.org/wiki?curid=1561135" title="Port lotniczy Ad-Dachla">
Port lotniczy Ad-Dachla

Port lotniczy Ad-Dachla (ang. Dakhla Airport) (IATA: VIL, ICAO: GMMH) – port lotniczy w mieście Ad-Dachla, w Saharze Zachodniej. Jest to drugi co do wielkości port lotniczy tego kraju.

</doc>
<doc id="1561136" url="https://pl.wikipedia.org/wiki?curid=1561136" title="Krotoszyny (gmina)">
Krotoszyny (gmina)

Krotoszyny – dawna gmina wiejska istniejąca w latach 1934–1954 w woj. pomorskim/olsztyńskim (dzisiejsze woj. warmińsko-mazurskie). Siedzibą władz gminy były Krotoszyny.
Gmina zbiorowa Krotoszyny została utworzona w ramach reformy na podstawie ustawy scaleniowej 1 sierpnia 1934 roku w powiecie lubawskim w woj. pomorskim (II RP) z dotychczasowych jednostkowych gmin wiejskich: Fitowo, Krotoszyny, Szwarcenowo i Wonna (oraz z obszarów dworskich położonych na tych terenach lecz nie wchodzących w skład gmin).
Po wojnie gmina znalazła się w woj. pomorskim (w 1950 roku przemianowanym na "bydgoskie"). 12 marca 1948 roku zmieniono nazwę powiatu lubawskiego na "nowomiejski". 6 lipca 1950 roku gminę Krotoszyny wraz z całym powiatem nowomiejskim przyłączono do woj. olsztyńskiego. Według stanu z dnia 1 lipca 1952 roku gmina składała się z 6 gromad: Bielice, Czachówki, Fitowo, Krotoszyny, Szwarcenowo i Wonna.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin, a z jej dawnego obszaru i z obszaru dawnej gminy Łąkorz utworzono nową gminę Biskupiec.
Zobacz też: gmina Krotoszyn

</doc>
<doc id="1561137" url="https://pl.wikipedia.org/wiki?curid=1561137" title="Ultima ratio">
Ultima ratio

Ultima ratio (łac. "ostatni", "decydujący argument"; "ostateczny środek") – określenie stosowane w prawie.
W prawie cywilnym stosowane zwłaszcza w odniesieniu do kontraktów, a dokładniej rzecz ujmując w stosunku do uprawnień przysługujących wierzycielowi wobec drugiej strony stosunku zobowiązaniowego. Tym terminem określa się uprawnienia, które pociągają za sobą najbardziej dotkliwe skutki dla dłużnika.
Prawo karne samo w sobie ma charakter "ultima ratio", gdyż znajduje zastosowanie wówczas, gdy danego problemu społecznego nie da się rozwiązać innymi środkami. Z kolei „zasada "ultima ratio"” oznacza, że karę dotkliwszą wolno zastosować tylko wtedy, gdy kara łagodniejsza byłaby nieskuteczna.

</doc>
<doc id="1561139" url="https://pl.wikipedia.org/wiki?curid=1561139" title="Prawo teoretyczne">
Prawo teoretyczne



</doc>
<doc id="1561151" url="https://pl.wikipedia.org/wiki?curid=1561151" title="66 Batalion Saperów">
66 Batalion Saperów



</doc>
<doc id="1561155" url="https://pl.wikipedia.org/wiki?curid=1561155" title="Próbka">
Próbka



</doc>
<doc id="1561156" url="https://pl.wikipedia.org/wiki?curid=1561156" title="Grupa bazalna">
Grupa bazalna



</doc>
<doc id="1561157" url="https://pl.wikipedia.org/wiki?curid=1561157" title="Łąkorz (gmina)">
Łąkorz (gmina)

Łąkorz – dawna gmina wiejska istniejąca w latach 1934–1954 w woj. pomorskim/olsztyńskim (dzisiejsze woj. warmińsko-mazurskie). Siedzibą władz gminy był Łąkorz.
Gmina zbiorowa Łąkorz została utworzona w ramach reformy na podstawie ustawy scaleniowej 1 sierpnia 1934 roku w powiecie lubawskim w woj. pomorskim (II RP) z dotychczasowych jednostkowych gmin wiejskich: Gaj, Lipinki, Łąkorz, Mierzyn, Osetno, Rywałdzik i Sumin (oraz z obszarów dworskich położonych na tych terenach lecz nie wchodzących w skład gmin). 
Po wojnie gmina znalazła się w woj. pomorskim (w 1950 roku przemianowanym na "bydgoskie"). 12 marca 1948 roku zmieniono nazwę powiatu lubawskiego na "nowomiejski". 6 lipca 1950 roku gminę Łąkorz wraz z całym powiatem nowomiejskim przyłączono do woj. olsztyńskiego. Według stanu z dnia 1 lipca 1952 roku gmina składała się z 8 gromad: Lipinki, Łąkorz, Mierzyn, Osetno, Ostrowite, Rywałdzik, Sędzice i Sumin.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin, a z jej dawnego obszaru i z obszaru dawnej gminy Krotoszyny utworzono nową gminę Biskupiec.

</doc>
<doc id="1561161" url="https://pl.wikipedia.org/wiki?curid=1561161" title="I’d Do Anything (singel Simple Plan)">
I’d Do Anything (singel Simple Plan)

I’d Do Anything (ang. "Zrobię wszystko") – drugi singel kanadyjskiej grupy Simple Plan pochodzący z ich pierwszej płyty No Pads, No Helmets... Just Balls.

</doc>
<doc id="1561164" url="https://pl.wikipedia.org/wiki?curid=1561164" title="Marzęcice (gmina)">
Marzęcice (gmina)

Marzęcice – dawna gmina wiejska istniejąca w latach 1934-1954 w woj. pomorskim/olsztyńskim (dzisiejsze woj. warmińsko-mazurskie). Siedzibą władz gminy były Marzęcice.
Gmina zbiorowa Marzęcice została utworzona w ramach reformy na podstawie ustawy scaleniowej 1 sierpnia 1934 roku w powiecie lubawskim w woj. pomorskim (II RP) z dotychczasowych jednostkowych gmin wiejskich: Borek Królewski, Kamionka, Małe Bałówki, Marzęcice, Mikołajki, Otręba, Tereszewo, Tomaszewo, Wawrowice, Wielka Osówka i Wielkie Bałówki oraz z obszaru dworskiego "Mścin". 
Po wojnie gmina znalazła się w woj. pomorskim (w 1950 roku przemianowanym na "bydgoskie"). 12 marca 1948 roku zmieniono nazwę powiatu lubawskiego na "nowomiejski". 6 lipca 1950 roku gminę Marzęcice wraz z całym powiatem nowomiejskim przyłączono do woj. olsztyńskiego. Według stanu z dnia 1 lipca 1952 roku gmina składała się z 9 gromad: Kamionka, Małe Bałówki, Marzęcice, Mikołajki, Otręba, Tereszewo, Tomaszewo, Wawrowice i Wielkie Bałówki.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1561169" url="https://pl.wikipedia.org/wiki?curid=1561169" title="Mroczno (gmina)">
Mroczno (gmina)

Mroczno – dawna gmina wiejska istniejąca w latach 1934-1954 w woj. pomorskim/olsztyńskim (dzisiejsze woj. warmińsko-mazurskie). Siedzibą władz gminy było Mroczno.
Gmina zbiorowa Mroczno została utworzona w ramach reformy na podstawie ustawy scaleniowej 1 sierpnia 1934 roku w powiecie lubawskim w woj. pomorskim (II RP) z dotychczasowych jednostkowych gmin wiejskich: Boleszyn, Kowaliki, Mroczenko, Mroczno i Sugajenko.
Po wojnie gmina znalazła się w woj. pomorskim (w 1950 roku przemianowanym na "bydgoskie"). 12 marca 1948 roku zmieniono nazwę powiatu lubawskiego na "nowomiejski". 6 lipca 1950 roku gminę Mroczno wraz z całym powiatem nowomiejskim przyłączono do woj. olsztyńskiego. Według stanu z dnia 1 lipca 1952 roku gmina składała się z 5 gromad: Boleszyn, Kowaliki, Mroczenko, Mroczno i Sugajenko.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1561170" url="https://pl.wikipedia.org/wiki?curid=1561170" title="Wysuczka">
Wysuczka

Wysuczka (, "Wysiczka") – wieś na Ukrainie, w obwodzie tarnopolskim, w rejonie czortkowskim, w hromadzie Borszczów.

</doc>
<doc id="1561171" url="https://pl.wikipedia.org/wiki?curid=1561171" title="Welcome to My Life">
Welcome to My Life

„Welcome to My Life” (ang. "Witaj w moim życiu") – ballada pop rockowa kanadyjskiej grupy Simple Plan, wydana jako pierwszy singel z ich drugiej płyty "Still Not Getting Any…".

</doc>
<doc id="1561173" url="https://pl.wikipedia.org/wiki?curid=1561173" title="I Liceum Ogólnokształcące im. Tadeusza Kościuszki w Legnicy">
I Liceum Ogólnokształcące im. Tadeusza Kościuszki w Legnicy

I Liceum Ogólnokształcące im. Tadeusza Kościuszki w Legnicy – liceum w Legnicy.
Należy do Towarzystwa Szkół Twórczych (od roku 1992), a także do Stowarzyszenia Nauczycieli Olimpijskich i Stowarzyszenia na Rzecz Uzdolnionych (od roku 2005). Uczniowie liceum osiągają sukcesy w olimpiadach i konkursach krajowych i międzynarodowych.
Historia.
W 1886 roku zapadła decyzja, aby w dawnych budynkach sakralnych umieścić szkołę realną. Podjęto szereg prac, m.in. przedzielono dawny kościół na dwie części, stanowiące dziś salę gimnastyczną i aulę. W 1909 roku Paul Oehlmann zaprojektował w stylu neobarokowym nowe skrzydło dla szkoły realnej (to obecnie drugie skrzydło liceum). Gmach szkolny powstał na miejscu zakrystii, która przylegała do kościoła sióstr benedyktynek pod wezwaniem św. Maurycego i Towarzyszy. Obiekt, jak na ówczesne czasy, był dobrze wyposażony w pomoce dydaktyczne. 
Zajęcia w niemieckiej szkole realnej trwały do stycznia 1945 roku. Armia radziecka wkroczyła do Legnicy w lutym 1945 roku. Pod koniec II wojny światowej szkoła przeżywała poważny kryzys. Uczniowie i profesorowie zostali powoływani na front do działań wojennych. Po wkroczeniu do budynku żołnierzy Armii Radzieckiej w sali gimnastycznej urządzono stajnie dla koni, zniszczono wiele cennych książek.
Walory architektoniczne budynku.
Do budynku od boiska szkolnego prowadzi renesansowy portal, który pochodzi z 1544 roku (autor nieznany, warsztat śląski). Dawniej portal znajdował się przy ulicy Panieńskiej 9. Wąskie pilastry bez głowic, dwie daty 1544 i 1909. Na fryzie znajduje się napis „Verbum Domini Manet Intemus” („Słowo Pana pozostaje z nami”).
Od strony ogrodu znajduje się portal, który nawiązuje do okresu baroku (autor nieznany, warsztat śląski). Wykonany jest z piaskowca, posiada muszlę znajdującą się nad wejściem, dwa cherubiny, kosz z różami i girlandy kwiatowe jako elementy secesyjne. Wewnątrz budynku szczególną uwagę zwraca owalna klatka schodowa wraz z jej zabytkową poręczą z kutego żelaza. Gabinety fizyczny i chemiczny przed II wojną światową znajdowały się w tym samym miejscu gdzie obecnie.

</doc>
<doc id="1561177" url="https://pl.wikipedia.org/wiki?curid=1561177" title="Signify">
Signify

Signify – czwarty studyjny album angielskiego zespołu z gatunku rocka progresywnego, Porcupine Tree. To pierwszy album w dorobku zespołu, który w całości powstał w wyniku pracy całego zespołu. Album został poprzedzony singlem "Waiting" (maj 1996), wydanym na CD oraz na płycie winylowej przez wytwórnię Delerium.
Dostępne wersje albumu.
"Signify" zostało wydane w trzech wersjach: oryginalnej z 1996, zremasterowanej z 2003 oraz jako limitowane wydanie winylowe z 2004).
Wydanie oryginalne.
Spis utworów:
Wersja wydana na płycie winylowej, która ukazała się wraz z wydaniem kompaktowym, zawierała dodatkowo utwór "Sound of No-one listening" (pochodzący z singla "Waiting").
Wydanie zremasterowane (2 CD).
W tym wydaniu płyta numer 1 zawiera wersję albumu z 1996. Płyta numer 2 zawiera: Insignificance (dema zespołu z lat 1995-96).
Spis utworów "Insignificance":
Winylowe wydanie limitowane.
Oprócz utworów z oryginalnego nagrania, znalazły się w tej edycji trzy dodatkowe utwory:
Twórcy.
Twórcami albumu są:

</doc>
<doc id="1561180" url="https://pl.wikipedia.org/wiki?curid=1561180" title="Nowy Dwór Bratiański (gmina)">
Nowy Dwór Bratiański (gmina)

Nowy Dwór Bratiański (do 1938 "Gryźliny") – dawna gmina wiejska istniejąca w latach 1938-1954 w woj. pomorskim/olsztyńskim (dzisiejsze woj. warmińsko-mazurskie). Przed wojną siedzibą władz gminy był Nowy Dwór Bratiański, a po wojnie Gryźliny.
Gmina Nowy Dwór Bratiański została utworzona 1 kwietnia 1938 roku w powiecie lubawskim w woj. pomorskim (II RP) z obszaru zniesionej gminy Gryźliny. 
Po wojnie gmina znalazła się w woj. pomorskim (w 1950 roku przemianowanym na "bydgoskie"). 12 marca 1948 roku zmieniono nazwę powiatu lubawskiego na "nowomiejski". 6 lipca 1950 roku gminę Nowy Dwór Bratiański wraz z całym powiatem nowomiejskim przyłączono do woj. olsztyńskiego. Według stanu z dnia 1 lipca 1952 roku gmina składała się z 8 gromad: Bagno, Chrośle, Gryźliny, Jamielnik, Lekarty, Nowy Dwór Bratiański, Radomno i Skarlin.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1561185" url="https://pl.wikipedia.org/wiki?curid=1561185" title="Reggio Emilia (turniej szachowy)">
Reggio Emilia (turniej szachowy)

Reggio Emilia – międzynarodowy turniej szachowy, rozgrywany corocznie we włoskim mieście Reggio nell’Emilia. Pierwsze dwa turnieje rozegrano w latach 1947 i 1951, a ich zwycięzcami byli Esteban Canal i Mosze Czerniak. Cykliczne turnieje zaczęto rozgrywać od 1958 roku, a ich pomysłodawcą był Enrico Paoli. Odbywają się one na przełomie lat, począwszy od pierwszej edycji – systemem kołowym, w obsadzie od 9 do 16 uczestników. W niektórych latach rozgrywano również turniej B, obok turnieju głównego, natomiast w edycji 1991/1992 odbyły się dwa turnieje główne, w formule dwukołowej i obsadzie 7 zawodników każdy.
Najlepiej obsadzone turnieje rozegrano na początku lat 90. XX wieku. Pod względem średniego rankingu ELO, najsilniejszą edycją była edycja 34. (1991/1992), w której zwyciężył Viswanathan Anand przed Borysem Gelfandem, Garrim Kasparowem i Anatolijem Karpowem (śr. ranking 2676, XVIII kategoria FIDE).
Jedynym polskim zwycięzcą turnieju Reggio Emilia był Michał Krasenkow (w edycji 1996/1997).

</doc>
<doc id="1561188" url="https://pl.wikipedia.org/wiki?curid=1561188" title="Na jagody">
Na jagody

Na jagody – baśń poetycka Marii Konopnickiej, przeznaczona głównie dla dzieci. Powstała w 1903 roku.
Forma.
Baśń poetycka o wyraźnie spójnej konstrukcji. Konwencja baśniowa. Liczne komentarze autorki. Pojawiają się odwołania do dawnych obyczajów szlacheckich i opisy przyrody ojczystej. Utwór składa się z partii opisowych, lirycznych wstawek oraz dramatycznych scen. „Poemacik Konopnickiej (...) mieni się bogactwem barw, błyszczy od złota i srebra, nabiera rumieńców polskiego obyczaju i tradycji, tylko nić ubogiej akcji pozostaje taka jak w skromnym i prostym opowiadaniu (...)”.
Natura. Opis boru.
Tajemnicza kraina, pełna bogactwa, kolorów, radości i uroków; z drugiej strony - trudno dostępna ludziom. Odkrywa ją mały, niewinny chłopiec, Janek, który ma wobec niej uczciwe zamiary. Szlachetność chłopca zostaje nagrodzona przez przyrodę i mieszkańców „baśni borowej”. Elementy monizmu przyrodniczego. Krajobraz jest pełen tajemnicy i czarów. Plastyczne i barwne opisy lasu oraz jego mieszkańców.
Zainteresowanie się Marii Konopnickiej literaturą dziecięcą.
„Umiem piosenki znad łąki, tak jak je nucą skowronki...”. Maria Konopnicka często w swoich pracach poruszała problematykę dziecięcą. Stworzyła dla najmłodszych czytelników wiele cennych pozycji. Jej tendencje literackie są więc zgodne z zamówieniami pedagogicznymi doby pozytywizmu - uwrażliwia dzieci na bogaty świat natury, czyniąc ich pełnoprawnymi uczestnikami życia społecznego, uczy takich wartości jak: pracowitość, uczciwość, wytrwałość, zgodne współdziałanie oraz potępienie egoizmu społecznego.

</doc>
<doc id="1561191" url="https://pl.wikipedia.org/wiki?curid=1561191" title="Gryźliny (gmina)">
Gryźliny (gmina)

Gryźliny (od 1938 "Nowy Dwór Bratiański") – dawna gmina wiejska istniejąca w latach 1934-1938 w woj. pomorskim (dzisiejsze woj. warmińsko-mazurskie). Siedzibą władz gminy były Gryźliny.
Gmina zbiorowa Gryźliny została utworzona w ramach reformy na podstawie ustawy scaleniowej 1 sierpnia 1934 roku w powiecie lubawskim w woj. pomorskim (II RP) z dotychczasowych jednostkowych gmin wiejskich: Chrośle, Gryźliny, Jamielnik, Lekarty, Nowydwór, Radomno i Skarlin (oraz z obszarów dworskich położonych na tych terenach lecz nie wchodzących w skład gmin). 
1 kwietnia 1938 roku gmina została zniesiona, a z jej obszaru utworzono gminę Nowy Dwór Bratiański.

</doc>
<doc id="1561193" url="https://pl.wikipedia.org/wiki?curid=1561193" title="Podhalańska Państwowa Uczelnia Zawodowa w Nowym Targu">
Podhalańska Państwowa Uczelnia Zawodowa w Nowym Targu

Podhalańska Państwowa Uczelnia Zawodowa w Nowym Targu (do października 2019 Podhalańska Państwowa Wyższa Szkoła Zawodowa w Nowym Targu) – publiczna uczelnia zawodowa, założona w Nowym Targu w 2001 roku na wniosek samorządu województwa. Ponad 90% młodzieży studiującej w PPUZ pochodzi z terenu Podhala, Spisza i Orawy.
PPUZ w Nowym Targu jest najwyżej położoną uczelnią w Polsce (615 m n.p.m.).
Władze uczelni.
"Źródło": 
Poczet rektorów
Kierunki kształcenia.
PPUZ oferuje możliwość kształcenia na dziesięciu kierunkach studiów pierwszego (studia licencjackie i inżynierskie) i drugiego (magisterskie) stopnia.
Uczelnia oferuje również studia podyplomowe
Afera plagiatowa.
Ksiądz rektor Stanisław Gulak został odwołany ze stanowiska 17 marca 2020 decyzją Ministra Nauki i Szkolnictwa Wyższego Jarosława Gowina. Księdzu rektorowi postawiono zarzut plagiatu. Rzecznik dyscyplinarny doszukał się aż 74 zapożyczonych fragmentów z 8 innych publikacji w pracy habilitacyjnej duchownego. Ksiądz rektor Stanisław Gulak zapewnia jednak o swojej niewinności, a Rada PPUZ w Nowym Targu wydała opinię o rzetelności jego dorobku naukowego. Obecnie sprawę plagiatu wyjaśnia prokuratura, a w PPUZ w Nowym Targu zarządzono kontrolę.

</doc>
<doc id="1561196" url="https://pl.wikipedia.org/wiki?curid=1561196" title="Międzynarodowy Festiwal Brydża Sportowego „Solidarność” w Słupsku">
Międzynarodowy Festiwal Brydża Sportowego „Solidarność” w Słupsku

Międzynarodowy Festiwal Brydża Sportowego „Solidarność” – jeden z największych polskich festiwali brydża sportowego o międzynarodowych zasięgu, odbywający się co roku w okresie letnim w Słupsku
Historia.
Festiwal powstał pod egidą Zarządu Regionu Słupskiego NSZZ „Solidarność” oraz znanych brydżystów. Pierwsze rozgrywki odbyły się latem 1991. Następnie rokrocznie odbywały się kolejne edycje. Od 1996 festiwal poświęcony jest pamięci arcymistrza Henryka Wolnego. Obecnie organizatorem rozgrywek jest Stowarzyszenie Międzynarodowy Festiwal Brydża Sportowego „Solidarność”.
Nagrody.
Nagrodą główną w punktacji długofalowej festiwalu jest samochód osobowy. Całkowita pula nagród wynosi 200 tysięcy złotych.
Ciekawostki.
Na festiwalu pojawiały się znane osobistości świata polityki i show-biznesu, m.in.: premier Jan Krzysztof Bielecki, Marian Krzaklewski, Janusz Śniadek, Jolanta Szczypińska, Jan Pietrzak, Renata Dancewicz.

</doc>
<doc id="1561199" url="https://pl.wikipedia.org/wiki?curid=1561199" title="Mikołaj Jemiołowski">
Mikołaj Jemiołowski

Mikołaj Jemiołowski (ur. ok. 1620, zm. ok. 1693) – polski szlachcic, właściciel cząstki Swaryczowa (ówcześnie leżącej w województwie bełskim), autor pamiętnika. 
Towarzysz lekkiej chorągwi służył za panowania króla Jana Kazimierza. W 1669 był poborcą podatków uchwalonych na wojsko, w 1683 był rewizorem powiatu grabowieckiego (województwo bełskie). W jego twórczości pojawiają się opisy m.in. Kłecka i stoczonej w pobliżu miasta w 1656 r. bitwy ze Szwedami.

</doc>
<doc id="1561204" url="https://pl.wikipedia.org/wiki?curid=1561204" title="Franciszek Ksawery Piekosiński">
Franciszek Ksawery Piekosiński



</doc>
<doc id="1561209" url="https://pl.wikipedia.org/wiki?curid=1561209" title="Craig Mottram">
Craig Mottram

Craig Mottram (ur. 18 czerwca 1980 w Melbourne) – australijski lekkoatleta, specjalista od długich dystansów.
Życie prywatne.
Jego brat Neil jest australijskim koszykarzem podobnie jak jego szwagierka Jenni Screen.

</doc>
<doc id="1561213" url="https://pl.wikipedia.org/wiki?curid=1561213" title="Mglebi Zugdidi">
Mglebi Zugdidi

SK Mglebi Zugdidi – (gruz. სკ მგლები ზუგდიდი) – gruziński klub piłkarski z siedzibą w Zugdidi.
Historia.
Klub został założony w 2006 jako "Mglebi Zugdidi". W sezonie 2006 występował w Regionuli Liga. Latem 2006 dołączył do klubu SK Zugdidi, który występował w Pirveli Liga. Klub pod nazwą "Mglebi Zugdidi" kontynuował występy w Pirveli Liga.

</doc>
<doc id="1561215" url="https://pl.wikipedia.org/wiki?curid=1561215" title="Urszula Małolepsza">
Urszula Małolepsza

Urszula Małolepsza (ur. 22 stycznia 1954 r. w Poznaniu, zm. 21 października 2008 r.) – poznański społecznik, działacz związkowy i samorządowiec.
Absolwentka Wydziału Planowania i Zarządzania Akademii Ekonomicznej w Poznaniu. Działała w "Solidarności" od czasu jej powstania w 1980 r. Działalności związkowej nie zaprzestała po przemianach ustrojowych w 1989 r., była m.in. Wiceprzewodniczącą Komisji Zakładowej w Centrum Informatyki Energetyki, członkiem Zarządu Regionu i delegatką na Walny Zjazd Delegatów. Pełniła funkcję przewodniczącą Komisji Zdrowia, Ekologii i Pomocy Społecznej w Sekcji Regionalnej Kobiet NSZZ "Solidarność". 
Działalność społeczną realizowała głównie na płaszczyźnie parafialnej oraz pracy w Radzie Osiedla Jeżyce - w samorządzie pomocniczym Rady Miasta Poznania. Była radną I, II, III i IV kadencji Rady Osiedla Jeżyce każdorazowo zdobywając bardzo duże poparcie. Przez 5 lat pełniła funkcję wiceprzewodniczącej rady. Przez wiele lat była redaktorem naczelnym miesięcznika rady osiedla "Nasze Jeżyce".
Zmarła po ciężkiej chorobie w dniu swoich imienin - 21 października 2008 r. Pochowana na alei zasłużonych cmentarza Jeżyckiego przy ul. Nowina w Poznaniu.

</doc>
<doc id="1561217" url="https://pl.wikipedia.org/wiki?curid=1561217" title="FC Borjomi">
FC Borjomi



</doc>
<doc id="1561218" url="https://pl.wikipedia.org/wiki?curid=1561218" title="Spartaki Tskhinvali">
Spartaki Tskhinvali



</doc>
<doc id="1561219" url="https://pl.wikipedia.org/wiki?curid=1561219" title="Juozas Purickis">
Juozas Purickis

Juozas Purickis (ur. 19 kwietnia 1883 w Jeźnie, zm. 25 października 1934 w Kownie) – litewski publicysta i działacz społeczny, minister spraw zagranicznych Litwy (1920–1922). 
Życiorys.
Urodził się na Wileńszczyźnie w rodzinie wielodzietnej. W młodości pobierał nauki w szkołach w Jeźnie i Kownie, później kształcił się w Żmudzkim Seminarium Rzymskokatolickim w Kownie oraz na Akademii Duchownej w Petersburgu, którą ukończył w 1912 ze stopniem magistra teologii. 
W 1913 rozpoczął naukę historii, filozofii oraz nauk społecznych na Uniwersytecie we Fryburgu, którego absolwentem został w 1919 z tytułem doktora filozofii. 
Po powrocie do kraju w 1918 został dokooptowany do składu Taryby. W 1919 objął funkcję posła na Republiki Litewskiej w Berlinie. Rok później wszedł w skład Sejmu Ustawodawczego z listy chrześcijańskiej demokracji. W rządzie Kazysa Griniusa objął tekę ministra spraw zagranicznych – urząd sprawował od czerwca 1920 do lutego 1922. Jako szef resortu zabiegał o pomoc mocarstw zachodnich w konflikcie polsko-litewskim o Wileńszczyznę oraz o włączenie okręgu Kłajpedy w skład państwa litewskiego. W grudniu 1921 podał się do dymisji na skutek oskarżeń o przemyt narkotyków, jednak w 1925 został oczyszczony z zarzutów przez Sąd Najwyższy. 
Po odejściu z aktywnej polityki poświęcił się działalności publicystycznej. Od 1925 do 1926 stał na czele redakcji pisma "Lietuvos". Jego artykuły były drukowane również w pismach "Mūsų rytas" i "Lietuvos aidas". 
W 1926 powrócił na krótko do działalności państwowej obejmując urząd dyrektora Wydziału Ekonomicznego Ministerstwa Spraw Zagranicznych, rok później stanął na czele Wydziału Administracyjno-Prawnego MSZ. 
Zaangażowany w działalność społeczną – w latach 1925–1929 stał na czele Litewskiego Związku Pisarzy i Dziennikarzy, a od 1930 do 1934 pełnił funkcję przewodniczącego Litewskiego Związku Dziennikarzy. Pozostawał członkiem Towarzystwa Studiów nad Gospodarką oraz członkiem Związku Strzelców. 

</doc>
<doc id="1561223" url="https://pl.wikipedia.org/wiki?curid=1561223" title="SK Cziatura">
SK Cziatura

SK Cziatura (gruz. სკ ჭიათურა) – gruziński klub piłkarski z siedzibą w Cziaturze.
Historia.
Chronologia nazw:
Klub został założony w 1936 jako "Magaroeli Cziatura". Na początku grał w rozgrywkach lokalnych. W sezonie 2004/05 debiutował w Pirveli Liga, w której występował do 2008. W sezonie 2007/08 zdobył awans do najwyższej klasy rozgrywek piłkarskich Gruzji. Latem zmienił nazwę na "SK Cziatura", ale jego miejsce w Umaglesi Liga zajęła Gagra Tbilisi, a klub dalej startował w Pirveli Liga.

</doc>
<doc id="1561225" url="https://pl.wikipedia.org/wiki?curid=1561225" title="Magharoeli Chiatura">
Magharoeli Chiatura



</doc>
<doc id="1561226" url="https://pl.wikipedia.org/wiki?curid=1561226" title="Magaroeli Chiatura">
Magaroeli Chiatura



</doc>
<doc id="1561233" url="https://pl.wikipedia.org/wiki?curid=1561233" title="Bazalny">
Bazalny



</doc>
<doc id="1561234" url="https://pl.wikipedia.org/wiki?curid=1561234" title="Operacja Nisko">
Operacja Nisko

Operacja Nisko – hitlerowski projekt założenia żydowskiej kolonii – imitacji niezawisłego państwa, w okolicach podkarpackiego Niska (konkretnie w Zarzeczu), w 1939.
Historia.
Autorem projektu operacja Nisko, powstałego w październiku 1939 roku, tuż po kampanii wrześniowej, był SS-Obersturmführer Adolf Eichmann. Eichmann został mianowany pełnomocnikiem szefa Gestapo, Gruppenführera SS Heinricha Müllera do spraw pozbycia się z terenu III Rzeszy oraz Protektoratu Czech i Moraw obywateli pochodzenia żydowskiego. Plan ten był mutacją idei syjonistycznych, przewidujących zapewnienie Żydom nowej ojczyzny. Do listopada 1941 wielu Żydów wyemigrowało pod przymusem do Palestyny. Później naziści zmienili plany, zrezygnowali ze zmuszania Żydów do emigracji i zdecydowali się na ich fizyczne zniszczenie, uruchamiając proces znany pod eufemistycznym określeniem „ostateczne rozwiązanie kwestii żydowskiej” ("Endlösung der Judenfrage").
Projekt Nisko miał mieć charakter eksperymentu polegającego na utworzeniu autonomicznej żydowskiej kolonii, pod nadzorem SS, na bagnistych terenach w pobliżu Sanu, w dystrykcie lubelskim Generalnego Gubernatorstwa. Eichmann miał bezpośrednie poparcie swego przełożonego – Reinharda Heydricha, szefa SD. Wykonanie planu poprzedziły rozmowy Eichmanna z komisarzem Josefem Bürckelem w Wiedniu oraz z Josefem Wagnerem, Gauleiterem Śląska. 9 października 1939 miała miejsce także wizyta Eichmanna w Ostrawie.
Żydzi mieli być przewiezieni koleją na wschód. Najpierw miało przyjechać 2–3 tysiące zdolnych do pracy, młodych żydowskich robotników. Wzięliby oni zaopatrzenie żywnościowe na parę tygodni. Kiedy obóz byłby gotowy, przybyłyby kobiety i dzieci. Żydzi zobligowani byliby do pokrycia z własnej kieszeni kosztów transportu i prefabrykowanych baraków. Każdy pociąg byłby strzeżony przez 25 funkcjonariuszy Schutzpolizei, z poleceniem karania śmiercią uciekinierów. Nie było planów działania na wypadek braku żywności w obozie.
12 października 1939 Eichmann i Brigadeführer SS dr Franz Stahlecker udali się z misją znalezienia odpowiedniego miejsca na założenie obozu. Zdecydowali się na Nisko położone na terenach, które wciąż jeszcze znajdowały się pod kontrolą Armii Czerwonej (która wkroczyła do Polski 17 września 1939, zob. agresja ZSRR na Polskę). Wybrano miejsce na terenie podmokłym, niedaleko rzeki i położone blisko stacji kolejowej.
Eichmann osobiście witał w Nisku pierwsze transporty Żydów mową (w jidysz), zaczynającą się od słów:
Eichmann pozostał parę dni w pobliskim Zarzeczu.
Tymczasem Hitler zmienił zdanie i zarządził masowe wysiedlenia Polaków i Żydów z terenów dołączonych do Rzeszy oraz sprowadzenie na ich miejsce etnicznych Niemców (Volksdeutschów) z całej Europy (zob. Heim ins Reich). Müller poinformował o tym biura emigracyjne w Wiedniu i Ostrawie, ale Eichmann nie chciał odwołać operacji i anulować zamówionych pociągów. Druga fala deportacji z Ostrawy, Katowic i Wiednia ruszyła 26 października. Jako że pociągi zostały zarezerwowane dla armii, kolejne fale nie miały już miejsca. Tysiące Żydów pozostało opuszczonych, zdanych na samych siebie, mieszkając w bardzo trudnych warunkach we wzniesionych barakach. Setki Żydów wymaszerowały – pod strażą SS – i zostały zmuszone do wejścia na teren ZSRR. Gdy pogoda się pogorszyła, kilku żydowskich liderów dostało zgodę na wysłanie posłów po pomoc do żydowskiej społeczności w Lublinie. Z powodu chorób i braku żywności wzrastała śmiertelność. Grupa Żydów zdecydowała się na włączenie do pobliskiego obozu pracy. W kwietniu 1940 r. okazało się, że projekt nie zakończył się sukcesem i ci, którzy przetrwali, mogli zabrać swe rzeczy i wrócić, skąd przyjechali. Powróciło tylko 300 osób.
Projekt pokazał nazistom, że można pozbyć się Żydów – obywateli Rzeszy – małym kosztem i w krótkim czasie. W uznaniu „zasług” podczas pracy nad projektem Eichmann został awansowany.

</doc>
<doc id="1561240" url="https://pl.wikipedia.org/wiki?curid=1561240" title="Wyblin jednolistny">
Wyblin jednolistny

Wyblin jednolistny ("Malaxis monophyllos" (L.) Sw.) – gatunek rośliny z rodziny storczykowatych ("Orchidaceae"). Występuje w północnej części Ameryki Północnej i Eurazji. W Polsce rzadko w Karpatach i na Pomorzu, bardzo rzadki w innych częściach kraju.
Rozmieszczenie geograficzne.
Gatunek okołopolarny i borealno-górski. Występuje w północnej części Ameryki Północnej i Eurazji. W południowej części zasięgu głównie w obszarach wyżynno-górskich. W Polsce znany jest z około 300 stanowisk, które znajdują się na dwóch obszarach oddzielonych dysjunkcją. Pierwszy z tych obszarów znajduje się w północnej części kraju i obejmuje Pobrzeże Bałtyckie i Pojezierze Bałtyckie. Drugi obszar obejmuje wyżynno-górską południową część kraju. W Karpatach podany został z około 60 stanowisk, ale połowa z nich jest już wymarła. Podawany był tutaj na następujących stanowiskach:
Zagrożenia i ochrona.
Gatunek objęty w Polsce ścisłą ochroną gatunkową. Stopień zagrożenia jest różny w różnych częściach kraju. Zagrożeniem dla gatunku jest osuszanie torfowisk i lasów wilgotnych, regulacje hydroteniczne brzegów rzek i potoków górskich, wprowadzanie drzew iglastych na siedliskach żyznych lasów liściastych, a także naturalne procesy zarastania drzewami i krzewami jego siedlisk.
Kategorie zagrożenia w skali kraju:

</doc>
<doc id="1561241" url="https://pl.wikipedia.org/wiki?curid=1561241" title="Malaxis monophyllos">
Malaxis monophyllos



</doc>
<doc id="1561243" url="https://pl.wikipedia.org/wiki?curid=1561243" title="Kanadyjska Agencja Kosmiczna">
Kanadyjska Agencja Kosmiczna

Kanadyjska Agencja Kosmiczna, ang. Canadian Space Agency (CSA), fr. Agence spatiale canadienne (ASC) – rządowa instytucja odpowiedzialna za finansowanie, koordynowanie i nadzorowanie kanadyjskiego udziału w badaniach przestrzeni kosmicznej. Podlega ministerstwu przemysłu.
CSA jako instytucja odpowiedzialna za program badań kosmicznych powstała w 1989, ale sam program istniał dużo wcześniej, w zasadzie od 1962, kiedy to Kanada umieściła na orbicie Alouette 1 – pierwszego sztucznego satelitę niebędącego ani własnością USA, ani ZSRR. Szefem tej misji był John Herbert Chapman, którego imieniem nazwano siedzibę główną CSA, zbudowaną w 1992 w Longueuil w Quebecu. Agencja posiada również swe biura w Ottawie, trzy w USA i jedno w Paryżu.
Wystrzelenie w 1972 satelity Anik A1 uczyniło Kanadę pierwszym krajem na świecie, posiadającym ogólnokrajową sieć telekomunikacyjną w oparciu o rodzimego satelitę geostacjonarnego. Umożliwiło to transmisję rządowej telewizji CBC na dalekiej północy kraju. Obecnie wisi nad Ziemią kilkanaście czynnych kanadyjskich satelitów różnego typu i przeznaczenia.
CSA od lat ściśle współpracuje z NASA, ale również z Europejską Agencją Kosmiczną, co umożliwia firmom z Kanady udział w przetargach i realizacji kontraktów na europejskie programy kosmiczne. Kanadyjski wkład w eksplorację kosmosu to także nowoczesne przyrządy i technologie, znajdujące zastosowanie m.in. w Międzynarodowej Stacji Kosmicznej: manipulator Canadarm, mobilny system dźwigowy, którego częścią jest Canadarm, a także “oczy” manipulatora – system ASVS (Advanced Space Vision System).
Przestrzeń kosmiczną w różnych misjach odwiedziło dotąd 9 kanadyjskich astronautów. Pierwszym był Marc Garneau (1984), późniejszy szef CSA. W latach 2008–2013 szefem agencji był astronauta i fizyk Steven MacLean.

</doc>
<doc id="1561244" url="https://pl.wikipedia.org/wiki?curid=1561244" title="Uniwersytet w Montevideo">
Uniwersytet w Montevideo

Uniwersytet w Montevideo – urugwajska uczelnia niepubliczna o charakterze katolickim, znajdująca się w centrum Montevideo. Jest dziełem korporacyjnym prałatury personalnej Opus Dei.
Instytucję założono w roku 1986, a pełne prawa uzyskała ona w 1997. 
Składa się z siedmiu wydziałów: Nauk Ekonomicznych, Prawa, Komunikacji Społecznej, Nauk Humanistycznych, Inżynierii, Szkoły Biznesu (IEEM) i Centrum Nauk Biomedycznych.

</doc>
<doc id="1561245" url="https://pl.wikipedia.org/wiki?curid=1561245" title="Sakartwelos Pechburtis Pederacia">
Sakartwelos Pechburtis Pederacia

Sakartwelos Pechburtis Pederacia (gruz. საქართველოს ფეხბურთის ფედერაცია) – związek piłkarski w Gruzji założony w roku 1936, a następnie w latach 1936–1989 stanowiący część Związku Piłkarskiego Związku Radzieckiego. Od 15 lutego 1990 funkcjonuje jako niezależna federacja. Dzieli się na 18 związków piłki nożnej:
Zobacz też.
Reprezentacja narodowa
Reprezentacja regionalna

</doc>
<doc id="1561248" url="https://pl.wikipedia.org/wiki?curid=1561248" title="Milik (przystanek kolejowy)">
Milik (przystanek kolejowy)

Milik – przystanek osobowy w Miliku, w województwie małopolskim, w Polsce.
W roku 2017 przystanek obsługiwał 0–9 pasażerów na dobę.

</doc>
<doc id="1561253" url="https://pl.wikipedia.org/wiki?curid=1561253" title="Małgorzata Ruchniewicz">
Małgorzata Ruchniewicz

Małgorzata Ruchniewicz (ur. 1970 w Bystrzycy Kłodzkiej) – polska historyk, specjalizująca się w najnowszej historii Polski; nauczycielka akademicka związana z Uniwersytetem Wrocławskim.
Życie.
Urodziła się w 1970 roku w Bystrzycy Kłodzkiej, gdzie spędziła dzieciństwo i wczesną młodość. Po ukończeniu szkoły podstawowej i średniej z uzyskaniem matury, w 1989 roku podjęła studia z zakresu historii na Uniwersytecie Wrocławskim. Ukończyła je magisterium w 1994 roku. Następnie kontynuowała dalsze kształcenie się w ramach studiów doktoranckich, jednocześnie zostając asystentem na swojej macierzystej uczelni w Instytucie Historycznym. Stopień naukowy doktora nauk humanistycznych w zakresie historii uzyskała w 1998 roku na podstawie pracy "Repatriacja ludności polskiej z ZSRR w latach 1955–1959", której promotorem był prof. Wojciech Wrzesiński. Wraz z nowym tytułem otrzymała awans na stanowisko adiunkta w Zakładzie Historii Europy Wschodniej. W 2011 roku Rada Wydziału Nauk Historycznych i Pedagogicznych Uniwersytetu Wrocławskiego nadała jej stopień naukowy doktora habilitowanego nauk humanistycznych w zakresie historii o specjalności historia najnowsza Polski i powszechna na podstawie rozprawy nt.: "Wieś zachodniobiałoruska 1944–1953. Wybrane aspekty".
Dorobek naukowy.
Zainteresowania naukowe Małgorzaty Ruchniewicz związane są z historią Polski w XX wieku oraz Polaków na Kresach Wschodnich i ZSRR, historią Białorusi w XX wieku oraz dziejami Dolnego Śląska. Jest autorką kilkunastu artykułów i książek, z których do najważniejszych z nich należą.

</doc>
<doc id="1561257" url="https://pl.wikipedia.org/wiki?curid=1561257" title="Flaga Kłodzka">
Flaga Kłodzka



</doc>
<doc id="1561259" url="https://pl.wikipedia.org/wiki?curid=1561259" title="CAL">
CAL



</doc>
<doc id="1561269" url="https://pl.wikipedia.org/wiki?curid=1561269" title="***">
***



</doc>
<doc id="1561275" url="https://pl.wikipedia.org/wiki?curid=1561275" title="Dzikie Życie">
Dzikie Życie

Dzikie Życie – ogólnopolski miesięcznik ekologiczny wydawany od 1994 przez stowarzyszenie Pracownia na rzecz Wszystkich Istot. 
Pismo poświęcone ochronie dzikiej przyrody oraz filozofii głębokiej ekologii. Podejmuje kontrowersyjne sprawy niszczenia przyrody, krytykuje konformizm urzędników państwowych, chciwość sektora biznesowego, marazm i apatyczność ruchu ekologicznego. Miesięcznik Dzikie Życie dostępny jest w prenumeracie, sieci Empik i Garmond Press, w eGazetach i e-kioskach oraz na tabletach i smartfonach. Numery archiwalne dostępne są w internecie. Redaktorem naczelnym pisma jest Grzegorz Bożek.
Historia pisma.
Pierwszy numer Dzikiego Życia ukazał się w czerwcu 1994, aby nagłośnić działania zmierzające do ochrony Puszczy Białowieskiej. Pomysłodawcą pisma i jego redaktorem naczelnym do 2001 był Janusz Korbel, lider i założyciel Pracowni na rzecz Wszystkich Istot, architekt. Po nim stanowisko to objęli kolejno Remigiusz Okraska i Radosław Szymczuk. Obecnie redaktorem naczelnym jest Grzegorz Bożek. Od początku istnienia pismo ukazuje się co miesiąc. Dostępne jest w salonach największych dystrybutorów prasy oraz bibliotekach uniwersyteckich w całym kraju. Od 2002 dostępne jest również w Internecie.
Charakter pisma.
Dzikie Życie postrzegane jest jako periodyk opiniotwórczy. Jako jedno z niewielu pism w Polsce wiele miejsca i uwagi poświęca ochronie naturalnych, nie przekształconych obszarów przyrodniczych.
Odbiorcami pisma są naukowcy dziedzin przyrodniczych, urzędnicy wydający decyzje z zakresu ochrony i zagospodarowania miejsc cennych przyrodniczo, służby ochrony przyrody, nauczyciele oraz studenci i uczniowie, politycy, dziennikarze, a także członkowie polskiego ruchu ekologicznego oraz osoby zaangażowane w działalność proekologiczną. Niejednokrotnie Dzikie Życie inicjowało ważne dla ruchu ekologicznego debaty programowe oraz stymulowało działania na rzecz ochrony przyrody, niezależnie od podziałów organizacyjnych i specjalizacji.
Dzikie Życie nagłaśniało problemy ekologiczne dotyczące m.in. potrzeby ochrony Puszczy Białowieskiej, utworzenia na Pogórzu Przemyskim Turnickiego Parku Narodowego, ochrony dużych drapieżników – wilka i rysia, próby ratowania Parku Krajobrazowego Góra Św. Anny przed budową przez jego obszar autostrady, sprawę nielegalnych wyciągów narciarskich i dewastacji góry Pilsko, planów zniszczenie doliny Rospudy koło Augustowa przez budowniczych trasy Via Baltica i wiele innych.
Miesięcznik przedstawia różne aspekty zrównoważonego rozwoju i filozofii głębokiej ekologii oraz stosunku tego nurtu wobec najważniejszych problemów ekologicznych i społecznych, publikuje badania i poglądy intelektualistów w tych kwestiach, nagłaśnia konieczność ochrony bardzo wielu zagrożonych miejsc w Polsce i świecie. Na łamach miesięcznika naukowcy dziedzin przyrodniczych prezentują ideę ochrony przyrody, upowszechnienia rzeczywistej ochrony miejsc cennych przyrodniczo, myśli i wiedzy naukowej, a niejednokrotnie weryfikacji i publicznej negacji pseudonaukowych badań, opinii i ekspertyz. Poprzez wywiady z naukowcami i osobistościami akademickimi, prezentację wybitnych sylwetek z dziedziny ekologii zapoznawana jest opinia publiczna z postawami godnymi szacunku i naśladowania.
Na łamach gazety prezentowane są także korzystne z punktu widzenia ochrony przyrody decyzje polityków, wskazywane są również popełniane błędy. Poddawane analizie są akty prawne, wskazywane sposoby i możliwości dostosowania polskiego prawa i administracji do norm europejskich i światowych w dziedzinie środowiska, opisywane korzyści i zagrożenia płynące ze środków pomocy unijnej. Dzikie Życie często porusza tematy ochrony i racjonalnego gospodarowania zasobami leśnymi kraju, zwraca uwagę na proekologiczne gospodarowanie i niejednokrotnie wskazuje na błędy skutkujące utratą wartości przyrodniczych lasów wykorzystywanych w sposób niezrównoważony. Artykuły z Dzikiego Życia stwarzają szerokie pole do dyskusji i polemik na łamach różnych branżowych czasopism, w szczególności leśnych.
Dzikie Życie prezentuje także tematykę edukacji ekologicznej. Dla nauczycieli przedmiotów przyrodniczych oraz lokalnych edukatorów ekologicznych stanowi źródło alternatywnej wiedzy i nowych informacji z zakresu szeroko pojmowanej przyrody i jej ochrony. Opisywane są sposoby i problemy edukacji ekologicznej, prezentowane nowoczesne metody dydaktyczne, publikacje, warsztaty, konferencje i seminaria w tym zakresie.
Z Dzikim Życiem współpracowało kilkaset osób z kraju i zagranicy. Na jego łamach gościły tak szanowane osobistości jak m.in. Arne Næss, Stanisław Lem, Olga Tokarczuk, Wojciech Eichelberger, Peter Matthiessen, John Seed, Krzysztof Czyżewski, prof. Zbigniew Mirek, prof. Ludwik Tomiałojć, prof. Stefan Kozłowski (były Minister Ochrony Środowiska), prof. Henryk Okarma i wiele innych osób mających znaczny wkład we współczesną myśl humanistyczną. Pojawiały się również osoby związane z kulturą, sztuką i sportem m.in. prof. Andrzej Strumiłło, Renata Przemyk, Artur Barciś, Beata Tyszkiewicz, Maciej Żurawski i inni.

</doc>
<doc id="1561276" url="https://pl.wikipedia.org/wiki?curid=1561276" title="Flemming Oliver Jensen">
Flemming Oliver Jensen

Flemming Oliver Jensen (ur. 2 lutego 1950) – duński trener piłki ręcznej, legitymujący się tytułem EHF Mastercoach Degree, najwyższym stopniem trenerskiego wykształcenia w Europie. 
Jako trener zdobył m.in. tytuł mistrza oraz wicemistrza Danii z zespołem Virum-Sorgenfri HK (1996-97). Tę drużynę doprowadził również do finału Pucharu EHF, przegranego z niemieckim Flensburgiem-Handewitt. Od stycznia do końca listopada 2009 roku trener piłkarzy ręcznych Wisły Płock, wicemistrza Polski.

</doc>
<doc id="1561280" url="https://pl.wikipedia.org/wiki?curid=1561280" title="Umienino-Łubki">
Umienino-Łubki

Umienino-Łubki – część wsi Umienino położona w Polsce, w województwie mazowieckim, w powiecie płockim, w gminie Bielsk.
W latach 1975–1998 miejscowość administracyjnie należała do województwa płockiego.

</doc>
<doc id="1561282" url="https://pl.wikipedia.org/wiki?curid=1561282" title="UEP">
UEP



</doc>
<doc id="1561283" url="https://pl.wikipedia.org/wiki?curid=1561283" title="UEW">
UEW



</doc>
<doc id="1561291" url="https://pl.wikipedia.org/wiki?curid=1561291" title="Obrzański Kanał Północny">
Obrzański Kanał Północny

Obrzański Kanał Północny – kanał wodny, zbierający część wód rzeki Mogilnicy. W okolicy Łęk Małych Mogilnica rozdziela swe wody na Kanał Prut i na Północny Kanał Obry. Obecnie woda w początkowym biegu Północnego Kanału Obry jest szeroka na 20-30 cm. Natomiast koryto którym powinien płynąć ma 5-8 metrów

</doc>
<doc id="1561292" url="https://pl.wikipedia.org/wiki?curid=1561292" title="Ꙟ">
Ꙟ

Ꙟ, ꙟ (yn) litera dawnej cyrylicy rumuńskiej. Wymawiano ją jako [] lub []. We współczesnym rumuńskim zastąpiona przez: în, ân, îm albo âm.

</doc>
<doc id="1561294" url="https://pl.wikipedia.org/wiki?curid=1561294" title="Akumulator żelowy">
Akumulator żelowy

Akumulator żelowy – rodzaj akumulatora kwasowo-ołowiowego z żelowym elektrolitem, powstałym w wyniku zmieszania kwasu siarkowego z krzemionką.
Budowa.
Akumulatory tego typu zostały wprowadzone na rynek w USA w latach 60. ubiegłego stulecia. Są to akumulatory kwasowo-ołowiowe posiadające jako elektrolit zżelowany kwas siarkowy. Materiałem żelującym dodawanym do kwasu siarkowego jest krzemionka. Zaletą akumulatorów żelowych jest dobra odporność na ubytek elektrolitu podczas pracy elektrycznej oraz małe samorozładowanie (akumulatory żelowe nie wykazują ubytku ładunku w wyniku samorozładowania po czasie rzędu 6 miesięcy). Akumulatory tego typu zazwyczaj produkowane są jako akumulatory typu "VRLA" (tj. akumulatory kwasowo-ołowiowe z zaworami, ang. "valve regulated lead acid").
W akumulatorach żelowych stosuje się kolektory (kratki) wykonane ze stopów ołowiu niezawierających antymonu.
Inną technologią stosowaną w akumulatorach VRLA, konkurencyjną do akumulatorów żelowych, jest "AGM" (ang. "absorptive glass mat") – technologia w której elektrolit jest zaabsorbowany w separatorze wykonanym z maty szklanej. Poprzez taki rodzaj wypełnienia przestrzeni międzyelektrodowej zlikwidowano możliwość wycieku elektrolitu z uszkodzonego mechanicznie akumulatora oraz polepszono moc maksymalną akumulatora ze względu na niską rezystancję wewnętrzną tego typu konstrukcji. 
Akumulatory żelowe stosuje się zarówno do pracy w reżimie cyklicznym (akumulatory małej i średniej pojemności do mobilnej elektroniki), trakcyjnym (wózki golfowe, inwalidzkie, maszyny czyszczące, wózki widłowe), jak i w zastosowaniach stacjonarnych (akumulatorownie, UPS) oraz w instalacjach solarnych. Wadą akumulatorów żelowych w stosunku do AGM są mniejsze moce podczas rozładowania dużymi prądami - powyżej C/3. Z tego powodu akumulatory żelowe nie są na ogół stosowane jako źródła dużych mocy, zwłaszcza w bardzo niskich temperaturach.

</doc>
<doc id="1561305" url="https://pl.wikipedia.org/wiki?curid=1561305" title="Katastrofa górnicza w Mount Mulligan">
Katastrofa górnicza w Mount Mulligan

Katastrofa górnicza w Mount Mulligan – katastrofa górnicza mająca miejsce w poniedziałek rano 19 września 1921 roku w miasteczku górniczym Mount Mulligan w stanie Queensland w Australii.
W wyniku serii eksplozji zginęło 75 górników, co czyni wypadek w Mount Mulligan trzecim najtragiczniejszym pod względem liczby zabitych wypadkiem górniczym w historii Australii. Wybuch w kopalni był odczuwalny w promieniu 30 km. Katastrofa odbiła się echem w całej Australii, a także wywoła gorącą dyskusje w miasteczku Mount Mulligan, z którego pochodziły ofiary katastrofy.
Raport komisji badającej katastrofę.
Stan kopalni.
Królewska Komisja powołana m.in. w celu wyjaśnienia katastrofy nie wykazała obecności w kopalni łatwopalnego gazu. Komisja zwróciła za to uwagę na bardzo małą wilgotność powietrza co sprzyjało powstawaniu pyłu węglowego, który znaleziono w zgliszczach kopalni. Komisja wstępnie nie stwierdziła aby w dniu eksplozji pracowały maszyny, które mogły powodować zapylenie w kopalni. Nie wykluczono jednak, że pył mógł zalegać w chodnikach, w szczególności rzadziej używanych (str. XXVI i XXVII raportu). Wspomniano także, że co prawda kopalnia miała oświetlenie elektryczne, to jednak górnicy używali lamp acetylenowych i łojowych (str. XXVI raportu). Kolejnym czynnikiem który mógł doprowadzić do katastrofy było złe obchodzenie się z materiałami wybuchowymi. M.in. dzienny zapas materiałów wybuchowych był składowany w schowku w głównym chodniku (str. XXIX raportu). Materiały wybuchowe były tam składowane i po wydaniu przenoszone przez górników bez specjalnych zabezpieczających je pojemników. W niektórych miejscach kopalni wydane górnikom materiały wybuchowe składowano bez żadnego zabezpieczenia w niszach wykutych w ścianach. Stwierdzono także, że otwory strzałowe nie były po umieszczeniu w nich materiałów wybuchowych zabezpieczane specjalnymi wypełniaczami (jak np. gliną), ale pyłem i miałem węglowym (str. XXX raportu). Okazało się również, że przez 10 tygodni poprzedzających eksplozję kopalnia w ogóle była pozbawiona nadzoru technicznego, a inspektorzy którzy prowadzili kontrole kopalni przez parę poprzednich lat nie mieli doświadczenia w pracy w kopalniach węgla (str. XXXI raportu). Prowadzone przed eksplozją rejestry określały kopalnię jako znajdującą się w dobrym stanie i nie wspominały o pyle węglowym co było sprzeczne z końcowymi ustaleniami komisji (str. XLIII raportu).
Opinie ekspertów badających kopalnię bezpośrednio po eksplozji.
Dwaj eksperci (stanowy inspektor górniczy i inspektor kopalniany) badający zgliszcza w tydzień po eksplozji wskazali jako jej czynniki obecność otwartego ognia z lamp górniczych, obecność gazu oraz niewłaściwego składowania materiałów wybuchowych. Eksperci nie wskazali przyczyny eksplozji, ale byli zgodni, że nastąpiła ona w chodniku nr 11 na pokładzie 2 w pobliżu jednego z kombajnów górniczych ("maszyna Fitzpatricka"), gdzie znaleziono dowody lokalnej eksplozji. Zdaniem jednego z ekspertów kombajn pracował gdy doszło do eksplozji. W bezpośredniej bliskości znaleziono też materiały wybuchowe, a nawet fajkę, co sugerowało łamanie ówczesnych przepisów BHP. Drugi z ekspertów zakwestionował możliwość eksplozji pyłu węglowego lub gazu jako pierwotnych przyczyn katastrofy (str. XXXV raportu).
Kolejny ekspert, przesłuchiwany jako świadek (inżynier superintendent) wskazał, że pierwotną przyczyną katastrofy mogła być eksplozja materiałów wybuchowych w rękach górnika, który je podkładał w chodniku nr 11. Hipotezę tą odrzucono, ponieważ nie stwierdzono obrażeń na ciele górnika które by ją potwierdzały.
Ustalenia komisji.
Komisja nie zgodziła się, że kombajn górniczy w chodniku nr 11 podczas eksplozji pracował i mógł być jej przyczyną. Odrzucono też możliwość eksplozji lampy acetylenowej. Mimo to, z uwagi na analizę kierunków działania sił eksplozji, przyjęto hipotezę, że przyczyną katastrofy była eksplozja w chodniku nr 11.
Rozpatrywano, czy była to przypadkowa eksplozja materiałów wybuchowych lub eksplozja pyłu węglowego. Wspomniano, że czynnikiem, który mógł się do niej przyczynić był zapłon lub wstrząs wynikły ze strzelań prowadzonych na niższych poziomach kopalni. Natomiast za możliwe źródło pyłu węglowego uznano prowadzone również w tym czasie prace przy budowie korytarza łączącego chodniki nr 6 i 7 przy użyciu kombajnu, który najprawdopodobniej wytworzył odpowiednio dużo pyłu węglowego aby mogło dojść do eksplozji. Kolejne eksplozje zarówno pyłu węglowego, jak i części źle zabezpieczonych materiałów wybuchowych miały rozprzestrzenić się po całej kopalni na skutek podnoszenia się chmury pyłu węglowego zalegającego na płaskich powierzchniach (str. XXXVIII raportu).
Próbując znaleźć pierwotne źródło zapłonu badano też możliwość obecności metanu lub innego palnego gazu (str. XLIII raportu). W ostatecznych wnioskach uznano, że zapłon został spowodowany eksplozją luźno ułożonych materiałów wybuchowych na górnej powierzchni dużego bloku węgla (zamiast w otworze strzałowym) bez wskazania jej przyczyny (str. XLIII raportu).
Komisja stwierdziła na koniec opisu zdarzenia, że kopalnia wbrew pozorom nie uległa zbyt dużym zniszczeniom i jej odbudowa nie powinna stwarzać zbyt dużych trudności (str. XXXVIII raportu).
Skutki prawne.
Po wypadku wprowadzono liczne dodatkowe zalecenia górnicze dotyczące m.in. nadzoru nad kopalniami, usuwania pyłu z kopalni, zabezpieczania materiałów wybuchowych, strzelania, wentylacji, rozmieszczenia stacji ratunkowych, oświetlenia, jak również utworzenia we współpracy z innymi stanami kopalni eksperymentalnej (str. XLIV-XLVII raportu).
Lata późniejsze.
Do głównych klientów kopalni należały elektrownia i koleje. Likwidacja kopalni spowodowała by zakłócenia w ich pracy. Było to przyczyną nacjonalizacji kopalni po katastrofie, jeszcze w 1921 r. i późniejszego subsydiowania jej produkcji (s. 135, "Alas it Seems Cruel...").
Kopalnia wznowiła wydobycie już po pięciu miesiącach od katastrofy (s. 125, "Alas it Seems Cruel..."), na początku 1922 roku.
Kopalnia została ostatecznie zamknięta 15 listopada 1957 r. Było to spowodowane ukończeniem zapory wodnej Koombooloomba w Tully Falls i m.in. związanej z tym likwidacji elektrowni węglowej, która została zastąpiona elektrownią wodną w Kareeya (s. 160, "Alas it Seems Cruel...").
Wkrótce po zamknięciu kopalni, miasteczko Mount Mulligan zostało zlikwidowane. Mieszkańcy przenieśli się do okolicznych miast lub do Queensland. Budynki w mieście zostały rozebrane, a następnie sprzedane.

</doc>
<doc id="1561309" url="https://pl.wikipedia.org/wiki?curid=1561309" title="Friedrich Pabst (architekt)">
Friedrich Pabst (architekt)

Friedrich Pabst (zm. 13 grudnia 1943 w Warszawie) – niemiecki inżynier i architekt, od którego nazwiska pochodzi nazwa projektu przebudowy Warszawy – tzw. planu Pabsta.
Życiorys.
Pabst pochodził z Dortmundu. Studia ukończył w Wyższej Szkole Technicznej w Gdańsku (niem. "Technische Hochschule Danzig"). Na początku 1940 pracował w Miejskim Urzędzie Planowania w Poznaniu, po czym w lutym 1941 został przeniesiony do biura w Łodzi (ówczesnym Litzmanstadt). W kwietniu 1942 Pabst został czwartym kierownikiem warszawskiego Urzędu Budowlanego. Od nazwiska Pabsta pochodzi nazwa projektu przebudowy Warszawy – tzw. planu Pabsta, chociaż sam Pabst nie pracował nad planem.
Pabst został zastrzelony 13 grudnia 1943 na ulicy Daniłowiczowskiej w Warszawie, podczas akcji Braun przygotowanej przez oddział dywersji bojowej Kedywu Agat. Miała ona na celu zlikwidowanie niemieckiego urzędnika kwaterunku Emila Brauna.
Szczegóły planu Pabsta.
Plan nazywany "Nowe niemieckie miasto Warszawa" (niem. "Die neue Deutsche Stadt Warschau") miał zredukować miasto ze stolicy kraju do prowincjonalnego 100–130 tysięcznego miasta, złożonego z części niemieckiej o powierzchni 6 km kwadratowych po lewej stronie Wisły i 1 km kwadratowego dla 30 000 lub 80 000 polskich niewolników leżącego po prawej stronie. Liczebność Warszawy zostałaby zmniejszona o około 90% względem stanu z okresu przedwojennego. Przewidywano w nim m.in. zburzenie Starego Miasta i Zamku Królewskiego oraz wybudowanie w tym miejscu monumentalnej Hali Kongresowej NSDAP (niem. "Parteivolkshalle"). W miejscu kolumny Zygmunta miał znajdować się pomnik Germanii. Projekt został przygotowany przez Huberta Grossa i Otto Nurnbergera i był realizowany na polecenie Generalnego Gubernatora Hansa Franka, który uzyskał aprobatę Adolfa Hitlera.

</doc>
<doc id="1561310" url="https://pl.wikipedia.org/wiki?curid=1561310" title="Defence Research and Development Canada">
Defence Research and Development Canada

Defence Research and Development Canada, także jako Defence R&amp;D Canada (DRDC), fr. Recherche &amp; développement pour la défense Canada, R &amp; D pour la défense Canada (RDDC) – kanadyjska instytucja rządowa zajmująca się badaniem i wdrażaniem nowych broni oraz metod pola walki, w pierwszej kolejności na użytek Kanadyjskich Sił Zbrojnych.
Agencja od 1974 wciągnięta jest w struktury ministerstwa obrony, dysponuje własnym funduszem (z rocznym budżetem ok. 300 mln dol. kan.) i laboratoriami, w których ok. 1500 zatrudnionych stara się zaspokajać naukowo-technologiczne potrzeby armii. Oprócz siedziby głównej w Ottawie, w kilku regionach Kanady mieści się 5 wyspecjalizowanych ośrodków naukowych DRDC.
Wśród rozmaitych osiągnięć technologicznych na koncie DRDC znajdują się m.in. nowoczesne systemy radarowe, trały min morskich, rakiety "Black Brant" i "CRV7", pierwszy laser molekularny na dwutlenku węgla, rozmaite symulatory lotu. Do wynalazków z przeszłości, które znalazły zastosowanie cywilne, należą m.in. wózek inwalidzki z własnym napędem, kombinezon "G" redukujący u pilotów skutki przeciążeń, lotnicza “czarna skrzynka” czy membrana do ogniwa paliwowego Ballarda.
W związku ze zmianami klimatycznymi w Archipelagu Arktycznym i spodziewanym tam zwiększeniem ruchu turystycznego i handlowego, DRDC opracowuje kompleksowy program "“Northern Watch”", mający na celu wyposażenie armii w środki umożliwiające skuteczne kontrolowanie północnych granic i szlaków komunikacyjnych na przestrzeni tysięcy kilometrów.

</doc>
<doc id="1561312" url="https://pl.wikipedia.org/wiki?curid=1561312" title="Hubert Groß">
Hubert Groß

Hubert Gross (niem. "Hubert Groß") (ur. 15 kwietnia 1896 w Edenkoben, zm. 5 lutego 1992 w Augsburgu) – niemiecki architekt z Würzburga.
Życiorys.
Groß studiował architekturę na Uniwersytecie Technicznym w Monachium, m.in. u Theo­dora Fi­schera i Ger­mana Be­stel­meyera. Od 1925 sprawował funkcję architekta w Würzburgu, a następnie miejskiego radcy budowlanego (1931–1940). 
W latach 1939–1940 pracował w niemieckim biurze projektowym miasta Warszawy. Przygotowywał wraz z Otto Nurnbergerem tzw. Plan Pabsta – opracowany na polecenie Generalnego Gubernatora Hansa Franka projekt przebudowy miasta, który uzyskał aprobatę Adolfa Hitlera.
W latach 1943–1944 pracował dla organizacji Todta w krajach nadbałtyckich. Po II wojnie światowej powrócił na krótko na stanowisko miejskiego radcy budowlanego (1945–1946), by od 1946 rozpocząć działalność jako niezależny architekt w Würzburgu.
Plan: Nowe niemieckie miasto Warszawa.
Plan nazywany "Nowe niemieckie miasto Warszawa" (niem. "Die neue Deutsche Stadt Warschau") miał zredukować miasto ze stolicy kraju do prowincjonalnego 100-130-tysięcznego miasta złożonego z części niemieckiej o powierzchni 6 km kwadratowych po lewej stronie Wisły i 1 km kwadratowego dla 30 000 lub 80 000 polskich niewolników leżącego po prawej stronie. Liczebność Warszawy zostałaby zmniejszona o około 90% względem stanu z okresu przedwojennego. Przewidywano w nim min. zburzenie Starego Miasta i Zamku Królewskiego oraz wybudowanie w tym miejscu monumentalnej Hali Kongresowej NSDAP (niem. "Parteivolkshalle"). W miejscu Kolumny Zygmunta miał znajdować się pomnik Germanii.

</doc>
<doc id="1561321" url="https://pl.wikipedia.org/wiki?curid=1561321" title="Orłowo Morskie (gmina)">
Orłowo Morskie (gmina)

Orłowo Morskie – dawna gmina wiejska istniejąca w latach 1934-1935 w woj. pomorskim (dzisiejsze woj. pomorskie). Siedzibą władz gminy było Orłowo Morskie (obecnie dzielnica Gdyni o nazwie "Orłowo").
"Gmina jednostkowa" Orłowo Morskie została utworzona 1 października 1931 roku w powiecie morskim w woj. pomorskim (II RP) z części obszarów dworskich Mały Kack, Redłowo, Kolibki i Chylonja-leśnictwo.
1 sierpnia 1934 roku na obszarach byłego zaboru pruskiego (a także Galicji) przeprowadzono reformę komasacyjną polegającą na scalaniu drobnych gmin jednowioskowych w większe jednostki administracyjne. Gmina Orłowo Morskie jako jedna z niewielu gmin przeszła przez reformę (czyli stając się de iure "gminą zbiorową") zachowując jednostkowy charakter; dołączono do niej tylko resztki dawnych obszarów dworskich Mały Kack, Redłowo, Kolibki i częściowo Chylonja. 
Gmina została zniesiona już 13 czerwca 1935 roku, a jej obszar włączono w całości do Gdyni.
Zobacz też: gmina Orłowo.

</doc>
<doc id="1561322" url="https://pl.wikipedia.org/wiki?curid=1561322" title="Cisowa (gmina)">
Cisowa (gmina)

Cisowa – dawna gmina wiejska istniejąca w latach 1934–1935 w woj. pomorskim (dzisiejsze woj. pomorskie). Siedzibą władz gminy była Cisowa (obecnie dzielnica Gdyni).
Gmina zbiorowa Cisowa została utworzona 1 sierpnia 1934 roku w powiecie morskim w woj. pomorskim z dotychczasowej jednostkowej wiejskiej gminy Cisowa. Gmina została zniesiona 13 czerwca 1935 roku, a jej obszar włączono w całości do Gdyni.

</doc>
<doc id="1561323" url="https://pl.wikipedia.org/wiki?curid=1561323" title="I symfonia Mendelssohna">
I symfonia Mendelssohna

I Symfonia c-moll, Op. 11 – symfonia skomponowana przez Feliksa Mendelssohna w 1824 roku.
Mendelssohn rozpoczął pracę na symfonią w 1824 roku i ukończył ją 31 marca 1824 roku, kiedy miał zaledwie 15 lat. Została jednak opublikowana dopiero w 1831 roku. Po raz pierwszy symfonia została wykonana w "Royal Philharmonic Society" w Londynie, 25 maja 1829 roku, a sam Mendelssohn był dyrygentem. Później Mendelssohn w ramach modyfikacji zorkiestrował scherzo ze swego Oktetu Op. 20 jako alternatywną trzecią część symfonii. Czas trwania symfonii to zazwyczaj około pół godziny.
Utwór jest rozpisany na dwa flety, dwa oboje, dwa klarnety, dwa fagoty, dwa rogi, dwie trąbki, kotły i smyczki.
Symfonia składa się z 4 części :

</doc>
<doc id="1561326" url="https://pl.wikipedia.org/wiki?curid=1561326" title="Katalog Rozproszony Bibliotek Polskich">
Katalog Rozproszony Bibliotek Polskich



</doc>
<doc id="1561330" url="https://pl.wikipedia.org/wiki?curid=1561330" title="Atomic Energy of Canada">
Atomic Energy of Canada

Atomic Energy of Canada Limited – kanadyjska korporacja federalna oferująca pełny zakres usług w zakresie technologii nuklearnych, odpowiedzialna za pokojowe wykorzystanie energetyki jądrowej. Firma z siedzibą w Mississaudze (Ontario) zatrudnia ponad 4 tysiące pracowników na świecie.
Powołano ją w 1952 jako fuzję instytucji rządowych z sektorem prywatnym. Podlega hierarchicznie ministerstwu zasobów naturalnych, a pod względem bezpieczeństwa jądrowego regulacjom Canadian Nuclear Safety Commission.
Jednym z najważniejszych jej zadań jest rozwój i wdrażanie rodzimej technologii CANDU ("CANadian Deuterium Uranium"), czyli reaktora jądrowego na ciężką wodę, której Kanada jest największym producentem w świecie. Dlatego też działa w tym kraju aż 20 reaktorów, wyłącznie typu CANDU. Na świecie pracuje ich dodatkowo 12 (+ 3 w budowie), nie licząc 13 quasi-CANDU w Indiach, powstałych po tym jak Kanada zerwała współpracę z Indiami na polu energii atomowej, gdy te dokonały próbnej eksplozji jądrowej. Obecnie CANDU 6 jest jednym z produktów energetyki jądrowej o najwyższych parametrach eksploatacyjnych w skali światowej.
Atomic Energy Canada Limited wytwarza (głównie w Chalk River) i rozprowadza przez ottawskie laboratoria MDS Nordion – promieniotwórcze izotopy. Dzięki temu Kanada jest największym w świecie zaopatrzeniowcem medycyny nuklearnej w izotop molibdenu-99, niezbędny do testów diagnostycznych, a także izotopu kobaltu-60 do napromieniowywania komórek nowotworowych.
Roczne obroty kanadyjskiego przemysłu energetyki jądrowej wynoszą 5 miliardów dolarów. Daje on zatrudnienie dla ponad 30 000 osób w ponad 150 firmach.

</doc>
<doc id="1561332" url="https://pl.wikipedia.org/wiki?curid=1561332" title="Karpentaria">
Karpentaria



</doc>
<doc id="1561337" url="https://pl.wikipedia.org/wiki?curid=1561337" title="The Dodos">
The Dodos

The Dodos – amerykański zespół eksperymentalny założony w 2005 roku w San Francisco.

</doc>
<doc id="1561339" url="https://pl.wikipedia.org/wiki?curid=1561339" title="Synagoga Bamberska we Wrocławiu">
Synagoga Bamberska we Wrocławiu

Synagoga Bamberska we Wrocławiu (niem. "Bamberger Synagoge") – nieistniejąca synagoga we Wrocławiu przy ulicy Krupniczej 5.
Była to niewielka prywatna synagoga. Jej ostatnim właścicielem był stelmach W. Welsch ze Smolca.

</doc>
<doc id="1561340" url="https://pl.wikipedia.org/wiki?curid=1561340" title="Virum-Sorgenfri HK">
Virum-Sorgenfri HK

Virum-Sorgenfri Håndboldklub - zlikwidowany w 2002 duński klub piłki ręcznej z Virum. Mistrz Danii 1996/97. Założony w 1941 jako "Virum Gymnastikforening", później "Virum Håndboldklub". 

</doc>
<doc id="1561343" url="https://pl.wikipedia.org/wiki?curid=1561343" title="Na Młynowej">
Na Młynowej

Na Młynowej – słuchowisko radiowe emitowane na antenie Radia Białystok w latach 1994-2006, stworzone przez Wiesława Janickiego, w reżyserii Zdzisława Dąbrowskiego. Wyemitowanych zostało 621 odcinków.
Słuchowisko miało charakter satyry połączonej z codziennymi problemami ubranymi w gwarę podlaską, od dawna nieużywaną przez większość mieszkańców Podlasia.
Początki sagi.
Początki słuchowiska pamiętają rok 1994. 29 maja 1994 roku został wyemitowany pierwszy odcinek sagi na łamach Radia
Białystok. Początkowo słuchowisko było emitowane co dwa tygodnie, z czasem znalazło się w ramówce co siedem dni. Przez pierwsze kilkadziesiąt odcinków saga miała charakter dramatu, nie miała w sobie cech kabaretu, dopiero z czasem nastąpiła zmiana w stylu, który nabrał cech komedii.
Charakter sagi.
W słuchowisku akcja dzieje się w danym momencie nadawania. Długość odcinków przeważnie liczyła około 25 minut. W odróżnieniu od innych słuchowisk, gdzie cała fabuła rozgrywa się w jednym odcinku (kolejne odcinki mają mało wspólnego z poprzednim), słuchowisko Na Młynowej posiada fabułę ciągłą – kolejne odcinki były kontynuacją całej głównej opowieści.
Wyróżniająca cecha słuchowiska to używanie przez większość aktorów gwary podlaskiej. W regionie wyszła ona z powszechnego użycia, a młodemu pokoleniu jest całkowicie nieznana. Saga opowiada perypetie ludzi, którzy nie za bardzo potrafią odnaleźć się w dzisiejszych czasach, choć tematy poruszane w słuchowisku dotyczą spraw aktualnych: polityki, problemów ekonomicznych, sądownictwa. Na Młynowej przepełniona jest wieloma groteskami, śmiesznymi zwrotami akcji lub elementami komedii i kabaretu. Eklektyzm ten spowodował ciepłe przyjęcie słuchaczy.

</doc>
<doc id="1561344" url="https://pl.wikipedia.org/wiki?curid=1561344" title="Wykreślanka">
Wykreślanka

Wykreślanka - rodzaj zabawy słownej, polegającej na odnajdywaniu i wykreślaniu ukrytych w diagramach słów, które najczęściej podano obok bloku z literami. Wyrazy można odczytywać w kolumnach, wierszach i po skosach, a także wspak. Najczęściej pozostałe litery, czytane w kolejności występowania rzędami, tworzą rozwiązanie.
Wykreślanki początkowo kierowano do najmłodszych szaradzistów, umieszczając pojedyncze zagadki w magazynach z krzyżówkami. Obecnie ten rodzaj zabawy doczekał się wydań poświęconych tylko tej formie rozrywki, a jej odbiorcami stali się także dorośli.

</doc>
<doc id="1561348" url="https://pl.wikipedia.org/wiki?curid=1561348" title="Legion Arabski (Syria)">
Legion Arabski (Syria)

Legion Arabski – ochotnicza antybrytyjska formacja wojskowa złożona z Arabów formowana we francuskiej Syrii z inicjatywy Niemców w 1941 r.
Po wybuchu powstania antybrytyjskiego w Iraku 18 kwietnia 1941 r., władze III Rzeszy poleciły dr. Rudolfowi Rahnowi, swojemu wysłannikowi w randze posła we francuskiej Republice Syryjskiej, doprowadzić do sformowania ochotniczej formacji wojskowej złożonej z miejscowych Arabów. Miała ona być wysłana małymi grupami do Iraku do walki z Brytyjczykami. Miejscem formowania było Aleppo. Zwerbowano kilkuset antybrytyjsko nastawionych Arabów. Większość była ochotnikami, choć części Niemcy wypłacili pieniądze. Formacja została nazwana Legionem Arabskim. Nie podlegał on formalnie żadnym niemieckim organom, choć faktycznie kierowali nim Niemcy. 
Po pewnym czasie pojawiła się koncepcja jego użycia w Syrii do prowadzenia antybrytyjskich akcji dywersyjnych. Legion nie zdążył jednak wziąć udziału w walkach, gdyż w czerwcu 1941 r. wojska brytyjskie weszły na terytorium Syrii, co doprowadziło do jego rozformowania. Rudolf Rahn zbiegł na północ Syrii, a następnie wyjechał do Niemiec.

</doc>
<doc id="1561356" url="https://pl.wikipedia.org/wiki?curid=1561356" title="Freddie Hubbard">
Freddie Hubbard

Frederick Dewayne Hubbard (ur. 7 kwietnia 1938 w Indianapolis, zm. 29 grudnia 2008 w Sherman Oaks) – amerykański trębacz jazzowy. Hubbard współpracował m.in. z takimi wykonawcami jak: Herbie Hancock, Art Blakey, Jon Faddis, Roy Hargrove, Eric Dolphy, John Coltrane, Ornette Coleman, Dexter Gordon, Philly Joe Jones, Sonny Rollins, Slide Hampton, Miles Davis, czy J.J. Johnson. Brał udział w nagraniach do dwóch płyt uważanych za jedne z najważniejszych w historii free jazzu: "" Ornette’a Colemana z 1961 roku oraz "Ascension" Johna Coltrane’a (1965).
Życiorys.
Freddie Hubbard rozpoczął grę na trąbce i na skrzydłówce w Arsenal Technical High School w Indianapolis. Od najmłodszych lat wspópracował z Wesem Montgomery, który był dla niego wzorem i inspiracją przez całe życie. Kontynuował studia muzyczne w Arthur Jordan Conservatory of Music.
W 1958 roku przyjechał do Nowego Jorku, gdzie grał z takimi sławami jak Ornette Coleman, Eric Dolphy, Slide Hampton, J.J. Johnson, Philly Joe Jones, Quincy Jones, Oliver Nelson, Joe Zawinul, Wayne Shorter i Sonny Rollins.
Zaczyna grać hard bop w grupie The Jazz Messengers Arta Blakeya. Nagrywa z nimi kilka albumów, między innymi Mosaic, Buhaina's Delight i Free For All. W czerwcu 1960 wraz z saksofonistą Tiną Brooksem, pianistą McCoy Tynerem, bassistą Samem Jonesem i perkusistą Cliffordem Jarvisem nagrywa pierwszy album firmowany własnym nazwiskiem – "Open Sesame". W grudniu, kiedy Ornette Coleman usłyszał jak gra z Donem Cherry, został zaproszony do uczestnictwa w nagrywaniu albumu "Free Jazz: A Collective Improvisation".
W maju 1961 zaproszony przez Johna Coltrana Hubbard nagrywa w studiach Atlantic Records "Olé Coltrane". W sierpniu tego samego roku we współpracy z saksofonistą Wayne’em Shorterem komponuje jeden ze swoich słynnych tytułów – "Ready for Freddie".
Grając z Jazz Messengers wyzwala się z wpływów Clifforda Browna i tworzy swój własny styl. Przegląd jazzowy Downbeat przyznaje mu tytuł „New Star”.
W latach sześćdziesiątych nagrał w sumie 36 albumów, z których większość to dzisiaj klasyka. Zaczyna również grać free jazz.
W latach siedemdziesiątych Freddie zostaje członkiem grupy V.S.O.P. prowadzonej przez Herbiego Hancocka. Ta nowatorska grupa gra nowy rodzaj jazzu – free bop (mieszanina bebopu lat czterdziestych, modal jazzu lat pięćdziesiątych i free jazzu lat sześćdziesiątych). Wspólnie z tą formacją Freddie odnosi kilka swoich największych sukcesów.
Lata siedemdziesiąte są punktem kulminacyjnym kariery Hubbarda. Wykonuje doskonałe, wyczynowe wręcz improwizacje. Jest uważany za jednego z czołowych trębaczy tej epoki.
Następnie zaczyna grać smooth jazz, za co bywa krytykowany. Dotknięty serią problemów zdrowotnych musi zaprzestać gry na trąbce. W 1992 roku głęboka rana w górnej wardze ulega infekcji. Po tym wypadku Freddie już nigdy nie odzyska poprzedniej sprawności w grze; kontynuuje jednak i okazjonalnie uczestniczy w nagraniach.
W 2006 roku otrzymuje NEA Jazz Masters Fellowship, najbardziej prestiżową nagrodę jazzu przyznawaną przez National Endowment for the Arts.
W ostatnich latach swojego życia był ciężko chory. 29 grudnia 2008 roku The Indianapolis Star informuje, że zmarł na skutek powikłań trzy dni po zawale serca.
Dyskografia.
źródło:

</doc>
<doc id="1561358" url="https://pl.wikipedia.org/wiki?curid=1561358" title="Cellette">
Cellette



</doc>
<doc id="1561360" url="https://pl.wikipedia.org/wiki?curid=1561360" title="Unia Świętej Katarzyny ze Sieny Misjonarek Szkoły">
Unia Świętej Katarzyny ze Sieny Misjonarek Szkoły

Unia Świętej Katarzyny ze Sieny Misjonarek Szkoły (nazwa krótka: "Misjonarki Szkoły") – dominikańskie żeńskie zgromadzenie niehabitowe, założone w 1924 roku we Włoszech przez czcigodną Luigię Tincani (1889-1976).
"Misjonarki Szkoły" poświęcają się wychowaniu i nauczaniu, zazwyczaj pracują w szkołach państwowych jako nauczycielki różnych przedmiotów. Działają we Włoszech, Pakistanie, Indiach, a od 1989 roku także w Polsce.
31 grudnia 2013 roku do zgromadzenia należały 144 siostry w 24 domach.

</doc>
<doc id="1561365" url="https://pl.wikipedia.org/wiki?curid=1561365" title="Chromotropizm">
Chromotropizm



</doc>
<doc id="1561367" url="https://pl.wikipedia.org/wiki?curid=1561367" title="Gone Too Soon">
Gone Too Soon

Gone Too Soon – singiel Michaela Jacksona z albumu "Dangerous". Dotarł do 33 miejsca na liście UK Singles Chart. 
Utwór jest dedykowany choremu na AIDS Ryanowi White. Singlem tym Michael Jackson chciał upamiętnić długą i wyczerpującą walkę Ryana z chorobą.

</doc>
<doc id="1561370" url="https://pl.wikipedia.org/wiki?curid=1561370" title="Blood on the Dance Floor">
Blood on the Dance Floor



</doc>
<doc id="1561372" url="https://pl.wikipedia.org/wiki?curid=1561372" title="Komitet Obrony Rzeczypospolitej">
Komitet Obrony Rzeczypospolitej

Komitet Obrony Rzeczypospolitej (KOR) – w latach 1935-1939 jeden z trzech, obok Generalnego Inspektoratu Sił Zbrojnych i Ministerstwa Spraw Wojskowych, naczelnych organów władzy wojskowej.
Komitet Obrony Rzeczypospolitej ustanowiony został 12 maja 1936 r. dekretem Prezydenta Rzeczypospolitej z dnia 9 maja 1936 r. "o sprawowaniu zwierzchnictwa nad Siłami Zbrojnemi i organizacji naczelnych władz wojskowych w czasie pokoju", w miejsce Komitetu Obrony Państwa utworzonego 25 października 1926.
Do zakresu działania komitetu należało rozpatrywanie zagadnień dotyczących obrony Państwa i ustalania w tej dziedzinie wytycznych dla Rządu oraz koordynowanie prac przygotowujących obronę Państwa.
Skład komitetu (w nawiasach podano personalia polityków i wojskowych, którzy byli członkami KOR-u):
Przewodniczący miał prawo powołać w razie potrzeby do udziału w obradach komitetu innych ministrów z prawami członków stałych oraz inne osoby, według swojego uznania, bez prawa głosowania.
Posiedzenia komitetu zwoływał Prezydent Rzeczypospolitej według swego uznania lub na wniosek Generalnego Inspektora Sił Zbrojnych.
Komitet pracował według uchwalonego przez siebie regulaminu obrad, który zatwierdził Prezydent Rzeczypospolitej.
Organem wykonawczym komitetu był Sekretariat Komitetu Obrony Rzeczypospolitej przy Generalnym Inspektorze Sił Zbrojnych.

</doc>
<doc id="1561373" url="https://pl.wikipedia.org/wiki?curid=1561373" title="Morąg (jezioro)">
Morąg (jezioro)



</doc>
<doc id="1561377" url="https://pl.wikipedia.org/wiki?curid=1561377" title="Mamcia Dwa Buty">
Mamcia Dwa Buty

Mamcia Dwa Buty – postać z serialu animowanego "Tom i Jerry", właścicielka kota Toma.
Opis postaci.
Jest profesjonalną gosposią. Lubi myć podłogę, zamiatać i wycierać kurze. Boi się Jerry’ego i chce, żeby Tom go złapał. Gdy Tom robi szkody, wyrzuca go z domu. Nie lubi, gdy Tom coś tłucze albo podkrada z lodówki.
Po raz ostatni wystąpiła w odcinku "Automatyczny kot" z 1952 roku. Nie pojawiła się w późniejszych odcinkach w wyniku skarg Krajowego Stowarzyszenia na rzecz Popierania Ludności Kolorowej (NAACP).
Osobowość.
Jest pokazana jako starsza ciemnoskóra kobieta. W serii "Opowieści Toma i Jerry’ego" pojawia się jako Pani Dwa Buty. Jej głowa jest rzadko widoczna. W polskiej wersji serialu Tom i Jerry głosu Mamci użyczyła Teresa Lipowska, aktorka znana z serialu „M jak miłość”.

</doc>
<doc id="1561378" url="https://pl.wikipedia.org/wiki?curid=1561378" title="Isep (Żywiec)">
Isep (Żywiec)

Isep – dawna wieś w powiecie żywieckim. Była przysiółkiem Sporysza, potem siedzibą jednowioskowej gminy Isep. Od 1934 r. należała do gminy Sporysz. 1 stycznia 1950 r. wieś została włączona do miasta Żywiec. 
Isep był miejscowością położoną w rejonie ujścia Koszarawy do Soły, po prawej stronie od mostu na Sole i ciągnącą się wzdłuż linii kolejowej w kierunku Suchej. Zabudowania ulokowane były pomiędzy obecnymi ulicami Handlową i Węglową. 
W jej granicach znajdowała się duża część Parku Arcyksiążęcego, a także południowa część dzisiejszej dzielnicy Śródmieście (Osiedle 700-lecia, Osiedle Parkowe, Osiedle Pod Grapą). Do Ispu należała też część ulicy Kościuszki od skrzyżowania z ul. Handlową do skrzyżowania z Węglową (obecnie teren D.T. "Centrum"), jednak obszar ten został włączony w granice administracyjne Żywca już w 1945 r.
Było to miejsce zamieszkania biedniejszej części okolicznej społeczności żydowskiej, trudniącej się przede wszystkim uprawą roli. Pomimo tego, nie brakowało tu lokali handlowych, jak choćby sklep zegarmistrzowski Klipsteina, który był położony w miejscu obecnego domu "Centrum".
Na terenie wsi położony był park przy pałacu arcyksiążęcym w Żywcu razem z Małą Synagogą.
Z inicjatywy Franciszka Augustina w latach 1829-1833 przeprowadzono umacnianie brzegów Soły na terenie Ispu i powstał tam wówczas także magazyn, folusz i młyn papierniczy. Na terenie miejscowości w okresie międzywojennym działała Fabryka Likierów i Rosolisów Wilhelma Glasnera, a w 1921 otwarto zakład piernikarski.
Projekt przyłączenia wsi do Żywca rozpatrywany był przez miejscowe Starostwo Powiatowe już w 1921 r., jednak z uwagi na zamieszkiwanie na terenie Ispu przez Karola Stefana Habsburga, będącego największym płatnikiem podatków do Wydziału Powiatowego, spotkał się on ze sprzeciwem. Niemcy na czas okupacji włączyli Zabłocie do miasta, ale po wyzwoleniu przywrócony został stan sprzed wojny. Do ostatecznego, trwałego połączenia wsi z miastem doszło 1 stycznia 1950 r., kiedy w granice Żywca włączono również Zabłocie, Pawlusie, Sporysz i Kocurów.
Obecnie Ispem nazywany jest rejon ulic: Habdasówka, Isep, Nad Koszarawą i Pola Lisickich w żywieckiej dzielnicy Sporysz.

</doc>
<doc id="1561379" url="https://pl.wikipedia.org/wiki?curid=1561379" title="Teatr Nasz (Piechowice)">
Teatr Nasz (Piechowice)

Teatr Nasz – autorski, kameralny teatr, mający siedzibę w Piechowicach, w obrębie dawnej wsi Michałowice. Teatr Nasz założony został w roku 1991 roku przez małżeństwo zawodowych aktorów Jadwigę i Tadeusza Kutów.
Przez wiele lat repertuar Teatru Naszego był bardzo szeroki i uniwersalny – od przedstawień dla dzieci, poprzez publicystykę teatralną, spektakle muzyczne, komedie, aż po programy kabaretowe. Od 2018 roku teatr wystawia przede wszystkim autorskie sztuki Tadeusza Kuty, w tym cieszące się największym zainteresowaniem widzów refleksyjne komedie. W teatrze odbywają się również autorskie koncerty, do udziału w których zapraszani są nietuzinkowi muzycy, często przyjaciele zespołu artystycznego teatru. Ze względu na repertuar i atmosferę miejsca, do 2019 roku nazwa teatru zawierała podtytuł „Kraina Dobrego Humoru”. Siedzibą Teatru Naszego jest dom z 1710 roku, pamiętający początki osadnictwa w Michałowicach. W 2021 r. z powodu pandemii COVID-19 Kutowie byli zmuszeni sprzedać dom i zakończyć działalność teatru w jego dotychczasowym kształcie.
Historia teatru.
Założycielami Teatru Naszego są Jadwiga i Tadeusz Kutowie. Oboje ukończyli Państwową Wyższą Szkołę Teatralną im. Ludwika Solskiego w Krakowie – Wydział Zamiejscowy we Wrocławiu. Ich miejscem pracy były dwa państwowe teatry: Teatr im. Cypriana Kamila Norwida w Jeleniej Górze oraz Teatr im. Wilama Horzycy w Toruniu. W roku 1990 aktorzy zakupili w Michałowicach zrujnowany XVIII-wieczny dom, który przez kilka kolejnych lat remontowali, budując jednocześnie tuż obok salę teatralną nazywaną „Sceną za Domem”. Większość prac wykonywali samodzielnie, równolegle przygotowując rozmaite przedstawienia i występując w kraju i za granicą.
Pierwsza premiera w Teatrze Naszym odbyła się 7 lipca 1991 roku w największym pokoju starego domu. Tę datę uznaje się za dzień powstania Teatru Naszego. Pierwsze przedstawienie, a właściwie uliczną klownadę pod tytułem „Teddy &amp; Neddy” obejrzało kilkunastu widzów. Przez kolejne lata występy Teatru Naszego można było obejrzeć w najróżniejszych miejscach: od cieplickiego Parku Zdrojowego po centra handlowe Paryża, od małych wiejskich domów kultury, po duże sceny wielkich imprez plenerowych (m.in. Konińskie Derby Kabaretowe, Ogólnopolski Festiwal Filmów Komediowych w Lubomierzu, Lwóweckie Lato Agatowe, Zaniemyskie Bitwy Morskie).
Pierwsze przedstawienia pod dachem „Sceny za Domem” zagrano we wrześniu 1997 roku, choć kilka kolejnych miesięcy zajęły jeszcze prace wykończeniowe. Oficjalne otwarcie własnej sceny teatru odbyło się ostatecznie 28 kwietnia 1998 roku, a pierwsza na niej premiera "Szekspir we dwoje" według scenariusza i w reżyserii Bogusława Kierca 11 lipca tego samego roku. Od czasu otwarcia „Sceny za Domem”, aktorzy gościli tam swoich widzów w niemal wszystkie czwartki o godzinie 19.00. Teatr Nasz w Michałowicach jest niezależny finansowo i programowo. Działa nieprzerwanie od chwili powstania.
Do końca 2016 roku wystawiono w sumie ponad 40 autorskich premier i zagrano ponad 4000 spektakli, a obejrzało je kilkadziesiąt tysięcy widzów.
Teatr Nasz współtworzył też realizacje telewizyjne (np. TVP3, „HBO na stojaka”). Artyści występowali gościnne w teatrach Wrocławia i Zielonej Góry oraz salach widowiskowych Niemiec, Francji i Stanów Zjednoczonych.
W roku 2009 ukazała się książka Tadeusza Kuty pt. "To jest nasza Ameryka, czyli krótka historia Teatru Naszego", opisująca historię teatru oraz sylwetki jego twórców. Blisko dziesięć lat później autor opublikował drugie wydanie książki, wzbogacone o posłowie, w którym podsumował ostatnie zmiany w Teatrze Naszym, a w szczególności podjętą w 2017 roku decyzję o całkowitym odejściu od programów kabaretowych i skupieniu się wyłącznie na przedstawieniach autorskich. Ostatni program kabaretowy zagrano 30 grudnia 2017 roku.
Autorskie sztuki Teatru Naszego doczekały się również inscenizacji w innych teatrach w Polsce. 9 listopada 2019 roku w Lubuskim Teatrze w Zielonej Górze odbyła się premiera komedii „Szczęściarze” w reżyserii autora – Tadeusza Kuty, a 20 grudnia 2019 roku Teatr Mały w Łodzi po raz pierwszy wystawił sztukę „Geriatrix show”.
Spektakle w Teatrze Naszym wystawiane są najczęściej w piątki i soboty o godzinie 19:00. Tradycją jest, że aktorzy osobiście witają każdego z widzów i wskazują im miejsca na widowni. Przed spektaklem jedno z aktorów w lekki i często żartobliwy sposób wprowadza widzów w klimat mającego się za chwilę rozpocząć wydarzenia. Po spektaklu następuje pożegnanie. Te swoiste rytuały tworzą niezwykłą, kameralną atmosferę, budują więź, skracają dystans, ułatwiają swobodny odbiór przedstawień, a przede wszystkim pozwalają widzom dobrze czuć się w teatrze.
Zespół artystyczny.
Stały zespół artystyczny Teatru Naszego tworzą aktorzy Jadwiga Kuta i Tadeusz Kuta, a także muzyk, kompozytor, aranżer, multiinstrumentalista, aktor i wokalista Jacek Szreniawa.
Koncerty.
Teatr Nasz organizuje również na swojej scenie koncerty, zapraszając m.in. zespoły i muzyków z czołówki polskiego jazzu.
W Michałowicach wystąpili między innymi:

</doc>
<doc id="1561380" url="https://pl.wikipedia.org/wiki?curid=1561380" title="Kamienica (powiat jeleniogórski)">
Kamienica (powiat jeleniogórski)



</doc>
<doc id="1561381" url="https://pl.wikipedia.org/wiki?curid=1561381" title="Jadwiga Kuta">
Jadwiga Kuta

Jadwiga Kuta z domu Sowa – aktorka komediowa i dramatyczna. W 1991 roku, razem z mężem, założyła prywatny Teatr Nasz w Michałowicach koło Szklarskiej Poręby.
Życiorys.
Jadwiga Kuta ukończyła Państwową Wyższą Szkołę Teatralną im. Ludwika Solskiego w Krakowie – Wydział Zamiejscowy Lalkarski we Wrocławiu. Po ukończeniu studiów pracowała w Teatrze im. C. K. Norwida w Jeleniej Górze w latach 1982–1987, następnie w Teatrze im. Wilama Horzycy w Toruniu w latach 1987–1990.
Od 1991 roku jest aktorką Teatru Naszego. W latach 90. nawiązała współpracę z Wojciechem Młynarskim, który zaprosił ją do udziału w reżyserowanym przez siebie programie „Gwiazdy Piosenki Kabaretowej” prezentowanym na scenie Teatru Ateneum w Warszawie, a później podczas trasy koncertowej w USA. Mężem aktorki od 1985 roku jest Tadeusz Kuta, również aktor. Państwo Kutowie mają córkę Katarzynę.
Role teatralne.
w Teatrze im. C. K. Norwida w Jeleniej Górze:
w Teatrze im. Wilama Horzycy w Toruniu:
Piosenki.
Podczas studiów we Wrocławiu Jadwiga Kuta została asystentką Haliny Śmieli podczas zajęć z piosenki aktorskiej. Pracując w teatrach Jeleniej Góry i Torunia niejednokrotnie reżyserzy wykorzystywali talent jej wokalny, m.in. w Teatrze im. Wilama Horzycy w Toruniu, obsadzona w roli Albertynki w „Operetce” Gombrowicza, interpretowała partie stricte operowe z towarzyszeniem toruńskiej orkiestry filharmonicznej. Aktorka również udziela się wokalnie w przedstawieniach Teatru Naszego od początku jego istnienia.
Interpretacje znanych piosenek polskich autorów w wykonaniu Jadwigi Kuty zostały zarejestrowane na płycie „Pastelowa”, która ukazała się latem 2008 roku, a znalazły się na niej piosenki:
W 2017 roku ukazała się płyta „Jak wino”, zawierająca interpretacje piosenek takich autorów i wykonawców, jak George Gershwin, Maurice Ravel, Cesaria Evora, Edith Piaf, Wojciech Młynarski.

</doc>
<doc id="1561387" url="https://pl.wikipedia.org/wiki?curid=1561387" title="Guess Who's Back">
Guess Who's Back



</doc>
<doc id="1561391" url="https://pl.wikipedia.org/wiki?curid=1561391" title="Teatr Nasz im. Zdrowego Rozsądku w Michałowicach">
Teatr Nasz im. Zdrowego Rozsądku w Michałowicach



</doc>
<doc id="1561397" url="https://pl.wikipedia.org/wiki?curid=1561397" title="Sekretariat Komitetu Obrony Rzeczypospolitej">
Sekretariat Komitetu Obrony Rzeczypospolitej

Sekretariat Komitetu Obrony Rzeczypospolitej (SeKOR) – organ wykonawczy Komitetu Obrony Rzeczypospolitej.
Sekretariat ustanowiony został razem z Komitetem Obrony Rzeczypospolitej 12 maja 1936 r. dekretem Prezydenta Rzeczypospolitej z dnia 9 maja 1936 r. "o sprawowaniu zwierzchnictwa nad Siłami Zbrojnemi i organizacji naczelnych władz wojskowych w czasie pokoju".
Był organem przygotowującym, opracowującym i przeprowadzającym decyzje Komitetu Obrony Rzeczypospolitej. Kierownikiem SeKOR był Zastępca Szefa Sztabu Głównego. Z urzędu był on także członkiem KOR-u ale bez prawa głosowania. W latach 1935-1939 obowiązki zastępcy szefa SG WP i kierownika SeKOR pełnił gen. bryg. Tadeusz Malinowski. Jego zastępcą był ppłk dypl. Jerzy Orski. Sekretariat kontrolował wykonanie uchwał KOR-u przez poszczególne działy administracji państwowej.
Według Eugeniusza Kozłowskiego SeKOR "stał się w rzeczywistości głównym ośrodkiem planującym i dyspozycyjnym w sprawach ekonomicznych państwa, a przede wszystkim w sprawach związanych z rozbudową i rozmieszczeniem przemysłu, wykorzystaniem surowców i zasobów oraz przestawieniem działalności resortów cywilnych na tory wojenne." Pozycję SeKOR wzmocnił okólnik nr 46 Prezesa Rady Ministrów z dnia 22 czerwca 1936 r., którym zobowiązał wszystkich ministrów do uzgadniania z sekretariatem każdej sprawy wiążącej się z bezpośrednio lub pośrednio z obronnością państwa.

</doc>
<doc id="1561400" url="https://pl.wikipedia.org/wiki?curid=1561400" title="Polska Fundacja Morska">
Polska Fundacja Morska

Polska Fundacja Morska – niezależna, niedochodowa organizacja pozarządowa, zarejestrowana przez Sąd Rejonowy w Szczecinie.
Celem Fundacji jest popularyzowanie historycznych i kulturowych walorów żeglarstwa jego kultury materialnej, jak i duchowej, poszerzanie wiedzy historycznej o żeglarstwie w Polsce, Europie i na Świecie oraz upowszechnianie osiągnięć żeglarstwa polskiego 
Pola działania.
Działania w zakresie ochrony i zachowania materialnego dziedzictwa kulturowego, zwiększania narodowego zasobu dziedzictwa kulturowego, zabezpieczenia zabytków i archiwaliów przed skutkami klęsk żywiołowych, kradzieżami i nielegalnym wywozem za granicę.
Udostępnianie zabytków na cele publiczne i utrwalaniem zasobów dziedzictwa kulturowego w formie cyfrowej w zakresie historii żeglarstwa. Tworzenie spójnych baz danych zbierających informacje nt. zachowanych i nieistniejących obiektów.
Metody działania.
Podstawową metodą pracy Fundacji jest koordynacja inicjatywy na rzecz Morskiej Biblioteki Cyfrowej oraz Morskiej Encyklopedii Cyfrowej, udzielanie wsparcia instytucjom i osobom prywatnym działającym na rzecz zachowania historii żeglarstwa. Realizuje też, samodzielnie lub we współpracy z innymi instytucjami z kraju i zagranicy, rozmaite przedsięwzięcia: jest gospodarzem publicznych debat, wydaje publikacje, prowadzi badania i kampanie społeczne, organizuje konferencje, seminaria i szkolenia.
W swojej działalności przestrzega zasad przejrzystości i otwartości. Stosuje jasne procedury podejmowania decyzji i przyznawania dotacji. Coroczne sprawozdanie finansowe poddane jest audytowi zewnętrznemu.
Władze.
Rada Programowa Fundacji.
Rada Programowa Fundacji jest organem opiniodawczo-doradczym Fundacji; Rada spotyka się raz w roku; do jej zadań należą: przedstawianie pozostałym organom Fundacji opinii w przedmiocie priorytetów bieżącej działalności Fundacji, proponowanie zmian Statutu Fundacji, proponowanie przyznania nagród i wyróżnień.
Rada Programowa Fundacji propaguje cele dla których realizacji Fundacja została utworzona. 
W skład Rady wchodzą:
Zarząd Fundacji.
Działalnością Fundacji kieruje i reprezentuje ją na zewnątrz Zarząd. Do zadań Zarządu należy podejmowanie wszelkich decyzji merytorycznych i finansowych dotyczących działalności Fundacji oraz powoływanie dyrektorów oddziałów i jednostek organizacyjnych. 
Prezesem Zarządu jest Marek T. Słaby.
Programy operacyjne.
Morska Biblioteka Cyfrowa.
W ramach programu Morska Biblioteka Cyfrowa realizowane są następujące zadania:
Obecnie zasoby cyfrowe których digitalizacją oraz administrowaniem zajmuje się Polska Fundacja Morska znajdują się w wydzielonych Kolekcjach Morskich:
Morska Encyklopedia Cyfrowa.
W oparciu o oprogramowanie MediaWiki PFM tworzy Morską Encyklopedię Cyfrową zawierającą zbiór wiedzy o Morzu i jego związkach z Polską.
Yacht Klub Rzeczypospolitej Polskiej.
Jednostka organizacyjna Polskiej Fundacji Morskiej powołana w celu propagowania żeglarstwa w formie czynnej. Aktywnie uczestniczy w działalności sportowej, turystycznej i propagandowej – jego członkowie są inicjatorami reaktywacji Regat Samotnych Żeglarzy o Puchar Poloneza.
Programy zrealizowane.
"Mam na imię Ludomir".
Fundacja współfinansowała wydanie książki albumu o życiu sławnego polskiego żeglarza Ludomira Mączki autorstwa Macieja Krzeptowskiego i Wojciecha Jacobsona.
"Ameryka, 400 lat później".
Fundacja zorganizowała wyprawę jachtem Fazisi ze Świnoujścia do Nowego Jorku i Jamestown (we współpracy z Polish Yachting Association of North America) z okazji 400 lecia przybycia pierwszych Polaków do Ameryki Północnej.
Wyprawa została przygotowana i sfinansowana przez polskich żeglarzy z całego kraju. Trasa wyprawy wiodła ze Świnoujścia przez IJmuiden w Holandii, Saint Malo na zachodnim brzegu Francji, Azory, Bermudy (Trójkąt Bermudzki) do Nowego Jorku i Jamestown. Okres w którym odbył się rejs obfitował w szczególnie silne huragany Gustaw, Ike, Hanna i inne.

</doc>
<doc id="1561401" url="https://pl.wikipedia.org/wiki?curid=1561401" title="Carl August Dohrn">
Carl August Dohrn

Carl August Dohrn (ur. 27 czerwca 1806 w Szczecinie, zm. 10 maja 1892 tamże) – niemiecki przyrodnik, entomolog i tłumacz literatury pięknej.
W latach 1842–1887 prezes Stettiner Entomologische Verein, redaktor naczelny czasopisma „Stettiner Entomologische Zeitung”, a w latach 1846–1866 także „Linnaea entomologica”. Ojciec entomologów Heinricha (1838–1913) i Antona (1840–1909).
Życiorys.
Urodził się 27 czerwca 1806 roku w Szczecinie; syn Heinricha (1769–1852), bogatego kupca, szczecinianina od 1790 roku. Dzieciństwo spędził w Szczecinie i okolicach. Podczas letnich pobytów w rodzinnej posiadłości w Binow zbierał okazy owadów i rozwinął zainteresowanie entomologią. 
W wieku lat 16 ukończył gimnazjum w Szczecinie i rozpoczął studia prawnicze na uniwersytecie Humboldtów w Berlinie. Podczas studiów rozwijał zainteresowania muzyczne i literackie, utrzymując kontakty z Felixem Mendelssohnem (1809–1847) i Heinrichem Dornem (1769–1852). Po studiach wrócił do rodzinnego miasta, gdzie rozpoczął pracę jako referendarz. Wkrótce jednak ponownie wyjechał wskutek konfliktu z ojcem, który nie akceptował jego wyboru przyszłej małżonki. Przebywał w Monachium, Paryżu i Berlinie, lecz w końcu za namową Alexandra von Humboldta (1769–1859) pojednał się z rodziną i wrócił do Szczecina. 
Następnie zainteresował się kupiectwem i pracą dla firmy ojca, który sfinansował mu naukę zawodu. Dohrn nauczył się wówczas francuskiego, hiszpańskiego, angielskiego i włoskiego, i odbył podróże do Norwegii, Szwecji, Francji, Włoch, Algierii, Hiszpanii i Brazylii. Podczas tych podróży ponownie zbierał okazy chrząszczy oraz zaczął kolekcjonować pieśni ludowe.
Do Szczecina powrócił w 1837 roku, gdzie zajął się tłumaczeniem literatury hiszpańskiej, wydając cztery tomy przekładów dramatów oraz niektórych mniej znanych komedii Calderona (1600–1681). W tym samym roku zawarł związek małżeński z Adelheid Dietrich (1804–1883), która w końcu uzyskała akceptację ojca. Para doczekała się trzech synów – Heinricha (1838–1913), Antona (1840–1909) i Wilhelma, oraz córki Annę. Jego prawnukiem (wnukiem córki) był dyrygent Wilhelm Furtwängler (1886–1954).
Dohrn wkrótce zaangażował się w działalność entomologiczną w ramach założonego w 1837 roku Stettiner Entomologische Verein. Po śmierci pierwszego prezesa towarzystwa Wilhelma Schmidta (1805–1843) objął jego kierownictwo. W latach 1843-1887 był redaktorem naczelnym czasopisma „Stettiner Entomologische Zeitung”, a w latach 1846–1866 także „Linnaea entomologica”. Współpracował z wieloma badaczami niemieckimi i zagranicznymi. Wielokrotnie odwiedzał Anglię, m.in. w 1852 roku wraz z Philippem Christophem Zellerem (1808–1883), w 1854 roku z Carlem Henrikem Bohemanem (1796–1868) i w 1857 roku z Hermannem Augustem Hagenem. Zgromadził obszerne zbiory okazów chrząszczy. W 1887 roku, w wieku 81 lat, zrezygnował ze stanowiska prezesa szczecińskiego towarzystwa entomologicznego, a nowym prezesem został jego syn Heinrich. 
Zmarł 10 maja 1892 roku w Szczecinie. Spadkobiercy przekazali jego kolekcję chrząszczy i obszerną bibliotekę na rzecz miasta Szczecina. 
Upamiętnienie.
Na cześć Carla Augusta Dohrna nazwano jeden z gatunków chrząszczy z rodzaju "Anillinus" z rodziny biegaczowatych – "Anillinus dohrni".

</doc>
<doc id="1561402" url="https://pl.wikipedia.org/wiki?curid=1561402" title="Miedziany Mur">
Miedziany Mur

Miedziany Mur (słow. "Medený múr") – skalny mur podchodzący pod północną ścianę Łomnicy w słowackich Tatrach Wysokich, będący zakończeniem Grani Wideł od strony południowo-zachodniej. Jest pozębiony i nałożony na tę ścianę zbudowaną z wielkich płyt skalnych, od której oddziela go Wyżnia Miedziana Przełączka. Od Zachodniego Szczytu Wideł odgranicza go z kolei Niżnia Miedziana Przełączka.
Miedziany Mur jest najwyższą częścią Grani Wideł. Dawniej był uważany za część masywu Zachodniego Szczytu Wideł, chociaż jest od niego wyższy. Jego kulminacja znajduje się tuż nad Wyżnią Miedzianą Przełączką, najniższy punkt – nad Niżnią Miedzianą Przełączką. Stoki zachodnie opadają do górnych partii Miedzianej Kotliny, wschodnie – do Cmentarzyska w Dolinie Łomnickiej.
Podobnie jak na inne obiekty w Grani Wideł, nie prowadzą na niego żadne znakowane szlaki turystyczne. Przejście granią jest możliwe dla taterników i dość trudne (II w skali UIAA).
Nazwa Miedzianego Muru pochodzi od Miedzianych Ławek, w których w XVIII wieku były prowadzone prace górnicze koordynowane przez rodzinę Fabri z Kieżmarku.
Historia.
Pierwsze wejścia:

</doc>
<doc id="1561404" url="https://pl.wikipedia.org/wiki?curid=1561404" title="O wolności chrześcijańskiej">
O wolności chrześcijańskiej

O wolności chrześcijańskiej (łac. "De libertate christiana") – traktat teologiczny Marcina Lutra z 1520 roku.
Luter wyraża w swym dziele pogląd, że człowiek usprawiedliwiony przez Boga nie podlega już dłużej niewoli Prawa; jednocześnie wiara sprawia, że staje się sługą Boga i bliźnich.
Treść dzieła.
Na początku Luter stawia dwie pozornie sprzeczne tezy:
1. Chrześcijanin jest całkowicie wolnym panem wszystkich rzeczy, nikomu nie podległym.&lt;br&gt;
2. Chrześcijanin jest najuleglejszym sługą wszystkich rzeczy i wszystkim podległy.
Podstawą do takiego twierdzenia jest dla Lutra fragment 1. Listu do Koryntian (9,19): "Tak więc będąc wolny wobec wszystkich, samego siebie uczyniłem niewolnikiem wszystkich".
Luter uważa, że Pismo Święte składa się zasadniczo z dwóch części: przykazań i obietnicy. Pierwsza ma na celu uświadomienie człowiekowi jego grzeszności; człowiek bowiem, będąc z natury złym, nie może spełnić wszystkich przykazań. Człowiek starający się osiągnąć zbawienie na podstawie Prawa staje się jego niewolnikiem, a im bardziej jest gorliwy w jego przestrzeganiu, tym bardziej druzgocąca jest dla niego świadomość własnej słabości. Druga część niesie z sobą rozwiązanie: usprawiedliwienie z łaski przez wiarę, które wyzwala człowieka. Jednak usprawiedliwiony człowiek popada niejako w nową niewolę, lecz zupełnie innego rodzaju: staje się niewolnikiem miłości, a za jej sprawą sługą Boga i bliźniego; niemożliwe jest bowiem dla Lutra, by człowiek świadomy wartości Bożej łaski, nie stał się Bogu całkowicie posłusznym.
Stojąc na straży zasad "sola gratia" i "sola fide" Luter uważa, że uczynki nie dają zbawienia – człowiek nie staje się dobry przez dobre uczynki, lecz dobro przemienionego przez łaskę człowieka jest źródłem dobrych uczynków. Zauważa też konieczność praktyk pokutnych, postów i sprawowania dobrych uczynków dla umartwiania ciała, które stanowi przeszkodę dla uzyskania przez człowieka wewnętrznego (duchowego) prawdziwej wolności. Wyraża też pogląd, że sprawowanie niektórych uczynków jest potrzebne dla unikania zgorszenia u słabiej umocnionych w wierze, choć same w sobie nie są one konieczne.
Za jeden w przejawów wolności chrześcijańskiej Luter uważa powszechne kapłaństwo wszystkich wierzących.

</doc>
<doc id="1561405" url="https://pl.wikipedia.org/wiki?curid=1561405" title="Zamek krzyżacki w Przezmarku">
Zamek krzyżacki w Przezmarku

Zamek krzyżacki w Przezmarku () – XIV-wieczna warownia położona na półwyspie między jeziorami Motława Wielka i Motława Mała, wzniesiona z polecenia komtura Lutera z Brunszwiku. Pełniła funkcję siedziby prokuratora, a następnie wójta krzyżackiego. Obecnie zachowany w ruinie, jest własnością prywatną. 
Historia.
Pierwszy zamek krzyżacki w Przezmarku został wzniesiony z drewna w II połowie XIII w. Wznoszenie nowego, tym razem z cegły, zainicjował komtur dzierzgoński Luter z Brunszwiku, pełniący równocześnie obowiązki wielkiego szatnego zakonu. Obiekt stanął na miejscu dawnego grodu pruskiego; prace trwały od 1316 do 1331. Początkowo na zamku rezydował prokurator krzyżacki, następnie obiekt stał się siedzibą wójta. Chociaż zamek położony był w bardzo dogodnym do obrony miejscu, w 1410 został przejęty bez walki przez wojsko Władysława Jagiełły, by już rok później wrócić do Krzyżaków na mocy I pokoju toruńskiego (1411). W 1414 obiekt został ponownie zdobyty przez wojska polskie i poważnie zniszczony, jednak wrócił do zakonu, który – wobec doszczętnego zniszczenia pobliskiej warowni dzierzgońskiej – dokonał poważnej rozbudowy i wzmocnienia zamku. W 1437 zamek stał się siedzibą komtura, przeniesiono również do niego sąd ziemski. Mimo tego zamek został zdobyty przez mieszczan z Elbląga w czasie wojny trzynastoletniej, po czym odbity przez Krzyżaków, a następnie oblegany przez wojska polskie. Udało im się jednak zdobyć tylko obszar przedzamcza. 
Począwszy od 1508 zamek znajdował się w rękach biskupów pomezańskich, a od 1521 w rękach prywatnych rodzin von Egmon i von Werdte. W związku z tym w latach 80. XVI wieku przeszedł kolejną przebudowę, która miała uczynić z niego rezydencję w miejsce budowli typowo obronnej. W 1626 właściciele Przezmarka poparli Szwedów i kilkakrotnie udostępnili im zamek w celu zaopatrywania w żywność. W czasie potopu szwedzkiego podupadły budynek stał się stałą kwaterą szwedzką. Przez cały XVIII i XIX wiek obiekt, chociaż mieścił Urząd Ziemski, był poważnie zaniedbany, a proces jego popadania w ruinę został przypieczętowany, gdy pod koniec XVIII stulecia rozpoczęto rozbiórkę murów w celu pozyskania budulca na folwark i zbór ewangelicki. W roku 1935 podjęto nieukończone prace konserwatorskie oraz porządkowanie ruin. Z kolei w 1958 wieża i zachowane obiekty na przedzamczu zostały zaadaptowane na ośrodek wczasowy (wzniesiono wówczas zespół drewnianych domków turystycznych). Obecnie zamek jest w rękach prywatnych, na jego terenie rozpoczęły się prace renowacyjne i częściowa odbudowa. Obiekt jest udostępniany turystom.
Architektura.
Pierwotny wjazd do zamku prowadził przez przedbramie, dziś całkowicie zniszczone. Prowadziło ono na przedzamcze, na którym wznosiła się zachowana do dnia dzisiejszego, wzniesiona na prostokątnym planie wieża (35 metrów wysokości) oraz zespół budynków gospodarskich (zachowanych w ruinie). Wieża zamkowa pełniła zarówno funkcje obronne i sygnalizacyjne, typowe dla zamków krzyżackich, jak również więzienne (piwnice). Na przedzamczu znajdowała się jeszcze jedna, cylindryczna wieża. 
Na teren głównego zamku prowadził dodatkowy most zwodzony ponad mokrą fosą (obecnie wysuszona). Zamek główny był czworobokiem o wymiarach 47 metrów na 73 metry, otoczonym dwiema liniami murów obronnych. Podstawowym komponentem tej części założenia był początkowo dwukondygnacyjny, zamieszkiwany przez rycerzy budynek z kapitularzem i kaplicą, w późniejszym okresie istnienia obiektu rozbudowany. Budynek ten łączył się z wieżą pełniącą funkcje sanitarne, wieżą obronną oraz wieżą-skarbcem. Z wymienionych baszt do dnia dzisiejszego zachował się jedynie fragment tej ostatniej. Pozostały również niewielkie fragmenty murów zewnętrznych oraz zarys położonej w skrzydle wschodnim sali opartej na granitowych filarach. Czytelny jest też zarys bramy wjazdowej.

</doc>
<doc id="1561409" url="https://pl.wikipedia.org/wiki?curid=1561409" title="Budućnost Banatski Dvor">
Budućnost Banatski Dvor

Fudbalski Klub Budućnost Banatski Dvor (serb.: Фудбалски Kлуб Будућност Банатски Двор) – nieistniejący serbski klub piłkarski z siedzibą w Banatskim Dvorze, w gminie Žitište (w okręgu środkowobanackim, w Wojwodinie), działający w latach 1938–2006 oraz po wznowieniu działalności w latach 2011–2018. Nazwa Budućnost po polsku oznacza „przyszłość”.
Stadion.
Klub rozgrywał swoje mecze domowe na stadionie Stadion Mirko Vučurević w Banatskim Dvorze, który może pomieścić 2.500 widzów.
Sezony.
 * 26.01.2006 FK Budućnost Banatski Dvor oraz FK Proleter Zrenjanin (drużyna Srpskiej ligi Vojvodina) połączyły się i od sezonu 2006/07 klub rozpoczął występy w rozgrywkach Super ligi Srbije jako FK Banat Zrenjanin).
 ** W 2011 roku klub wznowił działalność i od sezonu 2011/12 rozpoczął występy w rozgrywkach od najniższego poziomu serbskich rozgrywek piłkarskich.
 *** Po sezonach 2015/16 i 2017/18 klub wycofał się z rozgrywek Opštinskiej ligi (drużyna została rozwiązana).

</doc>
<doc id="1561410" url="https://pl.wikipedia.org/wiki?curid=1561410" title="Telstra Endeavour (kabel podmorski)">
Telstra Endeavour (kabel podmorski)



</doc>
<doc id="1561414" url="https://pl.wikipedia.org/wiki?curid=1561414" title="Chunma">
Chunma



</doc>
<doc id="1561415" url="https://pl.wikipedia.org/wiki?curid=1561415" title="Buducnost Banatski Dvor">
Buducnost Banatski Dvor



</doc>
<doc id="1561420" url="https://pl.wikipedia.org/wiki?curid=1561420" title="Parafia Podwyższenia Krzyża Pańskiego w Kuźnicy Białostockiej">
Parafia Podwyższenia Krzyża Pańskiego w Kuźnicy Białostockiej



</doc>
<doc id="1561423" url="https://pl.wikipedia.org/wiki?curid=1561423" title="Ditlenek ołowiu">
Ditlenek ołowiu

Ditlenek ołowiu, , – nieorganiczny związek chemiczny z grupy tlenków, w którym ołów występuje na IV stopniu utlenienia. Występuje pod postacią czerwonych tetragonalnych kryształów lub brązowego albo brunatnego proszku. Praktycznie nie rozpuszcza się w wodzie. Jest silnym utleniaczem. Ogrzewany do ponad 290 °C rozkłada się wydzielając tlen. Jest amfoteryczny. W naturze występuje jako minerał platneryt.
Otrzymywanie.
Ditlenek ołowiu może być otrzymywany poprzez:

</doc>
<doc id="1561424" url="https://pl.wikipedia.org/wiki?curid=1561424" title="Marthe Kristoffersen">
Marthe Kristoffersen

Marthe Kristoffersen (ur. 11 sierpnia 1989 w Tromsø) – norweska biegaczka narciarska, trzykrotna medalistka mistrzostw świata juniorów.
Kariera.
Reprezentuje klub CL Varden. Pierwszy raz w zawodach międzynarodowych wystąpiła Pucharze FIS, 4 marca 2006 roku w Røros, zajmując 15. miejsce w biegu na 5 km techniką dowolną. Rok później wystartowała na mistrzostwach świata juniorów w Tarvisio, gdzie zdobyła srebrny medal w biegu na 5 km techniką dowolną, ustępując tylko Szwedce Charlotte Kalli. W Pucharze Świata zadebiutowała 24 listopada 2007 roku w Beitostølen, gdzie zajęła 19. miejsce w biegu na 10 km stylem dowolnym. W sezonie 2007/2008 wystartowała jeszcze pięciokrotnie, za każdym razem zdobywając punkty. W efekcie zajęła 47. miejsce w klasyfikacji generalnej. Na mistrzostwach świata juniorów w Malles Venosta w 2008 roku wywalczyła złoty medal w sztafecie. Sukces ten Norweżki powtórzyły rok później, podczas mistrzostw juniorów w Praz de Lys – Sommand.
Pierwszy raz na podium zawodów Pucharu Świata stanęła 8 marca 2009 roku w fińskim Lahti, gdzie zajęła trzecie miejsce w biegu na 10 km stylem dowolnym. Wyprzedziły ją tylko Justyna Kowalczyk oraz Charlotte Kalla. W lutym 2009 roku wzięła udział w mistrzostwach świata w Libercu, gdzie zajęła między innymi czwarte miejsce w sztafecie oraz ósme w sprincie techniką dowolnym. W sezonie 2008/2009 była także dziewiąta w Finale Pucharu Świata w Falun. Pozwoliło jej to zająć 23. miejsce w klasyfikacji generalnej. W sezonie 2009/2010 zajęła między innymi dziesiąte miejsce w czwartej edycji Tour de Ski. Wystąpiła także na igrzyskach olimpijskich w Vancouver, gdzie w swoim najlepszym występie, w biegu na 30 km techniką klasyczną, zajęła 20. miejsce. Sezon ten zakończyła na dwunastej pozycji w klasyfikacji generalnej.
Sezon 2010/2011 zaczęła od zajęcia piątego miejsca w Gällivare. Po odpuszczeniu części zawodów wystartowała w Tour de Ski 2010/2011, w klasyfikacji którego zajęła tym razem siódme miejsce. Na dwóch etapach TDS zajmowała trzecie miejsce: 3 stycznia w Oberstdorfie i 9 stycznia w Val di Fiemme. Następnie była dziesiąta 23 marca 2011 roku w biegu łączonym na 10 km, a w Finale PŚ w Falun zajęła czternaste miejsce. Na mistrzostwach świata w Oslo wystąpiła tylko w biegu łączonym na 15 km zajmując piętnaste miejsce. W klasyfikacji tego sezonu uplasowała się ostatecznie na trzynastej pozycji.
Jej siostra Emilie również uprawia biegi narciarskie.

</doc>
<doc id="1561425" url="https://pl.wikipedia.org/wiki?curid=1561425" title="Dragonair">
Dragonair



</doc>
<doc id="1561431" url="https://pl.wikipedia.org/wiki?curid=1561431" title="The Miz">
The Miz

Michael Gregory Mizanin (ur. 8 października 1980 w Parmie) – amerykański wrestler, gwiazda reality show i aktor. Obecnie występuje w federacji WWE w brandzie RAW pod pseudonimem ringowym The Miz.
Mizanin po raz pierwszy osiągnął popularność jako członek obsady "The Real World: Back to New York" (2001) emitowanego przez MTV, a także jego następcy "Real World/Road Rules Challenge". Wziął udział w czwartym sezonie "WWE Tough Enough", w którym uczestnicy walczyli o możliwość podpisania kontraktu z WWE; zdobył drugie miejsce. Mizanin trenował i występował w federacjach niezależnych i szkółkach takich jak Ultimate Pro Wrestling (UPW), Deep South Wrestling (DSW) i Ohio Valley Wrestling (OVW).
W 2006 został wybrany prowadzącym corocznego konkursu "WWE Diva Search", zaś pod koniec roku zaczął walczyć w głównym rosterze federacji. Rok później został przeniesiony do brandu ECW, w którym uformował drużynę z Johnem Morrisonem, z którym zdobył WWE Tag Team Championship, World Tag Team Championship oraz statuetki Slammy Awards za drużynę roku 2008. Po przeniesieniu do rosteru Raw dwukrotnie zdobył WWE United States Championship, raz zunifikowane tytuły tag-team oraz walizkę Money in the Bank. Po wykorzystaniu walizki w listopadzie 2010 stał się posiadaczem WWE Championship. Wystąpił w walce wieczoru WrestleManii XXVII, gdzie skutecznie obronił mistrzostwo w walce z Johnem Ceną. W karierze zdobył również osiem razy WWE Intercontinental Championship, dzięki czemu stał się dwudziestym piątym Triple Crown Championem i piątym Grand Slam Championem.
Wczesne życie.
Michael Mizanin urodził się i wychowywał w Parmie w Ohio, gdzie uczęszczał do Normandy High School i był kapitanem drużyn koszykarskich. Oprócz tego był członkiem samorządu studenckiego. Uczęszczał do Miami University, w którym był członkiem bractwa studenckiego "Theta Chi". Studiował biznes w Richard T. Farmer School of Business, po czym dołączył do składu reality show „The Real World” (2001).
Kariera w telewizji.
Mizanin porzucił naukę w koledżu i wziął udział w dziesiątym sezonie (2001) reality show pt. "The Real World". Pojawił się w jego następcy, "Real World/Road Rules Challenge" (w którym wystąpili uczestnicy "Road Rules" i "The Real World"), a także "Battle of the Seasons", "The Gauntlet", "The Inferno", "Battle of the Sexes 2" i "The Inferno 2". Nie licząc "Battle of the Sexes 2", Mizanin przetrwał wszystkie wyzwania, między innymi wygrywając sezony "Battle of the Seasons" i "The Inferno 2".
Po siedmioletniej przerwie od występów w "The Real World/Road Rules Challenge", Mizanin powrócił do reality show 4 kwietnia 2012 jako prowadzący finału sezonu "The Battle of the Exes". Był to pierwszy raz, w którym The Miz pojawił się w serii już jako gwiazda WWE. Podczas kręcenia odcinków "The Real World" przed debiutem w WWE, Mizanin przedstawił swoje alter ego „The Miz”. Wykreował postać wkurzonego i aroganckiego mężczyzny twierdząc, że taka postać będzie idealnie pasować w profesjonalnym wrestlingu.
W 2004 pojawił się w reality show "Battle of the Network Reality Stars", gdzie jego drużyna ukończyła rywalizację na drugim miejscu. Mizanin był uczestnikiem specjalnego odcinka show "Nieustraszeni". Jego partnerką i byłą dziewczyną była Trishelle Cannatella, z którą wygrał dwie konkurencje. W kwietniu 2007 pojawił się w teleturnieju "Identity", gdzie uczestnik John Kim miał poprawnie zidentyfikować wrestlera. W 2008 gościnnie pojawił się w serialu "Ghost Hunters Live". Rok później wystąpił w dwóch odcinkach amerykańskiego teleturnieju "Czy jesteś mądrzejszy od 5-klasisty?". Wystąpił w odcinku programu "Destroy Build Destroy" z 3 marca 2010. 5 października 2011 wystąpił w odcinku. 31 marca 2012, Miz przegrał z Big Showem o miano pierwszego „Slime Wrestling World Championa” podczas ceremonii Nickelodeon Kids’ Choice Awards. Tego samego roku pojawił się w jednym odcinku serialu "Para królów" emitowanym na Disney XD.
Kariera profesjonalnego wrestlera.
Ultimate Pro Wrestling (2003).
W celu pozostania profesjonalnym wrestlerem, Mizanin dołączył do federacji Ultimate Pro Wrestling (UPW), dzięki czemu umożliwiono mu treningi w szkółce Ultimate University. Zadebiutował w ringu w 2003 jako The Miz. Tego samego roku, Miz wziął udział w turnieju UPW Mat War's, gdzie w finale przegrał z Tonym Stradlinem.
World Wrestling Entertainment / WWE.
"Tough Enough" i występy w rozwojówkach (2004–2006).
W październiku 2004, Mike Mizanin wziął udział w czwartym sezonie programu "Tough Enough", w którym zwycięzca otrzymywał kontrakt z federacją World Wrestling Entertainment (WWE) oraz milion dolarów. Pomimo przegrania w siłowaniu się na rękę, Mizanin dotarł do finałowej szóstki. Na gali pay-per-view Armageddon, Mizanin zawalczył z resztą uczestników w „Dixie Dogfight” (boxing matchu). Żaden z uczestników nie znokautował rywala, wskutek czego wyzwanie wygrał Daniel Puder ze względu na reakcję publiki. 16 grudnia 2004 podczas odcinka tygodniówki "SmackDown!", Puder został ogłoszony zwycięzcą czwartego sezonu "Tough Enoigh".
Pomimo przegranej w "Tough Enough", WWE zainteresowało się Mizaninem i ostatecznie otrzymał kontrakt rozwojowy z federacją. Został wysłany na treningi do federacji rozwojowej Deep South Wrestling (DSW), gdzie trenował z Billem DeMottem. W lipcu 2005 dwa razy zawalczył w dark matchach dla WWE, gdzie w obu wraz z Mattem Cappotellim zawalczył z The Highlanders (Robbiem i Rorym McAllisterem). 1 grudnia 2005, Mizanin pokonał Mike’a Knoxa w finale turnieju wyłaniającego inauguracyjnego posiadacza Deep South Heavyweight Championship. Kontynuował współpracę z Mattem Capotellim i występował z nim do czasu, kiedy przeniesiono go do Ohio Valley Wrestling (OVW) i wykryto guza mózgu.
3 stycznia 2006 zostało poinformowane, że Mizanin został przeniesiony do OVW. Dwa tygodnie później podczas tygodniówki "OVW TV" zadebiutował w charakterze The Miza i poprowadził segment "Miz TV". Pod koniec stycznia zawalczył w jego pierwszej singlowej walce w OVW, lecz przegrał z René Dupréem przez wyliczenie pozaringowe. 8 lutego 2006 podczas nagrań "OVW TV", Miz i Chris Cage zdobyli OVW Southern Tag Team Championship pokonując Cheta the Jetta i Setha Skyfire’a. Mimo tego, 18 marca federacja zwolniła Cage’a, wskutek czego 19 marca Deuce Shade pokonał Miza w singles matchu i zdobył tytuły tag team dla tego drużyny The Untouchables (Deuce’a i Domino).
Debiut w głównym rosterze (2006–2007).
7 marca 2006 na oficjalnej stronie WWE pojawił się filmik promujący debiut „The Miza” w brandzie SmackDown, zaś w kwietniu na tygodniówce "SmackDown!" emitowano winietki promujące jego postać. Kiedy Mizanin miał zadebiutować 21 kwietnia 2006 podczas odcinka "SmackDown!" postanowiono utworzyć scenariusz, w którym Miz nie był wpuszczany na arenę przez Palmera Cannona, który powiedział mu, że jego debiut został anulowany.
The Miz ostatecznie zadebiutował 2 czerwca jako „prowadzący” "SmackDown!", gdzie ogłaszał planowane walki i podsycał reakcje publiczności. Do jego innych obowiązków zaliczano wywiady na zapleczu i prowadzenie konkursów bikini. W lipcu, Miz i Ashley Massaro stali się prowadzącymi corocznego konkursu WWE Diva Search, który prowadzono na tygodniówkach "Raw" i "SmackDown!".
Po zakończeniu konkursu "Diva Search", The Miz powrócił ekskluzywnie do rosteru "SmackDown!" i w roli heela zadebiutował w ringu pokonując Tatankę. Pomimo odniesienia pięciu zwycięstw, on i komentator Michael Cole określali Miza jako „niepokonanego”. W międzyczasie rozpoczął rywalizację ze zwyciężczynią "Diva Search" Laylą El, która kilkukrotnie wyśmiała „osiągnięcia” Miza, wskutek czego Miz pomógł Kristal pokonać ją w kilku walkach. Ostatecznie rywalem Miza i Kristal stał się The Boogeyman, który prześladował parę na tygodniówkach "SmackDown!". Boogeyman pokonał Miza i przerwał jego pasmo zwycięstw na grudniowej gali Armageddon.
Po krótkiej absencji w programach WWE, Miz powrócił na "SmackDown!" jako prowadzący segmentu ringowego "Miz TV". Po kilku nieudanych segmentach powrócił do występów w walkach. 11 czerwca 2007 na "Raw", Mizanin pokonał Snitsky’ego w walce dającej rosterowi SmackDown jednego nowego wrestlera, którym był Chris Masters. Jako część draftu uzupełniającego z 2007, Miz został przeniesiony ze "SmackDown!" do rosteru ECW. Przez pierwszych kilka tygodni emitowano filmiki "Miz TV Crashes ECW", lecz ostatecznie zadebiutował w ringu 10 lipca podczas tygodniówki "ECW", gdzie pokonał Nunzio.
W wakacje tego samego roku nakreślił swoją postać jako samozwańczy „chick magnet” (mężczyzny uwielbianego przez kobiety). Jego menedżerkami były Kelly Kelly, Layla i Brooke Adams. Rozpoczął rywalizację z Balls Mahoneyem, który według scenariusza zakochał się w Kelly. 2 października na tygodniówce "ECW" zostało wyjawione, że Miz był w posiadaniu kontraktów Kelly, Layli i Brooke, dzięki czemu zakazywał spotkań z Mahoneyem; krótko potem zakończono mało popularny wśród fanów scenariusz. Na gali Cyber Sunday został wybrany przez fanów jako przeciwnik CM Punka o ECW Championship, lecz przegrał pojedynek.
Współpraca z Johnem Morrisonem (2007–2009).
16 listopada na "SmackDown", Miz i John Morrison pokonali Matta Hardy’ego i MVP o tytuły WWE Tag Team Championship, co dało Mizowi jego pierwszy tytuł w federacji. W lutym 2008, Miz i Morrison zaczęli prowadzić serię filmików na stronie WWE pt. "The Dirt Sheet", w których wyśmiewali innych wrestlerów oraz twarze popkultury. Morrison i Miz wspólnie pisali scenariusz każdego odcinka "The Dirt Sheet". Przez kolejne miesiące skutecznie bronili pasów, lecz stracili je na lipcowej gali The Great American Bash, gdzie Fatal 4-way tag-team matchu wygrali Curt Hawkins i Zack Ryder (Hawkins przypiął Jessego). Miz i Morrison rozpoczęli rywalizację z Cryme Tyme (Shadem Gaspardem i JTGm), którzy również prowadzili swoje show "Word Up". Zostali wyznaczeni do walki ze sobą przez fanów na gali Cyber Sunday, gdzie Miz i Morrison pokonali rywali. 13 grudnia 2008 podczas gali typu house show, Miz i Morrison pokonali Kofiego Kingstona i CM Punka zdobywając World Tag Team Championship. Na początku 2009 dołączono ich do rywalizacji z The Colóns (Carlito i Primo), którzy posiadali WWE Tag Team Championship. W dark matchu na WrestleManii XXV, Miz i Morrison stracili swoje tytuły na rzecz The Colóns, którzy zunifikowali obydwa tytuły dywizji tag-team. 13 kwietnia na "Raw", The Miz przegrał pojedynek z Kofim Kingstonem, wskutek czego roster Raw otrzymał jednego wrestlera w drafcie. Nowym członkiem Raw stał się The Miz, który po walce zaatakował Morrisona i zakończył z nim współpracę.
Panowania mistrzowskie i ShoMiz (2009–2010).
Miz wyzwał Johna Cenę do walki z nim na tygodniówce "Raw" z 27 kwietnia, lecz ze względu na kontuzję Ceny, Miz ogłosił się zwycięzcą i kontynuował chełpienie się przez kolejne tygodnie. Cena pokonał go w singlowym pojedynku na gali The Bash. 3 sierpnia na "Raw", Miz ponownie przegrał z Ceną z dodatkowym warunkiem, że Miz nie będzie mógł się pojawić na arenie Staples Center (na której wyprodukowano "Raw" i galę SummerSlam). W następnym tygodniu wystąpił w masce jako „The Calgary Kid” i wygrał Contract on Pole match z Eugenem o kontrakt z federacją, po czym zdjął maskę. Podczas walki zaprezentował swój nowy finisher "Skull-Crushing Finale". Po walce wygłosił przemowę, podczas której po raz pierwszy wygłosił catchphrase „Because I'm The Miz and I'm Awesome”.
17 sierpnia na "Raw", The Miz zadebiutował w nowym stroju zapaśniczym i rozpoczął rywalizacje o WWE United States Championship. Wyzwał United States Championa Kofiego Kingstona do walki, lecz przegrał z nim na galach Night of Champions, Breaking Point i Hell in a Cell. Dobę później po Hell in a Cell na "Raw", Miz otrzymał kolejny rewanż o mistrzostwo, gdzie w końcu pokonał Kingstona i zdobył tytuł, który był jego pierwszym singlowym mistrzostwem w federacji. Na październikową galę Bragging Rights został ogłoszony pojedynek pomiędzy nim, a Intercontinental Championem Johnem Morrisonem, który pozostał w rosterze SmackDown. Jako podłoże ich rywalizacji, 16 października na "SmackDown" obaj poprowadzili segment "The Dirt Sheet", w którym Miz przyrównał ich do drużyny The Rockers, gdzie Miz określił siebie Shawnem Michaelsem drużyny, a Morrisona Martym Jannettym (Michaels osiągnął w karierze o wiele więcej sukcesów). Na gali Bragging Rights, Miz przypiął Morrisona i jako jedyny członek rosteru Raw wygrał pojedynek na gali. Miesiąc później na gali Survivor Series, Miz i Morrison byli kapitanami swoich drużyn w 5-on-5 Survivor Series elimination matchu; pojedynek wygrała drużyna Miza (Sheamus i Drew McIntyre).
Miz rozpoczął rok 2010 od rywalizacji z MVP, którego pokonał na gali Royal Rumble broniąc mistrzostwa. Mimo tego, MVP zrewanżował się Mizowi eliminując jego i siebie samego w Royal Rumble matchu. W międzyczasie Miz zaczął współpracować z Big Showem, gdzie 8 lutego na tygodniówce "Raw", duo pokonało D-Generation X (Triple H i Shawna Michaelsa) oraz The Straight Edge Society (CM Punka i Luke’a Gallowsa) o Unified WWE Tag Team Championship. Miz stał się pierwszym wrestlerem w historii WWE, który był w posiadaniu trzech mistrzostw (United States, World Tag Team i WWE Tag Team).
Miz pojawił się w pierwszym sezonie tygodniówki "NXT" jako scenariuszowy mentor Daniela Bryana. Na WrestleManii XXVI, Show i Miz pokonali Johna Morrisona i R-Trutha broniąc tytułów. Podczas draftu mającego miejsce 26 kwietnia na "Raw", ShoMiz straciło tytuły na rzecz The Hart Dynasty, kiedy to Tyson Kidd zmusił The Miza do odklepania po założeniu dźwigni "Sharpshooter". Po walce, Big Show znokautował The Miza i tej samej nocy został przeniesiony do rosteru SmackDown, tym samym rozwiązując drużynę.
10 maja na "Raw", Kidd pokonał The Miza w walce, dzięki której dowolny członek The Hart Dynasty mógł zawalczyć z Mizem o United States Championship; posiadacz mistrzostwa wybrał Breta Harta. Tydzień później an "Raw", Hart niespodziewanie pokonał The Miza o mistrzostwo pomimo interwencji Chrisa Jericho, Williama Regala i Vladimira Kozlova. W międzyczasie w programach "NXT", Miz rywalizował ze swoim podopiecznym Bryanem, który przeciwstawiał mu się w różnych sytuacjach. Kiedy Bryan został wyeliminowany z NXT podczas odcinka z 11 maja, tydzień później powrócił i zaatakował The Miza. Miz powrócił w drugim sezonie jako mentor Alexa Rileya, który w porównaniu do Bryana bezproblemowo dogadywał się z Mizem. 14 czerwca na odcinku "Raw", Miz pokonał R-Trutha, Johna Morrisona i Zacka Rydera zdobywając po raz drugi United States Championship. Tego samego miesiąca skutecznie obronił mistrzostwo w walce z R-Truthem na gali Fatal 4-Way.
WWE Champion (2010–2011).
18 lipca na gali Money in the Bank, The Miz wygrał Money in the Bank ladder match o walizkę, która pozwalała mu zawalczyć o WWE Championship w dowolnym czasie. Przez kolejne tygodnie, The Miz próbował wykorzystać walizkę na WWE Championie Sheamusie, lecz przeszkadzali mu w tym inni wrestlerzy. Daniel Bryan powrócił do WWE na gali SummerSlam, gdzie zastąpił Miza w drużynie WWE, wskutek czego wściekły Miz go zaatakował. W rezultacie rozpoczęła się rywalizacja, podczas której Miz stracił United States Championship na rzecz Bryana na gali Night of Champions. W październiku pokonał Johna Cenę i stał się kapitanem drużyny Raw na galę Bragging Rights, lecz drużyna złożona z The Miza (z Alexem Rileyem), R-Trutha, Johna Morrisona, Santino Marelli, Sheamusa, CM Punka i Ezekiela Jacksona nie zdołała pokonać drużyny SmackDown.
22 listopada podczas odcinka "Raw", po skutecznej obronie WWE Championship przez Randy’ego Ortona, Miz wykorzystał walizkę Money in the Bank i pokonał Ortona stając się nowym WWE Championem oraz pierwszym uczestnikiem "Tough Enough" wygrywającym ów tytuł. Skutecznie obronił główny tytuł federacji pokonując Jerry’ego Lawlera w Tables, Ladders, and Chairs matchu podczas przyszłotygodniowego odcinka "Raw", a także na gali pokonując Ortona w tables matchu po interwencji Alexa Rileya. Podczas pierwszego odcinka "Raw" w 2011, Miz obronił WWE Championship w Falls Count Anywhere matchu z Morrisonem. W styczniu i lutym obronił mistrzostwo pokonując Ortona na gali Royal Rumble (po interwencji ze strony CM Punka) i Lawlera na gali Elimination Chamber. Dobę po gali Elimination Chamber, Miz i Cena zostali połączeni w drużynę przez anonimowego generalnego menedżera Raw. Wspólnie zdobyli WWE Tag Team Championship pokonując The Corre (Justina Gabriela i Heatha Slatera), lecz byli mistrzowie od razu wykorzystali klauzulę rewanżową. Podczas rewanżu, Miz odwrócił się od Ceny i stracili tytuły tag team. Było to najkrótsze panowanie w historii tytułu. 3 kwietnia w walce wieczoru WrestleManii XXVII, The Miz pokonał Cenę po interwencji The Rocka, który zaatakował ich wspólnego rywala. Na gali Extreme Rules, Cena pokonał Miza i Johna Morrisona w triple threat steel cage matchu. Następnej nocy na tygodniówce "Raw", Miz nie zdołał odzyskać WWE Championship kiedy to przegrał przez dyskwalifikację, a także został ponownie pokonany przez Cenę w „I Quit” matchu na gali Over the Limit.
23 maja podczas odcinka "Raw", anonimowy generalny menedżer rosteru Raw ogłosił, że Miz już nie zawalczy więcej z Ceną o mistrzostwo. Miz obwinił za to Rileya, który nie pomógł wystarczająco odzyskać tytułu. Poniżony Riley zaatakował go, przez co stał się faworytem fanów po raz pierwszy w WWE. Tydzień później na "Raw", Miz zaatakował Rileya podczas jego wywiadu z Michaelem Colem, lecz ostatecznie Riley odzyskał przewagę i Miz uciekł w stronę publiki. Na czerwcowej gali Capitol Punishment, Riley pokonał Miza w singlowym pojedynku. Riley odnosił kolejne zwycięstwa przez kolejne tygodnie. Podczas Money in the Bank ladder matchu na tytułowej gali, Miz odniósł scenariuszową kontuzję kolana i powrócił pod koniec pojedynku uniemożliwiając Reyowi Mysterio ściągnięcia wiszącej nad ringiem walizki. Następnej nocy na odcinku "Raw", Miz dotarł do finału o zwakowany WWE Championship, gdzie w pierwszej rundzie pokonał byłego podopiecznego z NXT, Alexa Rileya. Tydzień później w finale przegrał z Reyem Mysterio. Na gali SummerSlam, The Miz, R-Truth i Alberto Del Rio przegrali z Mysterio, Kofim Kingstonem i Johnem Morrisonem.
Awesome Truth (2011–2012).
22 sierpnia na odcinku "Raw", Miz i R-Truth zaatakowali Santino Marellę przed jego walką. Wygłosili przemowę w ringu twierdząc, że w federacji panuje konspiracja blokująca ich przed występami w walkach wieczoru, po czym dodali, że sami znajdą sprawiedliwość jako drużyna „The Awesome Truth”. Tydzień później na "Raw", R-Truth zainterweniował w walce Miza z CM Punkiem i wspólnie go zaatakowali. Na gali Night of Champions po tym, jak sędzia był rozproszony i nie odliczył przypięcia Miza, ten zaatakował go powodując ich dyskwalifikację w walce o WWE Tag Team Championship. Wciąż chcąc się zemścić, obaj zaatakowali Triple H i CM Punka podczas no disqualification matchu będącym walką wieczoru gali. Z powodu ich akcji, dobę później zostali zwolnieni z federacji przez Triple H. Miz i Truth wtargnęli do klatki Hell in a Cell podczas tytułowej gali pay-per-view, gdzie zaatakowali Alberto Del Rio, CM Punka, Johna Cenę, sędziego pojedynku oraz kamerzystę. Do zamkniętej klatki próbował wejść cały roster WWE, lecz parę ostatecznie powstrzymała miejscowa policja. 10 października na odcinku "Raw", John Laurinaitis przywrócił ich obu do pracy. Na gali Vengenace, Miz i R-Truth pokonali CM Punka i Triple H w tag-team matchu po ataku ze strony Kevina Nasha. Tej samej nocy spowodowali porażkę Ceny w walce o WWE Championship z Del Rio. 24 października na "Raw", Awesome Truth zaatakowało Cenę i Zacka Rydera, zaś dwa tygodnie później pokonali ich w tag team matchu. Na listopadowej gali Survivor Series ponieśli porażkę w walce z Ceną i powracającym do ringu The Rockiem. 24 godziny później na poniedziałkowym "Raw", Miz odwrócił się od R-Trutha obwiniając go za porażkę, po czym wykonał mu "Skull Crushing Finale". Zdecydowano się na taki scenariusz, by wypisać R-Trutha z programów ze względu na zawieszenie związane ze złamaniem zasad antydopingowych.
28 listopada na odcinku "Raw", Miz pokonał Morrisona w Falls Count Anywhere matchu po wykonaniu "Skull Crushing Finale" na rampie areny. Tydzień później zakwalifikował się do Triple Threat Tables, Ladders, and Chairs matchu przeciwko Del Rio i Punkowi o tytuł na gali ; na gali pas obronił Punk. Przez styczeń i luty następnego roku, Miz rywalizował z powracającym R-Truthem. Obaj wzięli udział w Elimination Chamber matchu o pas na tytułowej gali, lecz WWE Championship ponownie obronił Punk. Miz wziął udział w 2012 Royal Rumble matchu, w którym przetrwał najdłużej (45 minut) i został wyeliminowany przez Big Showa.
Poszukując swojego miejsca w karcie WrestleManii XXVIII, Miz dołączył do drużyny Johna Laurinaitisa w 12-osobowym tag team matchu przeciwko drużynie Theodore’a Longa. Miz dał zwycięstwo swojej drużynie poprzez przypięcie Zacka Rydera, który wcześniej został trafiony w krocze przez Eve Torres. Na majowej gali Over the Limit, Miz nie zdołał wygrać Battle Royalu o WWE Intercontinental Championship, a także singlowej walki z Brodusem Clayem.
Intercontinental Champion (2012–2015).
Po dwumiesięcznej absencji, Miz powrócił na lipcowej gali Money in the Bank, gdzie wziął udział w 5-osobowym Money in the Bank ladder matchu wygranym przez Johna Cenę. Podczas tysięcznego odcinka "Raw", Miz pokonał Christiana zdobywając WWE Intercontinental Championship po raz pierwszy w karierze i stając się dwudziestym piątym Triple Crown Championem oraz piątym Grand Slam Championem. Cztery dni później na tygodniówce "SmackDown" obronił tytuł w rewanżu. Miz zdołał pokonać Reya Mysterio na gali SummerSlam, a także obronić mistrzostwo w Fatal 4-Way matchu w walce z Codym Rhodesem, Mysterio i Sin Carą na gali Night of Champions. Stracił tytuł w walce z Kofim Kingstonem podczas premierowego odcinka tygodniówki "Main Event". Nie zdołał odzyskać Intercontinental Championship w walce z Kingstonem na gali Hell in a Cell i 6 listopada na "SmackDown".
Po porażce z Kingstonem, Miz rozpoczął przemianę postaci w face’a poprzez dołączenie do drużyny Micka Foleya na galę Survivor Series. Wyeliminował Wade’a Barretta, lecz sam został wyeliminowany przez Alberto Del Rio; pojedynek wygrała drużyna prowadzona przez Dolpha Zigglera. W kolejnych miesiącach, przemiana charakteru Miza była negatywnie oceniana przez krytyków którzy twierdzili, że jest on ciągle tym samym aroganckim i egoistycznym Mizem, lecz tym razem rywalizuje z innymi antagonistami. Miz rozpoczął rywalizację z Antonio Cesaro, zaś menedżerem Miza stał się Ric Flair, od którego Miz zapożyczył finisher "figure-four leglock". Miz wyzwał Cesaro do walk o United States Championship podczas pre-show gal Royal Rumble i Elimination Chamber, a także 3 marca podczas odcinka "SmackDown", lecz we wszystkich przypadkach nie zdobył tytułu.
W marcu, Miz skupił się na odzyskaniu Intercontinental Championship od Wade’a Barretta. Przegrał trzyosobowy pojedynek o mistrzostwo z Barrettem i Chrisem Jericho podczas tygodniówki "Raw" z 18 marca&lt;ref name="Raw3/18/13"&gt;&lt;/ref&gt;, lecz pokonał mistrza w non-title matchu ponownie stając się pretendentem. Podczas pre-show WrestleManii 29, Miz pokonał Barretta i stał się dwukrotnym mistrzem, lecz następnej nocy na "Raw" stracił mistrzostwo na rzecz Barretta. Nie zdołał odzyskać mistrzostwa zarówno na majowej gali Payback, jak i lipcowej Money in the Bank. 18 sierpnia, Miz był prowadzącym gali SummerSlam, podczas której posprzeczał się z Fandango. Pokonał go 2 września na "Raw" oraz trzynaście dni później na gali Night of Champions. 16 września na odcinku "Raw", Miz został brutalnie zaatakowany przez Randy’ego Ortona na oczach swoich rodziców, przez co odniósł scenariuszową kontuzję. Powrócił w październiku, lecz ponownie został pokonany przez Ortona. Miz pokonał Kofiego Kingstona podczas pre-show gali Survivor Series, jednakże został przez niego pokonany w no disqualification matchu na grudniowej gali . Na WrestleManii XXX wziął udział w pierwszym corocznym André the Giant Memorial Battle Royalu, lecz został wyeliminowany przez Santino Marellę.
Po dwumiesięcznej przerwie od występów, podczas której występował na planie filmu "W cywilu 4", Miz powrócił 30 czerwca na "Raw" ponownie jako heel, który sprzeczał się z widownią i chwalił się swoimi nowymi osiągnięciami w Hollywood. Tydzień później został pokonany przez Chrisa Jericho w jego pierwszej walce od prawie roku. Na lipcowej gali Battleground, Miz wygrał Battle Royal eliminując jako ostatniego Dolpha Zigglera, tym samym stając się po raz trzeci Intercontinental Championem. Ziggler zdołał jednak zdobyć tytuł od Miza na gali SummerSlam. Pod koniec sierpnia, Damien Sandow zaczął występować u boku Miza jako jego dubler (pod pseudonimem ringowym Damien Mizdow), który powtarzał wszystkie ruchy i słowa swojego mentora. Na gali Night of Champions, Miz pokonał Zigglera odzyskując Intercontinental Championship, lecz jego czwarte panowanie trwało zaledwie dobę, bowiem Ziggler pokonał Miza w kolejnym rewanżu. 29 września na "Raw" poniósł kolejną porażkę w walce z Zigglerem i Cesaro. Po pokonaniu posiadacza United States Championship Sheamusa z pomocą ze strony Mizdowa, Miz przegrał z mistrzem o tytuł na gali Hell in a Cell.
Na gali Survivor Series, Miz i Mizdow zdobyli WWE Tag Team Championship w Fatal 4-Way tag team matchu pokonując Goldusta i Stardusta, The Usos i Primo &amp; Epico. Następnej nocy na "Raw" obronili tytuły w walce z Gold i Stardustem. Na gali , The Usos pokonali Miza i Mizdowa przez dyskwalifikację po tym jak Miz uderzył Jimmy’ego Uso statuetką Slammy Award. 29 grudnia na odcinku "Raw" stracili tytuły na rzecz The Usos. Duo nie zdołało odzyskać tytułów w rewanżach 9 stycznia na "SmackDown" i na gali Royal Rumble. Miz był pierwszym uczestnikiem Royal Rumble matchu, lecz został wyeliminowany przez Bubba Raya Dudleya. 9 lutego na "Raw", Miz zwolnił Mizdowa z roli dublera, gdyż Mizdow otrzymywał coraz pozytywniejsze reakcje publiczności, lecz szybko został przywrócony do pracy jako personalny asystent. Mimo tego podczas André the Giant Memorial Battle Royalu na WrestleManii 31, Mizdow wyeliminował Miza z pojedynku. Miz zemścił się na swoim byłym podopiecznym pokonując go 20 kwietnia na tygodniówce "Raw", gdzie zachował markę „Miz” i spowodował przywrócenie charakteru Mizdowa do Damiena Sandowa. Po tym jak zarówno Big Show i Miz interweniowali w walkach Rybacka o Intercontinental Championship, trójka zawalczyła ze sobą o ten tytuł na gali SummerSlam, lecz mistrz wyszedł z walki zwycięsko. Na listopadowej gali Survivor Series, Miz wziął udział w 5-on-5 Survivor Series elimination matchu, lecz wraz z The Cosmic Wasteland i Bo Dallasem przegrali z The Dudley Boyz, Goldustem, Neville’em i Titusem O’Neilem. 3 kwietnia 2016 na WrestleManii 32, Miz wziął udział w siedmioosobowym ladder matchu o Intercontinental Championship, który wygrał Zack Ryder.
Współpraca z Maryse (od 2016).
4 kwietnia podczas odcinka "Raw", Miz zdobył Intercontinental Championship po raz piąty w karierze po tym, jak jego żona Maryse powróciła do federacji i spowodowała porażkę Zacka Rydera. Trzy dni później na "SmackDown", Miz skutecznie obronił mistrzostwo w rewanżu&lt;ref name="Smackdown 08/04/16"&gt;&lt;/ref&gt;. Od tej pory zaczęli wspólnie występować podczas segmentów „"Miz TV"”, gdzie określali się jako „it couple” (najlepsza, najpiękniejsza para). 1 maja na gali Payback, Miz pokonał Cesaro i obronił mistrzostwo. Trzy tygodnie później na gali Extreme Rules, Miz wygrał czteroosobową walkę o mistrzostwo pokonując Cesaro, Samiego Zayna i Kevina Owensa. Następnej nocy na "Raw" nie zdołał zakwalifikować się do 2016 Money in the Bank ladder matchu poprzez przegraną z Cesaro, lecz zrewanżował mu się wygrywając z nim trzy dni później na "SmackDown". Na lipcowej gali Battleground, walka Miza i Darrena Younga o mistrzostwo zakończyło się podwójną dyskwalifikacją. 19 lipca podczas draftu, Miz i Maryse zostali przeniesieni do brandu SmackDown, wskutek czego Intercontinental Championship również stało się własnością niebieskiego rosteru. 21 sierpnia na gali SummerSlam obronił mistrzostwo w walce z Apollo Crewsem.
We wrześniu na gali Backlash, Miz nieczysto pokonał Dolpha Zigglera po tym jak Maryse spryskała na twarzy Zigglera nieznaną substancję. Generalny menedżer SmackDown Daniel Bryan postanowił raz jeszcze dać szansę Zigglerowi, lecz w podobny sposób kolejna ich walka zakończyła się 20 września na tygodniówce "SmackDown Live". 9 października na gali No Mercy, Miz stracił Intercontinental Championship na rzecz Zigglera w Title vs. Career matchu po tym, jak Maryse i grupa The Spirit Squad (Kenny i Mikey) zostali zbanowani z okolic ringu. Podczas 900. odcinka "SmackDown Live" wyemitowanego 15 listopada, Maryse pomogła Mizowi zdobyć mistrzostwo po raz szósty w karierze. Dzięki zwycięstwu, Miz obronił tytuł w walce z Samim Zaynem z brandu Raw na gali Survivor Series. 22 listopada na tygodniówce "SmackDown Live", tym razem z pomocą barona Corbina, Miz obronił mistrzostwo pokonując Kalisto. W walce kończącej ich wielomiesięczną rywalizację, Miz pokonał Zigglera w ladder matchu na gali .
20 grudnia na "SmackDown Live" po tym, jak Miz pokonał Apollo Crewsa, został z nim przeprowadzony wywiad w ringu przez Renee Young. Miz sarkastycznie odpowiedział na pytanie Young i wyjawił, że jest ona poza-scenariuszową dziewczyną Deana Ambrose’a, po czym ta go spoliczkowała. 3 stycznia 2017 na odcinku "SmackDown Live", Ambrose zdołał pokonać Miza i odebrać mu Intercontinental Championship. Wziął udział w 2017 Royal Rumble matchu jako 15. uczestnik, lecz po 32 minutach został wyeliminowany przez The Undertakera. Dwa tygodnie później podczas gali Elimination Chamber, Miz wziął udział w Elimination Chamber matchu o WWE Championship, lecz został wyeliminowany przez Johna Cenę. 21 lutego został ponownie wyeliminowany przez Cenę, tym razem w Battle Royalu wyłaniającym przeciwnika Braya Wyatta o jego tytuł. Rozpoczęto rywalizację, w której Miz i Maryse wyśmiewali związek Ceny oraz Nikki Belli, a także wykorzystywania przez Cenę swojej pozycji w federacji dla własnych przyjemności. Duo zostało pokonane przez Cenę i Bellę na WrestleManii 33 w mixed tag team matchu; po walce Cena oświadczył się Belli. 10 kwietnia podczas obywającego się Superstar Shake-up, Miz oraz Maryse zostali przeniesieni do rosteru Raw.
Przenosząc się na Raw Miz wrócił do rywalizacji o Intercontinental Championship z Deanem Ambrosem. Podczas Extreme Rules udało mu się pokonać mistrza i dzięki temu został po raz kolejny mistrzem IC. W trakcie swojego panowania korzystał z pomocy Curtisa Axela oraz Bo Dallas (Miztourage). W październiku Miz, Cesaro, Sheamus, Kane i Braun Strowman prowadzili rywalizację z powracającym trio The Shield. Po gali Survivor Series na Raw Miz stracił tytuł na rzecz Romana Reignsa. Pas odzyskał tuż przed Royal Rumble w styczniu 2018 r. Miz był uczestnikiem zarówno Royal Rumble Matchu, jak i Elimination Chamber Matchu o miano pretendenta do pasa Universal, jednak nie udało się mu wygrać. Na WrestleManii bronił tytuł IC w triple threat matchu z Finnem Balorem oraz Sethem Rollinsem, gdzie stracił pas na rzecz tego ostatniego. Podczas gali Backlash próbował odzyskać tytuł, jednak nieskutecznie. Mizowi ponownie nie udało odzyskać się tytułu na gali Greatest Royal Rumble w Arabii Saudyjskiej. Miz był uczestnikiem Money in the bank Ladder matchu, jednak nie udało mu się ściągnąć walizki. Latem zaczął rywalizację z Danielem Bryanem, który po ponad dwóch latach wrócił do czynnej walki. Na SummerSlam dzięki pomocy Maryse pokonał Danielsona. To dorowadziło do walki mixed tag team na Hell in a Cell, gdzie Miz i Maryse odnieśli zwycięstwo. W październiku doszło na Super ShowDown do jeszcze jednej walki Bryana i Miza, tym razem o miano pretendenta do pasa WWE, gdzie wygrał Bryan. Następnie brał udział w turnieju WWE World Cup, gdzie mimo dostania się do finału ostatecznie trofeum zgarnął Shane McMahon, który zastąpil w walce finałowej kontuzjowanego Miza. Doprowadziło to do zawiązania tag teamu tej dwójki, gdzie byli określani, jako najlepszy tag team na świecie. Skutkiem tego sojuszu było zwycięstwo pasów tag team SmackDown na Royal Rumble, gdzie pokonali The Bar. Panowanie nie trwało jednak długo, gdyż pasy utracili na rzecz The Usos podczas Elimination Chamber, a na Fastlane nie udało im się ich odzyskać. Doprowadziło to do heel turnu Shane’a i ich walki na WrestleManii 35 w Falls Count Anywhere matchu, gdzie wygrał McMahon. Na Money in the Bank panowie zmierzyli się ponownie w Steel Cage matchu, jednak znowu wygrał McMahon uciekając z klatki. Po tej przegranej rywalizacji Miz nie prowadził większych rywalizacji, we wrześniu próbował zdobyć tytuł interkontynentalny od Shinsuke Nakamury, jednak bezskutecznie. Pod koniec roku Miz zaczął feud z Brayem Wyattem co doprowadziło do ich walki na TLC, jednak Miz przegrał. 3 stycznia na SmackDown powrócił John Morrison, co doprowadziło do reunionu ich tag teamu. Dwójka ta wygrała pasy SmackDown tag team podczas Super Showdown w Arabii Saudyjskiej i skutecznie zachowali je zarówno na Elimination Chamber w tytułowej walce, jak i w triple threat Ladder matchu na WrestleManii przeciwko The Usos i New Day. 17 kwietnia na SmackDown Miz i Morrison utracili złota na rzecz New Day. Podczas Money in the Bank starali się odzyskać tytuły w Fatal 4-Way Tag team matchu, ale bez powodzenia. Następnie dwójka ta zaczęła rywalizację z Braunem Strowmanem o Universal Title, co doprowadziło do handicap matchu na Backlash, jednak Strowman zachował tytuł. Kolejnym programem była rywalizacja z Otisem – posiadaczem walizki Money in the bank. Na Hell in a Cell doszło do starcia tej dwójki ze stypulacją, że jeśli Miz wygra zostanie posiadaczem walizki. W trakcie walki Tucker – Za tag team partner Otisa odwrócił się od niego i Miz został nowym Mr Money in the Bank. Miz próbował wykorzystać kontrakt w trakcie TLC matchu Drew Mcintyre’a i AJ Stylesa o WWE Championship, jednak McIntyre zachował pas, a Mizowi walizka została zwrócona. Miz wziął udział w Royal Rumble matchu, jednak został szybko wyeliminowany przez Damiena Priesta. Na Elimination Chamber przy pomocy Bobby’ego Lashleya Miz zrealizował kontrakt na Drew McIntyrze i został po raz drugi mistrzem WWE. Panowanie trwało jednak tylko 8 dni, ponieważ 1 marca na Raw pas stracił na rzecz Lashleya w Lumberjack matchu. Na WrestleManii Miz i Morrison zmierzyli się z Priestem oraz raperem Bad Bunnym, gdzie wygrali ci drudzy. Na Wrestlemania Backlash doszło do rewanżu Miza z Priestem, jednak Miz ponownie przegrał. Miz następnie doznał urazu i występował jako menadżer Morrisona na wózku. Kiedy wrócił do akcji 16 sierpnia po kolejnej porażce z Damienem Priestem Miz zaatakował Morrisona kończąc ich współpracę. Następnie Miz wrócił do współpracy z Maryse, która to doprowadziła do feudu z Edgem. Kanadyjczyk pokonał Mizanina podczas Day 1,a na Royal Rumble doszło do mixed tag team matchu z Edgem i jego żoną Beth Pheonix, gdzie wygrali face’owie. Następnie Miz zaczął rywalizację z Reyem Mysterio i jego synem Dominikiem. Na Elimination Chamber Miz przegrał z Reyem, a następnej nocy na Raw ogłosił, że jego tag team partnerem na WrestleManii w walce z The Mysterios będzie Logan Paul.
Inne media.
Mizanin zagrał małą rolę w filmie "Wyborcze jaja". 30 kwietnia 2012 zostało ogłoszone, że Miz będzie główną gwiazdą filmu "W cywilu 3". Mizanin w ten sposób zastąpił Randy’ego Ortona, który na początku opiewał tę rolę. Tego samego dnia ogłoszono, że Mizanin wystąpi w filmie "Queens of the Ring" wraz z Eve Torres i CM Punkiem. W 2012 wystąpił w show "MDA Show of Strenght" wraz z żoną Maryse i innymi gwiazdami. W marcu 2013 wraz z Maryse i The Rockiem poprowadzili ceremonię Nickelodeon Kids’ Choice Awards.
Mizanin jest postacią grywalną w "WWE Smackdown vs. Raw 2009", "WWE Smackdown vs. Raw 2010", "WWE Smackdown vs. Raw 2011", "WWE All Stars", "WWE '12", "WWE '13", "WWE 2K14", "WWE 2K15" "WWE 2K16" i "WWE 2K17".
Mizanin wystąpił w filmie "Christmas Bounty", który wyemitowano w Boże Narodzenie w 2013. Dwa lata później wystąpił w kolejnej świątecznej produkcji pt. "Santa's Little Helper". W 2016, Mizanin gościł w serialu "Nie z tego świata" jako zapaśnik Shawn Harley.
Życie prywatne.
Rodzice Mizanina są rozwiedzeni. Miał dziadka o imieniu Donnie
Mizanin kibicuje zespołom Cleveland Browns, Cleveland Cavaliers i Cleveland Indians. Przed rozgrywką Cleveland Indians vs. Los Angeles Angels z 26 lipca 2011, Mizanin spełnił swoje życiowe marzenie i wykonał ceremonialny pierwszy rzut.
Mizanin poślubił swoją wieloletnią dziewczynę i wrestlerkę Maryse Ouellet 20 lutego 2014 na wyspach Bahama. Mają dwójkę dzieci.

</doc>
<doc id="1561437" url="https://pl.wikipedia.org/wiki?curid=1561437" title="Vesna Fabjan">
Vesna Fabjan

Vesna Fabjan (ur. 13 marca 1985 w Kranju) – słoweńska biegaczka narciarska, specjalistka sprintu, medalistka olimpijska, medalistka mistrzostw świata młodzieżowców.
Uczestniczka igrzysk olimpijskich w Turynie, gdzie w biegu indywidualnym była czterdziesta, a w sprincie drużynowym razem z Mają Benedičič zajęła 14. miejsce. Uczestniczka mistrzostw świata w Oberstdorfie, mistrzostw w Sapporo i mistrzostw w Libercu. Najwyżej podczas mistrzostw świata uplasowała się na 9. miejscu podczas biegu drużynowego oraz na 17. miejscu podczas biegu indywidualnego. Najlepsze wyniki w Pucharze Świata osiągnęła w sezonie 2009/2010, kiedy to zajęła 21. miejsce w klasyfikacji generalnej. Mistrzyni uniwersjady z Innsbrucka.
W czerwcu 2020 roku ogłosiła zakończenie kariery zawodniczej.

</doc>
<doc id="1561448" url="https://pl.wikipedia.org/wiki?curid=1561448" title="RIS">
RIS

RIS (ang. Rail Interface System) – współcześnie popularny system mocowania dodatkowych akcesoriów w broni strzeleckiej. Umożliwia montaż np. celowników optycznych, kolimatorowych, noktowizyjnych, oświetlenia taktycznego, laserowych wskaźników celu, dwójnogów i uchwytów pionowych i składanych oraz innych akcesoriów.

</doc>
<doc id="1561452" url="https://pl.wikipedia.org/wiki?curid=1561452" title="Roland Puhr">
Roland Puhr

Roland Puhr (ur. 21 stycznia 1914, zm. 15 kwietnia 1964) – zbrodniarz hitlerowski, SS-Unterscharführer, członek załogi niemieckiego obozu koncentracyjnego Sachsenhausen.
Urodzony w Alt-Ehrenberg (obecnie Stare Krecany w Czechach). Przed wybuchem wojny służył w czechosłowackiej armii, z której zdezerterował w 1938, a następnie wstąpił do Wehrmachtu. Szybko został przeniesiony do Waffen-SS, a w 1939 wstąpił do NSDAP. W latach 1938–1943 pełnił służbę gestapo obozowym w Sachsenhausen, gdzie uczestniczył w eksterminacji jeńców radzieckich. Osobiście rozstrzelał od 30 do 40 z nich. Oprócz tego znęcał się nad więźniami obozu, w tym nad prokuratorem, który oskarżał nazistowskich zabójców kanclerza Austrii Engelberta Dollfußa. Został on zakatowany przez Puhra na śmierć.
W latach 1963–1964 Roland Puhr został osądzony za swoje zbrodnie przez wschodnioniemiecki sąd w Neubrandenburgu i skazany na karę śmierci 16 grudnia 1963. Wyrok zatwierdził 17 stycznia 1964 Sąd Najwyższy Niemieckiej Republiki Demokratycznej. Puhr został stracony w połowie kwietnia 1964. 

</doc>
<doc id="1561456" url="https://pl.wikipedia.org/wiki?curid=1561456" title="Jerzy Bączek">
Jerzy Bączek

Jerzy Bączek (ur. 7 lutego 1928 w Łaziskach, zm. 24 lipca 2013 w Krakowie) – polski aktor teatralny i telewizyjny, wystąpił też w kilku filmach w rolach drugoplanowych i epizodycznych. Absolwent PWST w Krakowie (1955).
Teatr.
W teatrze zadebiutował 7 kwietnia 1955 roku. W całej swojej karierze związany był z teatrami krakowskimi: im. J. Słowackiego (1955-64), Rozmaitości (1964-69), Starym (1969-74) oraz Bagatelą (1974-91). Często pełnił też rolę asystenta reżysera.
Pochowany na cmentarzu wojskowym przy ul. Prandoty w Krakowie (kw. XCVI-21-14). 

</doc>
<doc id="1561458" url="https://pl.wikipedia.org/wiki?curid=1561458" title="Jagodowe noce">
Jagodowe noce



</doc>
<doc id="1561459" url="https://pl.wikipedia.org/wiki?curid=1561459" title="Grobownik">
Grobownik

Grobownik ("Taphozous") – rodzaj ssaka z podrodziny grobowników (Taphozoinae) w obrębie rodziny upiorowatych (Emballonuridae).
Zasięg występowania.
Rodzaj obejmuje gatunki występujące w Afryce, Azji i Australii.
Morfologia.
Długość ciała (bez ogona) 63–105 mm, długość ogona 11,9–46 mm, długość ucha 12–28 mm, długość tylnej stopy 5,4–24 mm, długość przedramienia 54–80 mm; masa ciała 19,4–51 g.
Systematyka.
Podział systematyczny.
Do rodzaju należą następujące gatunki zgrupowane w dwóch podrodzajach:

</doc>
<doc id="1561460" url="https://pl.wikipedia.org/wiki?curid=1561460" title="B. Braun Melsungen">
B. Braun Melsungen

B. Braun Melsungen AG – niemiecki koncern medyczny i farmaceutyczny z główną siedzibą w Melsungen koło Kassel.
Historia firmy sięga roku 1839, gdy jeden z przodków obecnego właściciela kupił w Melsungen aptekę. Już w następnym pokoleniu na bazie apteki został utworzony zakład produkcyjny, a w 1925 powstała pierwsza zagraniczna filia firmy B. Braun w Mediolanie. W okresie międzywojennym firma zarządzana przez kolejne pokolenie rodziny Braun – braci Otto i Bernda poszerzyła swoją paletę produktów i zwiększyła zatrudnienie do 500 pracowników w roku 1939. Po wojnie B. Braun wprowadził na rynek m.in. pompy infuzyjne i pierwsze produkty jednorazowe do infuzji dożylnej. W 1992 r. powstała w okolicy Melsungen nowa główna siedziba przedsiębiorstwa zwana Pfieffewiesen, której architektem był James Stirling. Obecnie firma jest dostawcą sprzętu i materiałów medycznych stosowanych w takich obszarach medycyny jak chirurgia, neurochirurgia, ortopedia, nefrologia, urologia, kardiologia.
Od 1994 r. spółką-córką koncernu B. Braun jest Aesculap AG z Tuttlingen znany od końca XIX w. producent sprzętu i narzędzi medycznych, a obecnie także endoprotez i protez stawu kolanowego.
B. Braun Melsungen AG osiąga obroty w wys. 6,908 miliarda euro (2018), a w swoich zakładach i przedstawicielstwach w 50 krajach na całym świecie zatrudnia ponad 63 000 pracowników. Firma nadal pozostaje własnością rodziny Braun. W dniu 1 kwietnia 2011 r. Ludwiga Georga Brauna na stanowisku prezesa zarządu zastąpił dr Heinz-Walter Große. W 2019 prezesem zarządu została Anna Maria Braun – córka Ludwiga Georga Brauna.
Polski zakład firmy B. Braun ma swoją siedzibę w Nowym Tomyślu (dawniej Fabryka Narzędzi Chirurgicznych CHIFA) i specjalizuje się głównie w produkcji narzędzi medycznych. Od początku 2010 roku istnieje również zakład produkcyjny koncernu w Radzyniu Podlaskim.

</doc>
<doc id="1561461" url="https://pl.wikipedia.org/wiki?curid=1561461" title="Tkanka limfatyczna">
Tkanka limfatyczna



</doc>
<doc id="1561465" url="https://pl.wikipedia.org/wiki?curid=1561465" title="PolicyKit">
PolicyKit

PolicyKit – zestaw narzędzi do tworzenia aplikacji, służący do kontroli przywilejów systemowych w systemach uniksowych. Dostarcza on możliwość komunikacji procesom nieuprzywilejowanym z uprzywilejowanymi (wykonywanymi z uprawnieniami administratora). Różni się od systemów jak sudo. Nie przyznaje uprawnień administratora (roota) dla całego procesu, ale raczej udostępnia mu wyższy poziom kontroli. Jest rozwijany przez projekt freedesktop.org.
PolicyKit jest wykorzystywany m.in. w Ubuntu (od wersji 8.04), Fedorze (od wersji 8) i OpenSUSE (od wersji 10.3)

</doc>
<doc id="1561467" url="https://pl.wikipedia.org/wiki?curid=1561467" title="Jerzy Orski">
Jerzy Orski

Jerzy Marian Paweł Orski (ur. 25 marca 1894 we Lwowie, zm. ?) – pułkownik dyplomowany artylerii Wojska Polskiego, kawaler Orderu Virtuti Militari, awansowany przez Władysława Andersa na stopień generała brygady z dniem 1 stycznia 1964.
Życiorys.
Urodził się 25 marca 1894 we Lwowie, w rodzinie Włodzimierza i Ludmiły z Moschów. Uczęszczał do c. k. Gimnazjum im. Franciszka Józefa we Lwowie, w którym w 1912 zdał egzamin dojrzałości z odznaczeniem.
15 maja 1915 został powołany do cesarsko-królewskiej Obrony Krajowej. Ukończył szkołę oficerów rezerwy artylerii. Egzamin oficerski zdał z 1. lokatą. 1 sierpnia 1916 został mianowany na stopień podporucznika rezerwy artylerii. Jego oddziałem macierzystym był Pułk Artylerii Polowej Ciężkiej Nr 13.
16 stycznia 1919 przyjęty został do Wojska Polskiego z zatwierdzeniem posiadanego stopnia porucznika ze starszeństwem od dnia 1 listopada 1918 i z dniem 20 grudnia 1918 przydzielony do 6 pułku artylerii polowej na stanowisko oficera baterii. W styczniu 1919 przeniesiony został do Departamentu VI Artyleryjskiego Ministerstwa Spraw Wojskowych na stanowisko referenta Referatu Wyszkolenia. 9 września 1920 został zatwierdzony z dniem 1 kwietnia 1920 w stopniu kapitana, w artylerii, w grupie oficerów byłej armii austriacko-węgierskiej. 24 marca 1921 został przeniesiony do 1 dywizjonu artylerii konnej jako oddziału macierzystego z pozostawieniem na dotychczasowym stanowisku w Sekcji 3. Departamentu I MSWojsk.
15 listopada 1921 został odkomenderowany do Wyższej Szkoły Wojennej w Warszawie, w charakterze słuchacza Kursu Normalnego. Równocześnie pozostawał oficerem nadetatowym 1 dak. 3 maja 1922 został zweryfikowany w stopniu kapitana ze starszeństwem od 1 czerwca 1919 i 202. lokatą w korpusie oficerów artylerii. Z dniem 1 października 1923, po ukończeniu kursu i otrzymaniu dyplomu naukowego oficera Sztabu Generalnego, przydzielony został do Oddziału III Sztabu Generalnego na stanowisko kierownika referatu szkół technicznych. 1 grudnia 1924 prezydent RP nadał mu stopień majora z dniem 15 sierpnia 1924 i 86. lokatą w korpusie oficerów artylerii. 12 listopada 1925 został przeniesiony do kadry oficerów korpusu artylerii przy Departamencie III MSWojsk. z pozostawieniem na zajmowanym stanowisku w Oddziale III SG. W maju 1926 przydzielony z Oddziału III SG do kadry oficerów artylerii. Z dniem 1 czerwca 1926 został przeniesiony służbowo na czteromiesięczny kurs dowódców dywizjonów w Szkole Strzelania Artylerii w Toruniu. W listopadzie tego roku został przeniesiony do 4 pułku artylerii polowej w Inowrocławiu na stanowisko dowódcy III dywizjonu. 3 grudnia 1926 objął protokolarnie dowództwo dywizjonu. W listopadzie 1927 został przeniesiony do 24 Dywizji Piechoty w Jarosławiu na stanowisko szefa sztabu. W styczniu 1930 powrócił do Oddziału III Sztabu Głównego. W październiku 1931 został przeniesiony ze składu osobowego II zastępcy szefa Sztabu Głównego do dyspozycji szefa Biura Personalnego MSWojsk. z zachowaniem dotychczasowego dodatku służbowego. W marcu 1932 został wyznaczony na stanowisko zastępcy dowódcy 17 pułku artylerii lekkiej w Gnieźnie. Od 1 lipca do 1 sierpnia 1932, od 24 września do 22 października 1933 oraz od 10 stycznia do 14 kwietnia 1934 pełnił „w zastępstwie” obowiązki dowódcy pułku. 15 kwietnia 1934 przeniesiony został do Centrum Wyszkolenia Piechoty w Rembertowie na stanowisko kierownika przedmiotu. 8 sierpnia 1935 został przydzielony do składu osobowego szefa Sztabu Głównego na stanowisko oficera do prac. Na podpułkownika awansował ze starszeństwem z dniem 19 marca 1936 i 5. lokatą korpusie oficerów artylerii. 1 czerwca 1936 został przesunięty na stanowisko oficera Sekretariatu Komitetu Obrony Rzeczypospolitej. Do września 1939 zastępca kierownika SeKOR. W kampanii wrześniowej w Sztabie Naczelnego Wodza.
Od maja 1941 roku do maja 1942 w Palestynie był szefem sztabu Ośrodka Zapasowego Samodzielnej Brygady Strzelców Karpackich. Następnie dowodził 10 pułkiem artylerii ciężkiej. Na pułkownika awansował ze starszeństwem z dniem 3 maja 1943 korpusie oficerów artylerii. W grudniu 1943 wyznaczony został na stanowisko dowódcy artylerii 5 Kresowej Dywizji Piechoty. Walczył w kampanii włoskiej 1944–1945. W kwietniu 1945 przeniesiony został do Wielkiej Brytanii, gdzie objął stanowisko szefa sztabu I Korpusu Polskiego. Pracami sztabu kierował do września 1946. Po demobilizacji Polskich Sił Zbrojnych osiedlił się w Republice Południowej Afryki.
1 lutego 1921 ożenił się z Haliną Marią z Lesińskich, z którą miał córkę Izabellę (ur. 23 sierpnia 1923).

</doc>
<doc id="1561469" url="https://pl.wikipedia.org/wiki?curid=1561469" title="Jarosław Kaczorowski">
Jarosław Kaczorowski

Jarosław Kaczorowski (ur. 1966 w Gdyni) – polski żeglarz, kapitan jachtowy i motorowodny, trener żeglarstwa i sędzia żeglarski klasy państwowej. Od 2008 członek Rady Programowej Polskiej Fundacji Morskiej oraz Yacht Klubu Rzeczypospolitej Polskiej (YKRP).

</doc>
<doc id="1561470" url="https://pl.wikipedia.org/wiki?curid=1561470" title="FK Buducnost Banatski Dvor">
FK Buducnost Banatski Dvor



</doc>
<doc id="1561471" url="https://pl.wikipedia.org/wiki?curid=1561471" title="Worecznik">
Worecznik

Worecznik ("Balantiopteryx") – rodzaj ssaka z podrodziny upiorów (Emballonurinae) w obrębie rodziny upiorowatych (Emballonuridae).
Zasięg występowania.
Rodzaj obejmuje gatunki występujące w Ameryce.
Morfologia.
Długość ciała (bez ogona) 37–53 mm, długość ogona 8–23 mm, długość ucha 10–15 mm, długość tylnej stopy 7–12 mm, długość przedramienia 36–45,9 mm; masa ciała 3–6 g.
Systematyka.
Etymologia.
"Balantiopteryx" ("Balantioptheryx"): "balāntion" „woreczek, sakiewka”; πτερυξ "pteryx" „skrzydło”.
Podział systematyczny.
Do rodzaju należą następujące gatunki:

</doc>
<doc id="1561477" url="https://pl.wikipedia.org/wiki?curid=1561477" title="Chudy Most">
Chudy Most



</doc>
<doc id="1561480" url="https://pl.wikipedia.org/wiki?curid=1561480" title="Balast (film 1969)">
Balast (film 1969)

Balast – polski film animowany, wycinankowy, z 1969 roku. Reżyserem filmu jest Bronisław Zeman, który wraz z Kazimierzem Fabrem jest też autorem scenariusza.
Tematem filmu jest tęsknota do natury, marzenie o ucieczce od cywilizacji.
Reżyser filmu za produkcję tę został nagrodzony Dyplomem Honorowym na Międzynarodowym Tygodniu Filmów Rozrywkowych Viennale w Wiedniu w 1970 roku.

</doc>
<doc id="1561481" url="https://pl.wikipedia.org/wiki?curid=1561481" title="Surmia zwyczajna">
Surmia zwyczajna



</doc>
<doc id="1561484" url="https://pl.wikipedia.org/wiki?curid=1561484" title="B.Braun Melsungen AG">
B.Braun Melsungen AG



</doc>
<doc id="1561491" url="https://pl.wikipedia.org/wiki?curid=1561491" title="Baniasta Turnia">
Baniasta Turnia

Baniasta Turnia (, , ) – wybitna turnia o wysokości 2414 m n.p.m. w słowackich Tatrach Wysokich. Jest pierwszym wzniesieniem w bocznej grani odchodzącej na południowy wschód od Małej Wysokiej. Znajduje się między tym szczytem, oddzielona Obłazową Przełęczą, a Zwalistą Turnią oddzieloną Zwalistą Przełęczą.
Nieco poniżej wierzchołka Baniastej Turni znajduje się wzniesienie zwane Baniastą Strażnicą, które jest dobrze widoczne szczególnie z Doliny Staroleśnej. Na Baniastą Turnię nie prowadzą żadne znakowane szlaki turystyczne, choć jest łatwo dostępna dla turystów.
Nazwa Baniastej Turni pochodzi od jej kształtu, gdyż od strony Doliny Staroleśnej wygląda na okrągłą. Nazwy niemiecka i węgierska zostały nadane na cześć Miklósa Szontagha seniora.
Historia.
Pierwsze wejścia turystyczne:

</doc>
<doc id="1561501" url="https://pl.wikipedia.org/wiki?curid=1561501" title="Kabiné Komara">
Kabiné Komara

Kabiné Komara (ur. 1950) – gwinejski polityk, premier Gwinei od 30 grudnia 2008 do 26 stycznia 2010.
Życiorys.
Kabiné Komara urodził w Górnej Gwinei w grupie językowej Maninka. W 1973 ukończył zarządzanie w "École supérieure d'administration" w Konakry. Komara studiował również w "École des hautes études commerciales" (HEC) w Paryżu, "École supérieure de commerce de Rennes" w Rennes, a także ekonomię na Uniwersytecie Kolorado w USA oraz zarządzanie i bankowość na Uniwersytecie Amerykańskim w Kairze. 
Karierę zawodową rozpoczynał w latach 70. XX w., pracując w gwinejskim banku centralnym w czasie rządów prezydenta Ahmeda Sekou Touré. W 1975 zaczął pracę w sektorze prywatnym, w firmie "Friguia" zajmującej się produkcją aluminium w mieście Fria. W latach 1984–1986 pełnił funkcję dyrektora ds. personelu w "Gwinejskiej Kompanii Boksytów" (CBG, "Compagnie des Bauxites de Guinée"). W 1986 zaczął pracę w Ministerstwie Planowania po przejęciu władzy przez prezydenta Lansanę Conté. 
W 1990 wszedł w skład Przejściowego Komitetu na rzecz Odnowy Narodowej (CTRN), tymczasowego rządu składającego się z urzędników cywilnych i wojskowych, powołanego przez prezydenta Conté. Był w nim odpowiedzialny za planowanie gospodarcze oraz współpracę. W latach 90. XX w. kontynuował pracę w Ministerstwie Planowania i Ministerstwie Finansów, będąc przedstawicielem kraju w stosunkach z Afrykańskim Bankiem Rozwoju. W latach 1995–2008 Kabiné Komara zajmował stanowisko dyrektora ds. projektów i spraw administracyjnych w "Afrykańskim Banku Eksport-Import" z siedzibą w Kairze w Egipcie, który od 1994 zajmuje się promocją handlu między państwami afrykańskimi. 
Kandydatura Komary na stanowisko szefa rządu pojawiła po raz pierwszy się już w lutym 2007 w czasie strajków i demonstracji związków zawodowych przeciw polityce i władzy prezydenta Lansany Conté. Strajki te zakończyły się kompromisem władz z protestującymi, polegającym na wyborze nowego premiera przez prezydenta Conté spośród listy osób zaproponowanych przez związkowców. Na liście tej, pojawiło się nazwisko Komary, jednak premierem został wybrany Lansana Kouyaté.
Premier.
30 grudnia 2008 Moussa Dadis Camara, przewodniczący Rady Narodowej na rzecz Demokracji i Rozwoju, która dokonała wojskowego zamachu stanu w Gwinei, mianował Kabiné Komarę nowym premierem Gwinei. Informacja o tym została podana do wiadomości poprzez transmisję radiową. Mianowanie cywilnego premiera przez wojskową juntę, było widziane jako próba legitymizacji swojej władzy na arenie międzynarodowej. Komara w swoim oświadczeniu 30 grudnia 2008, zaakceptował objęcie stanowiska i udał się z Kairu do Konakry specjalnym lotem przez Paryż i Dakar.
19 stycznia 2010 p.o. prezydenta Sékouba Konaté, po podpisaniu porozumienia w sprawie utworzenia wspólnie z opozycją rządu jedności narodowej, nowym szefem rządu desygnował Jeana-Marie Doré, który objął urząd 26 stycznia 2010.
Kabiné Komara jest żonaty, ma sześcioro dzieci. Mówi w języku francuskim i angielskim.

</doc>
<doc id="1561502" url="https://pl.wikipedia.org/wiki?curid=1561502" title="Fryderyk Jakub Teichmann">
Fryderyk Jakub Teichmann

Fryderyk Jakub Teichmann (ur. 1789 w Szczepanowicach, zm. 1839 w Warszawie) – działacz oświatowy, pastor ewangelicko-reformowany, pierwszy od 1591 roku pastor ewangelicki w Krakowie, w latach 1831–1839 superintendent diecezji warszawskiej Generalnego Konsystorza Wyznań Ewangelickich w Królestwie Polskim, skupiającego luteranów i kalwinistów.
Pochodzenie.
Urodził się w Szczepanowicach pod Tarnowem, gdzie jego ojciec Jakub Fryderyk (1704–1805) był pastorem kalwińskim w tamtejszym zborze i seniorem Jednoty Małopolskiej. Jego matką była Karolina z Ernstów, a wśród jedenaściorga rodzeństwa był m.in. lekarz Jakub Władysław Teichmann (zm. 1828) ojciec słynnego profesora medycyny Ludwika Karola Teichmanna. Rodzina Teichmannów miała być rzekomo pochodzenia holenderskiego i w XVIII wieku przeniosła się do Małopolski, gdzie wydała dwóch pastorów kalwińskich.
Studia i kariera duchowna.
Wzorem ojca i stryja Fryderyk Jakub Teichmann poświęcił się karierze duchownej i w tym celu studiował teologię ewangelicką na Uniwersytecie w Berlinie, a potem na wydziale teologii ewangelickiej Uniwersytetu Wrocławskiego. Podczas studiów w Berlinie był nauczycielem polskiego Wilhelma I Orańskiego.
W 1815 roku powrócił do Polski i został ordynowany na pastora ewangelicko-reformowanego, jako adiunkt superintendenta Karola Diehla. W 1816 roku parafia ewangelicka św. Marcina w Krakowie, skupiająca kalwinistów i luteranów, wybrała go na swojego pierwszego pastora. Jako pierwszy jej pastor i pierwszy duchowny ewangelicki w Krakowie od 1591 roku, doprowadził do uregulowania spraw majątkowych i organizacyjnych młodej parafii, a także do utworzenia własnego, niezależnego konsystorza ewangelickiego, dla Rzeczypospolitej Krakowskiej. Jednocześnie objął katedrę języka i piśmiennictwa niemieckiego na Uniwersytecie Jagiellońskim.
W 1828 roku został wybrany drugim proboszczem parafii ewangelicko-reformowanej w Warszawie, gdzie objął posługę od stycznia 1829 roku. Ze stanowiskiem tym wiązało się także bycie członkiem Generalnego Konsystorza Wyznań Ewangelickich. W stolicy zasłynął m.in. z przywrócenia nabożeństw w języku polskim, co pozytywnie odnotowała ówczesna prasa. Po wybuchu powstania listopadowego nie angażował się zbytnio po żadnej ze stron i do władz powstańczych zachował dystans. Gdy ksiądz Diehl wyjechał do Wielkopolski, ks. Teichmann pozostał w Warszawie i stanął na czele kalwinistów w Generalnym Konsystorzu Wyznań Ewangelickich bez żadnych szykan ze strony zwycięskich Rosjan.
Podobnie jak poprzednik, był zwolennikiem teologii racjonalistycznej oraz utrzymania unii między kalwinistami a luteranami w Królestwie. Pod koniec życia został nawet wybrany superintendentem diecezji warszawskiej, co jednak luteranie odebrali źle, gdyż na czele diecezji przygniatająco luterańskiej stanął kalwinista.
Skromny i popularny, zmarł dość młodo. W jego pogrzebie na cmentarzu kalwińskim (kwatera E-1-3)w Warszawie uczestniczyły tłumy mieszkańców stolicy: „tłumy ludu, pieszo i powozami, do ostatniej tej chwili temu smutnemu obrzędowi towarzyszyły, że obręb cmentarny nie wystarczał na ich pomieszczenie”.
Rodzina.
W zawartym w 1818 roku małżeństwie z Karoliną Augustą Diehl (1796–1859), córką jego poprzednika Karola Diehla miał pięcioro dzieci. Z nich syn Karol Ludwik (1826–1890) po studiach teologicznych, w trakcie których przeszedł na luteranizm, był wieloletnim pastorem w Turku i superintendentem luterańskiej diecezji kaliskiej. Pastorami byli też jego zięć i wnuk.

</doc>
<doc id="1561514" url="https://pl.wikipedia.org/wiki?curid=1561514" title="Mistrzostwa Europy Centralnej Strongman w Parach 2007">
Mistrzostwa Europy Centralnej Strongman w Parach 2007

Mistrzostwa Europy Centralnej Strongman w Parach 2007 – doroczne, drużynowe mistrzostwa siłaczy z Europy Centralnej, rozgrywane w zespołach złożonych z dwóch zawodników, reprezentujących ten sam kraj.
Data: 8, 9, 10 czerwca 2007 r.
Miejsce: Trzcianka, Rawicz, Czarnków 
WYNIKI ZAWODÓW:

</doc>
<doc id="1561516" url="https://pl.wikipedia.org/wiki?curid=1561516" title="Anja Andersen">
Anja Andersen

Anja Jul Andersen (ur. 15 lutego 1969 roku w Odense), była duńska, piłkarka ręczna, wielokrotna reprezentantka kraju, występowała na pozycji rozgrywającej. W reprezentacji wystąpiła w 133 meczach, zdobywając 726 bramek. Największy sukces odniosła w 1996 roku zdobywając mistrzostwo olimpijskie w Atlancie. W 1997 roku została wybrana najlepszą piłkarką ręczną roku na świecie. Karierę zawodniczą zakończyła w 1999 roku.
Życie prywatne.
Andersen jest wyoutowaną lesbijką - przez pewien czas (w 1996 roku) spotykała się z inną zawodniczką piłki ręcznej Camillą Andersen która zostawiła ją dla norweskiej piłkarki Mii Hundvin. W latach 2001-2009 była związana z Mette Melgaard, która zostawiła dla Maren Baumbach, co wywołało skandal w Danii.

</doc>
<doc id="1561517" url="https://pl.wikipedia.org/wiki?curid=1561517" title="Stadion im. Borisa Paiczadze">
Stadion im. Borisa Paiczadze

Stadion im. Borisa Paiczadze (gruz.: ბორის პაიჭაძის სახელობის ეროვნული სტადიონი) – wielofunkcyjny stadion sportowy w Tbilisi, na którym rozgrywane są mecze Dinama Tbilisi i reprezentacji Gruzji. Stadion został otwarty 29 września 1976 roku i obecnie może pomieścić do 58000 widzów. Posiada 584 miejsca dla VIP-ów i 62 miejsca dla prasy. W 2015 roku stadion gościł spotkanie o Superpuchar Europy UEFA.

</doc>
<doc id="1561518" url="https://pl.wikipedia.org/wiki?curid=1561518" title="Kudłatek">
Kudłatek

Kudłatek ("Centronycteris") – rodzaj ssaka z podrodziny upiorów (Emballonurinae) w obrębie rodziny upiorowatych (Emballonuridae).
Zasięg występowania.
Rodzaj obejmuje gatunki występujące w Ameryce.
Morfologia.
Długość ciała (bez ogona) 42–61 mm, długość ogona 18–40 mm, długość ucha 14–20 mm, długość tylnej stopy 6–9 mm, długość przedramienia 41,5–49 mm; masa ciała 4–9 g.
Systematyka.
Etymologia.
"Centronycteris": "kentron" „kolec, ostrze”; νυκτερις "nukteris", νυκτεριδος "nukteridos" „nietoperz”.
Podział systematyczny.
Do rodzaju należą następujące gatunki:

</doc>
<doc id="1561520" url="https://pl.wikipedia.org/wiki?curid=1561520" title="Stadion Borisa Paiczadze">
Stadion Borisa Paiczadze



</doc>
<doc id="1561521" url="https://pl.wikipedia.org/wiki?curid=1561521" title="Boris Paiczadzis Stadioni">
Boris Paiczadzis Stadioni



</doc>
<doc id="1561527" url="https://pl.wikipedia.org/wiki?curid=1561527" title="Richie Hearn">
Richie Hearn

Richie Hearn (ur. 4 stycznia 1971 roku w Glendale) – amerykański kierowca wyścigowy.
Kariera.
Startował w serii Toyota Atlantic, zdobywając tytuł mistrzowski w 1995 roku. W 1996 roku został kierowcą w zespole Della Penna Motorsports z którym startował zarówno w serii Indy Racing League jak i CART. W tym samym roku zajął trzecie miejsce w wyścigu Indianapolis 500 – był to jego debiut na słynnym torze. W sezonie 1996-97 wygrał jeden wyścig IRL, ale od roku 1997 zespół skupił się na pełnym programie startów w serii CART.
W 1998 roku miał swój najlepszy sezon w CART, zajmując często miejsca w drugiej piątce wyścigu, co dało mu ostatecznie 16 miejsce w klasyfikacji sezonu. Kolejny sezon był słabszy co przyczyniło się do zakończenia jego współpracy z zespołem Della Penna.
Od roku 2000 ponownie zaczął startować w IRL, ale głównie z nastawieniem na wyścig Indianapolis 500, ani razu nie zaliczył pełnego sezonu startów.
W 2005 roku założył własny zespół Hearn Motorsports LLC, który uczestniczył w serii Star Mazda.

</doc>
<doc id="1561528" url="https://pl.wikipedia.org/wiki?curid=1561528" title="Jerzy z Saksonii-Altenburga">
Jerzy z Saksonii-Altenburga

Jerzy Karol Fryderyk (ur. 24 lipca 1796 w Hildburghausen, zm. 3 sierpnia 1853 w Hummelstain) – książę Saksonii-Altenburg.
Urodził się jako trzeci żyjący syn księcia Sachsen-Hildburghausen (od 1826 Sachsen-Altenburg) Fryderyka i jego żony Charlotty Georginy Mecklenburg-Strelitz.
Na tron wstąpił w 1848 po abdykacji starszego brata Józefa
7 października 1825 w Ludwiglust poślubił Marię Ludwikę Mecklenburg-Schwerin. Para miała trzech synów:

</doc>
<doc id="1561529" url="https://pl.wikipedia.org/wiki?curid=1561529" title="Pochewnik">
Pochewnik

Pochewnik ("Coleura") – rodzaj ssaka z podrodziny upiorów (Emballonurinae) w obrębie rodziny upiorowatych (Emballonuridae).
Zasięg występowania.
Rodzaj obejmuje gatunki występujące w środkowej, środkowo-wschodniej Afryce oraz na Madagaskarze i Seszelach.
Morfologia.
Długość ciała (bez ogona) 55–65 mm, długość ogona 10–18 mm, długość ucha 13,1–18 mm, długość tylnej stopy 6–10,5 mm, długość przedramienia 45–56,4 mm; masa ciała 8,4–12,5 g.
Systematyka.
Etymologia.
"Coleura": "koleon" „pochwa miecza”; ουρα "oura" „ogon”.
Podział systematyczny.
Do rodzaju należą cztery występujące współcześnie gatunki:
Opisano również wymarły gatunek z późnego pliocenu dzisiejszej Etiopii:

</doc>
<doc id="1561531" url="https://pl.wikipedia.org/wiki?curid=1561531" title="A Passion Play">
A Passion Play

A Passion Play – album studyjny brytyjskiej grupy rockowej Jethro Tull z 1973 roku.
Pierwsze sesje nagraniowe miały miejsce w Szwajcarii oraz we Francji. Stworzono wystarczająco dużo materiału, by wypełnić „trzy strony podwójnego albumu”, jednak większość tych nagrań odrzucono. Tylko niewielka część z nich została wykorzystana później na następnym albumie, "War Child". Na krótko przed rozpoczęciem amerykańskiej trasy Anderson napisał nowe utwory i zespołowi udało się zarejestrować 45-minutowy album.
"A Passion Play" jest albumem koncepcyjnym, przewodnim tematem jest historia życia i śmierci, rozpoczynająca się opowieścią niedawno zmarłego człowieka, który obserwuje własny pogrzeb, a następnie wędruje przez czyściec i piekło, by w końcu ulec reinkarnacji.
Recenzje z 1973 nie były entuzjastyczne; "Rolling Stone" określił album jako „kosztowny, nużący nonsens”, "NME" ocenił, że jest dużo gorszy, niż wcześniejsze dzieła Jethro Tull ("Stand Up" i "Aqualung"), zaś "Melody Maker" ubolewał, że tak wiele wysiłku włożono w produkcję wydawnictwa, które „nie porusza duszy” słuchacza. Pomimo to "A Passion Play" zdołał osiągnąć 1. miejsce na listach przebojów w Stanach Zjednoczonych i w Kanadzie, powtarzając tym samym sukces "Thick as a Brick".
Lista utworów.
Lista oddzielnych utworów nie została zamieszczona na albumie, starsze wydania (przed 1998) zawierają jedną lub dwie ścieżki dźwiękowe.
Tytuły poszczególnych „aktów” pochodzą z oficjalnej strony zespołu:

</doc>
<doc id="1561532" url="https://pl.wikipedia.org/wiki?curid=1561532" title="Vladimir Kozlov">
Vladimir Kozlov

Ołeh Ołeksandrowycz Prudius, ukr. Олег Олександрович Прудіус (ur. 27 kwietnia 1979 na Ukrainie) – wrestler znany pod pseudonimem Vladimir Kozlov. W latach 2006–2011 był związany z WWE, w okresie 2010–2011 występując w rosterze RAW.
Kariera.
17 stycznia 2006 roku podpisał kontrakt z World Wrestling Entertainment i został przydzielony do federacji rozwojowej Deep South Wrestling. 7 kwietnia zadebiutował walką z Bobbym Walkerem. 18 grudnia na RAW Prudius przyjął pseudonim Vladimir Kozlov. 4 kwietnia 2008 na SmackDown zadebiutował jako heel. W swojej pierwszej walce pokonał Matta Bentleya. 13 kwietnia 2009 w ramach draftu przeniósł się na ECW
Życie prywatne.
W chwili obecnej mieszka w Louisville w stanie Kentucky w USA. Nie jest żonaty, nie ma dzieci. Ma dwóch braci, którzy uprawiają zapasy na Ukrainie. Oprócz zawodu wrestlera jest także aktorem. Wystąpił m.in.: w filmie Spike’a Lee "25th Hour". Oprócz tego czasami występuje w Rosyjskim Teatrze Wojskowym. Jest także futbolistą amerykańskim, występującym w drużynie narodowej Ukrainy oraz w ekipie Santa Barbara City College.

</doc>
<doc id="1561533" url="https://pl.wikipedia.org/wiki?curid=1561533" title="Reprezentacja Asturii w piłce nożnej mężczyzn">
Reprezentacja Asturii w piłce nożnej mężczyzn

Piłkarska reprezentacja Asturii w piłce nożnej – zespół, reprezentujący Asturię (Hiszpania), jednak nie należący do FIFA, ani UEFA.
Reprezentanci.
"Kadra awizowana na odwołany ostatecznie mecz Asturii z legendami Sportingu Gijón, który miał zostać rozegrany w grudniu 2008 roku. Przynależność klubowa aktualna na dzień 1 grudnia 2008."

</doc>
<doc id="1561538" url="https://pl.wikipedia.org/wiki?curid=1561538" title="Ernst Friedrich Schmidt">
Ernst Friedrich Schmidt

Ernst Friedrich Reinhold Schmidt (ur. 4 sierpnia 1912 w Weißenfels, zm. 25 marca 1948) – zbrodniarz hitlerowski, jeden z funkcjonariuszy SS, którzy pełnili służbę w niemieckich obozach koncentracyjnych.
Służbę obozową rozpoczął w 1933 w Lichtenburgu, gdzie pozostał do 1934. Następnie od 1938 do 23 lutego 1945 pełnił służbę w obozach Buchenwald i Dachau. Schmidt nieustannie znęcał się nad więźniami, nieraz ze skutkiem śmiertelnym. Oprócz tego, podczas służby wartowniczej, rozstrzeliwał więźniów, którzy podchodzili zbyt blisko obozowego ogrodzenia.
30 czerwca 1947 wschodnioniemiecki sąd w Lipsku skazał Schmidta na karę śmierci za zbrodnie popełnione w obozach koncentracyjnych. Wyrok wykonano w więzieniu w Dreźnie.

</doc>
<doc id="1561542" url="https://pl.wikipedia.org/wiki?curid=1561542" title="Wojska Pomocnicze Sił Zbrojnych Komitetu Wyzwolenia Narodów Rosji">
Wojska Pomocnicze Sił Zbrojnych Komitetu Wyzwolenia Narodów Rosji

Wojska Pomocnicze Sił Zbrojnych Komitetu Wyzwolenia Narodów Rosji (ros. Вспомогательные войска ВС КОНР) – pomocnicza formacja wojskowa Sił Zbrojnych Komitetu Wyzwolenia Narodów Rosji pod koniec II wojny światowej.
4 marca 1945 r. w piśmie „Воля Народа” została opublikowana informacja o tworzeniu Wojsk Pomocniczych Sił Zbrojnych KONR. Następnie otworzono ich przedstawicielstwa na obszar Niemiec i Austrii. Na czele formacji stanął płk Grigorij W. Jaropud. Składała się ona z personelu technicznego i robotników, pracujących lub służących wcześniej w niemieckich zakładach lub odpowiednich oddziałach niemieckiej armii. Formacja podlegała bezpośrednio gen. Andriejowi A. Własowowi. Na bazie Zarządu Technicznego Komitetu Wyzwolenia Narodów Rosji, kierowanego przez inż. ppłk. K. I. Popowa, utworzony został sztab Wojsk Pomocniczych Sił Zbrojnych KONR. Jego szefem został płk Grigorij I. Antonow, a zastępcą inż. ppłk. K. I. Popow. Pierwszy odpowiadał za sprawy wojskowe, a drugi za techniczne. Sztab prowadził ścisłą współpracę z kierownictwem Organizacji Todt i Ministerstwem Uzbrojenia Alberta Speera. Pod sam koniec wojny został sformowany 1 batalion prac leśnych.
Sztab Wojsk Pomocniczych Sił Zbrojnych KONR składał się z:

</doc>
<doc id="1561543" url="https://pl.wikipedia.org/wiki?curid=1561543" title="Konferencja Zachodnia">
Konferencja Zachodnia

Konferencja Zachodnia – element systemu organizacji National Basketball Association, amerykańskiej zawodowej ligi koszykówki. Konferencje Zachodnia i Wschodnia grupują drużyny według orientacyjnego położenia geograficznego.
Od sezonu 2004–2005 konferencja dzieli się na trzy dywizje: Northwest Division (Północno-zachodnią), Southwest Division (Południowo-zachodnią) i Pacific Division (Pacyfiku). W każdej dywizji występuje po pięć zespołów. Wcześniej były tylko dwie dywizje: Północno-zachodnia i Pacyfiku. Do 1970 r. liga dzieliła się na dwie dywizje.
Drużyny występujące w tej samej konferencji rozgrywają ze sobą 52 mecze w sezonie zasadniczym, pozostałe 30 z drużynami drugiej konferencji, a po sezonie spotykają się w rozgrywkach play-off. Rozstawieni w play-offach są zwycięzcy poszczególnych dywizji oraz drużyna z najlepszym bilansem zwycięstw spośród pozostałych. Jednak przewagę własnego boiska daje nie rozstawienie, ale bilans w sezonie zasadniczym. W pojedynkach fazy play-off gra się do czterech zwycięstw. Zwycięzcy finałów konferencji spotykają się ze sobą w finale ligi.
Najlepsi zawodnicy obu konferencji rozgrywają corocznie między sobą towarzyski, ale bardzo prestiżowy Mecz Gwiazd.
Byłe drużyny.
Nieistniejące
Przeniesione do Konferencji Wschodniej

</doc>
<doc id="1561544" url="https://pl.wikipedia.org/wiki?curid=1561544" title="Konferencja Wschodnia">
Konferencja Wschodnia

Konferencja Wschodnia – element systemu organizacji National Basketball Association, amerykańskiej zawodowej ligi koszykówki. Konferencje Wschodnia i Zachodnia grupują drużyny według orientacyjnego położenia geograficznego.
Od sezonu 2004–2005 konferencja dzieli się na trzy dywizje: Atlantic Division (Atlantycką), Southeast Division (Południowo-wschodnią) i Central Division (Centralną). W każdej dywizji występuje po pięć zespołów. Wcześniej były tylko dwie dywizje: Atlantycka i Centralna. Do 1970 r. liga dzieliła się na dwie dywizje.
Drużyny występujące w tej samej konferencji rozgrywają ze sobą 52 mecze w sezonie zasadniczym, pozostałe 30 z drużynami drugiej konferencji, a po sezonie spotykają się w rozgrywkach play-off. Rozstawieni w play-offach są zwycięzcy poszczególnych dywizji oraz drużyna z najlepszym bilansem zwycięstw spośród pozostałych. Jednak przewagę własnego boiska daje nie rozstawienie, ale bilans w sezonie zasadniczym. W pojedynkach fazy play-off gra się do czterech zwycięstw. Zwycięzca finałów konferencji spotykają się ze sobą w finale ligi.
Najlepsi zawodnicy obu konferencji rozgrywają corocznie między sobą towarzyski, ale bardzo prestiżowy Mecz Gwiazd.
Byłe drużyny.
Nieistniejące
Przeniesione do Konferencji Zachodniej

</doc>
<doc id="1561545" url="https://pl.wikipedia.org/wiki?curid=1561545" title="Friday Night Lights">
Friday Night Lights

Friday Night Lights – amerykański serial telewizyjny emitowany był od 3 października 2006 do 9 lutego 2011. Został zaadaptowany na potrzeby telewizji przez Petera Berga na podstawie książki i filmu pod tym samym tytułem (w Polsce wyświetlanym jako "Światła stadionów"). Fabuła serialu skoncentrowana jest wokół życia trenerów i graczy szkolnych drużyn futbolowych Dillon Panthers i East Dillon w fikcyjnym miasteczku Dillon w Teksasie (stąd tytuł, po polsku oznaczający "jupitery zapalane w piątkowe wieczory", odnoszący się do futbolowych meczów, rozgrywanych w USA tradycyjnie pod koniec tygodnia).
Emisja.
Przez pierwsze dwie serie premierowe odcinki "Friday Night Lights" wyświetlała amerykańska stacja telewizyjna NBC, która zdjęła serial anteny w 2008 wskutek niskiej oglądalności. Po protestach fanów produkcję serialu dofinansowała telewizja satelitarna DirecTV, zyskując prawo do pokazywania premierowych odcinków przez kolejne trzy serie (po 13 odcinków każdy) na własnym kanale The 101 Network, przed emisją w NBC. Był to jeden z pierwszych w USA przypadków przejęcia serialu ogólnokrajowej stacji telewizyjnej przez niszowy kanał satelitarny.
Odbiór i nagrody.
"Friday Night Lights" zdobył uznanie za realistyczne przedstawienie codzienności w prowincjonalnym amerykańskim mieście, paradokumentalny styl narracji i filmowania oraz naturalny sposób gry aktorów. Został też wielokrotnie nominowany do licznych nagród i zakwalifikowany na listę 10 najlepszych amerykańskich seriali według tygodnika „Time” w latach 2006 i 2007. W 2011 roku Kyle Chandler otrzymał nagrodę Emmy dla najlepszego aktora pierwszoplanowego, a Jason Katims za najlepszy scenariusz do serialu dramatycznego. 

</doc>
<doc id="1561547" url="https://pl.wikipedia.org/wiki?curid=1561547" title="Obłazowa Przełęcz">
Obłazowa Przełęcz

Obłazowa Przełęcz (słow. "Studené sedlo", niem. "Dubkescharte", węg. "Dubkerés") – głęboko wcięta przełęcz położona na wysokości ok. 2360 m n.p.m. w słowackich Tatrach Wysokich. Znajduje się w bocznej grani pomiędzy Małą Wysoką a Baniastą Turnią
Obłazowa Przełęcz nie jest dostępna dla turystów, ale dla taterników stanowi dogodne połączenie Doliny Staroleśnej z Doliną Wielicką.
Słowackie nazewnictwo Obłazowej Przełęczy pochodzi od Doliny Staroleśnej, natomiast niemieckie i węgierskie nazwy zostały nadane na cześć niemieckiego taternika Ernsta Dubkego.
Historia.
Pierwsze wejścia turystyczne:

</doc>
<doc id="1561551" url="https://pl.wikipedia.org/wiki?curid=1561551" title="Enrico Paoli">
Enrico Paoli

Enrico Paoli (ur. 13 stycznia 1908 w Trieście, zm. 15 grudnia 2005 w Reggio nell'Emilia) – włoski szachista, działacz i kompozytor szachowy, mistrz międzynarodowy od 1951, arcymistrz honorowy od 1996, sędzia klasy międzynarodowej od 1964 roku.
Kariera szachowa.
Zasady gry w szachy poznał w wieku 9 lat. Mając lat 18 uzyskał licencję kapitana żeglugi i kolejne siedem lat spędził pracując na morzu. W międzyczasie studiował i zdobył naukowy stopień na kierunku administracja przedsiębiorstwami, nauczył się również poprawnie władać kilkoma językami.
W turniejach szachowych zaczął startować w wieku 26 lat, w niedługim czasie awansując do czołówki włoskich szachistów. Pierwszy sukces w finale indywidualnych mistrzostw kraju odniósł w 1939 r., dzieląc III-IV miejsce. W kolejnych latach trzykrotnie zdobywał tytuły mistrza Włoch (1951, 1957, 1968), a w 1967 r. zajął II miejsce, za Stefano Tatai. Pomiędzy 1954 a 1976 r. czterokrotnie wystąpił na szachowych olimpiadach (za pierwszym razem na najtrudniejszej, I szachownicy), zdobywając 26 punktów w 52 partiach.
Wielokrotnie startował w turniejach indywidualnych, sukcesy odnosząc m.in. w Wiedniu (1950/51, I m.), Imperii (1959, I m.), Bydgoszczy (1964, II m. za Arturen Henningsem) oraz w Reggio Emilii (1968/69, dz. I m. wspólnie z Ladislavem Mistą, Iwanem Radułowem i Victorem Ciocâlteą i 1975/76, dz. II m. za Ludkiem Pachmanem, wspólnie z m.in. Edwardem Formankiem). W 1969 r. podzielił VI miejsce (za Dragoljubem Janoševiciem, Palem Benko, Borislavem Ivkovem, Milanem Matuloviciem i Dragoljubem Ciriciem, wspólnie z Gedeonem Barczą i Nicolasem Rossolimo) w rozegranym we Vršacu turnieju pamięci Borislava Kosticia. Do uzyskania normy na tytuł arcymistrza zabrakło mu wówczas zaledwie pół punktu.
Po zakończeniu II wojny światowej zamieszkał w Reggio nell'Emilia i z tym miastem związany był aż do śmierci. W 1958 r. był pomysłodawcą zorganizowania pierwszego z cyklicznych turniejów międzynarodowych, które rozgrywane są do dnia dzisiejszego. W czasie swojej kariery sędziowskiej był m.in. arbitrem na olimpiadzie w Nicei w 1974 roku. Był autorem wielu kompozycji szachowych, 176 stworzonych przez niego zadań otrzymało nagrody na konkursach organizowanych na całym świecie. Napisał również kilka książek o tematyce szachowej, a jego artykuły drukowane były we wszystkich włoskich czasopismach szachowych.
W 1996 r. Międzynarodowa Federacja Szachowa przyznała mu honorowy tytuł arcymistrza w uznaniu osiągnięć z przeszłości. Według retrospektywnego systemu Chessmetrics, najwyższy ranking osiągnął w styczniu 1951 r., z wynikiem 2480 zajmował wówczas 185. miejsce na świecie.

</doc>
<doc id="1561553" url="https://pl.wikipedia.org/wiki?curid=1561553" title="Rdestówka bucharska">
Rdestówka bucharska

Rdestówka bucharska, fallopia bucharska, rdest bucharski ("Fallopia baldschuanica") – gatunek rośliny pnącej należącej do rodziny rdestowatych. Pochodzi z Azji, z Afganistanu, Tadżykistanu i Pakistanu. Jest uprawiany w wielu krajach świata, także w Polsce. Używany jest do szybkiego pokrywania ogrodzeń i budynków, zwłaszcza niezbyt efektownych. Często dziczeje z uprawy i rośnie dziko jako kenofit. Gatunek bywa uznawany za tożsamy z rdestówką Auberta, który to takson rośnie ok. 3 tys. km dalej na wschód, ale różni się tylko drobnymi cechami. 
Uprawa.
Rdestówka bucharska jest rośliną bardzo łatwą w uprawie, ale raczej wymaga kontrolowanego wzrostu, ze względu na dużą ekspansywność. Gatunek ten preferuje miejsca o pełnym nasłonecznieniu, ale może być również uprawiany w półcieniu. Jest rośliną mrozoodporną i toleruje niskie temperatury zimowe (rośnie w strefach mrozoodporności od 4 do 7). Biorąc pod uwagę ekspansywność tej rośliny, lepiej jest nie uprawiać jej w miejscach o ograniczonej przestrzeni.

</doc>
<doc id="1561555" url="https://pl.wikipedia.org/wiki?curid=1561555" title="Rdest bucharski">
Rdest bucharski



</doc>
<doc id="1561557" url="https://pl.wikipedia.org/wiki?curid=1561557" title="Francis Rossi">
Francis Rossi

Francis Rossi, właśc. Francis Dominic Michael Nicholas Rossi (ur. 29 maja 1949 w Londynie) – angielski muzyk, współzałożyciel, wokalista, gitarzysta i autor tekstów angielskiej grupy rockowej Status Quo. Razem z Rickiem Parfittem został w 2010 uhonorowany tytułem Oficera Orderu Imperium Brytyjskiego (OBE) za zasługi dla muzyki i działalność dobroczynną.
Życiorys.
Pochodzi z rodziny o włoskich korzeniach. Muzyczną karierę rozpoczął w wieku 13 lat, tworząc wraz z kolegami ze szkoły zespół o nazwie The Scorpions. Po kilku kolejnych zmianach nazwy zespół w 1967 r. przemianował się na The Status Quo (później nazwa została skrócona do Status Quo), dołączył też do niego gitarzysta Rick Parfitt. Rossi został głównym wokalistą zespołu i gitarzystą. Przez sześć dekad istnienia zespół wydał blisko 30 albumów studyjnych, sprzedając 118 milionów egzemplarzy swoich nagrań.
Oprócz działalności w Status Quo, Rossi prowadzi też karierę solową. Pierwszy singel, zatytułowany „Modern Romance”, nagrał w 1985 r., w tym samym roku powstały też inne nagrania do albumu "Flying Debris", który jednak nie został nigdy wydany. Debiutancki album solowy Rossiego, inspirowany muzyką country "King of the Doghouse" ukazał się dopiero w 1996 r. i nie odniósł sukcesu komercyjnego ani uznania krytyków. Drugi album, zatytułowany "One Step at a Time", został wydany w 2010 r. Jednym z utworów z tego albumu jest nowa wersja „Caroline” z repertuaru Status Quo (singel z 1973 r.). W tym samym roku Rossi udał się po raz pierwszy w solową trasę koncertową, a rok później jeden z jego występów, zarejestrowany podczas występu w Londynie, wydano jako album koncertowy.
Ponadto Rossi śpiewał na albumach: "Exiled" grupy Mitchell / Coe Mysteries (1980), "Line-Up" Grahama Bonneta (1981), a także na albumie z coverami The Beatles, "All This and World War II" (1976).
Sprzęt muzyczny.
Francis Rossi używa gitary Fender Telecaster (model z 1957). Większość części została zamieniona na elementy firmy G&amp;L, dodano też trzeci przetwornik, tworząc konfigurację podobną jak w gitarze Fender Stratocaster. Jako wzmacniaczy Rossi używa Marshalla JCM800 lub JCM900 Lead w połączeniu z Vox AC30.
Życie osobiste.
Rossi mieszka w Surrey w Anglii. Był dwukrotnie żonaty i ma siedmioro dzieci – troje z pierwszego małżeństwa (1967–1979) oraz czworo z obecną (od 1992 r.) żoną, Eileen.
Preferuje kobiecy wokal, jednak nie znosi muzyki pop.
W 2009 Rossi obciął swój kucyk, który nosił od 35 lat. Jak sam stwierdził, jego włosy stały się zbyt rzadkie na taką fryzurę: "Parę tygodni temu dotarło do mnie, że wyglądam jak wariat. Zdecydowałem więc, że czas zapomnieć o uporczywym trzymaniu się młodości i godnie się zestarzeć". Kucyk otrzymała wieloletnia fanka Status Quo jako nagrodę w konkursie zorganizowanym przez dziennik The Sun.
Dyskografia.
Albumy solowe:

</doc>
<doc id="1561562" url="https://pl.wikipedia.org/wiki?curid=1561562" title="Heinrich Hoerle">
Heinrich Hoerle

Heinrich Hoerle (ur. 1 września 1895 w Kolonii, zm. 7 lipca 1936 tamże) − niemiecki malarz i rysownik.
W 1924 wraz z Franzem Seiwertem założył w Kolonii "Grupę Artystów Postępowych". W twórczości próbował połączyć socjalistyczne ideały z figuratywnym konstruktywizmem. Związany był też z Nową Rzeczowością. Bohaterami jego obrazów byli ludzie, którzy pod wpływem pracy w fabrykach ulegli transformacjom i przypominali inwalidów. Namalował również kilka apolitycznych obrazów surrealistycznych.

</doc>
<doc id="1561563" url="https://pl.wikipedia.org/wiki?curid=1561563" title="Thorns">
Thorns

Thorns – norweski zespół wykonujący black metal. Powstał w 1989 roku w Trondheim pod nazwą Stigma Diabolicum z inicjatywy muzyków Snorre Rucha, Mariusa Volda oraz Bårda Eithuna. Około 1990 roku zespół przyjął nazwę Thorns zmieniając jednocześnie profil na solowy projekt pod kierownictwem Rucha.
Historia.
Zespół powstał w 1989 roku w Trondheim pod nazwą Stigma Diabolicum z inicjatywy muzyków Snorre Rucha, Mariusa Volda oraz Bårda Eithuna. Po wydaniu trzech kaset demo "Luna De Nocturnus" (1989), "Lacus De Luna" (1990) oraz "Live in Stjørdal" (1990) grupa zmieniła nazwę na Thorns zmieniając jednocześnie profil na solowy projekt pod kierownictwem Rucha. W 1991 pod nową nazwą ukazało się nieoficjalne demo "Grymyrk", pozbawione oprawy graficznej. Kaseta zawierała nagrania z prób z sześcioma utworami skomponowanymi w latach 1989 - 1991. Rok później ukazało się kolejne demo "Trøndertun" zarejestrowane w Trøndertun Folkehøyskole, ponownie bez oprawy graficznej, dostępne jedyne przez tzw. tape trading. Wydane w przeciągu dwóch lat dema cieszyły się dużą popularnością, co zaowocowało zainteresowaniem ze strony pochodzącego z Oslo Øysteina Aarsetha lidera grupy Mayhem.
Aarseth zaproponował Thorns wydanie debiutanckiego albumu nakładem wytwórni Deathlike Silence, której był właścicielem. W 1993 roku Ruch dołączył na krótko do grupy Mayhem występując pod pseudonimem Blackthorn. 10 sierpnia tego samego roku Aarseth został zamordowany przez lidera Burzum Varga Vikernesa. Towarzyszący przy zbrodni Ruch wyrokiem sądu został skazany na osiem lat pozbawienia wolności. Po opuszczeniu więzienia w 1998 roku Thorns wznowił działalność wydanym tego samego roku splitem pt. "Thorns vs. Emperor", który ukazał się nakładem wytwórni Moonfog.
W 2001 roku po dziesięciu latach od powstania grupy ukazał się jej debiutancki album pt. "Thorns". Na płycie wystąpili m.in. perkusista Jan Axel "Hellhammer" Blomberg znany m.in. z grupy Mayhem oraz wokaliści Sigurd "Satyr" Wongraven lider grupy Satyricon i Bjørn "Aldrahn" Dencker znany z występów w grupach Dødheimsgard oraz Old Man’s Child. Muzykę w całości skomponował Ruch, który zagrał na gitarach, gitarze basowej oraz instrumentach klawiszowych. Wydawnictwo ukazało się nakładem należącej do Wongravena wytwórni Moonfog.
W 2007 roku do zespołu dołączyli gitarzyści Jon Wesseltoft i Christian Broholt oraz perkusista Kenneth Kapstad, z którymi Ruch nagra niezatytułowany obecnie drugi album. Jego planowana premiera to pierwszy kwartał 2009 roku.

</doc>
<doc id="1561564" url="https://pl.wikipedia.org/wiki?curid=1561564" title="Myst">
Myst

Myst – gra przygodowa typu wskaż i kliknij zaprojektowana przez braci Robyna i Randa Millerów, wyprodukowana przez Cyan Worlds. Prace nad nią rozpoczęły się w 1991 roku, a wydana została 24 października 1993 na Macintosha.
Remaki i porty gry zostały wydane na platformy Microsoft Windows, Sega Saturn, PlayStation, Jaguar CD, AmigaOS, CD-i, 3DO Interactive Multiplayer, PlayStation Portable, Nintendo DS oraz iOS przez wydawców: Midway, Sunsoft i Mean Hamster Software.
"Myst" pozwala graczowi wcielić się w rolę nieznanego człowieka, który za pomocą specjalnej księgi przeniósł się na wyspę zwaną Myst. Tam gracz używa innych ksiąg napisanych przez pisarza i badacza Atrusa, aby podróżować do innych, niezwykłych światów zwanymi "Wiekami" (ang. "Ages"). Poszlaki znalezione w każdym Wieku pomagają poznać historię wyspy i jej mieszkańców. Gra może zakończyć się na kilka sposobów, w zależności od poczynań gracza.
Po wydaniu "Myst" stał się niespodziewanym hitem, chwalonym przez krytyków za zdolność gry do pochłonięcia graczy w fikcyjnym świecie. Gra znalazła się na pierwszym miejscu listy najlepiej sprzedających się gier wszech czasów (ponad 3,5 miliona sprzedanych egzemplarzy), aż do ukazania się "The Sims" w 2000 r. "Myst" przyczynił się do zwiększenia się popularności nowego rodzaju zapisu danych, jakim była wtedy płyta CD-ROM. Sukces "Mysta" zaowocował czterema kontynuacjami oraz kilkoma spin-offowymi grami i powieściami.

</doc>
<doc id="1561565" url="https://pl.wikipedia.org/wiki?curid=1561565" title="Pozostawieni w tyle">
Pozostawieni w tyle

Pozostawieni w tyle (także: Pozostawieni; ang. "Left Behind: The Movie", 2000) − pierwszy film oparty na serii książek "Powieści o czasach ostatecznych" autorstwa Tima LaHaye'a i Jerry'ego B. Jenkinsa.
Krytyka.
Film został szeroko skrytykowany i otrzymał zaledwie 16% pozytywnych ocen na stronie Rotten Tomatoes.
Usunięte sceny.
Następujące sceny zostały usunięte, od roku 2005 nie pojawiały się na wersji DVD:

</doc>
<doc id="1561566" url="https://pl.wikipedia.org/wiki?curid=1561566" title="Heinrich Hörle">
Heinrich Hörle



</doc>
<doc id="1561568" url="https://pl.wikipedia.org/wiki?curid=1561568" title="Boris Paiczadze">
Boris Paiczadze

Boris Paiczadze (gruz.: ბორის პაიჭაძე, ros.: Борис Соломонович Пайчадзе; ur. 3 lutego 1915, zm. 9 października 1990 roku) – utytułowany gruziński piłkarz, napastnik, wieloletni zawodnik i kapitan Dinama Tbilisi, a potem, w latach 1953-1954, jego trener. Obecnie w Tbilisi znajduje się największy stadion w Gruzji nazwany jego imieniem.
Gruzińska "Drużyna Marzeń".
W 1998 roku z inicjatywy gazety sportowej "Sarbieli" przeprowadzony został plebiscyt, którego celem było wyłonienie: najlepszego piłkarza, trenera oraz jedenastki gruzińskiego futbolu w XX wieku. Zwycięzcami plebiscytu zostali: Micheil Meschi (piłkarz) i Nodar Achalkaci (trener). W składzie „Drużyny Marzeń” znaleźli się: Sergo Kotrikadze (bramkarz), Rewaz Dzodzuaszwili, Aleksandre Cziwadze, Murtaz Churcilawa, Giwi Czocheli (obrońcy), Witalij Daraselia, Awtandil Gogoberidze, Dawit Kipiani (pomocnicy), Slawa Metreweli, Micheil Meschi i Boris Paiczadze (napastnicy).

</doc>
<doc id="1561569" url="https://pl.wikipedia.org/wiki?curid=1561569" title="O-bi, o-ba. Koniec cywilizacji">
O-bi, o-ba. Koniec cywilizacji

O-bi, o-ba. Koniec cywilizacji – polski film fantastycznonaukowy z 1984 roku w reżyserii Piotra Szulkina, trzecie ogniwo tetralogii składającej się także z filmów "Golem" (1979), "Wojna światów – następne stulecie" (1981) oraz "Ga, ga. Chwała bohaterom" (1986).
Fabuła.
Wojna jądrowa, która ogarnęła Ziemię, nie wyłoniła zwycięzcy. Pod ukrytą w górach betonową kopułą przebywa kilkaset uratowanych osób. Wegetują w koszmarnych warunkach, oczekując na cudowne ocalenie przez kosmiczną „Arkę”, wymyśloną przez ekipę rządzącą. Dni tej małej społeczności są policzone, wszyscy bezczynnie czekają na cud, nawet wówczas, kiedy rządzący dementują wiadomość o nadejściu arki. Betonowej kopule chroniącej przed skażoną atmosferą grozi zawalenie. Naprawić ją może tylko konstruktor, lecz nie udaje się go odnaleźć. Budowa arki według opisu w Biblii także kończy się fiaskiem – okazuje się, że Biblia w schronie została przerobiona na syntetyczne jedzenie. W końcu pęka kopuła, a tłum mieszkańców schronu rzuca się w kierunku światła w przeświadczeniu, że przybyła cudowna arka.
Odbiór.
Maciej Pietrzak odczytywał film "O-bi, o-ba" jako film przewidujący kulturę postpiśmienną, w której marginalizacji ulega słowo pisane: „Reżyser […] umieścił fabułę w realiach, w których zapomnieniu uległy pierwotne funkcje literatury, a porzucone piśmiennicze artefakty upadłych reżimów i święte teksty zapomnianych religii istnieją w postępującym oderwaniu od swego pierwotnego kontekstu”. Michał Sowiński z kolei interpretował film Szulkina jako krytykę współczesnego kapitalizmu: „W postapokaliptycznym mieście, które można interpretować jako metaforę kondycji współczesnego świata, pieniądz nie ma już immanentnej wartości”. Sowiński przenosił rozważania nad filmem do rzeczywistości pozaekranowej, gdzie pieniądze „są również pewną formą obietnicy. Nie dają bogactwa, są ledwie zapowiedzią bogactwa, której realizacja jest w pełni uzależniona od wiary ludzi uczestniczących w danym systemie ekonomicznym”. Sebastian Jakub Konefał chwalił stronę estetyczną filmu, szczególnie zdjęcia Witolda Sobocińskiego: „Brawurowe wykorzystanie przez Sobocińskiego Steadicamu, wspieranego przeplatanką ujęć z zastosowaniem szerokich i wąskich obiektywów oraz innowacyjne użycie niebieskich świateł i neonów stwarzają immersyjną atmosferę izolacji, paranoi, dekadencji i rozpadu”.

</doc>
<doc id="1561571" url="https://pl.wikipedia.org/wiki?curid=1561571" title="Borys Paiczadze">
Borys Paiczadze



</doc>
<doc id="1561577" url="https://pl.wikipedia.org/wiki?curid=1561577" title="Anton Dohrn">
Anton Dohrn

Felix Anton Dohrn (ur. 29 września 1840 w Szczecinie, zm. 26 września 1909 w Monachium) – niemiecki przyrodnik, entomolog, darwinista, założyciel stacji zoologicznej w Neapolu. 
Był synem Carla Augusta Dohrna. Studiował na uniwersytetach w Królewcu, Bonn, Jenie i Berlinie. Pod wpływem Ernsta Haeckela zainteresował się ideą ewolucjonizmu. W 1865 roku we Wrocławiu otrzymał tytuł doktorski, a w 1868 roku w Jenie habilitował się. We wrześniu 1873 roku otworzył w Neapolu stację zoologiczną (późniejsza Stazione Zoologica Anton Dohrn).
Jego żoną była Polka Maria Baranowska-Dohrn (1856-1909), tłumaczka.
Zmarł po krótkiej chorobie 26 września 1909 roku w Monachium.

</doc>
<doc id="1561578" url="https://pl.wikipedia.org/wiki?curid=1561578" title="Felix Anton Dohrn">
Felix Anton Dohrn



</doc>
<doc id="1561582" url="https://pl.wikipedia.org/wiki?curid=1561582" title="Objaw Chaddocka">
Objaw Chaddocka

Objaw Chaddocka (ang. Chaddock reflex) – objaw neurologiczny z grupy objawów piramidowych, polegający na zgięciu grzbietowym palca lub palców stopy po podrażnieniu skóry kostki bocznej, np. rękojeścią młoteczka neurologicznego. Sprawdzenie tego objawu nie zastępuje wywołania objawu Babińskiego, ma jednak znaczenie uzupełniające. Opisał go amerykański neurolog Charles Gilbert Chaddock w 1899 roku.

</doc>
<doc id="1561596" url="https://pl.wikipedia.org/wiki?curid=1561596" title="5'-Fosforan ryboflawiny">
5'-Fosforan ryboflawiny



</doc>
<doc id="1561597" url="https://pl.wikipedia.org/wiki?curid=1561597" title="K200">
K200

K200 KIFV/KAFV (Korean Infantry Fighting Vehicle/Korean Armoured Fighting Vehicle) – południowokoreański bojowy wóz piechoty produkowany od 1985 roku przez Daewoo Heavy Industries (obecnie Doosan Heavy Industries &amp; Construction).
Powstało wiele odmian pojazdu K200, m.in. ambulans, wóz zabezpieczenia technicznego, wóz dowodzenia oraz platforma dla moździerza. Dodatkowo na bazie pojazdu KIFV opracowano kilka różnych wersji KAFV wyposażonych w armaty kalibru 25-90 mm.

</doc>
<doc id="1561598" url="https://pl.wikipedia.org/wiki?curid=1561598" title="Heinrich Wolfgang Ludwig Dohrn">
Heinrich Wolfgang Ludwig Dohrn

Heinrich Wolfgang Ludwig Dohrn (ur. 1838 w Brunszwiku, zm. 1 października 1913 we Florencji) – niemiecki zoolog, entomolog, przedsiębiorca, polityk, miłośnik i mecenas sztuki związany ze Szczecinem, decyzją rady miejskiej z 2 grudnia 1912 roku – honorowy obywatel Szczecina.
Życiorys.
Był starszym synem Carla Augusta Dohrna, bratem Antona Dohrna.
Studiował w Szczecinie. Studia ukończył w roku 1858. Był uznanym entomologiem, od 1887 do 1913 roku – prezesem Stettiner Entomologische Verein (stowarzyszenia założonego przez ojca). Od ojca przejął bogatą kolekcję przyrodniczą, którą uzupełniał w czasie podróży do Zatoki Gwinejskiej i na Sumatrę. Kontynuował też wydawanie założonego przez Carla Dohrna rocznika entomologicznego „Stettiner Entomologishe Zeitung”.
Dzięki staraniom Heinricha Dohrna w Szczecinie powstało Pommersches Museum (współcześnie Muzeum Narodowe w Szczecinie). Dzięki założonej przez niego fundacji miłośników sztuki zgromadzono w muzeum liczne eksponaty sztuki antycznej, a zwłaszcza kolekcję grecką. W jej skład wchodziło ok. 100 kopii posągów i rzeźb portretowych, wykonanych przez najlepszych specjalistów. W centrum kolekcji znalazła się kopia Doryforosa Polikleta (jedyny monumentalny odlew pełny). Spośród kopii dzieł renesansowych wyróżniano kopię posągu Bartolomeo Colleoniego z Wenecji.
Heinrich Dohrn był właścicielem plantacji tytoniu na Sumatrze. Założył w Szczecinie Stowarzyszenie Popierania Handlu Zamorskiego.

</doc>
<doc id="1561600" url="https://pl.wikipedia.org/wiki?curid=1561600" title="E101a">
E101a



</doc>
<doc id="1561601" url="https://pl.wikipedia.org/wiki?curid=1561601" title="E180">
E180



</doc>
<doc id="1561602" url="https://pl.wikipedia.org/wiki?curid=1561602" title="Mistrzostwa Europy w Koszykówce Mężczyzn 2001">
Mistrzostwa Europy w Koszykówce Mężczyzn 2001

Mistrzostwa Europy w koszykówce mężczyzn 2001 odbyły się w Turcji w dniach 31 sierpnia - 9 września. Złoto zdobyła Jugosławia, srebro Turcja, natomiast brąz drużyna Hiszpanii. Reprezentant Jugosławii, Predrag Stojaković został MVP turnieju.
Grupa A.
Wyniki.
31 sierpnia 2001 r.
1 września 2001 r.
2 września 2001 r.
Grupa B.
Wyniki.
31 sierpnia 2001 r.
1 września 2001 r.
2 września 2001 r.
Grupa C.
Wyniki.
31 sierpnia 2001 r.
1 września 2001 r.
2 września 2001 r.
Grupa D.
Wyniki.
31 sierpnia 2001 r.
1 września 2001 r.
2 września 2001 r.
Druga runda.
3 września 2001 r.
Ćwierćfinały.
5 września 2001 r.
6 września 2001 r.
Półfinały.
7 września 2001 r.
Finały.
9 września 2001 r.
Mecz o 1. miejsce.
MISTRZ EUROPY 2001
Jugosławia ÓSMY TYTUŁ

</doc>
<doc id="1561603" url="https://pl.wikipedia.org/wiki?curid=1561603" title="Bratkartoffeln">
Bratkartoffeln



</doc>
<doc id="1561604" url="https://pl.wikipedia.org/wiki?curid=1561604" title="K200 KAFV">
K200 KAFV



</doc>
<doc id="1561605" url="https://pl.wikipedia.org/wiki?curid=1561605" title="K200 KIFV">
K200 KIFV



</doc>
<doc id="1561606" url="https://pl.wikipedia.org/wiki?curid=1561606" title="KIFV">
KIFV



</doc>
<doc id="1561607" url="https://pl.wikipedia.org/wiki?curid=1561607" title="KAFV">
KAFV



</doc>
<doc id="1561609" url="https://pl.wikipedia.org/wiki?curid=1561609" title="Motorówka wybuchowa MTM">
Motorówka wybuchowa MTM



</doc>
<doc id="1561610" url="https://pl.wikipedia.org/wiki?curid=1561610" title="Konstantin Dołgonienkow">
Konstantin Dołgonienkow

Konstantin Akimowicz Dołgonienkow, ros. Константин Акимович Долгоненков (ur. 24 grudnia 1895 r. w Rosławiu w guberni smoleńskiej w Rosji, zm. 4 kwietnia 1980 r. w Monachium) – radziecki pisarz, redaktor prasy kolaboracyjnej podczas II wojny światowej, emigracyjny publicysta
Karierę pisarską rozpoczął jeszcze w komsomole. Od 1934 r. był członkiem Związku Pisarzy Sowieckich. Podczas niemieckiej okupacji w latach 1941-1943 redagował w Smoleńsku pismo "Nowyj put'", którego było rosyjskojęzycznym organem prasowym kolaboracyjnych władz miejskich. Wydawał też pismo "Kołokoł". Po zakończeniu wojny zamieszkał w zachodnich Niemczech pod pseudonimem Domanienko. Współpracował z emigracyjnym pismem "Russkaja mysl" jako K. Akimycz. Działał w Centralnym Zrzeszeniu Powojennych Emigrantów.
Linki zewnętrzne.
Biografia Konstantina A. Dołgonienkowa (jęz. rosyjski)

</doc>
<doc id="1561612" url="https://pl.wikipedia.org/wiki?curid=1561612" title="Toleman">
Toleman

Toleman – zespół wyścigowy startujący w Formule 1 w latach 1981–1985.
Historia.
Początki.
W 1977 roku Ted Toleman, biznesmen i fan sportów motorowych, wystawił swój zespół wyścigowy, Toleman Motorsport do rywalizacji w Brytyjskiej Formule Ford 2000. W 1978 zespół przystąpił do Brytyjskiej Formuły 2, używając bolidów March z silnikiem BMW (kierowcą został Rad Dougall z RPA). Pod koniec roku Toleman zatrudnił projektanta Rory Byrne'a (obecnie konsultant zespołu Ferrari), jednak w kolejnym sezonie, po przejściu do Europejskiej Formuły 2, zespół nie przygotował własnego bolidu. Korzystano z samochodów Ralt RT2 z silnikiem Hart. Dougall podczas trzeciej rundy sezonu zdobył pierwsze zwycięstwo dla zespołu, natomiast drugi kierowca, Brian Henton, w dalszej części sezonu zwyciężył kolejne dwa razy. Henton w klasyfikacji generalnej zajął drugie miejsce, ze stratą dwóch punktów do mistrza, Marca Surera (Henton stracił mistrzostwo na rzecz Szwajcara w ostatnim wyścigu sezonu, kiedy to wpadł w poślizg na dwa okrążenia przed metą). Na kolejny rok Rory Byrne i John Gentry skonstruowali pierwszy samochód Tolemana – TG280. Bolid, zasilany ponownie przez silnik Hart i wyposażony w opony Pirelli, zdominował rywalizację w tym sezonie. Brian Henton i Derek Warwick zdobyli łącznie cztery zwycięstwa, sześć pole position oraz siedem najszybszych okrążeń, a mistrzostwa ukończyli odpowiednio na pierwszym i drugim miejscu.
1981: Formuła 1.
W listopadzie 1980 menadżer zespołu Alex Hawkridge ogłosił, iż w przyszłym sezonie Toleman zamierza wystartować w Formule 1. Prowadzono dyskusje z Lancią na temat wykorzystania silnika ich produkcji, jednak ostatecznie zdecydowano się na użycie turbodoładowanej wersji silnika Hart z poprzedniego sezonu Formuły 2. Skład kierowców pozostał bez zmian, a nowym sponsorem została firma Candy. Skonstruowany przez Byrne'a bolid TG181 okazał się zbyt ciężki i miał niewystarczającą moc silnika, przez co obaj kierowcy stale nie kwalifikowali się do kolejnych Grand Prix. Złą passę przełamał w trzynastej rundzie sezonu Henton, kwalifikując się do GP Włoch i kończąc wyścig na 10. miejscu, jednak był to jego jedyny występ w tym sezonie. Derek Warwick również zdołał zakwalifikować się tylko do jednego wyścigu (finałowa eliminacja sezonu w Las Vegas), lecz z powodu awarii skrzyni biegów został zmuszony do wycofania się po przejechaniu 43 okrążeń.
W sezonie 1982 Warwick i nowy kierowca zespołu, Teo Fabi korzystali ze zmodyfikowanych bolidów TG181, dopóki nie ukończono prac nad nowym samochodem, TG183 o konstrukcji z włókien węglowych i kompozytów (wziął udział w dwóch ostatnich wyścigach sezonu). Bolid na kolejny rok, TG183B okazał się bardziej udanym projektem i umożliwił Tolemanowi zdobycie pierwszych punktów w Formule 1 (za czwarte miejsce Dereka Warwicka w GP Holandii). W trzech kolejnych wyścigach zespół również punktował, dzięki czemu po raz pierwszy został uwzględniony w końcowej klasyfikacji konstruktorów (na 9. miejscu z dorobkiem dziesięciu punktów).
1984: debiut Ayrtona Senny.
Na sezon 1984 całkowicie zmieniono skład kierowców – zatrudnieni zostali Johnny Cecotto oraz debiutant i przyszły trzykrotny mistrz świata, Ayrton Senna. Podczas Grand Prix Monako Senna osiągnął najlepszy rezultat w historii zespołu – startując z trzynastego pola zajął drugie miejsce (ustanowił również najszybsze okrążenie wyścigu). Za ten sukces zdobył jednak tylko połowę punktów, ponieważ wyścig został przerwany po 31 okrążeniach z powodu niesprzyjających warunków atmosferycznych.
Podczas sesji treningowej przed GP Wielkiej Brytanii Cecotto miał poważny wypadek, w którym złamał obie nogi. Zespół został zmuszony do korzystania tylko z jednego samochodu przez kolejne trzy wyścigi. Bolid został odbudowany na Grand Prix Włoch, gdzie korzystał z niego Pierluigi Martini. Senna został ukarany przez zespół wykluczeniem z tego Grand Prix, ponieważ podpisał kontrakt na przyszły rok z Lotusem bez wcześniejszego poinformowania Tolemana. Zastąpił go Stefan Johansson, zajmując czwarte miejsce w wyścigu (startował z 17. pozycji). Dobry wynik sprawił, iż w pozostałych eliminacjach sezonu towarzyszył Sennie jako drugi kierowca zespołu.
1985.
Na początku sezonu 1985 Toleman miał problemy ze znalezieniem dostawcy opon, przez co nie mógł wystartować w trzech pierwszych Grand Prix. Ponowne starty umożliwiło wykupienie kontraktu z firmą Pirelli od odchodzącego z Formuły 1 zespołu Spirit. W maju 1985 zespół pozyskał nowego sponsora, koncern odzieżowy Benetton, który wcześniej sponsorował Tyrrella i Alfę Romeo. Pod koniec roku Benetton zdecydował się na wykupienie Tolemana i przekształcenie go w zespół Benetton Formula.

</doc>
<doc id="1561613" url="https://pl.wikipedia.org/wiki?curid=1561613" title="Golem (film 1979)">
Golem (film 1979)

Golem – polski film w formie poetyki ekspresjonistycznego horroru w reżyserii Piotra Szulkina, zrealizowany w 1979 roku. Scenariusz filmu jest inspirowany żydowską legendą oraz wątkami powieści Gustava Meyrinka o tym samym tytule.
Fabuła.
Postapokaliptyczna przyszłość, akcja filmu rozgrywa się kilkadziesiąt lat po kataklizmie atomowym. W świecie zniszczonym przez wojnę atomową panuje system totalitarny. Naukowcy pod czujnym okiem władz starają się udoskonalić ludzkość, dokonując eksperymentów medycznych na jednostkach nieprzystosowanych społecznie. Pierwszym z poddanych zabiegom, modelem prototypowym, jest Pernat. Wraca on do swego mieszkania na poddaszu kamienicy, pozbawiony pamięci, zredukowany do umiejętności pracy. W tej samej kamienicy mieszka Holtrum, owładnięty obsesją stworzenia człowieka doskonałego.
Pernat spotyka syna Holtruma, a wszystko wskazuje na to, że nie jest to jego biologiczny syn, tylko wypalona z gliny ,lalka". 
Kontrolowany na każdym kroku Pernat buntuje się przeciwko swoim opiekunom. Początkowo próbuje namówić do ucieczki Rozynę, córkę Holtruma, a później Miriam, córkę szalonego bibliofila. Ostatecznie jednak nie ucieka, zostaje oskarżony o zabójstwo Holtruma i trafia do więzienia.
W ostatniej scenie Pernat jest znowu zmieniony: tym razem to pełny zapału polityk przemawiający do tłumu z trybuny. W dłoni ściska kartkę z numerem. Jest to nawiązanie do wywiedzionej z tradycji żydowskiej legendy, wedle której Golem, istota ulepiona z gliny, ożywa po włożeniu w usta kartki z magiczną formułą.
Obsada.
"Źródło: FilmPolski.pl"
W filmie wystąpił także muzyk Józef Skrzek, wykonując skomponowaną przez siebie piosenkę „Golem”. Autorem tekstu utworu jest poeta Miron Białoszewski.

</doc>
<doc id="1561620" url="https://pl.wikipedia.org/wiki?curid=1561620" title="Formuła 3000 Sezon 2004">
Formuła 3000 Sezon 2004

Formuła 3000 Sezon 2004 - dwudziesty i ostatni sezon Formuły 3000. Rozpoczął się 24 kwietnia na torze Autodromo Enzo e Dino Ferrari w miejscowości Imola, a zakończył również we Włoszech, na torze Monza. Tytuł w klasyfikacji kierowców zdobył Włoch Vitantonio Liuzzi, a wśród zespołów - brytyjska ekipa Arden International.
Klasyfikacja zespołów.
"Przyznawana po raz pierwszy."
Uwagi:

</doc>
<doc id="1561621" url="https://pl.wikipedia.org/wiki?curid=1561621" title="Wschód Mieszkaniowy">
Wschód Mieszkaniowy

Wschód Mieszkaniowy – jedna z dzielnic (jednostek strukturalnych) Włocławka. Według oficjalnego projektu Studium uwarunkowań i kierunków zagospodarowania przestrzennego z 2007 r. Wschód Mieszkaniowy stanowi tereny na wschód od Śródmieścia, na północy graniczy z Wisłą, na wschodzie kończy się na ul. Zielnej, Al. Kazimierza Wielkiego i Al. Królowej Jadwigi, na południu graniczy z linią kolejową nr 18. W latach siedemdziesiątych całą wschodnią część miasta nazywano oficjalnie dzielnicą Wschód, nie rozróżniano wówczas na Wschód Mieszkaniowy, Wschód Przemysłowy i Wschód Leśny, te nowe oficjalne nazwy funkcjonują głównie w dokumentach miejskich ostatnich lat.
Największym osiedlem Wschodu Mieszkaniowego jest os. Kazimierza Wielkiego.
W południowej części Wschodu Mieszkaniowego znajdują się obiekty sportowe Ośrodka Sportu i Rekreacji (Hala Mistrzów, hala widowiskowo-sportowa, stadion piłkarsko-lekkoatletyczny, kryta pływalnia „Delfin”), duże sklepy, hurtownie, centra handlowe, hipermarkety, a także cmentarz komunalny.

</doc>
<doc id="1561623" url="https://pl.wikipedia.org/wiki?curid=1561623" title="Albert Deport">
Albert Deport

Albert Deport, właśc. Joseph Albert Deport (ur. w 1846, zm. w 1926) – francuski oficer artylerii.
Życiorys.
Kierował opracowaniem pierwszej szybkostrzelnej 75 mm armaty wz. 1897, wyposażonej w oporopowrotnik hydrauliczno-pneumatyczny. W latach 90. XIX w. zaczął pracować w Compagne des Forges de Chatillon w Montilcucon, gdzie pod nazwą Deport skonstruowano pod jego kierownictwem szereg dział polowych. Najbardziej znanym dziełem Deporta jest armata kaliberu 75 mm Modello 11 z zastosowanym po raz pierwszy łożem dwuogonowym. Opracował też szereg oporopowrotników.
Upamiętnienie.
Od 1932 roku jego imię nosi ulica w 16. dzielnicy Paryża.

</doc>
<doc id="1561624" url="https://pl.wikipedia.org/wiki?curid=1561624" title="Toni Kuivasto">
Toni Kuivasto

Toni Kuivasto (ur. 31 grudnia 1975 w Tampere) – fiński piłkarz występujący na pozycji środkowego obrońcy. Obecnie gra w Hace.
Kariera klubowa.
Toni Kuivasto zawodową karierę rozpoczynał w 1992 roku w FC Ilves, w barwach którego 13 sierpnia tego samego roku w meczu Haką zadebiutował w pierwszej ligi fińskiej. Miejsce w podstawowej jedenastce swojego zespołu Kuivasto wywalczył sobie w sezonie 1994, kiedy to wystąpił w 22 ligowych pojedynkach. Łącznie dla Ilves fiński obrońca rozegrał 77 meczów, po czym został zawodnikiem drużyny Myllykosken Pallo -47.
Od 1999 roku Kuivasto był natomiast piłkarzem HJK Helsinki, z którym w 2000 roku wywalczył Puchar Finlandii. Po dwóch sezonach spędzonych w tym klubie wychowanek FC Ilves odszedł do Vikinga, z którym w 2001 roku zdobył Puchar Norwegii.
W trakcie rozgrywek w 2003 roku Kuivasto postanowił zmienić zespół i podpisał kontrakt z Djurgårdens. W nowej drużynie od razu wywalczył sobie miejsce w wyjściowym składzie i w debiutanckim sezonie sięgnął z nią po mistrzostwo Szwecji. W 2004 roku razem z ekipą „Blåränderna” Kuivasto wywalczył Puchar Szwecji, a w 2005 roku zdobył zarówno puchar jak i mistrzostwo kraju. 21 sierpnia tego samego roku Fin strzelił dwie bramki w wygranym 3:1 meczu z Kalmarem. 17 lipca 2007 roku zaliczył natomiast swój setny ligowych występ w barwach Djurgårdens IF, a spotkanie z Malmö zakończyło się remisem 1:1.
Na początku 2010 Kuivasto powrócił do Finlandii i został zawodnikiem Haki.
Kariera reprezentacyjna.
W reprezentacji Finlandii Kuivasto zadebiutował 21 lutego 1997 roku w wygranym 2:1 wyjazdowym pojedynku przeciwko Malezji. Razem z nią brał udział między innymi w eliminacjach do mistrzostw świata oraz mistrzostw Europy, jednak Finowie nie potrafili zakwalifikować się do żadnego z tych turniejów. 18 marca 2005 roku Kuivasto strzelił honorową bramkę dla reprezentacji swojego kraju w przegranym 4:1 meczu z Arabią Saudyjską i jak do tej pory jest to jego jedyne trafienie dla ekipy „Huuhkajat”. Dla reprezentacji Finlandii gracz Djurgårdens IF rozegrał już ponad 70 meczów.

</doc>
<doc id="1561632" url="https://pl.wikipedia.org/wiki?curid=1561632" title="Martin-Marietta X-24">
Martin-Marietta X-24

Martin Marrietta X-24 – samolot doświadczalny z jednym silnikiem odrzutowym, opracowany przez USAF-NASA w ramach programu PILOT (ang. PIloted LOw-speed Test aircraft – pilotowany samolot do prób przy małych prędkościach) i koncepcji "Lifting Bodies" do badania właściwości lotnych bezskrzydłowego kadłubopłatu. Model X-24A oblatano 19 marca 1970, model zmodyfikowany X-24B 1 sierpnia 1973 r. Projekt X-24C nie został zrealizowany. Samolot został wyniesiony przez maszynę B-52, po czym wzniósł się samodzielnie za pomocą silnika rakietowego na dużą wysokość i wylądował lotem ślizgowym.

</doc>
<doc id="1561634" url="https://pl.wikipedia.org/wiki?curid=1561634" title="Qualia">
Qualia

Qualia (l. poj. quale) – odczuwalne lub zjawiskowe jakości, związane z doświadczeniami zmysłowymi, np. słyszeniem dźwięków, odczuwaniem bólu, odbieraniem barw. "Qualia" są własnościami doświadczeń zmysłowych.
Definicja pojęcia "qualia" zmieniała się z czasem. Pojęcie "quale" stworzył Charles Sanders Peirce w ramach swojego systemu kategorii. Używał go jednak w sposób nieprecyzyjny na oznaczenie danych doświadczenia empirycznego. Właściwym autorem, który je rozwinął i na stałe wprowadził do filozofii umysłu (skąd trafiło też do neuronauk) był inny pragmatysta, Clarence Irving Lewis. W pracy "Mind and the World Order" (1929) definiował je w następujący sposób:
"Istnieją poznawalne jakościowe cechy tego, co dane, które mogą się powtarzać w różnych doświadczeniach i dlatego są pewnym rodzajem uniwersaliów; nazywam je „qualia” [...] Quale jest bezpośrednio oglądane, jest dane i nie jest przedmiotem błędu, ponieważ jest czysto subiektywne."

</doc>
<doc id="1561636" url="https://pl.wikipedia.org/wiki?curid=1561636" title="Martin Andersson">
Martin Andersson



</doc>
<doc id="1561637" url="https://pl.wikipedia.org/wiki?curid=1561637" title="Let’s Get Loud">
Let’s Get Loud

Let’s Get Loud – piąty i ostatni singel z debiutanckiego albumu Jennifer Lopez – On the 6. Został wydany 9 czerwca 2000 roku, wyłącznie w Australii i Europie, przez co nie mógł pojawić się na U.S. "Billboard Hot 100". Jednak znalazł się na U.S. Hot Dance Club Play na miejscu 39. Piosenka zdobyła drugą dla Lopez nominację do nagrody Grammy w kategorii Best Dance Recording w roku 2001 (rok wcześniej „Waiting for Tonight” zdobył pierwszą nominację).
Teledysk do singla został wyreżyserowany przez Jeffreya Doe i pokazany na żywo w 1999 roku na Mistrzostwach świata w Piłce Nożnej (FIFA) kobiet na Rose Bowl, w mieście Pasadena, w Kalifornii.
Piosenka została napisana przez Glorię Estefan, ale z uwagi na podobieństwo tej piosenki do innych jej tekstów, pozwoliła Lopez trochę ją zmienić. W 2008 roku powstał cover tej piosenki autorstwa Glorii Estefan na potrzeby jej trasy koncertowej „90 Millas World Tour”.

</doc>
<doc id="1561638" url="https://pl.wikipedia.org/wiki?curid=1561638" title="Kościół Niepokalanego Poczęcia Najświętszej Maryi Panny w Warszawie (Res Sacra Miser)">
Kościół Niepokalanego Poczęcia Najświętszej Maryi Panny w Warszawie (Res Sacra Miser)

Kościół Niepokalanego Poczęcia Najświętszej Maryi Panny w Warszawie zwany Res Sacra Miser (łac. "biedny jest rzeczą świętą") – dawny kościół klasztorny karmelitanek bosych, obecnie kościół rektorski w Warszawie przy Krakowskim Przedmieściu. Świątynia mieści się w budynku Centrum Charytatywnego Caritas Archidiecezji Warszawskiej "Res Sacra Miser".
Kościół należy do parafii rzymskokatolickiej św. Jana Chrzciciela w Warszawie. Poza nabożeństwami w języku polskim celebruje się tutaj również Msze święte w języku litewskim oraz Liturgie Kościoła katolickiego obrządku ormiańskiego. Z kościoła korzystają również chrześcijanie wyznania anglikańskiego.
Historia.
Pierwotnie była to kaplica klasztoru karmelitanek bosych, który został założony w 1663 w miejscu zniszczonego podczas potopu szwedzkiego pałacu Kazanowskich.
Od 1818 kaplica domu Warszawskiego Towarzystwa Dobroczynności. Świątynią opiekowały się szarytki.
Podczas powstania warszawskiego budynek szpitala oraz przylegająca do niego kaplica zostały uszkodzone. Nad częścią sakralną spalił się dach lecz sklepienie nie uległo zniszczeniu. Zachowało się również wyposażenie i ołtarz. W 1949 kościół został wyremontowany.
W 1955 wydano nakaz rozbiórki kościoła, ale wobec licznych protestów decyzja została cofnięta. W 1979 jako duszpasterz pielęgniarek posługę w kaplicy pełnił ks. Jerzy Popiełuszko.
Od lat 90. XX wieku kościół Res Sacra Miser jest użytkowany przez kilka wyznań. Od 1996 odbywają się tu niedzielne nabożeństwa kapelanii warszawskiej Kościoła Anglii. Sprawowane są też msze katolickie dla diaspory ormiańskiej i litewskiej w Warszawie.
1 grudnia 2009 dekretem ordynariusza wiernych obrządku ormiańskiego w Polsce, arcybiskupa Kazimierza Nycza, przy kościele powołano parafię ormiańskokatolicką. Jej proboszczem został ksiądz Artur Avdalyan.
Opis.
Istniejący wygląd zewnętrzny świątyni jest wynikiem dziewiętnastowiecznej przebudowy gmachu Pałacu Kazanowskich na rzecz Warszawskiego Towarzystwa Dobroczynności dokonanej przez Antonia Corazziego. Przebudował on barokową elewację, zastępując ją inną w stylu klasycznym. Pozostałości wcześniejszej barokowej fasady widoczne są jednak na szczycie kościoła od strony Wisły. 
Kościół jest jednonawowy. Wewnątrz znajduje się barokowy ołtarz z unikatowym systemem zmiany obrazów, najprawdopodobniej przywieziony przez karmelitanki z innego kościoła. Wokół nawy znajduje się galeria z bogato zdobioną motywami roślinnymi metalową balustradą. Na chórze znajdują się jedenastogłosowe organy firmy Leopolda Hartmana z 1908 r. Ołtarz flankuje dwoje drzwi z kamiennymi obramieniami z XVII wieku.
Pod kaplicą znajdują się katakumby. Jest to krypta z XVIII wieku, w której pochowano ponad 100 osób, m.in. dzieci magnackich. Pomieszczenie ostatni raz otwierano w pierwszej połowie XIX wieku, o czym świadczy napis na ścianie w podziemiach.

</doc>
<doc id="1561641" url="https://pl.wikipedia.org/wiki?curid=1561641" title="Centralny Ośrodek Sportu">
Centralny Ośrodek Sportu

Centralny Ośrodek Sportu (COS) – polska instytucja gospodarki budżetowej, podlegająca Ministerstwu Sportu i Turystyki. Siedziba Centralnego Ośrodka Sportu znajduje się w Warszawie w hali Towar I przy ul. Łazienkowskiej 6a.
Działalność Centralnego Ośrodka Sportu skupia się na zapewnieniu odpowiednich warunków szkolenia sportowców prowadzonego przez polskie związki sportowe, jak również przygotowaniu kadry narodowej do udziału w igrzyskach olimpijskich, igrzyskach paraolimpijskich bądź mistrzostwach międzynarodowych. Ponadto COS wspiera rozwój wiedzy i umiejętności kadry kultury fizycznej świadcząc usługi z tego zakresu, tworząc warunki do promocji zdrowia oraz współorganizując zawody sportowe.
Dzięki rozbudowanej bazie sportowo-szkoleniowej COS wspiera wiele dyscyplin sportu, m.in.: szermierkę, podnoszenie ciężarów, judo, zapasy, tenis, skoki narciarskie, narciarstwo zjazdowe, narciarstwo biegowe, lekkoatletykę, żeglarstwo, boks, kajakarstwo, wioślarstwo, piłkę nożną, koszykówkę, siatkówkę.
Historia.
Centralny Ośrodek Sportu (COS) został powołany 2 grudnia 1969 roku. Siedziba Centralnego Ośrodka Sportu znajduje się w Warszawie w hali Torwar. Na terenie kraju znajduje się również sześć Ośrodków Przygotowań Olimpijskich, które skupiają się na zapewnieniu, jak najlepszych warunków: treningowych, gastronomicznych, hotelowych oraz odnowy biologicznej. Od roku 1974 instytucja zajmuje się organizacją imprez oraz obsługą zagranicznych wyjazdów polskich sportowców. Do roku 1976 COS przejmował ośrodki szkoleniowe we Władysławowie, Giżycku, Wałczu, Spale i w Zakopanem oraz wyciągi krzesełkowe w Szczyrku. W Warszawie oddano COS Stadion Dziesięciolecia, lodowisko Torwar i Ośrodek Przygotowań Olimpijskich.
Ośrodki.
Centralny Ośrodek Sportu zarządza następującymi obiektami i Ośrodkami Przygotowań Olimpijskich:

</doc>
<doc id="1561643" url="https://pl.wikipedia.org/wiki?curid=1561643" title="Jerzy Sas Jaworski">
Jerzy Sas Jaworski

Jerzy Sas Jaworski (ur. 5 stycznia 1920 we Włodzimierzu, zm. 25 grudnia 2008) – major kawalerii Wojska Polskiego.
W 1939 po zdaniu matury w Zamościu wstąpił do Szkoły Podchorążych Kawalerii w Grudziądzu. W kampanii wrześniowej w składzie 22 pułku Ułanów Podkarpackich (Armia „Łódź”) uczestniczył w walkach nad Bzurą i w obronie stolicy, kończąc szlak bojowy nad Sanem. Podczas okupacji hitlerowskiej działał w AK na ziemi szczebrzeszyńskiej. W 1944 wstąpił do 1 Armii WP. Dowodził plutonem zwiadu konnego 7 pułku piechoty, z którym przeszedł szlak bojowy przez Wał Pomorski, Kołobrzeg i Berlin. Za zasługi wojenne odznaczony Krzyżem Virtuti Militari. Po rozwiązaniu kawalerii w Wojsku Polskim (1947) pracował w stadninach jako hodowca, m.in. w stadninie w Kozienicach, której był dyrektorem w latach 1954–1991. Jako jeździec był wicemistrzem Polski w 1953, jako hodowca wychował konie wyścigowe, w tym zwycięzców Derby. Udzielał się w Polskim Związku Jeździeckim. W 2000 odznaczony przez prezydenta Krzyżem Komandorskim Orderu Odrodzenia Polski. Będąc na emeryturze działał w Fundacji na Rzecz Tradycji Jazdy Polskiej.

</doc>
<doc id="1561644" url="https://pl.wikipedia.org/wiki?curid=1561644" title="Rumpler C.VII">
Rumpler C.VII

Rumpler C.VII – niemiecki samolot rozpoznawczy z okresu I wojny światowej.
Historia i opis konstrukcji.
Samolot ten, oblatany w 1917 r., był rozwinięciem modelu Rumpler C.IV. Jego konstruktorem był dr inż. Edmund Rumpler. Przeznaczony był do rozpoznania fotograficznego na dużych wysokościach. W tym celu posiadał specjalne wyposażenie: aparaturę tlenową, elektryczne ogrzewanie, kamerę "Görz" z elektrycznym napędem, a niektóre egzemplarze radiostacje. Zastosowany w płatowcu silnik Maybach Mb.IV o powiększonym stopniu sprężania (5,85:1) zachowywał stałą moc 180 kW (240 KM) aż do wysokości 1800 m, co pozwalało na loty ponad pułapem myśliwców przeciwnika. W niemieckim żargonie określany był "Rubild" ("Rumpler Lichtbildflugzeug" – fotograficzny). Uzbrojenie stanowił 1 ruchomy karabin maszynowy Parabellum 7,92 mm umieszczony na obrotnicy w tylnej kabinie (czasem zamiast kamery montowano 1 zsynchronizowany karabin maszynowy Spandau LMG 08/15 7,92 mm). Prócz zakładów macierzystych produkowany był również na licencji w fabryce DFW w Lipsku.
Samolot oprócz lotnictwa niemieckiego użytkowała po wojnie Szwajcaria, a co najmniej dwa egzemplarze były używane również w polskim lotnictwie, trafiły do 2. 8. eskadry wywiadowczej.

</doc>
<doc id="1561645" url="https://pl.wikipedia.org/wiki?curid=1561645" title="Allianz Bank Polska">
Allianz Bank Polska

Allianz Bank Polska SA (w latach 2010–2012 pod nazwą Get Bank SA) – były bank komercyjny z siedzibą w Warszawie, funkcjonujący w latach 2008–2012.
Historia.
1 września 2008 Allianz Bank Polska SA otrzymał zezwolenie Komisji Nadzoru Finansowego na rozpoczęcie działalności. Inauguracja działalności banku nastąpiła 2 grudnia 2008. Pierwszym prezesem został Paweł Miller. Właścicielem 100% akcji banku było Towarzystwo Ubezpieczeń i Reasekuracji Allianz Polska SA. W 2009 r. Millera na stanowisku prezesa zastąpił Jakub Papierski. W lutym 2010 r. prezesem zarządu został Stanisław Borkowski. W listopadzie 2010 r. Allianz Polska podpisało z Getin Holding SA umowę, na mocy której holding nabył 100% akcji w banku. W momencie transakcji bank zatrudniał 650 osób i obsługiwał 73 tys. klientów. Bank obsługiwał klientów indywidualnych poprzez sieć 58 placówek bankowych w całym kraju. Od 27 czerwca 2011 Allianz Bank Polska SA oferował swoje produkty i usługi jako "Get Bank". 1 czerwca 2012 nastąpiło prawne połączenie Get Bank SA oraz Getin Noble Bank SA. Utworzony w wyniku fuzji bank pozostał przy nazwie i marce handlowej Getin Noble Bank.

</doc>
<doc id="1561646" url="https://pl.wikipedia.org/wiki?curid=1561646" title="Trzecia płeć">
Trzecia płeć

Trzecia płeć ( lub ) – termin określający jednostki, które nie są uznawane ani przez siebie, ani przez społeczeństwo, ani za mężczyzn, ani za kobiety. Jest to również kategoria społeczna obecna w społeczeństwach, które uznają trzy lub więcej płci. Określenie „trzecia” jest zwykle rozumiane jako „inna”; niektórzy antropologowie i socjologowie opisywali czwartą, piątą i „pewne” płcie.
Biologia determinuje, czy ludzka płeć chromosomalna i anatomiczna jest męska, żeńska, czy też stanowi jedną z nietypowych odmian dimorfizmu płciowego mogących stworzyć pewien stopień niejednoznaczności zwany interpłciowością. Jednakże stan, w jakim dana osoba identyfikuje się lub jest identyfikowana przez społeczeństwo jako mężczyzna, kobieta lub ktoś inny, jest zazwyczaj określany również przez jej tożsamość płciową i rolę płciową w konkretnej kulturze, w której żyje. Nie wszystkie kultury mają ściśle określone role płci.
W różnych kulturach trzecia lub czwarta płeć może reprezentować bardzo odmienne zjawiska. Dla rdzennych Hawajczyków i Tahitańczyków māhū jest stanem pośrednim pomiędzy mężczyzną a kobietą lub „osobą o nieokreślonej płci”. Niektórzy tradycyjni rdzenni Amerykanie z południowo-zachodnich Stanów Zjednoczonych uznają spektrum czterech płci: kobieca kobieta, męska kobieta, kobiecy mężczyzna i męski mężczyzna. Określenie „trzecia płeć” bywa także odnoszone do hidźra w Indiach, którzy uzyskali prawną odrębność, faʻafafine w Polinezji i dziewic Kanunu.

</doc>
<doc id="1561647" url="https://pl.wikipedia.org/wiki?curid=1561647" title="Heinrich Dohrn">
Heinrich Dohrn



</doc>
<doc id="1561650" url="https://pl.wikipedia.org/wiki?curid=1561650" title="Stettiner Entomologische Verein">
Stettiner Entomologische Verein

Stettiner Entomologische Verein (Entomologischer Verein zu Stettin) – Szczecińskie Towarzystwo Entomologiczne; organizacja założona w 1837 roku przez von Bunina (spotykana też data 1839). Było wiodącym na świecie stowarzyszeniem tego typu, trzecim towarzystwem entomologów na świecie (po paryskim założonym w 1832 i młodszym o rok londyńskim). Wydawało czasopismo „Stettiner Entomologische Zeitung”.
Pierwszym prezesem był doktor medycyny Wilhelm Ludwig Ewald Schmidt; po jego przedwczesnej śmierci w wieku 39 lat przewodnictwo objął Carl August Dohrn. Wyboru Dohrna dokonano na corocznym spotkaniu towarzystwa 5 listopada 1843 roku. Po jego śmierci prezesem został wybrany jego syn, Heinrich Dohrn.

</doc>
<doc id="1561654" url="https://pl.wikipedia.org/wiki?curid=1561654" title="Zwalista Przełęcz">
Zwalista Przełęcz

Zwalista Przełęcz (słow. "Sedlo pod Kupolou", niem. "Szontaghscharte", węg. "Szontaghrés") – przełęcz w słowackich Tatrach Wysokich, w bocznej grani odchodzącej na południowy wschód od Małej Wysokiej. Oddziela Baniastą Turnię od Zwalistej Turniczki. Stoki południowo-zachodnie opadają do Zadniej Doliny Wielickiej, północno-wschodnie do Kotliny pod Rohatką.
Na przełęcz nie wiodą żadne znakowane szlaki turystyczne. Polskie nazewnictwo przełęczy pochodzi od Zwalistej Turni, natomiast słowackie, niemieckie i węgierskie od Baniastej Turni. Nazwy niemiecka i węgierska zostały nadane na cześć Miklósa Szontagha seniora
Historia.
Pierwsze wejścia turystyczne:

</doc>
<doc id="1561658" url="https://pl.wikipedia.org/wiki?curid=1561658" title="Uniwersalia">
Uniwersalia



</doc>
<doc id="1561659" url="https://pl.wikipedia.org/wiki?curid=1561659" title="Rzeźba alpejska">
Rzeźba alpejska



</doc>
<doc id="1561661" url="https://pl.wikipedia.org/wiki?curid=1561661" title="Cycas debaoensis">
Cycas debaoensis

Cycas debaoensis – gatunek rośliny z rodziny sagowcowatych. Opisany z Debao z regionu autonomicznego Kuangsi w Chinach. Cechą charakterystyczną tego gatunku są rozwidlające się odcinki liścia, który może osiągać do 3 metrów. Kłodzina jest zagłębiona w podłożu. Gatunkiem podobnym i blisko spokrewnionym jest "Cycas multipinnata". Oba gatunki bardzo ozdobne i ze względu na rozgałęzione liście wyróżniające się na tle rodzaju, z obu powodów poszukiwane przez kolekcjonerów. Gatunek występuje w naturze na bardzo ograniczonym obszarze, na około 20 hektarach, jest zagrożony wymarciem w środowisku naturalnym w wyniku antropopresji. Zarówno "Cycas debaoensis" jak i "Cycas multipinnata" uprawiane są w Ogrodzie Botanicznym Uniwersytetu Jagiellońskiego.

</doc>
<doc id="1561662" url="https://pl.wikipedia.org/wiki?curid=1561662" title="Rzeźba fluwialna">
Rzeźba fluwialna



</doc>
<doc id="1561668" url="https://pl.wikipedia.org/wiki?curid=1561668" title="Thorns (album)">
Thorns (album)

Thorns - debiutancki album norweskiej grupy muzycznej Thorns. Wydawnictwo ukazało się w 2001 roku nakładem należącej do Sigurda "Satyra" Wongravena wytwórni muzycznej Moonfog Productions pod numerem katalogowym FOG026. Album został zrealizowany z gościnnym udziałem Wongravena, Aldrahna znanego z grupy Dødheimsgard oraz perkusisty Hellhammera z grupy Mayhem.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1561669" url="https://pl.wikipedia.org/wiki?curid=1561669" title="Parafia św. Jana Bosko w Wałdowie">
Parafia św. Jana Bosko w Wałdowie



</doc>
<doc id="1561674" url="https://pl.wikipedia.org/wiki?curid=1561674" title="Radio Szczecin">
Radio Szczecin



</doc>
<doc id="1561677" url="https://pl.wikipedia.org/wiki?curid=1561677" title="Lourdes (powieść)">
Lourdes (powieść)

Lourdes – powieść Émile’a Zoli z 1894, pierwsza część trylogii powieściowej "Trzy miasta" Émile’a Zoli.
Okoliczności powstania.
W trakcie wyjazdu w Pireneje Zola odwiedził prężnie rozwijające się sanktuarium w Lourdes. Obraz ogromnego centrum pielgrzymkowego, fanatyzm religijny wielu spośród pątników oraz postawa prowadzących sanktuarium księży zainspirowały pisarza do rozpoczęcia nowego cyklu powieściowego, którego centralnym punktem miała być kwestia religii, a pierwszym tomem miała być właśnie powieść o „mieście cudów”. W lipcu 1892 Zola ogłosił te plany w periodyku "Gil Blas", po czym ponownie wyjechał do Lourdes. W czasie tego wyjazdu dokładniej zaplanował kontynuację powieści, przewidując umiejscowienie jej akcji w Rzymie. Koncepcja tomu trzeciego, rozgrywającego się w Paryżu i konfrontującego chrześcijaństwo z ideami socjalizmu i anarchizmu powstała w końcu roku 1892.
Powieść "Lourdes" ukazała się w lipcu 1894, wcześniej była również publikowana w odcinkach przez "Gil Blas".
Treść.
Piotr Froment, ksiądz katolicki, przeżywa poważny kryzys wiary. Nie chcąc wykonywać bez przekonania swoich obowiązków, udaje się razem z przyjaciółką z dzieciństwa, Marią de Guersaint, i jej rodziną, na pielgrzymkę do Lourdes. Maria po ciężkiej chorobie może poruszać się jedynie na wózku i jej rodzice, wierzący katolicy, jak i ona sama, mają nadzieję na cudowne wyleczenie. Równocześnie do słynnego miejsca objawień maryjnych ciągną tysiące chorych, również pragnących odzyskać zdrowie. Specjalne „białe wagony” pociągów wiozą osoby, którym lekarze nie dają szans na wyleczenie lub osoby dotknięte szczególnie przerażającymi chorobami (jak Eliza Roquet, której twarz została zdeformowana przez schorzenia skóry).
Piotr obserwuje naiwną, „dziecięcą” wiarę tłumu w cuda wywoływane przez posąg Maryi oraz wodę ze źródeł Lourdes, jednak sam nie jest w stanie przyjąć toku myślenia zgromadzonych. Krytycznie przygląda się warunkom sanitarnym panującym w Lourdes, brakowi głębszej refleksji nad wiarą u większości uczestników pielgrzymki oraz postawie Ojców z Groty, opiekunów sanktuarium, nastawionych jedynie na zyski przynoszone przez pielgrzymki. Ostatnie złudzenia traci po wysłuchaniu historii proboszcza Peyramale, pierwszego opiekuna Lourdes, który został przez Ojców całkowicie odsunięty od swojej parafii, a wznoszony przez niego kościół, w którym został następnie pochowany, uległ ruinie i zapomnieniu. Piotr nie dzieli się jednak z rodziną Marii swoimi refleksjami, nie chcąc burzyć ich nieustającej wiary w możliwość uzdrowienia córki. Wiarę tę podtrzymują również zadziwiające przypadki chorych z „białego wagonu” – jedna z jadących nim kobiet wprawdzie umiera zgodnie z prognozami medyków, ale inna, gruźliczka, zaczyna wyraźnie czuć się lepiej, zaś rany pokrywające twarz Elizy Roquet zaczynają zanikać.
W czasie mszy wieczornej, ogarnięta uniesieniem religijnym Maria nagle wstaje z wózka i zaczyna chodzić. Jej przypadek zostaje okrzyknięty kolejnym cudem Lourdes. Wierzy w to także Piotr, jednak po spotkaniu z lekarzem prowadzącym chorobę przyjaciółki dowiaduje się, że wyzdrowienie pod wpływem gwałtownego wzruszenia psychicznego było całkowicie wytłumaczalne przez naukę. Ponownie ksiądz nie mówi o tym szczęśliwej Marii. Tymczasem pielgrzymi zaczynają wracać do stolicy Francji. Niektórzy, jak Eliza Roquet, cieszą się ze znacznej poprawy swego stanu, inni, jak kobieta chora na gruźlicę, na nowo odczuwają dawne objawy. Piotr, nadal obserwując sytuację, dochodzi do wniosku, że ratunkiem dla katolicyzmu – i jego wiary – jest powrót do korzeni religii.
Cechy i przesłanie utworu.
Lourdes to powieść naturalistyczna ukazującą rozwijający się we Francji ruch pielgrzymkowy i jego najsłynniejsze sanktuarium. Podobnie jak "Germinal" czy "Ziemia" dzieło opiera się na obserwacjach autora z jego własnej podróży do opisywanego miejsca, a efekt poznawania poprzez podróż i wnikliwą obserwację wzmacnia (zastosowany również w dwóch wymienionych wyżej utworach) zabieg wprowadzenia bohatera-przybysza z zewnątrz (w tym wypadku księdza Fromenta), który poznaje Lourdes równolegle z czytelnikiem i zmienia swój osąd obserwowanych zjawisk w miarę zdobywania coraz dokładniejszych informacji.
"Lourdes" wyraźnie krytykuje organizację ruchu pielgrzymkowego oraz materialistyczne nastawienie części kleru, pragnącego głównie bogacić się na przybywających masowo pątnikach. Poglądy te Zola przejął od publicysty Henriego Lasserre, który opowiadał mu o Bernadettcie Soubiros i początkach zorganizowanego ruchu pielgrzymkowego, nie szczędząc krytyki Ojcom z Groty. Nie atakuje jednak samej wiary katolickiej, chociaż narrator spogląda raczej krytycznie na postawę pielgrzymów ślepo ufających mocy wody z groty Massebielle czy posągu Maryi. Również fakt uzdrowień nie zostaje całkowicie odrzucony – chociaż autor udowadnia, że uzdrowienie jednej z głównych bohaterek, Marii, było w rzeczywistości medycznie wytłumaczalne, nie stosuje tego samego rozumowania względem Elizy Roquet, której choroba powoli ustępuje w czasie pielgrzymki do Lourdes. Znaczący i wpisujący się w krytykę panującej w sanktuarium swoistej komercji jest jednak fakt, że ten „prawdziwy cud” rozgrywa się jedynie na drugim planie utworu, a w odróżnieniu od dalece bardziej widowiskowego „uzdrowienia” Marii nie staje się przyczyną publicznej sensacji i zachwytu.
Zola stale podkreślał jednak, że nie wierzy w Boga ani uzdrowienia: domniemane cuda Lourdes uważał za efekt wielkiego psychicznego napięcia występującego u głęboko wierzących pątników. Nawiązał w ten sposób do teorii współczesnego mu psychiatry Charcota. Na potwierdzenie swoich tez rozmawiał kilkakrotnie z lekarzami, z których jeden – doktor Boisarie – został uwieczniony w powieści jako Beauclair, jeden z lekarzy Marii.
Recepcja.
"Lourdes" było ogromnym sukcesem wydawniczym, rozchodząc się w 120 tys. egzemplarzy w ciągu miesiąca, stając się trzecią co do wysokości sprzedaży powieścią Zoli (ulegając jedynie "Klęsce" i "Nanie"). Dzieło zostało jednak natychmiast celem ostrych ataków duchowieństwa katolickiego oraz związanych z nim środowisk. Zola nie spełnił oczekiwań niektórych publicystów, którzy liczyli na to, że wizyta w sanktuarium nawróci pisarza na chrześcijaństwo. Z ostrą polemiką wystąpił Richard, biskup Aix-en-Provence, którego jurysdykcji podlegało Lourdes. Znalazły się jednak również głosy katolików, którzy poparli antymaterialistyczny wydźwięk utworu. Powieść została również wpisana na Indeks Ksiąg Zakazanych i przyczyniła się do podobnego potraktowania całokształtu twórczości Zoli.

</doc>
<doc id="1561679" url="https://pl.wikipedia.org/wiki?curid=1561679" title="Liv-Kjersti Bergman">
Liv-Kjersti Bergman

Liv-Kjersti Bergman z d. Eikeland (ur. 20 marca 1979 r. w Bergen) – norweska biathlonistka. Zadebiutowała w Pucharze Świata w Oberhofie w 1999 r. Jej najlepszy wynik to 2. miejsce w zawodach Pucharu Świata w Östersund w 2006 r. Podczas Mistrzostw Świata w 2005 roku zajęła 16. miejsce w biegu indywidualnym na 15 km.
7 sierpnia 2010 r. w miejscowości Hålandsdal, wzięła ślub ze szwedzkim biathlonistą Carlem Johanem Bergmanem.

</doc>
<doc id="1561681" url="https://pl.wikipedia.org/wiki?curid=1561681" title="Jagdstaffel 25">
Jagdstaffel 25

Jagdstaffel 25 – Königlich Preußische Jagdstaffel Nr. 25 – Jasta 25 jednostka lotnictwa niemieckiego Luftstreitkräfte z okresu I wojny światowej.
Informacje ogólne.
Jednostka została utworzona na początku listopada 1916 roku. Po organizacji eskadry skierowano ją na front 1 grudnia 1916 roku i dowództwo powierzono kapitanowi Friedrich-Karl Burckhardt, który przyszedł z Feldflieger Abteilung 30. W całym okresie swojego istnienia operowała na froncie macedońskim.
Pierwszymi samolotami eskadry były Halberstadt D.II, a później Albatros D.III oraz LFG Roland D.II.
"Jasta 25" w całym okresie wojny odniosła ponad 46 zwycięstw nad samolotami nieprzyjaciela i 8 nad balonami nieprzyjaciela. W okresie od grudnia 1917 do listopada 1918 roku jej straty wynosiły 2 zabitych w walce, 1 zabitych w wypadkach, 1 rannych.
Łącznie przez jej personel przeszło 6 asów myśliwskich:

</doc>
<doc id="1561683" url="https://pl.wikipedia.org/wiki?curid=1561683" title="Mleczarz">
Mleczarz

Mleczarz (ang. "The Calcium Kid") – brytyjska komedia obyczajowa. Światowa premiera odbyła się 30 kwietnia 2004 r. Czas trwania 89 min. Film jest pierwszym, w którym Orlando Bloom zagrał główną rolę.

</doc>
<doc id="1561685" url="https://pl.wikipedia.org/wiki?curid=1561685" title="Kathoey">
Kathoey

Kathoey () – tajski termin oznaczający osobę identyfikującą się z płcią przeciwną lub mającą niektóre jej cechy biologiczne. Wyróżnia się męskiego "kathoey" (K/M) i kobiecą "kathoey" (M/K). Ludzie ci są często uznawani za trzecią płeć.
Kobiece "kathoey" proces korekty płci zaczynają w bardzo młodym wieku. Jako kilkuletnie dzieci zaczynają brać leki hormonalne (dostępne w Tajlandii bez recepty), a operacje korekty płci przechodzą, będąc nastolatkami. Osiągając wiek dorosły, pod względem fizycznym nie przejawiają prawie żadnych cech męskich. Prawo tajlandzkie nie zezwala na zmianę statusu płci w dokumentach tożsamości (stan na rok 2022), co sprawia, że nie są traktowane jak pełnoprawni obywatele.

</doc>
<doc id="1561686" url="https://pl.wikipedia.org/wiki?curid=1561686" title="Szczecińskie Towarzystwo Entomologiczne">
Szczecińskie Towarzystwo Entomologiczne



</doc>
<doc id="1561688" url="https://pl.wikipedia.org/wiki?curid=1561688" title="Kurów (Bochnia)">
Kurów (Bochnia)

Kurów - osiedle Bochni położone w południowo-wschodniej części miasta.
Jest jedną z 14 jednostek pomocniczych Bochni. Do 1973 roku była to osobna wieś.
Położenie.
Osiedle położone jest w południowo-wschodniej części miasta i sąsiaduje z:
Nazwa.
Nazwa wsi pochodzi od właściciela tych ziem - Klemensa Kurowskiego.
Historia.
Początki Kurowa jako osady wiejskiej, sięgają XIII wieku, a pierwsze spisane dokumenty pochodzą z 1308 i 1311 roku, gdzie jako właściciela wsi, wymienia się w nich rycerza noszącego imię Siestrzemił. Po nim około roku 1370, wieś przypadła najpewniej drogą spadku rycerzowi Klemensowi – kasztelanowi żarnowskiemu, który od jej nazwy przybrał nazwisko Kurowski. Zachowane dokumenty świadczą, że w roku 1392, występuje ów rycerz jako właściciel Kurowa.
Po jego śmierci, synowie rzadko przebywali w tym miejscu. Ostatecznie po śmierci Piotra, syna Klemensa, wieś przeszła w ręce Pileckich. Przed rokiem 1507, władza nad wsią spoczęła na rękach Stanisława Kmity. Odtąd Kurów był pod władzą kolejnych właścicieli Zamku w Wiśniczu.
Zachowane w miejscowym nazewnictwie do dnia dzisiejszego nazwy terenowe, związane z dawnymi właścicielami wsi jak: "kokoci zamek", czy też "gródek", świadczą o istotnej roli, jaką niegdyś odgrywała ta miejscowość położona przy ważnym szlaku komunikacyjnym, prowadzącym z Węgier do Krakowa i na północ kraju.
Ludzie związani z Kurowem.
Na świat przyszedł tu Mikołaj Kurowski – arcybiskup gnieźnieński i kanclerz wielki koronny.
Komunikacja.
Przebiegają tędy linie autobusowe BZK o numerach: 3 i 9 oraz RPK o numerach:9 i 12.

</doc>
<doc id="1561689" url="https://pl.wikipedia.org/wiki?curid=1561689" title="Król królów (film 1961)">
Król królów (film 1961)

Król królów (ang. "King of Kings") – amerykański biblijny dramat biograficzny z 1961 roku w reżyserii Nicholasa Raya.
Opis.
Jedna z wielu hollywoodzkich adaptacji Nowego Testamentu, zwracająca uwagę realizacyjnym rozmachem i swobodnym traktowaniem tradycyjnych wątków. Opowieść o życiu Jezusa z Nazaretu, przedstawiona jako trzy oddzielne wątki. Pierwszy to losy Chrystusa od czasu jego narodzin, poprzez chrzest u Jana Chrzciciela, aż po wybór uczniów. Drugi wątek przedstawia dwór Heroda Antypasa i panowanie Rzymian. Ciąg dalszy historii to rządy Poncjusza Piłata. Trzeci i najbardziej kontrowersyjny motyw to losy Barabasza, który został przedstawiony jako ambitny żydowski opozycjonista i buntownik walczący z Rzymianami.
Produkcja.
Zdjęcia do filmu kręcono w Hiszpanii w następujących lokacjach:

</doc>
<doc id="1561690" url="https://pl.wikipedia.org/wiki?curid=1561690" title="Antony and the Johnsons (album)">
Antony and the Johnsons (album)

Antony and the Johnsons - album grupy Antony and the Johnsons wydany w 1998.
Wydanie.
Po raz pierwszy album został wydany w 1998 przez wydawnictwo Durtro Davida Tibeta w ramach formacji Current 93. "Antony and the Johnsons" zostało później ponownie wydany przez Secretly Canadian w 2000 i 2004
Spis treści.
Wszystkie piosenki zostały napisane przez Antonego Hegarty`ego.

</doc>
<doc id="1561691" url="https://pl.wikipedia.org/wiki?curid=1561691" title="Mały Władziu">
Mały Władziu



</doc>
<doc id="1561693" url="https://pl.wikipedia.org/wiki?curid=1561693" title="Starkiller (TFU)">
Starkiller (TFU)



</doc>
<doc id="1561695" url="https://pl.wikipedia.org/wiki?curid=1561695" title="Duszek (rodzaj ssaka)">
Duszek (rodzaj ssaka)

Duszek ("Diclidurus") – rodzaj ssaka z podrodziny upiorów (Emballonurinae) w obrębie rodziny upiorowatych (Emballonuridae).
Zasięg występowania.
Rodzaj obejmuje gatunki występujące w Ameryce Południowej.
Morfologia.
Długość ciała (bez ogona) 57–83 mm, długość ogona 17–24 mm, długość ucha 10–17 mm, długość tylnej stopy 7–14 mm, długość przedramienia 51–71,9 mm; masa ciała 13–26 g.
Systematyka.
Podział systematyczny.
Do rodzaju należą następujące gatunki zgrupowane w dwóch podrodzajach:

</doc>
<doc id="1561697" url="https://pl.wikipedia.org/wiki?curid=1561697" title="Antykwarnia">
Antykwarnia



</doc>
<doc id="1561698" url="https://pl.wikipedia.org/wiki?curid=1561698" title="KPR Miedź'96 Legnica">
KPR Miedź'96 Legnica



</doc>
<doc id="1561699" url="https://pl.wikipedia.org/wiki?curid=1561699" title="Mały Władzio">
Mały Władzio



</doc>
<doc id="1561702" url="https://pl.wikipedia.org/wiki?curid=1561702" title="Hylotorus">
Hylotorus

Hylotorus – rodzaj myrmekofilnego chrząszcza z podrodziny Paussinae, rodziny biegaczowatych. Należy tu osiem gatunków, opisanych z Afryki tropikalnej. Znajdywano je w koloniach mrówek "Pheidole sp".
Gatunki:

</doc>
<doc id="1561705" url="https://pl.wikipedia.org/wiki?curid=1561705" title="Związek Czynu Zbrojnego">
Związek Czynu Zbrojnego

Związek Czynu Zbrojnego – konspiracyjna organizacja wojskowa, utworzona w październiku 1939 roku.
Jej komendantem był podpułkownik Franciszek Julian Znamirowski (ps. „Profesor Witold”). Związek liczył kilkanaście tysięcy członków. W 1940 roku nastąpił podział organizacji (część przeszła do Związku Walki Zbrojnej, inni do Polskiej Organizacji Zbrojnej, pozostali do Konfederacji Zbrojnej).

</doc>
<doc id="1561706" url="https://pl.wikipedia.org/wiki?curid=1561706" title="Bromyard">
Bromyard

Bromyard - miasto w Wielkiej Brytanii, w Anglii, w regionie West Midlands, w hrabstwie Herefordshire. W 2001 r. miasto to zamieszkiwało 4 000 osób.

</doc>
<doc id="1561708" url="https://pl.wikipedia.org/wiki?curid=1561708" title="Mike Amigorena">
Mike Amigorena

Mike Amigorena, właściwie Michael Amigorena (ur. 30 maja 1972 roku w Maipú, w prowincji Mendoza) - argentyński aktor. 
Ma włoskie pochodzenie ze strony matki i Basków ze strony ojca, ma dwie starsze siostry: Gracielę i Lilet. Był dzieckiem problematycznym, powtarzał trzy razy czwartą klasę gimnazjum i został wyrzucony z kilku szkół. W 1992 roku aż do ukończenia dziewiętnastego roku życia lat w Buenos Aires imał się różnych prac, w tym jako dostawca pizzy, kablówki, kadet, adwokat i model. Przez rok studiował teatr z Santiago Dorią, a następnie naukę kontynuował w Asociación Argentina de Actores z Alfredo Zemmą. Poznawał także umiejętności błazna, klauna i pracy z maską pod kierunkiem Cristiny Moreira. W 1998 zadebiutował na scenie w sztuce Franka Wedekinda "Wiosenne przebudzenie" ("Despertar de primavera").

</doc>
<doc id="1561711" url="https://pl.wikipedia.org/wiki?curid=1561711" title="Love Don’t Cost a Thing">
Love Don’t Cost a Thing

Love Don’t Cost a Thing – pierwszy singel z drugiego albumu Jennifer Lopez – J. Lo. Na "Billboard" Hot 100, singel znalazł się na trzeciej pozycji. Natomiast w Wielkiej Brytanii stał się jej pierwszym numerem jeden. Nagrano też hiszpańska wersję "Amor Se Paga con Amor" ("Love Is Paid with Love"), który znajduje się na wersji albumu wydanej w Ameryce Łacińskiej. Lopez zaśpiewała singel po raz pierwszy na gali 2000 MTV Europe Music Awards, która odbyła się w listopadzie 2000 roku w Sztokholmie.

</doc>
<doc id="1561714" url="https://pl.wikipedia.org/wiki?curid=1561714" title="Upiór (rodzaj ssaka)">
Upiór (rodzaj ssaka)

Upiór ("Emballonura") – rodzaj ssaka z podrodziny upiorów (Emballonurinae) w obrębie rodziny upiorowatych (Emballonuridae).
Zasięg występowania.
Rodzaj obejmuje gatunki występujące w południowo-zachodniej Azji i na Madagaskarze ("E. atrata").
Morfologia.
Długość ciała (bez ogona) 34–67 mm, długość ogona 10–22 mm, długość ucha 10–19,4 mm, długość tylnej stopy 5–9,5 mm, długość przedramienia 37,5–53 mm; masa ciała 3,5–14 g.
Systematyka.
Etymologia.
"Emballonura": "emballō" „rzucać się”; ουρα "oura" „ogon”.
Podział systematyczny.
Do rodzaju należą następujące gatunki:

</doc>
<doc id="1561715" url="https://pl.wikipedia.org/wiki?curid=1561715" title="Lamed">
Lamed

Lamed, lām (ל, ل‍) — litera alfabetów semickich, m.in. fenickiego, aramejskiego, arabskiego, hebrajskiego. Odpowiada literze l. W gematrii reprezentuje liczbę 30.
W arabskim i hebrajskim odpowiada dźwiękowi [l] (jak np. w wyrazie אבל trb. "awal" – ale).

</doc>
<doc id="1561716" url="https://pl.wikipedia.org/wiki?curid=1561716" title="Afrojax">
Afrojax

Afrojax, właściwie Michał Gabriel Hoffmann (ur. 15 lipca 1978 w Warszawie) – polski raper, muzyk i kompozytor, a także producent muzyczny, inżynier dźwięku. Współzałożyciel i MC zespołu Afro Kolektyw, także jego producent i instrumentalista, współzałożyciel grupy synthpopowej "Surowa kara za grzechy". Pod pseudonimem Peter Bergstrand współpracował z zespołami Furia Futrzaków i Newest Zealand. Jako Randall oraz Chuinho aktywny na demoscenie Commodore 64.
Od 2003 roku współpracuje z Programem 3 Polskiego Radia. W 2006 roku napisał muzykę i słowa piosenki wykonywanej przez pracowników tejże rozgłośni pt. „Karp siódmy wspaniały”.
W 2011 roku Hoffmann znalazł się na 27. miejscu listy 30 najlepszych polskich raperów według magazynu Machina. Rok później znalazł się na 7. miejscu analogicznej listy opublikowanej przez serwis Porcys. W 2012 stwierdził, że gra wszędzie, gdzie go zaproszą, "chyba że jest to konwencja Prawa i Sprawiedliwości".
W 2013 roku nakładem wytwórni DRAW ukazał się pierwszy solowy album artysty, zatytułowany "Random Composing Technique Manifesto" i zawierający kompozycje oparte na samplach. Od rozwiązania Afro Kolektywu (2015) nagrywa solo, jego płyty sygnowane pseudonimem Legendarny Afrojax hołdują stylistyce rapu turpistycznego, nie stroniąc od taktyki szoku i prowokacji.
4 kwietnia 2017 roku wygrał odcinek teleturnieju „Jeden z dziesięciu”.

</doc>
<doc id="1561720" url="https://pl.wikipedia.org/wiki?curid=1561720" title="Nguyễn Ánh">
Nguyễn Ánh



</doc>
<doc id="1561721" url="https://pl.wikipedia.org/wiki?curid=1561721" title="Iemitsu Tokugawa">
Iemitsu Tokugawa

 – trzeci siogun z dynastii Tokugawa, panował od 1623 do 1651. Był najstarszym synem Hidetady oraz wnukiem Ieyasu.
Młodość (1604–1617).
Iemitsu był pierwszym członkiem rodu urodzonym po objęciu władzy przez Ieyasu Tokugawę.
W dzieciństwie nosił imię Takechiyo. Miał dwie siostry, Sen-hime i Masako oraz brata Tadanagę, który był jego rywalem. Tadanaga był ulubieńcem rodziców, ale Ieyasu zdecydował, że to Iemitsu będzie następcą Hidetady.
Silna ksenofobia jaka cechowała potomstwo Iemitsu została prawdopodobnie zaszczepiona w nich przez ojca i dziadka.
W 1617 Iemitsu oficjalnie został nominowany następcą swojego ojca. Jedynym konkurentem był jego młodszy brat Tadanaga. Wybór Iemitsu był powodem konfliktu między braćmi.
Iemitsu praktykował tradycję shudō. W 1620 pokłócił się ze swoim kochankiem, Gozaemonem Sakabe, przyjacielem z dzieciństwa i podwładnym. W wyniku konfliktu zamordował w łaźni dwudziestoletniego wówczas Sakabe.
Regencja sioguna (1623–1632).
W 1623 Hidetada powierzył stanowisko sioguna dziewiętnastoletniemu wówczas Iemitsu, a sam objął urząd "ō-gosho" (siogun w stanie spoczynku).
W 1626 Iemitsu i Hidetada odwiedzili w Kioto cesarza Go-Mizunoo, cesarzową Masako (córkę Hidetady i siostrę Iemitsu) i księżniczkę Okiko. Wcześniejsze relacje z Go-Mizunoo pogorszyły się po Incydencie Purpurowej Szaty (紫衣事件, shi-e jiken), podczas którego cesarz został oskarżony o nadanie honorowych, purpurowych szat dla więcej niż dziesięciu duchownych wbrew edyktowi, który zakazywał ich przez dwa lata (prawdopodobnie żeby rozbić więź między cesarzem i religijnymi kręgami). Siogunat interweniował unieważniając nadane przywileje. Powodem abdykacji Go-Mizunoo było wejście mamki Iemitsu i Masako na obszar dworu cesarskiego, mimo panującego zakazu. W wyniku tego księżniczka Okiko przejęła władzę jako cesarzowa Meishō. Siogun stał się teraz wujkiem zasiadającego na tronie monarchy.
W 1632 zmarł ō-gosho Hidetada i Iemitsu objął realną władzę w państwie. Aż do śmierci Tadanagi w 1633 czuł groźbę przejęcia przez niego władzy.
Siogun Iemitsu (1632–1651).
Hidetada pozostawił swoich doradców, zasłużonych daimyō, aby służyli jako regenci Iemitsu. Po śmierci brata w 1633 Iemitsu zdymisjonował owych doradców i na ich stanowiska wyznaczył swoich przyjaciół. Z ich pomocą utworzył silną, scentralizowaną administrację. 
W 1637 wybuchła rebelia przeciw antychrześcijańskiej polityce Iemitsu w Shimabara. Tysiące chrześcijan zostało zabitych podczas tłumienia buntu i straconych po jego zakończeniu. Antychrześcijańskie prześladowania utrzymały się przez cały okres panowania sioguna Iemitsu. W 1643 z jego polecenia zginął polski jezuita Wojciech Męciński.
W 1639 Iemitsu oficjalnie odizolował Japonię od reszty świata. Ograniczył handel do holenderskich kupców, z którymi prowadził interesy na sztucznej wyspie Dejima w Nagasaki i do pełnomocników z Chinami. Handel z Koreą był prowadzony przez ród Sō z Tsushimy, a z Królestwem Ryūkyū znajdował się pod kontrolą klanu Shimazu.
W 1643 cesarzowa-władczyni Meishō zrzekła się tronu. Została nastąpiona przez jej młodszego, przyrodniego brata cesarza Go-Kōmyō, który potępiał gwałtowne i barbarzyńskie metody siogunatu. Wielokrotnie krytykował Iemitsu i jego najstarszego syna i spadkobiercę, Ietsuna.
W 1651 w wieku 47 lat zmarł siogun Iemitsu. Był pierwszym siogunem z klanu Tokugawa, którego rządy skończyły się z chwilą śmierci, a nie poprzez abdykację. Nadano mu pośmiertne imię Daiyūin. Po jego śmierci rządy objął Ietsuna.
Walka z wpływami Zachodu oraz edykt o samoizolacji kraju w 1635.
Wśród krajów Azji, Japonia była stosunkowo otwarta na kontakty z zamorskimi kupcami i misjonarzami. Od połowy XVI w. statki z Portugalii, Hiszpanii, Holandii i Anglii zaczęły docierać do Japonii. Początkowe zainteresowanie obcymi, ich stylem życia, wiedzą i przywożonymi przez nich towarami np. bronią palną i artylerią, a także religią, przekształcało się stopniowo we wrogość. 
Zaczęły narastać negatywne uczucia do obcokrajowców. Ponadto, po podboju Filipin przez Hiszpanię, władcy Japonii stracili wiarę w dobre zamiary Europejczyków i zwątpili w lojalność przechrzczonych daimyō. Podejmowano kolejne działania mające na celu wydalanie obcych kupców i misjonarzy. Rozkazano krzyżowanie głównych katolickich głosicieli i wyznawców. 
Iemitsu dał pozwolenie handlu z Japonią tylko jednemu holenderskiemu statkowi w ciągu roku. Jego rozkazy nabrały siły po wykonaniu wyroku na dwóch Portugalczykach, którzy przyszli wstawić się w sprawie ustanowienia wcześniejszej polityki handlu zagranicznego Japonii. 
W 1630 Iemitsu Tokugawa wydał kilka edyktów izolujących Japonię. Najsławniejszym z nich był "Edykt o zamknięciu kraju" w 1635. Zawierał on główne ograniczenia wprowadzone przez Iemitsu oraz wykazał negatywny stosunek władz do katolicyzmu i każdego, kto go głosił. Iemitsu zaoferował hojne nagrody dla każdego, kto mógłby dostarczyć informacji o duchownych i ich zwolennikach, którzy potajemnie praktykowali i rozprzestrzeniali ich religię w Japonii. Co więcej, załoga każdego przybywającego do Japonii statku musiała być gruntownie zbadana pod kątem stosunku do wiary (obowiązek fumi-e).
Edykt musiał być skrupulatnie przestrzegany, ponieważ w niektórych punktach były określone dokładne daty, w których obce statki powinny przybywać albo opuszczać kraj. Na przykład: "Data wypłynięcia do domu obcych statków będzie najpóźniej dwudziestego dnia dziewiątego miesiąca".
Ery w których rządził Iemitsu.
Iemitsu sprawował urząd sioguna w następujących erach w dziejach Japonii:

</doc>
<doc id="1561722" url="https://pl.wikipedia.org/wiki?curid=1561722" title="Hansa-Brandenburg C.I">
Hansa-Brandenburg C.I

Hansa-Brandenburg C.I – austro-węgierski samolot rozpoznawczy z okresu I wojny światowej, konstrukcji niemieckiej.
Historia i opis konstrukcji.
Konstruktorem dwupłatowca C.I, będącego rozwinięciem szkolnej maszyny Hansa-Brandenburg B.I, był inż. Ernst Heinkel. Zmiany obejmowały przede wszystkim zastosowanie mocniejszych silników i dodanie uzbrojenia – przy niezmienionej sylwetce (potocznie zwano go „dużym Brandenburgiem”, mimo niemal identycznych wymiarów – w odróżnieniu od „małego” B.I). Ten udany samolot nie zyskał zainteresowania lotnictwa niemieckiego, lecz produkowany był w dużej liczbie na licencji w Austro-Węgrzech w zakładach Phönix w Wiedniu i Ungarische Flugzeugfabrik AG (UFAG) w Budapeszcie, a po wojnie również w Czechosłowacji przez zakłady Aero jako A-14, A-15 i A.26. Stosowano w nich rozmaite silniki: Austro-Daimler o mocy od 150 do 200 KM, Mercedes 160 KM, Hiero 200-230 KM i Benz 200-230 KM. Uzbrojenie stanowił 1 ruchomy karabin maszynowy Schwarzlöse 8 mm wz.07/12 umieszczony na obrotnicy w tylnej kabinie (w części egzemplarzy montowano dodatkowo 1 stały karabin maszynowy strzelający do przodu nad górnym płatem, a w samolotach późniejszej produkcji – zsynchronizowany karabin maszynowy Schwarzlose M.16/R). Niektóre samoloty produkcji Phönix miały kabinę obserwatora w formie dość wysokiej oprofilowanej wieży, przez co karabin maszynowy na obrotnicy na szczycie mógł strzelać dookoła ponad górnym płatem. Mógł on zabrać także do 100 kg bomb.
Firma Phönix produkowała samoloty serii 26, 27, 29, 129, 229, 329, 429, a UFAG – 61, 63, 64, 67, 68, 69, 169, 269, 369 (stanowiły one pierwszą część numeru seryjnego). Phönix wyprodukował ich 480, a UFAG – 876, łącznie 1356. Cechą samolotów Hansa-Brandenburg C.I był wysoki silnik, ograniczający widoczność dla pilota, dlatego w samolotach produkcji Phoenix silnik montowano ok. pół metra niżej, natomiast samoloty UFAG miały staranne okapotowanie silnika.
Służba w lotnictwie polskim.
Samoloty oprócz lotnictwa Państw Centralnych i Czechosłowacji użytkowane były po wojnie w dużej liczbie również w polskim lotnictwie, służąc do połowy lat dwudziestych m.in. w 5. i 6 Eskadrze Wywiadowczej i 2 Pułku Lotniczym oraz prawdopodobnie w 8. i 16 Eskadrze Wywiadowczej.
5 listopada 1918 roku Stefan Bastyr wraz z obserwatorem de Beaurain wykonali na Brandenburgu C.I pierwszy lot bojowy lotnictwa niepodległej Polski (jeszcze przed oficjalnie przyjmowanym dniem odzyskania niepodległości 11 listopada). Obrzucili lekkimi bombami i ostrzelali ukraińskich żołnierzy wycofujących się po próbie ataku na Dworzec Główny we Lwowie. Według jednak innych publikacji, był to samolot Oeffag C.II. Kolejny lot bojowy odbył się tego samego dnia (z obserwatorem Władysławem Toruniem), a następne od 7 listopada.
W Małopolsce (głównie Lwowie i Krakowie) zdobyto 22 samoloty Brandenburg C.I (8 produkcji Phoenix i 14 produkcji UFAG). Używane były bojowo do 1920 roku, a do szkolenia do 1922 roku. Ponadto, 15 samolotów tego typu zbudowano, częściowo z dostępnych części, we lwowskich warsztatach III Ruchomego Parku Lotniczego w latach 1919–1920. W toku ich konstrukcji wprowadzono półskorupowy kadłub o takiej samej geometrii, z pracującym pokryciem. Następnie, od 1920 do 1924 roku pewną liczbę zmodernizowanych samolotów, oznaczanych jako Brandenburg K, zbudowano w warsztatach parku 2 pułku lotniczego w Krakowie.

</doc>
<doc id="1561723" url="https://pl.wikipedia.org/wiki?curid=1561723" title="Billericay">
Billericay

Billericay – miasto i civil parish w Wielkiej Brytanii, w Anglii, w regionie East of England, w hrabstwie Essex, w dystrykcie Basildon. W 2011 roku civil parish liczyła mieszkańców.
W 1961 roku w Billericay urodziła się Alison Moyet, piosenkarka duetu Yazoo.

</doc>
<doc id="1561724" url="https://pl.wikipedia.org/wiki?curid=1561724" title="Szołbiznes">
Szołbiznes



</doc>
<doc id="1561726" url="https://pl.wikipedia.org/wiki?curid=1561726" title="Żanna Proniczewa">
Żanna Proniczewa

Żanna Walerjewna Proniczewa (ros. Жанна Валерьевна Проничева, ur. 13 grudnia 1978) – rosyjska siatkarka. W sezonie 2006/08 grała w Zarieczju Odincowo. Kontrakt został rozwiązany z inicjatywy zawodniczki, przyczyną tego były sprawy rodzinne.

</doc>
<doc id="1561727" url="https://pl.wikipedia.org/wiki?curid=1561727" title="Psinek">
Psinek

Psinek ("Peropteryx") – rodzaj ssaka z podrodziny upiorów (Emballonurinae) w obrębie rodziny upiorowatych (Emballonuridae).
Zasięg występowania.
Rodzaj obejmuje gatunki występujące w Ameryce.
Morfologia.
Długość ciała (bez ogona) 42–75 mm, długość ogona 11–20 mm, długość ucha 10,6–20 mm, długość tylnej stopy 5,3–13 mm, długość przedramienia 36–53,6 mm; masa ciała 3,7–13 g.
Systematyka.
Podział systematyczny.
Do rodzaju należą następujące gatunki zgrupowane w dwóch podrodzajach:

</doc>
<doc id="1561728" url="https://pl.wikipedia.org/wiki?curid=1561728" title="Anne Ingstadbjørg">
Anne Ingstadbjørg

Anne Ingstadbjørg (ur. 14 maja 1979) – norweska biathlonistka. Zadebiutowała w Pucharze Świata w zawodach w Pokljuce w 2005 r. Jej najlepszy wynik to 6. miejsce w zawodach Pucharu Świata w Hochfilzen w 2007 r.
Podczas Mistrzostw Świata w 2008 roku zajęła 18. miejsce w biegu indywidualnym na 15 km. Wcześniej występowała w zawodach juniorów. Podczas Mistrzostw Świata Juniorów w Jericho w 1998 r. zajęła 13. miejsce w sprincie i biegu indywidualnym.
Dwukrotna medalistka: złoto w drużynowym biegu patrolowym na 15 km oraz brąz w biatlonie - sprint drużynowo (7,5 km) na Zimowych igrzysk wojskowych w Dolinie Aosty (2010).

</doc>
<doc id="1561730" url="https://pl.wikipedia.org/wiki?curid=1561730" title="Zwalista Turnia">
Zwalista Turnia

Zwalista Turnia (słow. "Westerov štít", niem. "Weszterspitze", węg. "Wesztercsúcs") – wybitny szczyt w słowackich Tatrach Wysokich. Znajduje się w bocznej grani, którą na południowy wschód wysyła Mała Wysoka. Zwalista Turnia od Baniastej Turni oddzielona jest Zwalistą Przełęczą, a od Staroleśnego Szczytu – Zwodną Ławką.
Zwalista Turnia nie jest dokładnie pomierzona, jednak niekiedy podaje się jej wysokość wynoszącą 2409 m n.p.m. Nieco niższa Baniasta Turnia ma ok. 2414 m, więc wysokość 2409 m wydaje się błędna. W masywie Zwalistej Turni znajduje się wiele mniej znaczących obiektów. W obrębie południowo-zachodnich stoków wyróżniają się:
Z kolei w grani północno-zachodniej, opadającej na Zwalistą Przełęcz, położone są:
Na szczyt nie prowadzą żadne znakowane szlaki turystyczne, jest dostępna dla taterników, dla których najciekawsze są jej urwiska od strony Doliny Staroleśnej.
Polska nazwa Zwalistej Turni pochodzi od jej kształtu. Nazewnictwo słowackie, niemieckie i węgierskie zostało nadane na cześć Paula Wesztera, który w 1888 r. wraz ze swymi szwagrami założył miejscowość Tatrzańska Polanka.
Historia.
Pierwsze wejścia turystyczne:

</doc>
<doc id="1561731" url="https://pl.wikipedia.org/wiki?curid=1561731" title="Show-biznes">
Show-biznes



</doc>
<doc id="1561739" url="https://pl.wikipedia.org/wiki?curid=1561739" title="Platyrhopalopsis">
Platyrhopalopsis

Platyrhopalopsis – rodzaj myrmekofilnego chrząszcza z podrodziny Paussinae, rodziny biegaczowatych. Należą tu trzy gatunki. Wszystkie występują w południowo-wschodniej części krainy palearktycznej. "Platyrhopalopsis melleii" są pasożytami społecznymi kolonii mrówek "Pheidologeton diversus" (Jerdon 1851) (Myrmicinae: Solenopsidini). Mają typową dla podrodziny brunatną barwę z błyszczącym połyskiem.

</doc>
<doc id="1561742" url="https://pl.wikipedia.org/wiki?curid=1561742" title="Bilans usług">
Bilans usług

Bilans usług - zestawienie płatności z tytułu obrotów usługami między rezydentami krajowymi a zagranicą wchodzące w skład bilansu obrotów bieżących.
Najważniejszą pozycją tej części rachunku bieżącego są transakcje zakupu i sprzedaży usług transportowych. Znaczna część tego bilansu przypada również na usługi turystyczne, ubezpieczeniowe, prawne czy konsultingowe.
W większości krajów wielkość bilansu usług nie ma decydującego wpływu na stan bilansu obrotów bieżących. Wyjątkami są kraje będące dużymi eksporterami (lub importerami) usług transportowych, turystycznych lub bankowych (np. Grecja, Egipt, Cypr).

</doc>
<doc id="1561743" url="https://pl.wikipedia.org/wiki?curid=1561743" title="Cyril Cusack">
Cyril Cusack

Cyril James Cusack (ur. 26 listopada 1910 w Durbanie, zm. 7 października 1993 w Londynie) – irlandzki aktor filmowy, telewizyjny i teatralny.

</doc>
<doc id="1561744" url="https://pl.wikipedia.org/wiki?curid=1561744" title="Antiarchi">
Antiarchi

Antiarchi - rząd wymarłych ryb z gromady tarczowców. Żyły w dewonie.

</doc>
<doc id="1561748" url="https://pl.wikipedia.org/wiki?curid=1561748" title="Przemysław Wiszewski">
Przemysław Wiszewski

Przemysław Piotr Wiszewski (ur. 12 sierpnia 1974 w Szprotawie) – polski historyk, specjalizujący się w historii średniowiecza, historii Kościoła, historiografii, ikonografii oraz historii nowożytnej; nauczyciel akademicki związany z Uniwersytetem Wrocławskim i jego rektor od 2020 do 2022 roku.
Życiorys.
Pochodzi ze Szprotawy, gdzie ukończył w 1993 roku miejscowe Liceum Ogólnokształcące im. Bolesława Chrobrego. Bezpośrednio po zdaniu egzaminu maturalnego podjął studia dzienne na kierunku historia na Uniwersytecie Wrocławskim, ukończone w 1998 roku uzyskaniem tytułu zawodowego magistra. W tym samym roku podjął studia doktoranckie w Instytucie Historycznym swojej macierzystej uczelni. Stopień naukowy doktora nauk humanistycznych w zakresie historii uzyskał w 2000 roku na podstawie pracy pt. "Dzieje opactwa benedyktynek w Legnicy (1348–1810)", napisanej pod kierunkiem prof. Marka Derwicha. W tym samym roku został także zatrudniony na stanowisku adiunkta w Zakładzie Nauk Pomocniczych Historii i Archiwistyki Instytutu Historycznego UWr. W 2009 roku uzyskał stopień doktora habilitowanego nauk humanistycznych w zakresie historii O specjalności: historia średniowiecza, historia nowożytna, nauki pomocnicze historii, na podstawie pracy nt.: "Domus Bolezlai. W poszukiwaniu tradycji dynastycznej Piastów (do około 1138 r.)". Niedługo potem otrzymał awans na stanowisko profesora nadzwyczajnego. 11 czerwca 2015 roku prezydent Polski Bronisław Komorowski nadał mu tytuł profesora nauk humanistycznych.
Poza działalnością naukowo-dydaktyczną pełnił także wiele funkcji kierowniczych na uczelni. Od 2008 do 2012 był zastępcą dyrektora ds. nauki i współpracy z zagranicą Instytutu Historycznego Uniwersytetu Wrocławskiego. W latach 2012–2016 zajmował stanowisko prodziekana ds. nauki i współpracy z zagranicą, a w 2016 roku został wybrany na dziekana Wydziału Nauk Historycznych i Pedagogicznych Uniwersytetu Wrocławskiego. Stanowisko to piastował do 2020 roku. W tym samym roku został wybrany na rektora Uniwersytetu Wrocławskiego. W dniu 9 marca 2022 roku jego mandat wygasł, w związku z naruszeniem przepisów Ustawy o szkolnictwie wyższym, dotyczących działalności zarobkowej bez zgody rady uczelni. O wygaśnięciu mandatu stwierdził Minister Edukacji i Nauki Przemysław Czarnek. 
Kandydował w wyborach na rektora uczelni w 2022 roku, jednak przegrał w nich z prof. dr hab. Robertem Olkiewiczem, zajmując w drugiej turze ostatnie miejsce
Ponadto jest członkiem zarządu International Centre for Archival Research.
Kontrowersje.
W trakcie niepełnej kadencji rektora Uniwersytetu Wrocławskiego dochodziło do wielu kontrowersyjnych zdarzeń i decyzji. Jedną z nich było zamówienie prenumeraty skrajnie prawicowej „Gazety Polskiej Codziennie”. Decyzja ta spotkała się z oburzeniem środowiska studenckiego na uczelni, co doprowadziło do wycofania prenumeraty.
W styczniu 2022 roku, podczas piątej fali epidemii koronawirusa w Polsce, w czasie najwyżej liczby zakażeń od początku epidemii w Polsce, zadecydował o powrocie do nauki stacjonarnej. Decyzja ta, spotkała się z oburzeniem studentów, co w rezultacie doprowadziło do złożenia w prokuraturze zawiadomienia o popełnieniu przestępstwa, sprowadzenia niebezpieczeństwa dla życia lub zdrowia wielu osób, powodując zagrożenie epidemiologiczne oraz szerzenie się choroby zakaźnej, przez przedstawiciela studentów w Radzie Wydziału Nauk Społecznych Uniwersytetu Wrocławskiego. Prokuratura Rejonowa dla Wrocławia-Stare Miasto we Wrocławiu prowadzi w tej sprawie postępowanie.
Dorobek naukowy.
Zainteresowania naukowe Przemysława Wiszewskiego koncentrują się wokół tożsamości grup społecznych i form komunikacji między członkami tych grup, ze szczególnym uwzględnieniem wartości jako czynnika definiującego i spajającego grupy. Od wielu lat prowadzi badania nad dziejami regionalnymi oraz wspólnot lokalnych na Śląsku. Koordynuje prace w ramach polskiego zespołu projektu „Cuius Regio. An analysis of the cohesive and disruptive forces determining the attachment and commitment of (groups of) persons to and the cohesion within regions” w ramach europejskiego projektu o nazwie „European Science Foundation”. Jest kierownikiem projektów „Śląsk ojczysty. Dzieje wspólnot lokalnych w kontekście tożsamości regionalnej, państwowej i narodowej (XII–XXI w.). Cz. 1", a także „Mechanizmy budowania spójności w społecznościach wieloetnicznych, X-XXI w.”. Do tej pory wypromował sześciu doktorów. Dotychczas opublikował ogólnie ponad 150 publikacji, w tym 9 monografii, 16 prac pod redakcją, 15 artykułów w czasopismach naukowych i 86 rozdziałów w monografiach zbiorowych. Stale publikuje prace popularnonaukowe (w tym książki), recenzje i omówienia, bierze udział w konferencjach krajowych i zagranicznych.
Do jego najważniejszych publikacji należą:

</doc>
<doc id="1561751" url="https://pl.wikipedia.org/wiki?curid=1561751" title="Saldo dochodów">
Saldo dochodów

Saldo dochodów (bilans procentów i dywidend) − zestawienie wpływów i wydatków z tytułu obsługi kapitału i pracy (zagranicznej w kraju i krajowej za granicą) zawarte w bilansie obrotów bieżących.
W tej części bilansu płatniczego uwzględniane są:

</doc>
<doc id="1561754" url="https://pl.wikipedia.org/wiki?curid=1561754" title="Rzym (powieść)">
Rzym (powieść)

Rzym (oryg. fr. "Rome") – powieść Émile’a Zoli z 1895, drugi tom cyklu "Trzy miasta", w którym rozwinięta zostaje rozpoczęta w poprzedniej części "Lourdes" krytyka instytucji Kościoła Rzymskokatolickiego.
Okoliczności powstania utworu.
Koncepcja powieści opisującej w krytyczny sposób hierarchię kościelną narodziła się jeszcze w trakcie pielgrzymki do Lourdes, w czasie której Zola zbierał materiały do pierwszego tomu cyklu, powieści "Lourdes". Pisarz wyjechał również do Włoch, był w Rzymie, Florencji, Neapolu i Wenecji, łącznie na sześć tygodni. Starał się również, bez powodzenia, o audiencję u Leona XIII. Ostatecznie "Rzym" został opublikowany w odcinkach w "Le Journal" w Paryżu oraz w rzymskiej gazecie "La Tribuna" na przełomie lat 1895 i 1896.
Pierwotny plan Zoli zakładał napisanie powieści bliskiej rozprawie filozoficznej, w której chciał wykazać bezsensowność powrotu do religii w epoce osiągnięć naukowych. Chciał polemizować z zyskującą popularność koncepcją katolickiego socjalizmu. Zrezygnował z tego pomysłu, gdyż przewidziane w ten sposób ramy powieści nie dawałyby mu możliwości ukazania monumentalnych scen zbiorowych.
Treść.
Główny bohater utworu, ksiądz Piotr Froment, pod wpływem idei katolickiego socjalizmu napisał książkę "Nowy Rzym", w której wyłożył swój projekt reform w Kościele Rzymskokatolickim. Dzieło zostało wpisane na indeks ksiąg zakazanych, toteż autor udaje się do Rzymu, pragnąc bronić swojej pracy przed najwyższym urzędnikami kościelnymi, w tym także papieżem. Bohater wierzy w dobre intencje Leona XIII i w jego zrozumienie bieżących problemów społecznych.
Planowany krótki pobyt w Rzymie przedłuża się z powodu powolnego działania watykańskiej biurokracji, rozpatrującej w szczegółach sprawę książki, zaś kolejne spotkania, w jakich uczestniczy Piotr Froment, nie przynoszą żadnych owoców. Szczególnie rozmowa z żądnym władzy doktrynerem, kardynałem Boccanera, wywołuje u niego wątpliwości co do powodzenia swoich starań. Wreszcie udaje mu się zdobyć upragnioną audiencję u papieża. Spotyka go jednak ogromne rozczarowanie – Leon XIII wprawdzie docenia wartość książki, uznaje ją jednak za zbyt niebezpieczną dla panującego w kościele status quo i odmawia wycofania jej oficjalnego potępienia. Zachęca również samego autora, by zrezygnował z bezcelowej obrony pracy. Piotr Froment, zrozumiawszy działanie hierarchów kościelnych, postanawia pójść za radą papieża. Wyjeżdża jednak z Rzymu przekonany, że Kościół Rzymskokatolicki nie ma przyszłości, a ludzkości potrzebna jest nowa, „świecka religia”.
Cechy utworu.
"Rzym" jest dziełem o wiele bardziej krytycznym wobec Kościoła Rzymskokatolickiego i religii niż poprzedni tom cyklu. Zola opisuje w szczegółach funkcjonowanie hierarchii kościelnej, podkreślając ogromną jego zdaniem rozbieżność między założeniami religii chrześcijańskiej a jej praktyczną realizacją przez duchowieństwo. Podobnie jak w powieści "Lourdes" bohater systematycznie poznaje środowisko opisywane w utworze, w toku utworu zmienia zdanie o nim i modyfikuje swoje plany na przyszłość. W miarę opisu działania instytucji watykańskich pogłębia się krytyka również samej religii i jej miejsca w społeczeństwie przełomu stuleci. Ważnym komponentem utworu są również opisy Rzymu, przedstawiające zarówno miasto o różnych porach dnia, jak i obrazujące zmiany nastroju głównego bohatera. Podobny zabieg – w odniesieniu do Paryża – stosowany był w powieści "Kartka miłości".
Recepcja.
Podobnie jak "Lourdes", powieść została ostro skrytykowana przez środowiska katolickie, które zarzuciły Zoli manipulowanie faktami, lansowanie fałszywego wizerunku hierarchii kościelnej i samego papieża. Publicyści "Le Temps" oskarżyli wręcz pisarza o plagiat, a cała sprawa – mimo złożenia publicznych obszernych wyjaśnień przez autora – ponownie zablokowała Zoli wejście do Akademii Francuskiej. Z kolei niekatoliccy krytycy wskazywali szereg nieprawdopodobnych zbiegów okoliczności konstruujących akcję powieści. Utwór nie zdobył również popularności poprzedniego tomu cyklu, przechodząc właściwie bez echa.

</doc>
<doc id="1561755" url="https://pl.wikipedia.org/wiki?curid=1561755" title="Emazet">
Emazet

Emazet, właściwie Mariusz Zajkowski (ur. 1980 w Warszawie) – polski raper. Emazet to jeden z kilku reprezentantów warszawskiego składu Szybki Szmal. Zajkowski wspólnie z Procentem wydał 2 płyty: EP oraz Jedyneczka, którą promowały trzy teledyski: "Ładuj", "Fajrant" oraz "Absurd". Emazet ponadto udziela się na takich projektach jak "Święty" – "Tu Wolno Palić", "W.E.N.A" – "Wyższe Dobro", "Procent" – "Znaki Zapytania" itd.

</doc>
<doc id="1561756" url="https://pl.wikipedia.org/wiki?curid=1561756" title="Rejon łebedynski">
Rejon łebedynski

Rejon łebedynski – jednostka administracyjna wchodząca w skład obwodu sumskiego Ukrainy.
Rejon utworzony w 1939, ma powierzchnię 2540 km² i liczy około 24 tysięcy mieszkańców. Siedzibą władz rejonu jest Łebedyn.
Na terenie rejonu znajdują się 23 rady wiejskie, obejmujących w sumie 125 wsi i 4 osady.

</doc>
<doc id="1561761" url="https://pl.wikipedia.org/wiki?curid=1561761" title="Bilans transferów jednostronnych">
Bilans transferów jednostronnych

Bilans transferów jednostronnych (transfery bieżące) – zestawienie transakcji stanowiących jednostronne przepływy dóbr, usług lub środków finansowych ujętych w rachunku bieżącym. Transakcjom tym nie towarzyszy przepływ płatności lub dóbr i usług w drugą stronę.
Do tej części bilansu obrotów bieżących zaliczamy transfery rządowe i prywatne.

</doc>
<doc id="1561762" url="https://pl.wikipedia.org/wiki?curid=1561762" title="Stadion Borysa Paichadze">
Stadion Borysa Paichadze



</doc>
<doc id="1561763" url="https://pl.wikipedia.org/wiki?curid=1561763" title="Izumo-taisha">
Izumo-taisha

 – jeden z dwóch najstarszych (drugi to Ise-jingū) chramów shintō w Japonii, w prefekturze Shimane. 
Chram jest poświęcony bóstwu Ōkuni-nushi-no-kami (znanemu także pod imionami: Ōnamuchi, Ahihara no shikoo, Yachihoko, Ōkunitama, Utsushikunitama no kami). Bóg (kami) ten jest czczony jako sprowadzający szczęście, zwłaszcza małżeńskie, a także opiekun medycyny, rolnictwa i handlu. Chram Izumo, zgodnie ze starym zwyczajem japońskim, podlega co pewien czas renowacyjnej przebudowie polegającej na całkowitej wymianie konstrukcji.
Najstarszą znaną nazwą tego chramu jest "Amenohisumi-no miya", lecz znana jest również jako "Kizuki-no Ōyashiro" lub "Izumo-no ōyashiro". Trudno stwierdzić dokładnie, kiedy naprawdę chram został zbudowany. Kapłani i wierni członkowie wspólnoty wierzą, że w pierwszych wiekach naszej ery. Wiadomo jedynie, iż w okresie spisywania Kojiki chram już istniał i był otoczony swoistą legendą świadczącą o długiej tradycji. 
Sanktuarium zwane honden (główny pawilon) zostało poświęcone bogu Ōkuninushiemu i zostało zbudowane w najstarszym stylu architektonicznym, "taisha-zukuri" (styl i jego nazwa pochodzą od stylu chramu Izumo). Całą budowlę wykonano z drewna cyprysowego i otoczono podwyższoną galeryjką, której stopnie przykryte dachem prowadzą na platformę, wokół której ustawionych jest kilka mniejszych budynków poświęconych kultowi bóstw związanych z Ōkuninushim. 
Chram jest skarbem narodowym. Zachowuje on czystość prastarej architektury właśnie dzięki temu, że jest co pewien czas rozbierany, a następnie budowany z nowego drewna w pierwotnej formie. Obecna wersja pawilonu została postawiona w 1744 roku.
Najokazalszy festiwal chramu odbywa się corocznie 14 maja i otwierany jest przez specjalnego posła cesarskiego. Ogromne tłumy wiernych i turystów zjeżdżają tego dnia do Izumo, gdzie oglądają tańce kagura oraz uczestniczą w procesji. 
Nad wielkim chramem Izumo sprawują pieczę dwa rody kapłańskie: Senge i Kitajima, które wywodzą swoje pochodzenie od potomków Susanoo.

</doc>
<doc id="1561764" url="https://pl.wikipedia.org/wiki?curid=1561764" title="Druskienniki">
Druskienniki



</doc>
<doc id="1561766" url="https://pl.wikipedia.org/wiki?curid=1561766" title="Ain’t It Funny">
Ain’t It Funny

Ain’t It Funny – trzeci singel Jennifer Lopez z jej drugiego albumu studyjnego zatytułowanego "J. Lo". Tekst do utworu został napisany przez samą Lopez. Wyprodukowali ja Cory Rooney i Dan Shea. Singel został wydany 20 czerwca 2001 roku.
Informacje.
Jest to trzeci międzynarodowy singel z płyty "J. Lo". Początkowo miał zostać wydany tylko w Europie i Australii, ale na jesieni 2001 roku, został wysłany do amerykańskich rozgłośni radiowych. Lopez powiedziała, że pisała piosenkę w trakcie zdjęć do filmu "Powiedz tak" ze swoim udziałem.
Piosenka stała się hitem na skalę międzynarodową. W 2002 roku powstał remiks „Ain’t It Funny (Murder Remix), który został wydany jako singel w tym samym roku. Został też umieszczony na albumie remiksowym "J to tha L-O!: The Remixes".
„Que Ironia” („What an Irony”; pol. "co za ironia") jest hiszpańską wersją „Ain’t It Funny”, dostępną w krajach hiszpańskojęzycznych. Jest też dostępna na wersji "J. Lo" wydanej w Ameryce Łacińskiej.
Do singla zrealizowano także wideoklip, w którym gościnnie wystąpił meksykański aktor Eduardo Verástegui.
Lista utworów.
CD maxi single
CD single

</doc>
<doc id="1561767" url="https://pl.wikipedia.org/wiki?curid=1561767" title="Rejon łypowodołyński">
Rejon łypowodołyński

Rejon łypowodołyński – jednostka administracyjna wchodząca w skład obwodu sumskiego Ukrainy.
Rejon utworzony w 1923, ma powierzchnię 900 km² i liczy około 22 tysięcy mieszkańców. Siedzibą władz rejonu jest Łypowa Dołyna.
Na terenie rejonu znajdują się 1 osiedlowa rada i 18 silskich rad, obejmujących w sumie 67 wsi i 1 osadę.

</doc>
<doc id="1561769" url="https://pl.wikipedia.org/wiki?curid=1561769" title="Orlen Unipetrol">
Orlen Unipetrol

Orlen Unipetrol, a.s. – czeski holding rafineryjny.
Jest spółką akcyjną, której 100% udziałów należy do PKN Orlen. W skład grupy Unipetrol wchodzi m.in. rafineria Paramo, 400 stacji Benzina.
Unipetrol (od 2021 r. „Orlen Unipetrol”) jest spółką akcyjną, zajmującą się przetwarzaniem ropy naftowej oraz produkcją, dystrybucją i sprzedażą paliw i produktów petrochemicznych – w szczególności tworzyw sztucznych i nawozów – w Czechach i Europie Środkowej. Jest jedynym przetwórcą ropy naftowej w Czechach i zalicza się do dziesięciu największych czeskich firm pod względem wysokości sprzedaży. Firma powstała w 1994 r., a od 2004 r. wchodzi w skład Grupy PKN Orlen, która posiada 94,03% udziałów w spółce. Do Unipetrolu zostały stopniowo włączone spółki Kaučuk, Chemopetrol, Benzina, Paramo, Koramo (w 2003 roku połączone z Paramo), Česká rafinérská, Unipetrol Trade, Spolana i Unipetrol Rafinérie. Do Grupy Unipetrol należą rafinerie i zakłady produkcyjne w Litvínovie i Kralupach nad Vltavou, spółka Paramo – właściciel marki Mogul w Pardubicach i Kolínie, neratovicka spółka Spolana oraz dwa centra badawcze w Litvínovie i Brnie. Unipetrol posiada największą w Czechach sieć stacji benzynowych Benzina, tworzoną przez 406 stacji benzynowych.
Od 3 lipca 2019 r. Prezesem Zarządu spółki jest Tomasz Wiatrak.
Historia Grupy Unipetrol.
Historia obecnej grupy Unipetrol sięga do roku 1939, kiedy to – po zajęciu przez III Rzeszę Kraju Sudetów – została rozpoczęta przez Niemców budowa fabryki chemicznej STW w Záluží koło Litvínova, mającej produkować benzynę lotniczą z węgla. W latach 1975–1976, po znacznej rozbudowie zakładu, uruchomiono produkcję polipropylenu i polietylenu, a w 1979 r. instalację do produkcji etylenu. Dwa lata później zakończono budowę nowej rafinerii Litvínov (NRL). Rok 1993 upłynął pod znakiem restrukturyzacji przemysłu rafineryjno-petrochemicznego oraz ówczesnego Chemopetrolu, który został później włączony do Unipetrolu.
Spółka Unipetrol została założona w 1994 r. przez Fundusz Majątku Narodowego. Był to jeden z etapów prywatyzacji czeskiego przemysłu petrochemicznego. W 1996 r. rafinerie należące do spółek Chemopetrol w Litvínovie i Kaučuk w Kralupach zostały włączone do firmy Česká rafinérská.
Prywatyzacja.
W 2001 r. rząd Miloša Zemana podjął decyzję o rozpoczęciu prywatyzacji większościowego udziału skarbu państwa. Pomimo tego, że międzyresortowa komisja prywatyzacyjna zaleciła jako zwycięzcę procesu brytyjską spółkę Rotch Energy, która zaoferowała 444 miliony euro (wówczas ok. 14,5 miliarda CZK), w grudniu 2001 r. rząd podjął decyzję o sprzedaży udziałów czeskiej spółce Agrofert za 361 milionów euro (wówczas ok. 11,7 miliarda CZK). Agrofert nie wywiązał się jednak ze zobowiązania do zapłacenia tej ceny i złożył wniosek o rozwiązanie umowy prywatyzacyjnej. W listopadzie 2002 r. rząd Vladimíra Špidly podjął decyzję o ogłoszeniu nowego przetargu.
W styczniu 2004 r. w ramach przetargu prywatyzacyjnego swoje oferty wstępne złożyło siedem spółek lub konsorcjów. Spośród sześciu ważnych ofert zostały odrzucone oferty słowackiej Penta Finance, rosyjskiego Tatnieftu i kazachskiej spółki państwowej KazMunaiGas (która zaoferowała najwyższą górną granicę ceny w zakresie 9–16 mld CZK). Do węższego wyboru rząd zakwalifikował jedynie wstępne oferty polskiej spółki PKN Orlen (wspieranej przez Agrofert), węgierskiej firmy MOL oraz ofertę Shella. Ostateczną ofertę złożył wyłącznie PKN Orlen – 11,3 mld CZK za 63% udział w Unipetrolu i 1,7 mld CZK za wierzytelności ČKA wobec spółek Unipetrolu. Oferta ta została przyjęta w kwietniu 2004 r., a proces sprzedaży został zakończony w 2005 r.
Stan obecny.
W kwietniu 2015 r. została pomyślnie zakończona transakcja nabycia 32,445% udziału w firmie Česká rafinerská od spółki Eni International B. V. Dzięki temu Unipetrol stał się jedynym akcjonariuszem spółki Česká rafinerská.
W grudniu 2015 r. spółka Unipetrol RPA, reprezentowana na rynku detalicznym przez markę Benzina, zawarła umowę ze spółką OMV o przejęciu jej 68 stacji benzynowych na terenie Czech.
W ramach restrukturalizacji Grupy Unipetrol pod koniec 2015 r. doszło do połączenia spółek Unipetrol RPA i Benzina pod wspólną nazwą Unipetrol RPA. Benzina zaczęła działać jako wyodrębniona jednostka organizacyjna tego przedsiębiorstwa.
W czerwcu 2016 r. spółka Unipetrol RPA podpisała umowę kupna akcji spółki Anwil, uzyskując dzięki temu 100% udziałów spółki Spolana.
Odpowiedzialność społeczna i sponsoring.
W 2016 r. Unipetrol RPA założył Fundację Unipetrol, której działalność ukierunkowana jest na wsparcie edukacji chemicznej i technicznej. Unipetrol od dłuższego czasu wspiera rozwój szkolnictwa i regionów, w których prowadzi działalność. Wraz ze swoimi pracownikami spółka wspiera finansowo organizacje non-profit i domy dziecka, organizując zbiórkę darów „Spełnione marzenia”. Od 2011 r. firma przyznała tego typu instytucjom ponad 1,5 miliona koron. Kolejne miliony przekazane zostały gminom z otoczenia firmy. Środki finansowe są wykorzystywane przez gminy na rozwój infrastruktury i działalność w sferze socjalnej, kulturalnej, społecznej i sportowej.
Długoletnią tradycją cieszy się zarybianie rzek Bíliny i Łaby. Od 2010 r. wędkarze wraz z Unipetrolem wypuścili do tych rzek ponad 4500 kilogramów narybku. Do Łaby w pobliżu pobliskiej córki-spółki, Spolany Neratovice, trafiło w 2013 r. ponad 2000 kg narybku.  We współpracy z organizacją ekologiczną Alka Wildlife Unipetrol opiekuje się sokołami wędrownymi, które co roku gnieżdżą się na kominach w zakładach produkcyjnych w Litvínovie, Kralupach nad Vltavou i Neratovicach. Od 2018 r. na terenie starego zakładu produkującego czekoladę i sacharynę w Spolanie Neratovice umieszczane są ule pszczele. Wyśmienita jakość miodu kwiatowego potwierdzona została przez akredytowane laboratorium Pszczelarskiego Instytutu Badawczego.
Od 2002 r. Unipetrol jest partnerem strategicznym Wyższej Szkoły Chemiczno-Technologicznej w Pradze. W 2015 r. zostało założone Centrum Uniwersyteckie WSzCHT Praga – Unipetrol z siedzibą w kompleksie produkcyjnym Unipetrolu w Litvínovie, oferujące studia na poziomie licencjackim i magisterskim. Unipetrol wspiera również finansowo uczniów szkół średnich, w szczególności szkołę Schola Humanitas w Litvínovie i EDUCHEM w  Mezibořu koło Litvínova.
Nauka i badania
Unipetrol kładzie nacisk na badania i rozwój w branży rafineryjnej i petrochemicznej. Współpracuje z wieloma krajowymi i zagranicznymi specjalistycznymi placówkami naukowymi i komercyjnymi. W skład Grupy Unipetrol wchodzą dwa centra badawczo-rozwojowe, których działalność skoncentrowana jest na produktach rafineryjnych (Litvínov) i petrochemicznych (Brno).
UniCRE – http://www.unicre.cz/
W 2014 r. na terenie zakładów chemicznych w Litvínově powstało "Unipetrol výzkumně vzdělávací centrum, a.s." (UniCRE – Centrum Badawczo-Rozwojowe Unipetrol). Jego działalność łączy w sobie badania, edukację i praktykę przemysłową, nawiązując w ten sposób do niemal 70-letniej tradycji badań w obszarze technologii chemicznych, prowadzonych w Litvínovie oraz Uściu nad Łabą. Nowoczesne pomieszczenia i wysokiej jakości sprzęt służą nie tylko badaczom, ale również studentom Centrum Uniwersyteckiego Wyższej Szkoły Chemiczno-Techniczej w Pradze. Poprzez swoją działalność badawczą i edukacyjną UniCRE ułatwia wdrażanie wiedzy z obszaru badawczego do praktyki i wyraźnie wspiera poziom edukacji w regionie Uścia nad Łabą.
PIB – http://www.polymer.cz/
Wyodrębniona jednostka organizacyjna Polymer Institut Brno  (PIB)  ma statut organizacji badawczej, rozwojowej i produkcyjnej, działającej na podstawie kontraktów. Oprócz działalności badawczo-rozwojowej zajmuje się także produkcją koncentratów dodatków do tworzyw sztucznych (koncentratów barwiących, koncentratów stabilizatorów, kompozytów specjalistycznych, materiałów o obniżonej palności, substancji antystatycznych, nukleacyjnych, poślizgowych, wypełniaczy itd.), sprzedażą polimerów oraz usługami informacyjnymi i konsultingowymi.
Spółki-córki.
Do spółek-córek Unipetrolu należą:

</doc>
<doc id="1561770" url="https://pl.wikipedia.org/wiki?curid=1561770" title="Rejon nedryhajliwski">
Rejon nedryhajliwski

Rejon nedryhajliwski – jednostka administracyjna wchodząca w skład obwodu sumskiego Ukrainy.
Rejon utworzony w 1923, ma powierzchnię 1025 km². Siedzibą władz rejonu jest Nedryhajliw.
Na terenie rejonu znajdują się 2 osiedlowe rady i 17 rad wiejskich, obejmujących w sumie 95 wsi i 2 osady.

</doc>
<doc id="1561771" url="https://pl.wikipedia.org/wiki?curid=1561771" title="Nguyen Anh">
Nguyen Anh



</doc>
<doc id="1561773" url="https://pl.wikipedia.org/wiki?curid=1561773" title="Olaria AC Rio de Janeiro">
Olaria AC Rio de Janeiro



</doc>
<doc id="1561775" url="https://pl.wikipedia.org/wiki?curid=1561775" title="Rejon ochtyrski">
Rejon ochtyrski

Rejon ochtyrski – jednostka administracyjna wchodząca w skład obwodu sumskiego Ukrainy.
Rejon utworzony w 1923, ma powierzchnię 1300 km² i liczy około 29 tysięcy mieszkańców. Siedzibą władz rejonu jest Ochtyrka.
Na terenie rejonu znajdują się 1 osiedlowa rada i 22 silskie rady, obejmujące w sumie 91 wsi.

</doc>
<doc id="1561776" url="https://pl.wikipedia.org/wiki?curid=1561776" title="Kaf">
Kaf

Kaf (כ/ך, ك‍, ܟܟ) – jedenasta litera alfabetów semickich, m.in. fenickiego, aramejskiego, arabskiego, hebrajskiego. W gematrii reprezentuje liczbę 20. W perskim alfabecie odpowiada jej litera ک.
W języku hebrajskim litera כ/ך oznacza dźwięk [ch] lub [k], jak np. "kelew" (pies) כלב lub "ochel" (jedzenie) אוכל. W zapisie zwięzłym (כתיב חסר, trb. "ktiw chaser") dźwięk [k] oznaczany jest poprzez wpisanie w środek litery specjalnej kropki, zwanej dagesz (דגש). Jeżeli kaf nie zawiera dagesz, odczytywana jest jak [ch]. W pisowni pełnej (כתיב מלא, trb. "ktiw male") (bez wokalizacji) kaf może zostać odczytane na oba sposoby. Kaf jest zapisywany znakiem ך jeżeli występuje na końcu wyrazu. Nie zmienia to wcale wymowy ani transliteracji tej litery.

</doc>
<doc id="1561779" url="https://pl.wikipedia.org/wiki?curid=1561779" title="Kieszennik">
Kieszennik

Kieszennik ("Saccopteryx") – rodzaj ssaka z podrodziny upiorów (Emballonurinae) w obrębie rodziny upiorowatych (Emballonuridae).
Zasięg występowania.
Rodzaj obejmuje gatunki występujące w Ameryce Południowej.
Morfologia.
Długość ciała (bez ogona) 38–56 mm, długość ogona 9–23 mm, długość ucha 9–17 mm, długość tylnej stopy 4–12 mm, długość przedramienia 33,5–48 mm; masa ciała 3–9,3 g.
Systematyka.
Podział systematyczny.
Do rodzaju należą następujące gatunki:

</doc>
<doc id="1561782" url="https://pl.wikipedia.org/wiki?curid=1561782" title="Kwiat mego sekretu">
Kwiat mego sekretu

Kwiat mego sekretu – hiszpańsko-francuski dramat w reżyserii Pedro Almodóvara z 1995 roku.
Opis fabuły.
Leo Macias (Marisa Paredes) jest czterdziestoletnią autorką wziętych romansów. Jednak w życiu prywatnym nie układa jej się za dobrze: mąż jej unika, przyjaciółka oszukuje, a rodzina żeruje na jej ciężko zarobionych pieniądzach. Gdy mąż domaga się rozwodu, kobieta doznaje załamania nerwowego i staje przed największą próbą w życiu.
Nagrody.
W 1995 film został wyselekcjonowany jako hiszpański kandydat do nagrody Amerykańskiej Akademii Filmowej w kategorii najlepszy film nieanglojęzyczny, ale nie uzyskał nominacji.

</doc>
<doc id="1561785" url="https://pl.wikipedia.org/wiki?curid=1561785" title="Rejon putywelski">
Rejon putywelski

Rejon putywelski – jednostka administracyjna wchodząca w skład obwodu sumskiego Ukrainy.
Rejon utworzony w 1923, ma powierzchnię 1100 km². Siedzibą władz rejonu jest Putywl.
Na terenie rejonu znajdują się 1 miejska rada i 23 silskie rady, obejmujące w sumie 89 wsi i 3 osady.

</doc>
<doc id="1561787" url="https://pl.wikipedia.org/wiki?curid=1561787" title="Mornington (półwysep)">
Mornington (półwysep)



</doc>
<doc id="1561789" url="https://pl.wikipedia.org/wiki?curid=1561789" title="Kwas chlorogenowy">
Kwas chlorogenowy

Kwas chlorogenowy – organiczny związek chemiczny z grupy polifenoli, ester kwasu (–)-chinowego i kwasu kawowego. Jest naturalnym przeciwutleniaczem występującym np. w yerba mate, zielonych liściach i owocach kawowca (surowe ziarno ma 60000 mg/kg; napar z kawy – 500 mg/dm³), głogu, karczochach, pokrzywie, czarnych jagodach, surowych ziemniakach oraz w mniejszych ilościach m.in. w bluszczu pospolitym, śliwkach, czereśniach, jabłkach, brzoskwiniach, morelach.
Działanie.
Może spowalniać wydzielanie glukozy do układu krwionośnego po posiłku. Zwiększa również czułość komórek na insulinę. Jest silnym przeciwutleniaczem. W literaturze podkreśla się potencjalne właściwości przeciwbakteryjne, przeciwwirusowe i przeciwgrzybiczne tego związku. Z uwagi na wymienione cechy, sprzedawany jest w niektórych krajach, jako suplement diety w formie wyizolowanej.

</doc>
<doc id="1561791" url="https://pl.wikipedia.org/wiki?curid=1561791" title="Sassów">
Sassów



</doc>
<doc id="1561792" url="https://pl.wikipedia.org/wiki?curid=1561792" title="Anton Johannes Waldeyer">
Anton Johannes Waldeyer

Anton Johannes Waldeyer (ur. 3 marca 1901 w Tietelsen, zm. 10 czerwca 1970 w Berlinie) – niemiecki anatom. Jego stryjecznym dziadkiem był Heinrich Wilhelm Waldeyer.
Życiorys.
Studiował na Uniwersytecie Juliusza i Maksymiliana w Würzburgu oraz Uniwersytecie Ludwika i Maksymiliana w Monachium, gdzie w 1925 roku ukończył studia. Od 1931 roku wykładał na Uniwersytecie Fryderyka Wilhelma w Berlinie, początkowo jako "privatdozent", od 1936 roku jako profesor nadzwyczajny.
W 1942 roku ukazał się pierwszy tom jego podręcznika anatomii "Anatomie des Menschen", który w 2009 miał 18. wydanie.

</doc>
<doc id="1561794" url="https://pl.wikipedia.org/wiki?curid=1561794" title="Parafia św. Męczennika Pantelejmona w Zaściankach">
Parafia św. Męczennika Pantelejmona w Zaściankach

 Parafia św. Męczennika Pantelejmona – parafia prawosławna w Zaściankach, w dekanacie Białystok należącym do diecezji białostocko-gdańskiej.
Na terenie parafii funkcjonuje 1 cerkiew:
Historia.
Parafia została erygowana 15 czerwca 1993 poprzez wydzielenie z terytorium parafii św. Proroka Eliasza na białostockich Dojlidach. Nabożeństwa początkowo odbywały się w prowizorycznej kaplicy w Grabówce. W lutym 1995 założono parafialny cmentarz w Zaściankach, przy drodze do Grabówki. Cerkiew parafialną wzniesiono w latach 1997–2003.
Parafia obejmuje swoim zasięgiem – oprócz terenów wiejskich (Zaścianki, Grabówka, Sobolewo) – także część Białegostoku.

</doc>
<doc id="1561795" url="https://pl.wikipedia.org/wiki?curid=1561795" title="Anton Waldeyer">
Anton Waldeyer



</doc>
<doc id="1561797" url="https://pl.wikipedia.org/wiki?curid=1561797" title="Jagdstaffel 26">
Jagdstaffel 26

Jagdstaffel 26 – Königlich Preußische Jagdstaffel Nr. 26 – Jasta 26 jednostka lotnictwa niemieckiego Luftstreitkräfte z okresu I wojny światowej.
Informacje ogólne.
Jednostka została utworzona na początku 14 grudnia 1916 w Darmstadt we Fliegerersatz Abteilung Nr. 9. Po organizacji eskadry skierowano ją na front 27 stycznia 1917 roku i dowództwo powierzono porucznikowi Bruno Loerzerowi z Jagdstaffel 17. Jednostka została przydzielona w obszar działania Armii B.
21 lutego 1918 roku utworzono podobne do Jagdgeschwader 1 zgrupowanie nazwane Jagdgeschwader Nr 3. Powstał on z czterech eskadr myśliwskich Jasta B, Jasta 26, Jagdstaffel 27 i Jagdstaffel 36 w jedną jednostkę taktyczną pod dowództwem asa Jasta 26 Bruna Loerzera. Dowództwo na eskadrą przeszło na brata Bruna Fritza Loerzera z Jagdstaffel 63.
Piloci eskadry latali na samolotach: Albatros D.III, Albatros D.V, a później Fokker D.VII oraz Fokker Dr.I. Samoloty eskadry miały malowane przody w biało czarne pasy.
"Jasta 26" w całym okresie wojny odniosła ponad 176 zwycięstw nad samolotami nieprzyjaciela i 4 nad balonami nieprzyjaciela. W okresie od stycznia 1917 do listopada 1918 roku jej straty wynosiły 5 zabitych w walce, 12 rannych oraz 4 pilotów w niewoli.
Łącznie przez jej personel przeszło 17 asów myśliwskich:

</doc>
<doc id="1561801" url="https://pl.wikipedia.org/wiki?curid=1561801" title="A.C. Milan w sezonie 1965/1966">
A.C. Milan w sezonie 1965/1966

Osiągnięcia i skład piłkarskiego zespołu A.C. Milan w sezonie 1965/66.
Skład zespołu.
Bramkarze:
Obrońcy:
Pomocnicy:
Napastnicy:
Bibliografia.
Źródła drukowane:
Źródła internetowe:

</doc>
<doc id="1561803" url="https://pl.wikipedia.org/wiki?curid=1561803" title="Idiopatyczne śródmiąższowe zapalenia płuc">
Idiopatyczne śródmiąższowe zapalenia płuc

Idiopatyczne śródmiąższowe zapalenia płuc (ang. idiopathic interstitial pneumonia, IIP) – grupa siedmiu schorzeń tkanki śródmiąższowej płuc o nieznanej lub niedokładnie określonej etiologii, różniących się przebiegiem choroby, obrazem w badaniach rentgenowskich płuc i w badaniach histopatologicznych.
Do idiopatycznych śródmiąższowych zapaleń płuc zalicza się:
W diagnostyce tej grupy chorób wykorzystuje się:

</doc>
<doc id="1561805" url="https://pl.wikipedia.org/wiki?curid=1561805" title="Stanisław Bożek">
Stanisław Bożek

Stanisław Bożek (ur. 20 stycznia 1946 w Różankach) – polski polityk, rolnik, związkowiec, poseł na Sejm X kadencji.
Życiorys.
Ukończył w 1965 Technikum Włókiennicze dla Pracujących w Gorzowie Wielkopolskim, pracował w okresie 1962–1971 w Zakładach Przemysłu Jedwabniczego „Silwana”, gdzie był mistrzem tkackim. W 1971 rozpoczął prowadzenie własnego gospodarstwa rolno-ogrodniczego w Kuźniku.
Od 1981 związany z Niezależnym Samorządnym Związkiem Zawodowym Rolników Indywidualnych „Solidarność”. Wchodził w skład Wojewódzkiego Komitetu Założycielskiego „S” RI, zorganizował struktury gminne na terenie województwa gorzowskiego. Był wiceprzewodniczącym Gminnego Zarządu w Międzyrzeczu i członkiem Ogólnopolskiego Komitetu Założycielskiego „S” RI. Po wprowadzeniu stanu wojennego internowano go na okres ponad dwóch miesięcy. Po zwolnieniu organizował pomoc żywnościową rolników dla rodzin osób internowanych i aresztowanych z obszaru województwa. Od 1982 był współpracownikiem Regionalnej Komisji Wykonawczej w Gorzowie Wielkopolskim, wprowadzał w obieg podziemne wydawnictwa w środowisku rolników oraz organizował Radio „Solidarność” w Międzyrzeczu. Działacz Duszpasterstwa Rolników i współpracownik Duszpasterstwa Ludzi Pracy w Gorzowie Wielkopolskim. Od 1985 organizował letni wypoczynek w okolicach Międzyrzecza dla rodzin działaczy opozycji z Wrocławia i Poznania.
W 1989 został wybrany na posła na Sejm X kadencji z okręgu gorzowskiego z poparciem Komitetu Obywatelskiego. Pracował w Komisji Ochrony Środowiska, Zasobów Naturalnych i Leśnictwa.
W kolejnych wyborach nie ubiegał się o reelekcję. W latach 90. należał do Zjednoczenia Chrześcijańsko-Narodowego i Stronnictwa Konserwatywno-Ludowego. Później wycofał się z polityki. Zaangażował w działalność charytatywną na rzecz lokalnej społeczności.
Odznaczenia.
W 2012 został odznaczony Krzyżem Kawalerskim Orderu Odrodzenia Polski.

</doc>
<doc id="1561806" url="https://pl.wikipedia.org/wiki?curid=1561806" title="Bielawy (gmina w województwie bydgoskim)">
Bielawy (gmina w województwie bydgoskim)

Bielawy – dawna gmina wiejska istniejąca w latach 1934–1940 w woj. pomorskim (dzisiejsze woj. kujawsko-pomorskie). Siedzibą władz gminy były Bielawy (obecnie osiedle w Toruniu).
Gmina zbiorowa Bielawy została utworzona 1 sierpnia 1934 roku w powiecie toruńskim w woj. pomorskim z dotychczasowych jednostkowych gmin wiejskich: Grabowiec, Grębocin, Kaszczorek, Kopanina, Lubicz, Nowawieś, Rubinkowo, Silno, Smolnik i Złotorja oraz z obszaru dworskiego "Bielawy". 
Gmina funkcjonowała przejściowo pod okupacją niemiecką pod nazwą "Amtsbezirk Austrieb", lecz zniesiono ją już 24 października 1940 roku, a z jej obszaru hitlerowcy utworzyli dwie nowe gminy: Lubicz ("Amtsbezirk Leibitsch") – z części położonej na północ od Drwęcy (a także z południowego pasma przedwojennej gminy Turzno) i Złotoria ("Amtsbezirk Zlotterie", później "Amtsbezirk Zollburg") – z części położonej na południe od Drwęcy.
Po wojnie gminy Bielawy nie odtworzono, utrzymując podział wprowadzony przez Niemców: gminę Złotoria zachowano, natomiast gminę Lubicz przmianowano na gminę Grębocin. 
1 stycznia 1951 roku część dawnej gminy Bielawy (części gromad Bielawy i Kaszczorek) włączono do Torunia.

</doc>
<doc id="1561807" url="https://pl.wikipedia.org/wiki?curid=1561807" title="Octalink">
Octalink

Octalink – system mocowania korby rowerowej, stworzony i opatentowany przez Shimano. Jest następcą systemu mocowania korby na kwadrat.
Jego kształt, czyli okrągły trzon, na którym znajduje się osiem wypustek (od tego wzięła się nazwa systemu: octa czyli osiem), lepiej znosi i rozprasza siły, którym jest poddawane to miejsce, oprócz tego połączenie to jest o wiele sztywniejsze niż poprzednie rozwiązanie. W zamierzeniach octalink miał być bardziej trwały niż łączenie na kwadrat, lecz duży przekrój osi wewnątrz, na którym znajdowały się wypustki, wymusił zastosowanie małych łożysk, przez co były nietrwałe. System octalink nie jest kompatybilny z podobnymi systemami, jak isis, isis drive czy mini isis ze względu na inny kształt wypustek.

</doc>
<doc id="1561809" url="https://pl.wikipedia.org/wiki?curid=1561809" title="Animalia (serial animowany)">
Animalia (serial animowany)

Animalia (2007-2008) – australijski serial animowany dla dzieci. 
Fabuła.
Nastoletni Zoe i Alex w niezwykły sposób trafiają z biblioteki do świata mówiących zwierząt. To czarodziejska kraina Animalia. Wysoko rozwinięta zwierzęca cywilizacja wykorzystuje tu zaawansowane technologie. Animalianie budują drogi, domy, konstruują motocykle i zeppeliny, prowadzą restauracje oraz biblioteki. Zorganizowana społeczność zdaje się funkcjonować bez zarzutu. Jednak po jakimś czasie Zoe i Alex zauważają, że ich przybycie zbiega się w czasie z pierwszymi problemami, które pojawiają się w Animalii.
Wersja polska.
Wersja polska: na zlecenie ZigZapa – Master Film
Reżyseria:
Dialogi:
Dźwięk:
Montaż:
Kierownictwo produkcji: Romuald Cieślak
Teksty piosenek: Janusz Onufrowicz 
Opracowanie muzyczne: Piotr Gogol 
Wystąpili:
i inni
Śpiewał: Łukasz Talik

</doc>
<doc id="1561811" url="https://pl.wikipedia.org/wiki?curid=1561811" title="A.C. Milan w sezonie 1964/1965">
A.C. Milan w sezonie 1964/1965

Osiągnięcia i skład piłkarskiego zespołu A.C. Milan w sezonie 1964/65.
Skład zespołu.
Bramkarze:
Obrońcy:
Pomocnicy:
Napastnicy:
Bibliografia.
Źródła drukowane:
Źródła internetowe:

</doc>
<doc id="1561813" url="https://pl.wikipedia.org/wiki?curid=1561813" title="Gefuhle">
Gefuhle



</doc>
<doc id="1561817" url="https://pl.wikipedia.org/wiki?curid=1561817" title="Borysław (miasto)">
Borysław (miasto)



</doc>
<doc id="1561818" url="https://pl.wikipedia.org/wiki?curid=1561818" title="Stanisław Cieśla">
Stanisław Cieśla

Stanisław Cieśla (ur. 8 stycznia 1945 w Dębinie) – polski prawnik, polityk i działacz katolicki, poseł na Sejm X kadencji i senator IV kadencji.
Życiorys.
W 1975 ukończył studia prawnicze na Uniwersytecie Łódzkim. W 1967 rozpoczął pracę w Prezydium Powiatowej Rady Narodowej w Sieradzu. Od 1971 pracował jako kurator sądowy w tamtejszym sądzie rejonowym.
W 1980 został członkiem NSZZ „Solidarność”. Organizował struktury związku w województwie sieradzkim, pełnił funkcję doradcy prawnego Zarządu Regionu Ziemia Sieradzka. W 1983 był inicjatorem powstania Klubu Inteligencji Katolickiej w Sieradzu. Był członkiem Włocławskiej Komisji Diecezjalnej II Polskiego Synodu Plenarnego i III Synodu Włocławskiego, współorganizował tygodnie kultury chrześcijańskiej w Sieradzu, inicjował odczyty i dyskusje o tematyce religijnej i społecznej. Członek Klubu Inteligencji Katolickiej, Polskiej Federacji Ruchów Obrony Życia, Akcji Katolickiej Diecezji Włocławskiej i Stowarzyszenia „Civitas Christiana”.
W 1989 wybrany na posła na Sejm kontraktowy z okręgu sieradzkiego. Kandydował z poparciem Komitetu Obywatelskiego, otrzymując 112 672 głosów, tj. 71,86% oddanych głosów ważnych. Należał do Komisji Odpowiedzialności Konstytucyjnej, Komisji Sprawiedliwości i Komisji Nadzwyczajnej do rozpatrzenia projektu ustawy o ochronie prawnej dziecka poczętego.
Wykładał później katolicką naukę społeczną i prawo w sieradzkiej filii Uniwersytetu Ludowego im. ks. Wacława Blizińskiego we Włocławku. Zasiadał też we władzach Polskiego Komitetu Pomocy Społecznej. W 1994 był założycielem Forum Chrześcijańskiej Myśli Społecznej w Sieradzu.
W 1997 uzyskał mandat senatora IV kadencji z ramienia Akcji Wyborczej Solidarność w województwie sieradzkim. Działał w Stronnictwie Konserwatywno-Ludowym. W 2001 bez powodzenia ubiegał się o reelekcję z ramienia Bloku Senat 2001 z rekomendacji Prawa i Sprawiedliwości. Później wycofał się z działalności politycznej.

</doc>
<doc id="1561819" url="https://pl.wikipedia.org/wiki?curid=1561819" title="Gefuehle">
Gefuehle



</doc>
<doc id="1561820" url="https://pl.wikipedia.org/wiki?curid=1561820" title="Zwischen tausend Gefuhlen">
Zwischen tausend Gefuhlen



</doc>
<doc id="1561821" url="https://pl.wikipedia.org/wiki?curid=1561821" title="Zwischen tausend Gefuehlen">
Zwischen tausend Gefuehlen



</doc>
<doc id="1561823" url="https://pl.wikipedia.org/wiki?curid=1561823" title="Traume lugen nicht">
Traume lugen nicht



</doc>
<doc id="1561824" url="https://pl.wikipedia.org/wiki?curid=1561824" title="Traeume luegen nicht">
Traeume luegen nicht



</doc>
<doc id="1561826" url="https://pl.wikipedia.org/wiki?curid=1561826" title="A.C. Milan w sezonie 1963/1964">
A.C. Milan w sezonie 1963/1964

Osiągnięcia i skład piłkarskiego zespołu A.C. Milan w sezonie 1963/64.
Skład zespołu.
Bramkarze:
Obrońcy:
Pomocnicy:
Napastnicy:
Bibliografia.
Źródła drukowane:
Źródła internetowe:

</doc>
<doc id="1561828" url="https://pl.wikipedia.org/wiki?curid=1561828" title="Niespecyficzne śródmiąższowe zapalenie płuc">
Niespecyficzne śródmiąższowe zapalenie płuc

Niespecyficzne śródmiąższowe zapalenie płuc (ang. non-specific interstitial pneumonia, NSIP) – rzadka choroba zaliczana do idiopatycznych śródmiąższowych zapaleń płuc występująca u dorosłych i u dzieci. Objawia się dusznością, kaszlem i gorączką. W badaniu przedmiotowym stwierdza się palce pałeczkowate, podczas osłuchiwania stetoskopem trzeszczenia nad płucami. W badaniu rentgenowskim i tomokomputerowym płuc widoczne są zmiany o charakterze "mlecznego szkła" i siateczkowate (lokalizacja zmian w tym drugim badaniu – na obwodzie płuc). W diagnostyce wykorzystuje się również badanie histopatologiczne tkanki pobranej w czasie biopsji płuca. W leczeniu stosuje się kortykosterydy i leki immunosupresyjne.

</doc>
<doc id="1561829" url="https://pl.wikipedia.org/wiki?curid=1561829" title="Foster (raper)">
Foster (raper)



</doc>
<doc id="1561830" url="https://pl.wikipedia.org/wiki?curid=1561830" title="Boghead">
Boghead

Boghed – rodzaj węgla sapropelowego odpowiadający stopniowi uwęglenia węgla kamiennego. Charakteryzują się obecnością alg z rodzaju "Botreococtus" (alginit), oprócz nich w składzie petrograficznym obecny jest bituminit oraz takie macerały jak witrodetrynit i nertodetrynit. Skały tworzą się w środkowych częściach jezior lub torfowisk i są otoczone przez kennele. Charakteryzują się wyższą zawartością części lotnych w porównaniu z kennelami. Boghedy są niewarstwowane, mają tłusty połysk i przełam muszlowy.

</doc>
<doc id="1561831" url="https://pl.wikipedia.org/wiki?curid=1561831" title="Henryk Pachulski">
Henryk Pachulski

Henryk Pachulski (ur. 4 października 1859 w Łazach koło Siedlec, zm. 2 marca 1921 w Moskwie) – polski kompozytor, pianista, pedagog.
Życiorys.
Studiował do 1876 w Instytucie Muzycznym w Warszawie grę na fortepianie u Rudolf Strobla oraz harmonię i kontrapunkt u Stanisława Moniuszki, potem u Władysława Żeleńskiego. Następnie uczył się w Konserwatorium Moskiewskim kontynuując studia pianistyczne u Nikołaja Rubinsteina (1880–1881) i Pavla Pabsta (od 1882), a także studia kontrapunktu Antona Arienskiego. W 1885 otrzymał dyplom „artysty wyzwolonego”. W 1886, dzięki protekcji Piotra Czajkowskiego, został wykładowcą Konserwatorium w Moskwie, gdzie przez 35 lat (do końca swojego życia) prowadził klasę fortepianu, od 1916 jako profesor.
Działalność pianistyczną rozpoczął po ukończeniu studiów. Koncertwał w Warszawie, Moskwie i Petersburgu. W jego repertuarze znajdowały się kompozycje m.in. J.S. Bacha, Schumanna, Chopina, Liszta, Paderewskiego, Schuberta. Uczestniczył także w wykonywaniu muzyki kameralnej.
Jego brat Władysław Pachulski, również był pianistą i skrzypkiem oraz sekretarzem Nadieżdy von Meck i mężem jej córki Julii.
Twórczość.
W kompozycjach Pachulskiego zauważalne są wpływy wielu twórców — od Schumanna po Liszta, Czajkowskiego, Arienskiego i Taniejewa. Często posługiwał się techniką polifoniczną (np. Studia kanoniczne op. 26), w utworach fortepianowych stawiał wykonawcy znaczne wymagania techniczne. 
Skomponował około 100 utworów fortepianowych, m.in. "Polonaise" op. 5, "Concert Etude" op. 7, 2 sonaty — op. 10 i op. 27, liczne preludia, etiudy, walce, mazurki, impromptus. Pisał transkrypcje fortepianowe na 2 i 4 ręce utworów orkiestrowych i kameralnych, m.in. Czajkowskiego (IV, V i VI symfonia, "Kaprys włoski", uwertura-fantazja "Hamlet", "Pezzo capriccioso" op. 62, "Sekstet smyczkowy „Souvenir de Florence”" op. 70) oraz Antona Arienskiego (Kwartet smyczkowy G-dur), Władysława Żeleńskiego ("Suita tańców polskich") i Stanisława Moniuszki ("O matko moja"). Ponadto napisał kilka utworów orkiestrowych, kameralnych i wokalnych.
Do najważniejszych jego kompozycji symfonicznych można zaliczyć "Suitę" op. 13, "Marsz uroczysty" op. 15 (napisany dla uczczenia 100. rocznicy urodzin Adama Mickiewicza) oraz "Fantazję" op. 17 na fort. i orkiestrę. Ponadto napisał kilka utworów kameralnych i wokalnych. Jego utwory wybrane nagrała m.in. Lubow Nawrocka ("Henryk Pachulski – Piano Works 1", Acte Préalable, Warszawa 2008, AP0187)

</doc>
<doc id="1561835" url="https://pl.wikipedia.org/wiki?curid=1561835" title="Kika">
Kika

Kika – erotyczny komediodramat w reżyserii Pedro Almodóvara z 1993 roku.

</doc>
<doc id="1561836" url="https://pl.wikipedia.org/wiki?curid=1561836" title="Ostre śródmiąższowe zapalenie płuc">
Ostre śródmiąższowe zapalenie płuc



</doc>
<doc id="1561838" url="https://pl.wikipedia.org/wiki?curid=1561838" title="La flor de mi secreto">
La flor de mi secreto



</doc>
<doc id="1561839" url="https://pl.wikipedia.org/wiki?curid=1561839" title="A.C. Milan w sezonie 1962/1963">
A.C. Milan w sezonie 1962/1963

Osiągnięcia i skład piłkarskiego zespołu A.C. Milan w sezonie 1962/63.
Skład zespołu.
Bramkarze:
Obrońcy:
Pomocnicy:
Napastnicy:
Bibliografia.
Źródła drukowane:
Źródła internetowe:

</doc>
<doc id="1561840" url="https://pl.wikipedia.org/wiki?curid=1561840" title="Zdzisław Mrugalski">
Zdzisław Mrugalski

Zdzisław Mrugalski (ur. 22 kwietnia 1930 w Książu Wielkopolskim, zm. 22 października 2017 w Warszawie) – polski zegarmistrz, prof. dr hab. nauk technicznych o specjalności konstrukcja urządzeń precyzyjnych, mechanika precyzyjna, mechatronika.
Życiorys.
Zdzisław Mrugalski urodził się w Książu Wielkopolskim, gdzie ojciec Czesław był zawiadowcą na stacji kolejowej. W 1937 roku rodzina przeniosła się do Ostrowa Wielkopolskiego i tam w 1943 roku rozpoczął naukę zawodu w zakładzie zegarmistrzowskim. Po zakończeniu II wojny światowej kontynuował naukę zawodu otrzymując w 1948 roku tytuł czeladnika. W 1951 roku ukończył Liceum Zegarmistrzowskie w Warszawie. Po zdaniu matury rozpoczął studia na Wydziale Mechaniczno-Konstrukcyjnym Politechniki Warszawskiej, w 1953 przeniósł się na nowo powstałą Sekcję Budowy Drobnych Mechanizmów Oddziału Mechaniki Precyzyjnej na Wydziale Mechanicznym Technologicznym PW, studia ukończył je w 1956 roku. Jednocześnie został zatrudniony (1951) jako technik-laborant w Głównym Instytucie Mechaniki w Warszawie (obecnie Instytut Mechaniki Precyzyjnej). Był związany z Wydziałem Mechanicznym Technologicznym, a następnie Wydziałem Mechaniki Precyzyjnej (obecnie Mechatroniki) Politechniki Warszawskiej, gdzie pracował kolejno na stanowiskach: asystent (1954–1958), starszy asystent (1958–1965), adiunkt (1965–1972), docent (1972–1991), profesor nadzwyczajny (1991–1997) oraz zwyczajny (1997–2004).
W 1964 roku Zdzisław Mrugalski uzyskał stopień doktora, a w 1974 doktora habilitowanego. Tytuł profesora nauk technicznych otrzymał w roku 1991. W latach 1975–1981 był prodziekanem Wydziału Mechaniki Precyzyjnej Politechniki Warszawskiej, a w latach 1981–1987 jego dziekanem. Pełnił też funkcję dyrektora Instytutu Konstrukcji Przyrządów Precyzyjnych i Optycznych (1991–1993) i kierownika Zakładu Konstrukcji Urządzeń Precyzyjnych (1992–1997). W latach 1980–2003 był członkiem Rady Naukowej Przemysłowego Instytutu Automatyki i Pomiarów w Warszawie oraz kilku innych rad naukowych, a od 1996 współredaktorem czasopisma "Pomiary, automatyka, robotyka".
Zdzisław Mrugalski jest autorem ponad 140 publikacji, w tym około 40 artykułów w czasopismach naukowych na temat konstrukcji drobnych mechanizmów i urządzeń precyzyjnych, mechanizmów zegarowych, drobnomodułowych przekładni zębatych i mikromechanizmów. Jest autorem ponad 60 opracowań konstrukcyjnych i prac dla przemysłu oraz około 30 opinii i ekspertyz z dziedziny urządzeń precyzyjnych. Ponadto jest współautorem 9 patentów.
Był członkiem zespołu budującego zegar na Wieży Zygmuntowskiej Zamku Królewskiego w Warszawie po zniszczeniach wojennych. Pełnił nadzór nad wykonaniem i montażem mechanizmu zegara w latach 1972–1974. Zajmował się też jego konserwacją.
Zdzisław Mrugalski był członkiem Stowarzyszenia Inżynierów Mechaników Polskich (1957–1995), a w latach 1990–1995 wiceprzewodniczącym Głównej Komisji ds. Nagród i Konkursów przy ZG Naczelnej Organizacji Technicznej. Od 1985 roku jest członkiem Polskiego Towarzystwa Mechaniki Teoretycznej i Stosowanej, od 1990 Międzynarodowego Stowarzyszenia „Horologium”, od 1996 Komitetu Budowy Maszyn Polskiej Akademii Nauk – Sekcja Podstaw Konstrukcji, a także Polskiego Towarzystwa Historii Techniki, Towarzystwa Naukowego Warszawskiego, Klubu Miłośników Zegarów.
Po śmierci jego pamięć uczczono symboliczną „żałobą zegarów”. 27 października o godzinie 11.15 zatrzymało się wiele zegarów na ważnych budynkach w całej Polsce. Godzina ta upamiętniała godzinę, o której zatrzymał się zbombardowany zegar na warszawskim zamku.
Nagrody i wyróżnienia.
Źródła:.

</doc>
<doc id="1561841" url="https://pl.wikipedia.org/wiki?curid=1561841" title="Rachunek kapitałowy">
Rachunek kapitałowy

Rachunek kapitałowy – część bilansu obrotów kapitałowych, która obejmuje transfery kapitałowe o charakterze bezzwrotnym przeznaczone na finansowanie środków trwałych, umorzenia długu oraz nabywanie i zbywanie aktywów niefinansowych i nieprodukowanych. Do transferów kapitałowych raportowanych w ramach rachunku kapitałowego zaliczane są np. nieodpłatne przekazanie środków na inwestycje lub zbycie/nabycie majątkowych praw autorskich czy znaków handlowych.

</doc>
<doc id="1561842" url="https://pl.wikipedia.org/wiki?curid=1561842" title="Kennel">
Kennel

Kennel, węgiel kennelski – odmiana węgla sapropelowego, złożona głównie z licznych spor (sporynitu) oraz rozproszonego inertynitu. Zawierają do 20% witrynitu i do 25% inertynitu. Kennele są niewarstwowane, mają tłusty połysk i przełam muszlowy. Wykorzystywane są m.in. jako materiał rzeźbiarski.Palą się gęstym i kopcącym płomieniem. Makroskopowo nie można ich odróżnić od bogheadów.

</doc>
<doc id="1561843" url="https://pl.wikipedia.org/wiki?curid=1561843" title="Monolith">
Monolith



</doc>
<doc id="1561844" url="https://pl.wikipedia.org/wiki?curid=1561844" title="Dzień Domeny Publicznej">
Dzień Domeny Publicznej

Dzień Domeny Publicznej – nieoficjalne święto przypadające 1 stycznia i obchodzone w kilku krajach na świecie. Celem tych obchodów jest zwrócenie uwagi opinii publicznej na rolę domeny publicznej w budowaniu kultury i otwieraniu dostępu do wiedzy oraz promowanie wiedzy na temat prawa autorskiego. Ustanowienie Dnia Domeny Publicznej 1 stycznia wynika z faktu, że w wielu krajach prawa autorskie do wszelkiej twórczości gasną z upływem 70 lat od śmierci autora z efektem na koniec roku kalendarzowego.
Obchody Dnia Domeny Publicznej organizowane były w Stanach Zjednoczonych, Szwajcarii, Izraelu, Włoszech i we Francji. 
W Polsce Dzień Domeny Publicznej zorganizowany został po raz pierwszy w 2007 r. przez Fundację Nowoczesna Polska, od roku 2008 jest organizowany na przełomie grudnia i stycznia przez Koalicję Otwartej Edukacji.

</doc>
<doc id="1561847" url="https://pl.wikipedia.org/wiki?curid=1561847" title="Zbigniew Drela">
Zbigniew Drela

Zbigniew Drela (ur. 25 stycznia 1931 w Kleczkowicach w powiecie kowelskim, zm. 21 czerwca 2015 w Lublinie) – polski nauczyciel, związkowiec, działacz Klubu Inteligencji Katolickiej, poseł na Sejm X kadencji.
Życiorys.
W 1960 ukończył studia na Katolickim Uniwersytecie Lubelskim. Pracę rozpoczął jako nauczyciel w szkole podstawowej. Od 1963 pracował jako specjalista w zakresie psychologii pracy w Olkuskiej Fabryce Naczyń Emaliowanych w Olkuszu. Był nauczycielem psychologii w Studium Nauczycielskim w Olkuszu oraz biegłym sądowym. W 1969 został członkiem Zjednoczonego Stronnictwa Ludowego, partię tę opuścił w 1986. W 1980 wstąpił do Niezależnego Samorządnego Związku Zawodowego „Solidarność”, był członkiem komisji zakładowej w Olkuskiej Fabryce Naczyń Emaliowanych i delegatem na walne Zebranie delegatów Regionu Śląsko-Dąbrowskiego związku. W 1981 współtworzył Klub Inteligencji Katolickiej w Olkuszu, pełniąc w latach 1984–1986 funkcję jego prezesa.
W 1989 został wybrany na posła na Sejm z okręgu jaworznickiego. W wyborach otrzymał 79 003 głosy (74,23%). Był członkiem Komisji Edukacji, Nauki i Postępu Technicznego oraz Obywatelskiego Klubu Parlamentarnego. W 1991 nie ubiegał się o reelekcję, przeszedł na emeryturę, osiedlając się w Lublinie.
W 2004 dołączył do władz Fundacji Pomocy Szkołom Polskim na Wschodzie im. Tadeusza Goniewicza.

</doc>
<doc id="1561848" url="https://pl.wikipedia.org/wiki?curid=1561848" title="Rachunek finansowy">
Rachunek finansowy

Rachunek finansowy – część bilansu płatniczego, która informuje o transakcjach związanych ze zmianami własności zagranicznych pasywów i aktywów finansowych w danej gospodarce. W ramach rachunku finansowego odnotowywane są m.in. dokonywane przez inwestorów zagranicznych zakupy akcji na polskiej giełdzie bądź obligacji polskich emitentów, a także analogiczne zakupy dokonywane przez inwestorów polskich za granicą. Transakcje raportowane w rachunku finansowym pozwalają w znacznym stopniu na pokrycie deficytu lub lokowania za granicą nadwyżki na rachunku bieżącym. Rachunek finansowy obejmuje zestawienie czterech grup aktywów i pasywów finansowych: inwestycji bezpośrednich, inwestycji portfelowych, finansowych instrumentów pochodnych oraz pozostałych inwestycji. W skład tych ostatnich wchodzą przede wszystkim kredyty zagraniczne udzielane i uzyskane przez rezydentów (głównie z sektora bankowego i sektora przedsiębiorstw) danego kraju.

</doc>
<doc id="1561851" url="https://pl.wikipedia.org/wiki?curid=1561851" title="A.C. Milan w sezonie 1961/1962">
A.C. Milan w sezonie 1961/1962

Osiągnięcia i skład piłkarskiego zespołu A.C. Milan w sezonie 1961/62.
Skład zespołu.
Bramkarze:
Obrońcy:
Pomocnicy:
Napastnicy:
Bibliografia.
Źródła drukowane:
Źródła internetowe:

</doc>
<doc id="1561852" url="https://pl.wikipedia.org/wiki?curid=1561852" title="Burlington (Kansas)">
Burlington (Kansas)

Burlington – miasto położone w Hrabstwo Coffey.

</doc>
<doc id="1561854" url="https://pl.wikipedia.org/wiki?curid=1561854" title="Świętosław z Wrzący">
Świętosław z Wrzący

Świętosław z Wrzący herbu Pomian (zm. ok. 1471) – kustosz włocławski (od 1426), kanonik poznański (od 1429), archidiakon włocławski (od 1435), wikariusz generalny i oficjał włocławski biskupa Władysława z Oporowa oraz jego następcy Jana z Sienna. 
Syn Jarzyka z Wrzący, założyciela rodziny Sokołowskich herbu Pomian i nabywcy Sokołowa (w 1434 r.), od nazwy którego jego potomkowie przyjęli nazwisko.
Świętosław karierę kościelną robił przy poparciu krewnych, którzy na przełomie XIV i XV wieku zdobyli dominującą pozycję w kujawskim środowisku kościelnym. Swoją pierwszą kanonię objął we Włocławku w 1412 roku. Dzięki protekcji Jana Pelli z Niewiesza, biskupa kujawskiego w latach 1421-28, otrzymał w 1426 roku kustodię włocławską. 
Świętosław został wymieniony jako członek rodziny Sokołowskich przez Kaspra Niesieckiego w "Koronie Polskiej" z błędną datą śmierci 1547 r. Był stryjem Jałbrzyka Jana Sokołowskiego oraz jego brata Jana, z którym regularnie uczestniczył w posiedzeniach kapituły katedralnej włocławskiej. Nie wiadomo jaki stopień pokrewieństwa łączył go z wpływowym kanonikiem włocławskim Jakubem Sokołowskim, niewątpliwie pochodzącym z Wrzący Wielkiej i Sokołowa.

</doc>
<doc id="1561855" url="https://pl.wikipedia.org/wiki?curid=1561855" title="Lebo (Kansas)">
Lebo (Kansas)

Lebo – miasto położone w Hrabstwie Coffey w Stanach Zjednoczonych.

</doc>
<doc id="1561856" url="https://pl.wikipedia.org/wiki?curid=1561856" title="Dionysio">
Dionysio

Dionysio Álvaro dos Santos - piłkarz brazylijski znany jako Dionysio lub Dionysio dos Santos, bramkarz.
Jako piłkarz klubu Ypiranga São Paulo wziął udział w turnieju Copa América 1919, gdzie Brazylia zdobyła mistrzostwo Ameryki Południowej. Dionysio nie zagrał w żadnym meczu, gdyż podstawowym bramkarzem Brazylii był Marcos.
Dionysio tylko raz w swojej karierze wystąpił w reprezentacji Brazylii - było to 1 czerwca 1919 roku w zremisowanym 3:3 meczu z Argentyną, do którego doszło w ramach Copa Roberto Chery 1919.

</doc>
<doc id="1561857" url="https://pl.wikipedia.org/wiki?curid=1561857" title="Teoria cyklu życia">
Teoria cyklu życia



</doc>
<doc id="1561858" url="https://pl.wikipedia.org/wiki?curid=1561858" title="Le Roy (Kansas)">
Le Roy (Kansas)

Le Roy – miasto położone w Hrabstwo Coffey.

</doc>
<doc id="1561859" url="https://pl.wikipedia.org/wiki?curid=1561859" title="Dionysio dos Santos">
Dionysio dos Santos



</doc>
<doc id="1561861" url="https://pl.wikipedia.org/wiki?curid=1561861" title="Rybnica (Włocławek)">
Rybnica (Włocławek)

Rybnica – jedna z dzielnic Włocławka. Według danych miasta z 2007 r. Rybnica znajduje się na wschód od terenów przemysłowych położonych przy al. Kazimierza Wielkiego, na północy graniczy z Wisłą, na wschodzie z wsiami Modzerowo i Józefowo, na południu z Gostynińsko-Włocławskim Parkiem Krajobrazowym. Na dzielnicę Rybnica składają się osiedla Łęg oraz Rybnica. Do dzielnicy należy także jezioro Rybnica.
Wschód Przemysłowy i Rybnica nazywane są niejednokrotnie „Osiedlem Wschód”, a część Włocławka na wschód od Śródmieścia „Dzielnicą Wschód”.

</doc>
<doc id="1561862" url="https://pl.wikipedia.org/wiki?curid=1561862" title="Miasta w II Rzeczypospolitej">
Miasta w II Rzeczypospolitej

Miasta w II Rzeczypospolitej – według danych Głównego Urzędu Statystycznego Rzeczypospolitej Polskiej 1 kwietnia 1939 w Polsce było 611 miast.
Liczba gmin miejskich w II Rzeczypospolitej zmieniała się i w kolejnych latach po ukształtowaniu się granic państwa wynosiła:
25 marca 1937 weszło w życie zarządzenie Ministra Spraw Wewnętrznych w sprawie ustalenia urzędowych nazw miast. Lista zawarta w zarządzeniu objęła 603 miejscowości posiadające prawa miejskie.
31 marca 1938 Podgórz został włączony do Torunia, a liczba miast spadła do 602.
W październiku 1938 przyłączono do Polski Zaolzie, na którego terenie znajdowało się 8 gmin miejskich – Bogumin (Stary), Bogumin Nowy, Cieszyn Zachodni, Frysztat, Jabłonków, Karwina, Orłowa i Trzyniec. Po włączeniu Cieszyna Zachodniego do Cieszyna Wschodniego w II Rzeczypospolitej było 609 miast.
1 kwietnia 1939 prawa miejskie otrzymały 2 miejscowości: Rembertów i Włochy. Ustalona wówczas liczba 611 miast nie zmieniła się do dnia wybuchu II wojny światowej.
Miasta II Rzeczypospolitej (statystyki).
Zestawienie na podstawie publikacji Głównego Urzędu Statystycznego Rzeczypospolitej Polskiej "Skorowidz gmin Rzeczypospolitej Polskiej" zawierającej tymczasowe wyniki Drugiego Powszechnego Spisu Ludności.
Liczba ludności 636 polskich miast według stanu w dniu 9 grudnia 1931 w przeliczeniu na podział administracyjny obowiązujący tego samego dnia.
Nazwy miast powiatowych i "stolic województw" wyróżniono.
1 kwietnia 1932 zlikwidowano 20 powiatów – bohorodczański, gniewski, grodziski, grybowski, kolneński, konstantynowski, koźmiński, makowski (w województwie krakowskim), odolanowski, ostrzeszowski, oświęcimski, pilzneński, pleszewski, skolski, słupecki, starosamborski, strzeliński, strzyżowski, śmigielski i wielicki – co zostało uwzględnione w publikacji źródłowej, a nie zostało uwzględnione w poniższej tabeli.
Uwaga: Tabelę można uporządkować rosnąco lub malejąco według wartości w każdej z kolumn. W tym celu należy nacisnąć przycisk , który znajduje się w nagłówku kolumny.

</doc>
<doc id="1561863" url="https://pl.wikipedia.org/wiki?curid=1561863" title="Dionysio Álvaro dos Santos">
Dionysio Álvaro dos Santos



</doc>
<doc id="1561866" url="https://pl.wikipedia.org/wiki?curid=1561866" title="Waverly (Kansas)">
Waverly (Kansas)

Waverly – miasto w Stanach Zjednoczonych, we wschodniej części stanu Kansas, w Hrabstwo Coffey.

</doc>
<doc id="1561868" url="https://pl.wikipedia.org/wiki?curid=1561868" title="Alexandre Prémat">
Alexandre Prémat

Alexandre Prémat (ur. 5 kwietnia 1982 w Juvisy-sur-Orge) – francuski kierowca wyścigowy.
Kariera.
Początki kariery.
Karierę rozpoczął, jak większość kierowców, od kartingu w wieku 10 lat. Po zakończeniu kariery kartingowej w 2000 roku zadebiutował we Francuskiej Formule Campus, którą zakończył z tytułem wicemistrzowskim. Po zaledwie roku startów w tej serii przeszedł do bardziej prestiżowej Francuskiej Formuły Renault, gdzie w debiucie zajął 9 miejsce na koniec sezonu. W 2002 roku był już jej mistrzem. Poza tym brał udział w Formuła Renault 2000 Eurocup, jednak bez sukcesu.
W sezonie 2003 startował w nowo utworzonej Formuła 3 Euro Series w barwach zespołu ASM Formule 3. W pierwszym roku startów zajął siódme miejsce w ogólnej klasyfikacji z 1 zwycięstwem i z 2 pole position, i najszybszymi okrążeniami. W kolejnym walczył już o tytuł, będąc już w głównym teamie ASM. Ostatecznie przegrał walkę ze swoim kolegą z zespołu, Jamie Greenem. Wygrał wówczas 3 wyścigi (w tym prestiżowe zawody Masters at Zolder), zdobył 5 pole position i 3 najszybsze okrążenia. Poza tym niespodziewanie triumfował w nieoficjalnych mistrzostwach świata Formuły 3, Grand Prix Makau dzielnie broniąc się przed Robertem Kubicą.
Seria GP2.
Sezon 2005 spędził już w samym przedsionku Formuły 1, GP2, która jest przekształconą wersją Formuły 3000. Sezon ukończył na 4. miejscu, przegrywając wyraźnie ze swoim kolegą z zespołu, Nico Rosbergiem, który zdobył tytuł mistrzowski. Na przełomie lat 2005 i 2006 zdobył tytuł w nowo utworzonej serii A1 Grand Prix mając za partnera Nicolasa Lapierre. 
Rok 2006 był już lepszy dla Prémata w serii GP2. Sezon ukończył na 3. miejscu w klasyfikacji generalnej, jednak ponownie przegrał rywalizację z kolegą z zespołu, tym razem z Lewisem Hamiltonem. Doszło również do kilku spięć pomiędzy Francuzem a Brytyjczykiem, czego przykładem jest jeden z wyścigów w Hiszpanii, gdzie w walce o zwycięstwo obrócił bolid czarnoskórego kierowcy na jednym z zakrętów spowodowany nieczystym kontaktem, dzięki czemu spokojnie dojechał do mety, wygrywając wyścig. W tym sezonie był również kierowcą testowym zespołu Spyker MF1 Racing, jednak skończyło się tylko na uczestnictwie w jednym treningu przed Grand Prix Chin. 
DTM.
W sezonie 2007 po braku szansy angażu do F1 odszedł z juniorskiej GP2 i przeszedł do DTM. W pierwszym sezonie startów usiadł za kierownicą Audi (w wersji z 2006 roku) w zespole Audi Sport Team Phoenix. Nie osiągnął większych sukcesów poza jednym 2. miejscem i kończąc cały sezon na 9. miejscu z dorobkiem 13 punktów. W tym roku miał również wystartować w 24 godzinnym Le Mans, jednak do tego nie doszło.
W kolejnym roku startów w DTM ponownie startował w barwach zespołu Audi i ponownie z rok starszym pojazdem od czołówki. Przez to również ten sezon nie był dla niego zbytnio udany, punktując tylko dwukrotnie, w tym raz na 3. miejscu. Zakończył go na 10. miejscu z dorobkiem 10 punktów. W 2008 roku startował ponadto w Le Mans Series (w najwyższej klasie LMP1), gdzie w parze z Mikiem Rockenfellerem zdobył tytuł mistrzowski. Wystartował również w 24 godzinnym wyścigu Le Mans, zajmując 4. miejsce.

</doc>
<doc id="1561869" url="https://pl.wikipedia.org/wiki?curid=1561869" title="New Strawn (Kansas)">
New Strawn (Kansas)



</doc>
<doc id="1561870" url="https://pl.wikipedia.org/wiki?curid=1561870" title="Jagdstaffel 27">
Jagdstaffel 27

Jagdstaffel 27 – Königlich Preußische Jagdstaffel Nr. 27 – Jasta 27 jednostka lotnictwa niemieckiego Luftstreitkräfte z okresu I wojny światowej.
Informacje ogólne.
Jednostka została utworzona 5 lutego 1916 roku w Gandawie w 4 Armii. Po organizacji eskadry skierowano ją na front 12 lutego 1917 roku pod dowództwem porucznika Hansa von Keudell asa myśliwskiego z Jagdstaffel 1. Von Keudell był pierwszą ofiarą eskadry (15 lutego).
21 lutego 1918 roku utworzono podobne do Jagdgeschwader 1 zgrupowanie nazwane Jagdgeschwader Nr 3. Powstało ono z czterech eskadr myśliwskich Jasta B, Jagdstaffel 26, Jasta 27 i Jagdstaffel 36 połączonych w jedną jednostkę taktyczną pod dowództwem asa Jagdstaffel 26 Bruna Loerzera. Od tego momentu eskadra operowała w zgrupowaniu. Najpierw w sektorze działań 7 Armii, a później 17 Armii.
Piloci eskadry latali na samolotach: LFG Roland D.II, Albatros D.III, Albatros D.V, a później Fokker D.VII oraz Fokker Dr.I.
"Jasta 27" w całym okresie wojny odniosła ponad 128 zwycięstw nad samolotami nieprzyjaciela i 6 nad balonami nieprzyjaciela. W okresie od stycznia 1917 do listopada 1918 roku jej straty wynosiły 11 zabitych w walce, 3 zabitych w wypadkach, 10 rannych oraz 1 pilot w niewoli.
Łącznie przez jej personel przeszło 13 asów myśliwskich:

</doc>
<doc id="1561873" url="https://pl.wikipedia.org/wiki?curid=1561873" title="Grażyna Pańko">
Grażyna Pańko

Grażyna Pańko (ur. 1948 r. we Wrocławiu) – polska historyk, specjalizująca się w dydaktyce historii, historii szkolnictwa, historii XX wieku, stereotypach etnicznych oraz stosunkach polsko-czechosłowackich w okresie międzywojennym; nauczycielka akademicka związana z Uniwersytetem Wrocławskim.
Życiorys.
Urodziła się w 1948 roku we Wrocławiu, z którym związała całe swoje życie prywatne i zawodowe. Po ukończeniu szkoły podstawowej kontynuowała swoją edukację w I Liceum Ogólnokształcącym we Wrocławiu, które ukończyła w 1966 roku pomyślnie zdając egzamin maturalny w 1966 roku. Następnie podjęła studia na kierunku historia na Uniwersytecie Wrocławskim. Zakończyła je w 1971 roku zdobywając dyplom magistra na podstawie pracy pt. "Anglia wobec rokoszu Zebrzydowskiego (1606"–"1609)", napisanej pod kierunkiem prof. Władysława Czaplińskiego. W tym samym roku rozpoczęła pracę na swojej macierzystej uczelni. Po utworzeniu w 1972 roku Zakładu Dydaktyki Historii została w nim asystentką. W 1981 roku uzyskała stopień naukowy doktora nauk humanistycznych w zakresie historii na podstawie rozprawy pt. "Szkolnictwo polskie w Czechosłowacji w okresie międzywojennym (1918"–"1938)", której promotorem był prof. Karol Fiedor. 1 września 1986 roku objęła kierownictwo w Zakładzie Dydaktyki Historii. W 1997 roku Rada Wydziału Nauk Historycznych i Pedagogicznych Uniwersytetu Wrocławskiego nadała jej stopień naukowy doktora habilitowanego nauk humanistycznych w zakresie historii o specjalności historia najnowsza na podstawie pracy pt. "Polska i Polacy w czeskiej opinii publicznej w okresie międzywojennym". W 2002 roku otrzymała stanowisko profesora nadzwyczajnego.
Dorobek naukowy.
Specjalnością naukową Grażyny Pańko jest historia Polski i powszechna XX wieku oraz metodyka nauczania historii. Jej zainteresowania naukowe koncentrują się wokół problematyki związanej z dydaktyką historii i historii wychowania, badań nad stereotypami etnicznymi i szeroko pojętą historią kultury, zwłaszcza w okresie międzywojennym oraz stosunkami polsko-czeskimi, zwłaszcza w XX wieku. Prowadziła prace nad bibliografią historii Śląska oraz bibliografią sztuki śląskiej. Do jej najważniejszych prac należą:

</doc>
<doc id="1561874" url="https://pl.wikipedia.org/wiki?curid=1561874" title="Transakcje autonomiczne">
Transakcje autonomiczne

Transakcje autonomiczne – transakcje zawierane niezależnie od stanu bilansu płatniczego, które są dokonywane wyłącznie z motywów ekonomicznych.
Najczęściej zalicza się do nich transakcje wchodzące w skład obrotów bieżących i przepływ kapitałów długoterminowych.
Zgodnie z koncepcją "liquidity balance" transakcjami autonomicznymi są dodatkowo krótkoterminowe przepływy kapitałowe, które nie mogą być szybko upłynnione. Z kolei według koncepcji "official reserve transaction balance" do pozycji autonomicznych zaliczamy wszystkie transakcje zawierane przez podmioty prywatne.

</doc>
<doc id="1561875" url="https://pl.wikipedia.org/wiki?curid=1561875" title="Wysokie obcasy">
Wysokie obcasy

Wysokie obcasy – hiszpańsko-francuski dramat w reżyserii Pedro Almodóvara z 1991 roku.

</doc>
<doc id="1561877" url="https://pl.wikipedia.org/wiki?curid=1561877" title="Christopher Hill">
Christopher Hill

Christopher Robert Hill (ur. 10 sierpnia 1952 w Rhode Island w Stanach Zjednoczonych) – amerykański polityk i dyplomata, w latach 2000–2004 ambasador Stanów Zjednoczonych w Polsce.
W 2004 został odznaczony Krzyżem Komandorskim z Gwiazdą Orderu Zasługi Rzeczypospolitej Polskiej oraz odznaką honorową "Za zasługi dla bankowości Rzeczypospolitej Polskiej".

</doc>
<doc id="1561878" url="https://pl.wikipedia.org/wiki?curid=1561878" title="Tacones lejanos">
Tacones lejanos



</doc>
<doc id="1561881" url="https://pl.wikipedia.org/wiki?curid=1561881" title="Root directory">
Root directory



</doc>
<doc id="1561882" url="https://pl.wikipedia.org/wiki?curid=1561882" title="Katalog root">
Katalog root



</doc>
<doc id="1561886" url="https://pl.wikipedia.org/wiki?curid=1561886" title="Sweep">
Sweep

Sweep – edytor audio przeznaczony dla systemów Linux i BSD. Obsługuje wiele formatów dźwiękowych, między innymi MP3, WAV oraz Ogg Vorbis. Jest to program dostępny na licencji GNU General Public License.

</doc>
<doc id="1561887" url="https://pl.wikipedia.org/wiki?curid=1561887" title="Neringa">
Neringa



</doc>
<doc id="1561888" url="https://pl.wikipedia.org/wiki?curid=1561888" title="New Strawn">
New Strawn

New Strawn – miasto położone w Hrabstwo Coffey.

</doc>
<doc id="1561890" url="https://pl.wikipedia.org/wiki?curid=1561890" title="Wielki smog londyński">
Wielki smog londyński

Wielki smog londyński () – utrzymujący się w Londynie od 5 do 9 grudnia 1952 smog utworzony z powodu sytuacji pogodowej i wyemitowania do atmosfery gazów, pochodzących głównie z kominów mieszkań i fabryk oraz spalin samochodowych.
Smog doprowadził do środowiskowej katastrofy oraz śmierci tysięcy londyńczyków. Większość ofiar wielkiego smogu zmarła na skutek niewydolności płuc oraz hipoksji. Oprócz tego bardzo wysokie stężenie dwutlenku siarki w atmosferze prowadziło do silnych uszkodzeń układu oddechowego oraz trwałego uszkodzenia oskrzeli, które w konsekwencji zebrało śmiertelne żniwo wśród mieszkańców Londynu.
Na początku grudnia Londyn został nawiedzony przez gęstą mgłę oraz znaczne ochłodzenie powietrza. W konsekwencji mieszkańcy Londynu zużywali dużo większe niż zwykle ilości węgla do ogrzewania mieszkań. Rozprzestrzenienie zanieczyszczonego powietrza poza miasto utrudniała także inwersja temperatury. Powietrze zostało skażone wielkimi ilościami gazów oraz pyłu ze spalania węgla. Dodatkowym problemem była niska jakość używanego węgla, przez co do atmosfery dostawało się dużo szkodliwych substancji. W wyniku smogu odwołano przedstawienia na wolnym powietrzu oraz większość przedstawień teatralnych i kinowych.
Ze względu na fakt, że Londyn jest znany z mgieł, paniki wśród mieszkańców nie odnotowano, jednakże tylko pomiędzy 5 a 9 grudnia naliczono ponad 4 tysiące zgonów wywołanych komplikacjami oddechowymi powstałymi w wyniku wdychania smogu. Większość ofiar stanowili ludzie młodzi lub osoby w podeszłym wieku. W ciągu kolejnych tygodni na ostrą niewydolność oddechową zmarło dalsze 8 tysięcy osób, przez co łączna liczba ofiar wielkiego smogu, według współczesnych badań, wyniosła około 12 tysięcy.
Wieści o wielkim smogu odbiły się szerokim echem na świecie i przyczyniły się do wybuchu paniki na jego punkcie. W Wielkiej Brytanii wielki smog był powodem uchwalenia ustawy o czystym powietrzu w roku 1956, co doprowadziło do znacznej poprawy warunków życiowych w Londynie oraz redukcji emisji szkodliwych gazów w pozostałych miastach Wielkiej Brytanii. Zmiany jednak trwały latami i w grudniu 1962 roku w wyniku zanieczyszczenia powietrza zmarło kolejnych 750 osób.

</doc>
<doc id="1561891" url="https://pl.wikipedia.org/wiki?curid=1561891" title="Daniel Fried">
Daniel Fried

Daniel Fried (ur. w 1952 roku w Waszyngtonie) – amerykański polityk i dyplomata, w latach 1997–2000 ambasador Stanów Zjednoczonych w Polsce.
26 kwietnia 2000, "za wybitne zasługi w rozwijaniu polsko-amerykańskiej współpracy", został odznaczony przez prezydenta Aleksandra Kwaśniewskiego Krzyżem Komandorskim z Gwiazdą Orderu Zasługi Rzeczypospolitej Polskiej. 13 listopada 2009 "w uznaniu za przyjaźń i życzliwość okazywaną wobec Polski, szczególnie na drodze naszego kraju do członkostwa w Sojuszu Północnoatlantyckim i w pierwszych latach członkostwa" minister Radosław Sikorski nadał mu Odznakę Honorową „Bene Merito”. Laureat pierwszego Medalu Kuriera z Warszawy im. Jana Nowaka-Jeziorańskiego za rok 2022

</doc>
<doc id="1561892" url="https://pl.wikipedia.org/wiki?curid=1561892" title="Gridley (Kansas)">
Gridley (Kansas)

Gridley – miasto położone w Hrabstwo Coffey.

</doc>
<doc id="1561896" url="https://pl.wikipedia.org/wiki?curid=1561896" title="Polityka przesuwania wydatków">
Polityka przesuwania wydatków

Polityka przesuwania wydatków to narzędzie do dyspozycji państwa chcącego prowadzić politykę dostosowawczą, czyli świadome działanie w celu przywrócenia zachwianej równowagi bilansu płatniczego. Polega na podejmowaniu działań mających na celu przesunięcie części wydatków z dóbr krajowych na dobra zagraniczne(w przypadku nadwyżki bilansu płatniczego) lub z dóbr zagranicznych na dobra krajowe (w przypadku występowania deficytu bilansu płatniczego).
Politykę przesuwania wydatków dzielimy na:
Oprócz stosowanych środków różnica pomiędzy nimi polega na ich zasięgu. Polityka kursowa obejmuje wszystkie podmioty gospodarcze utrzymujące kontakt z zagranicą, a polityka wybiórczego przesuwania wydatków – jedynie część tych podmiotów.

</doc>
<doc id="1561900" url="https://pl.wikipedia.org/wiki?curid=1561900" title="Coldwater (Kansas)">
Coldwater (Kansas)

Coldwater – miasto położone w hrabstwie Comanche.

</doc>
<doc id="1561901" url="https://pl.wikipedia.org/wiki?curid=1561901" title="I’m Gonna Be Alright/I’m Gonna Be Alright (Track Masters Remix)">
I’m Gonna Be Alright/I’m Gonna Be Alright (Track Masters Remix)

I’m Gonna Be Alright – piosenka Jennifer Lopez z albumu J. Lo. W 2002 roku zremiksowana na potrzeby albumu .
I’m Gonna Be Alright (Track Masters Remix)- remiks "I’m Gonna Be Alright". Został wydany jako singel w 2002 roku. Oryginalnie Lopez śpiewa go z 50 Centem, natomiast w wersji europejskiej śpiewa go z Nasem. 
Informacje.
Wersja albumowa została nagrana z 50 Centem, ale wersja radiowa została nagrana z Nasem, ponieważ był on wtedy bardziej popularny wśród takiej muzyki. 50 Cent nie był tym zachwycony, ale nie żywił urazy do Lopez, lecz do Nasa. Jednak wersja z udziałem 50 Centa jest umieszczona na każdej wersji , a wersja z Nasem- tylko na europejskiej edycji albumu This Is Me... Then.

</doc>
<doc id="1561904" url="https://pl.wikipedia.org/wiki?curid=1561904" title="Mattias Weinhandl">
Mattias Weinhandl

Mattias Weinhandl (ur. 1 czerwca 1980 w Ljungby) – szwedzki hokeista, reprezentant Szwecji, olimpijczyk.
Kariera.
Wychowanek klubu IF Troja-Ljungby. Od 2012 był ponownie zawodnikiem Linköping. Po zakończeniu sezonu Svenska hockeyligan (2013/2014), w którym nie rozegrał żadnego meczu z uwagi na następstwa kontuzji głowy, w kwietniu 2014 ogłosił zakończenie kariery.
Uczestniczył w turniejach mistrzostw świata w 2002, 2005, 2008, 2009, 2010 oraz na zimowych igrzysk olimpijskich 2010.

</doc>
<doc id="1561908" url="https://pl.wikipedia.org/wiki?curid=1561908" title="Pepi, Luci, Bom i inne dziewczyny z dzielnicy">
Pepi, Luci, Bom i inne dziewczyny z dzielnicy

Pepi, Luci, Bom i inne dziewczyny z dzielnicy – hiszpańska komedia w reżyserii Pedro Almodóvara z 1980 roku. 

</doc>
<doc id="1561909" url="https://pl.wikipedia.org/wiki?curid=1561909" title="Protection (Kansas)">
Protection (Kansas)

Protection - to miasto położone w hrabstwie Comanche w stanie Kansas.

</doc>
<doc id="1561910" url="https://pl.wikipedia.org/wiki?curid=1561910" title="Dark Earth">
Dark Earth

Dark Earth – komputerowa gra przygodowa osadzona w postapokaliptycznym świecie, wydana w 1997 roku.
Opis fabuły.
Historia gry toczy się w dalekiej przyszłości, kilka wieków po kataklizmie, w którym to meteor zderzył się z Ziemią, a wielkie chmury kurzu zasłoniły słońce. Ci, którzy przeżyli zaczęli szukać schronienia w miejscach zwanych "Stallites", czyli punktach do których dochodzi światło słoneczne, oraz budować tam ufortyfikowane miasta. Ci, którym się to nie udało byli najczęściej pożerani przez dziwne stwory mieszkające w skażonych ciemnościach.
W okresie, w którym odbywa się gra większa część ludzkości nie pamięta historii świata sprzed kataklizmu. Ludzkość jest cofnięta w rozwoju o kilkaset lat i czci Boga Słońca, Solaara. Stallites są prowadzone przez Kapłanów Słońca, którzy zajmują się utrzymywaniem porządku i walce przeciw stworzeniom ciemności. Głównym bohaterem gry jest Arkhan, członek Strażników Ognia, formacji będącej zbrojną ochroną miasta. Arkhan zostaje zarażony tajemniczą chorobą, która powoli zamienia go w potwora. Zadaniem gracza jest odnalezienie lekarstwa, nim jego transformacja zostanie ukończona.

</doc>
<doc id="1561912" url="https://pl.wikipedia.org/wiki?curid=1561912" title="Wilmore (Kansas)">
Wilmore (Kansas)

Wilmore – miasto położone w hrabstwie Comanche.

</doc>
<doc id="1561913" url="https://pl.wikipedia.org/wiki?curid=1561913" title="Nicholas Andrew Rey">
Nicholas Andrew Rey

Nicholas Andrew Rey (ur. 23 stycznia 1938 w Warszawie, zm. 13 stycznia 2009 w Waszyngtonie) – amerykański polityk i dyplomata, ambasador Stanów Zjednoczonych w Polsce w latach 1993-1997.
Za wybitne zasługi w rozwijaniu dwustronnych stosunków między Rzecząpospolitą Polską a Stanami Zjednoczonymi Ameryki został w 1998 roku odznaczony Krzyżem Komandorskim z Gwiazdą Orderu Odrodzenia Polski
Był potomkiem Mikołaja Reja.

</doc>
<doc id="1561919" url="https://pl.wikipedia.org/wiki?curid=1561919" title="Juan Ignacio Arrieta Ochoa de Chinchetru">
Juan Ignacio Arrieta Ochoa de Chinchetru

Juan Ignacio Arrieta Ochoa de Chinchetru (ur. 10 kwietnia 1951 w Vitorii) – hiszpański biskup rzymskokatolicki, sekretarz Papieskiej Rady ds. Interpretacji Tekstów Prawnych w Kurii Rzymskiej od 2007.
Życiorys.
23 sierpnia 1977 otrzymał święcenia kapłańskie jako duchowny Prałatury Personalnej Opus Dei. Posiada stopień naukowy doktora prawa kanonicznego i cywilnego, był wykładowcą Uniwersytetu Nawarry w Pampelunie, Papieskiego Uniwersytetu Św. Krzyża w Rzymie i Instytutu Prawa Kanonicznego im. św. Piusa X (wł.: "Istituto di Diritto Canonico San Pio X.") w Wenecji. Jest założycielem specjalistycznego czasopisma prawnego "Ius Ecclesiae".
15 lutego 2007 papież Benedykt XVI mianował go sekretarzem Rady ds. Interpretacji Tekstów Prawnych. 12 kwietnia 2008 został biskupem tytularnym "Civitate". 1 maja 2008 święceń biskupich udzielił Sekretarz Stanu Stolicy Apostolskiej kardynał Tarcisio Bertone SDB, współkonsekratorami byli kardynał Agostino Vallini i arcybiskup Francesco Coccopalmerio.
W dniach 3-4 września 2008 uczestniczył w ogólnopolskiej konferencji naukowej w Łodzi, zorganizowanej z okazji 25-lecia obowiązywania obecnego Kodeksu Prawa Kanonicznego.
W czerwcu 2013 r. został wyznaczony przez papieża Franciszka koordynatorem pięcioosobowej komisji powołanej do zbadania działalności "banku watykańskiego" IOR .

</doc>
<doc id="1561920" url="https://pl.wikipedia.org/wiki?curid=1561920" title="Elżbieta Kościk">
Elżbieta Kościk

Elżbieta Kościk (ur. 4 maja 1948 w Jeleniej Górze) – polska historyk, specjalizująca się w demografii historycznej, historii gospodarczej, historii Polski i powszechnej XIX–XX w. oraz historii społecznej, profesor nauk humanistycznych, nauczycielka akademicka związana Uniwersytetem Wrocławskim.
Życiorys.
Dzieciństwo i wczesną młodość spędziła w Jeleniej Górze. Podjęła studia historyczne na Wydziale Historyczno-Filozoficznym Uniwersytetu Wrocławskiego.
Zawodowo związała się ze swoją macierzystą uczelnią, pracując w Instytucie Historycznym przechodząc przez większość szczebli kariery naukowej od asystenta przez adiunkta po profesora nadzwyczajnego. W 1982 uzyskała stopień naukowy doktora nauk humanistycznych na podstawie pracy pt. "Osadnictwo wiejskie w południowych powiatach Dolnego Śląska w latach 1945–1949", napisanej pod kierunkiem prof. Zbigniewa Kwaśnego. Stopień naukowy doktora habilitowanego nauk humanistycznych w zakresie historii uzyskała w 1993 na podstawie dorobku naukowego oraz rozprawy pt. "Przemiany w strukturze społeczno-zawodowej i demograficznej ludności Opola w drugiej połowie XIX i na początku XX w. na podstawie ksiąg parafialnych i akt USC". W 2013 prezydent Polski Bronisław Komorowski nadał jej tytuł profesora nauk humanistycznych.
Kierowała Zakładem Historii Gospodarczej, Demografii i Statystyki Instytutu Historycznego. W latach 1993–1999 była zastępcą dyrektora Instytutu Historycznego ds. nauczania, a w latach 1999–2005 pełniła funkcję prodziekana ds. nauczania Wydziału Nauk Historycznych i Pedagogicznych. Od 2005 do 2008 roku sprawowała funkcję zastępcy dyrektora Instytutu Historycznego ds. nauki. W 2008 i 2012 została wybrana na stanowisko dziekana Wydziału Nauk Historycznych i Pedagogicznych. W 2016 była kandydatką na urząd rektora Uniwersytetu Wrocławskiego, przegrywając w drugiej turze z prof. Adamem Jezierskim
Utrzymywała stałe kontakty naukowe z licznymi placówkami naukowymi w kraju i za granicą, z których pracownikami realizowała wspólne projekty badawcze. Kierowała kilkoma ogólnopolskimi grantami, w kilku innych była głównym wykonawcą. W latach 1999–2009 była prezesem Wrocławskiego Towarzystwa Miłośników Historii i jednocześnie członkiem Zarządu Głównego Polskiego Towarzystwa Historycznego. W latach 2015–2017 pełniła funkcję wiceprezesa Polskiego Towarzystwa Historii Gospodarczej. Jest także członkiem redakcji kilku czasopism naukowych.
Dorobek naukowy.
Zajmuje się głównie demografią historyczną, historią gospodarczą, historią Polski i powszechną XIX i XX wieku oraz historią społeczną. Do jej głównych publikacji należą:

</doc>
<doc id="1561921" url="https://pl.wikipedia.org/wiki?curid=1561921" title="Winfield (Kansas)">
Winfield (Kansas)

Winfield – miasto położone w hrabstwie Cowley.

</doc>
<doc id="1561927" url="https://pl.wikipedia.org/wiki?curid=1561927" title="Arkansas City (Kansas)">
Arkansas City (Kansas)

Arkansas City – miasto położone w hrabstwie Cowley.

</doc>
<doc id="1561928" url="https://pl.wikipedia.org/wiki?curid=1561928" title="Polityka wybiórczego przesuwania wydatków">
Polityka wybiórczego przesuwania wydatków

Polityka wybiórczego przesuwania wydatków to narzędzie polityki dostosowawczej polegające na przesuwaniu wydatków z dóbr krajowych na zagraniczne lub z dóbr zagranicznych na krajowe za pomocą środków innych niż zmiana kursu walutowego.
Jej poszczególne narzędzia są stosowane wybiórczo do wybranych podmiotów utrzymujących stosunki gospodarcze z zagranicą. Możemy wyróżnić trzy grupy narzędzi tej polityki:
Najbardziej zaawansowaną formą ograniczeń handlowych jest monopol handlu zagranicznego - sytuacja, w której państwo w pełni kontroluje obroty handlowe z zagranicą; zarówno wielkość zakupów i sprzedaży, jak i ich kierunek. W takiej sytuacji poprzez ścisłą kontrolę państwo może nie dopuścić do zachwiania równowagi bilansu płatniczego.
Monopole handlu zagranicznego istniały we wszystkich krajach Europy Środkowej i Wschodniej w okresie gospodarki centralnie planowanej. Równowaga bilansu płatniczego w tym okresie w Polsce była równowagą wymuszoną, o charakterze formalnym, która ukształtowała się na poziomie znacznie niższym niż wynikało to z popytu na import.
Z kolei skrajną postacią ograniczeń dewizowych jest monopol walutowy państwa - wyłączne prawo zawierania przez państwo transakcji kupna i sprzedaży walut obcych za walutę narodową oraz wyłączne prawo do zawierania transakcji kredytowych w walutach obcych.
W Polsce monopol walutowy państwa istniał w okresie gospodarki centralnie planowanej, a przestał obowiązywać od 1 stycznia 1990 roku 

</doc>
<doc id="1561932" url="https://pl.wikipedia.org/wiki?curid=1561932" title="Udall (Kansas)">
Udall (Kansas)

Udall – miasto położone w hrabstwie Cowley.

</doc>
<doc id="1561934" url="https://pl.wikipedia.org/wiki?curid=1561934" title="Matteo Sereni">
Matteo Sereni

Matteo Sereni (ur. 11 lutego 1975 w Parmie) − włoski piłkarz występujący na pozycji bramkarza.
Kariera klubowa.
Sereni karierę rozpoczynał w Sampdorii. Jeszcze przed debiutem w barwach tej drużyny został wypożyczony do A.C. Crevalcore. Po powrocie do Sampdorii, przez dwa lata rozegrał 9 spotkań w Serie A. W 1997 powędrował do pierwszoligowej − Piacenzy Calcio. Sezon 1998/99 również spędził w ekipie Serie A − Empoli FC, z którym jednak z ostatniego miejsca spadł do Serie B. W 1999, po zakończeniu wypożyczenia Sereni powrócił do spadkowicza z Serie A − Sampdorii. W ciągu dwóch sezonów na zapleczu ekstraklasy, rozegrał w niej 75 spotkań (na 76 możliwych). W 2001 roku uczestnik Pucharu UEFA − Ipswich Town zapłacił za niego siedem i pół miliona euro, co było największą kwotą wydaną na zawodnika w historii klubu. Pobyt w nowym klubie był dla niego nieudany, gdyż "Blues" zakończyli Puchar UEFA na trzeciej rundzie, a w Premier League zajęli 18. miejsce, w konsekwencji czego zostali relegowani do Football League Championship. Z tego powodu został wypożyczony do rodzimej Brescii Calcio.
W 2003 został kupiony przez S.S. Lazio. W 2004 zagrał w finale Pucharu Włoch przeciwko Juventusowi oraz w półfinale Pucharu Intertoto, z Olympique Marsylia.
W styczniu 2006 po raz piąty w swojej karierze powędrował na wypożyczenie. Tym razem został zawodnikiem Treviso, a w jego miejsce do Lazio przeszedł gracz Udinese Calcio Samir Handanovič. Po zakończeniu sezonu 2006/07 powrócił do Lazio, ale już w czerwcu 2007 odszedł do Torino FC, zastępując w bramce Christiana Abbiatiego. W barwach ekipy "Granata" występował przez 3 lata i był w tym czasie jej podstawowym graczem.
Latem 2010 Sereni przeszedł do Brescii Calcio.
Kariera reprezentacyjna.
W przeszłości Sereni grał w reprezentacji Włoch U-21, w której rozegrał trzy spotkania. Został także powołany do drużyny narodowej na Igrzyska Śródziemnomorskie, które odbyły się w 1997 roku.

</doc>
<doc id="1561937" url="https://pl.wikipedia.org/wiki?curid=1561937" title="Burden (Kansas)">
Burden (Kansas)

Burden – miasto położone w hrabstwie Cowley.

</doc>
<doc id="1561940" url="https://pl.wikipedia.org/wiki?curid=1561940" title="Parkerfield (Kansas)">
Parkerfield (Kansas)



</doc>
<doc id="1561943" url="https://pl.wikipedia.org/wiki?curid=1561943" title="Parkerfield">
Parkerfield

Parkerfield – miasto położone w hrabstwie Cowley.

</doc>
<doc id="1561945" url="https://pl.wikipedia.org/wiki?curid=1561945" title="Anna Rajecka">
Anna Rajecka

Anna Rajecka, także Madame Gault de Saint-Germain (ur. ok. 1762 w Warszawie, zm. 1832 w Paryżu) – polska malarka i rysowniczka. Uczyła się m.in. u Ludwika Marteau i Marcello Bacciarellego, a od ok. 1783 mieszkała i tworzyła w Paryżu.
Początkowo była stypendystką króla Stanisława Augusta Poniatowskiego, przez wielu była także uznawana za jego nieślubną córkę lub kochankę. W Paryżu współpracowała m.in. z atelier Jacques-Louisa Davida. W 1791 jako pierwszy polski artysta w historii wystawiła swoje obrazy w paryskim Salonie.
Życiorys.
Niewiele wiadomo o pierwszych latach życia artystki. Urodziła się ok. 1760, a na pewno przed 1762 w Warszawie, być może w rodzinie malarza Józefa Rajeckiego. Pierwsze pewniejsze przekazy na jej temat potwierdzają, że uczyła się malarstwa u Ludwika Marteau, a być może także u Marcello Bacciarellego. Możliwe też, że sztuki tworzenia miniatur uczyła się nie od samego Bacciarellego, a od jego żony, Fryderyki z Richterów oraz od Antoniego Lesseura.
To prawdopodobnie dzięki Bacciarellemu i Marteau znalazła się na dworze króla Stanisława Augusta Poniatowskiego. Jako jedna z niewielu kobiet miała wstęp na legendarne obiady czwartkowe, co w ówczesnej Warszawie rodziło wiele plotek. Opowiadano m.in. o jej potyczce słownej na rymowane, wulgarne wyzwiska z biskupem Ignacym Krasickim, które powtarzano w formie frywolnych wierszyków, być może wskazujących na romans młodej malarki z królem, choć same wierszyki znane są jedynie z przekazów dużo późniejszych. Według plotek, król miał darować jej dwór w Starej Wsi koło Białej Rawskiej. Przez niechętnych królowi bywała też uznawana za jego córkę z nieprawego łoża, choć on sam temu zaprzeczał, m.in. w zachowanym liście do Filippo Mazzeiego.
Anna Rajecka malowała głównie portrety, rzadziej sceny rodzajowe. Posługiwała się przede wszystkim pastelami, wykonywała wiele rysunków, zajmowała się miniaturą, kopiowała również prace wybitnych malarzy. W okresie warszawskim, około 1780, portretowała głównie króla i osoby z jego otoczenia.
Od ok. 1780, a na pewno przed 1 czerwca 1783, kształciła się jako stypendystka króla w Paryżu. Zamieszkała na terenie Galerii Luwru u wdowy po Antoine-Josephie Loriocie, królewskim mechaniku, wynalazcy i twórcy (m.in. metody utrwalania pastelu). Uczyła się malarstwa, prawdopodobnie jej nauczycielem był Jean-Baptiste Greuze, jej styl jeszcze w XIX wieku przyrównywano do stylu ówczesnych dzieł z warsztatu tego artysty. Możliwe także, że studiowała też u Élisabeth Vigée-Lebrun.
W 1788 malarka wyszła za mąż i zdecydowała się pozostać na stałe we Francji. Jej mężem został piszący dzieła na temat estetyki malarz miniaturzysta Pierre-Marie Gault de Saint-Germain. Nie wiadomo, czy małżeństwo doczekało się dzieci.
Pomimo że jej decyzja o pozostaniu we Francji mocno zawiodła Stanisława Augusta Poniatowskiego, który planował dla niej stanowisko profesorskie w Warszawie, Anna jeszcze w 1792 otrzymywała wsparcie finansowe od króla. Wystarała się również o stypendium królewskie dla swojego męża, który jeszcze wiele lat po śmierci Stanisława Augusta podpisywał się "ancien pensionaire du Roi de Pologne" – "były stypendysta Króla Polski". Istnieją również niepotwierdzone przekazy o jej podróżach studyjnych do Italii; zachował się jej list do Bacciarellego z 12 listopada 1789 z prośbą o umożliwienie takiej podróży oraz jego odmowa, podyktowana planami króla wobec artystki.
W okresie paryskim początkowo wysyłała do Warszawy malowane przez siebie obrazy, jednak ostatecznie tylko niewielką ich część Bacciarelli uznał za godną włączenia do królewskiej kolekcji. Ostatecznie związała się w kręgiem artystycznym Jacques-Louisa Davida, który poprawiał jej prace na równi z pracami swych uczniów. Nie jest jednak jasne, czy Rajecka faktycznie uczyła się u niego malarstwa, bowiem nie znalazła się ani w spisie Delécluze′a obejmującym 299 potwierdzonych uczniów mistrza, ani w późniejszym spisie Julesa Davida, wnuka artysty, obejmującym 428 nazwisk.
We Francji dzięki protekcji Louisa de Silvestre′a klientów znajdowała wśród miejscowej arystokracji. W tym okresie powstały prace uznawane do dziś za najlepsze w jej dorobku, m.in. portrety Anny z Sapiehów Potockiej, Ignacego i Stanisława Potockich i Aleksandry z Lubomirskich Potockiej (1789). W zbiorach polskich znajdują się między innymi "Dziewczyna z gołąbkiem" (1790) w Muzeum Narodowym w Warszawie, obraz przysłany w 1791 królowi i przedstawiający najprawdopodobniej Rozalię z Chodkiewiczów Lubomirską, choć według tradycji miała to być jedna z pań z rodziny Potockich, z domu lub po mężu hrabina Tołstoj. W kolekcji Muzeum Pałacu Króla Jana III w Wilanowie znajduje się także "Portret Ignacego Potockiego".
W czasie rewolucji francuskiej w 1789 Anna początkowo zamierzała powrócić wraz z mężem do Polski, ale zatrzymało ją w Paryżu zamówienie Stanisława Augusta na kopie portretów ważnych postaci francuskiego życia politycznego. Z zachowanej korespondencji Poniatowskiego z jego paryskim agentem Fillippo Mazzeim wiadomo, że król zamierzał przeznaczyć na portrety olejne pokaźną sumę 500 liwrów i liczył na to, że ich wykonawczynią zostanie właśnie Rajecka. Podobne zamówienie zaproponowano również Jacques-Louisowi Davidowi, który jednak zamówienie królewskie odrzucił, ale zgodził się wybrać obrazy do skopiowania, a ich wykonanie przekazał grupie swoich uczniów – oraz Annie. Mimo niskiej opinii Davida o zdolnościach Rajeckiej, szczególnie w malarstwie olejnym, król w listach ze stycznia 1791 wyrażał się o jej talentach z najwyższym uznaniem. Jednak już w marcu tego samego roku sugerował Mazzeiemu zerwanie współpracy z "tą głupią kobietą, którą tak trudno zadowolić", narzekał także, że ostatni przesłany przez nią pastel dotarł do Warszawy na wpół zatarty, co mogło wyjaśniać preferencję króla dla obrazów olejnych.
Mimo napiętych relacji z królem Polski, Rajecka pozostała w Paryżu i początkowo odniosła kilka sukcesów. M.in. w 1791 jako pierwszy polski artysta wystawiła swoje obrazy w paryskim Salonie. Zachowały się tytuły trzech przedstawionych przez nią prac (był wśród nich m.in. portret deputowanego Charlesa Lametha, malarza Jean-Antoine-Théodore’a Girousta i portret intymny księżniczki Lambalk), jednak nie jest jasne czy zachowały się same te dzieła.
Jej prace, a w szczególności przesycone delikatnym erotyzmem popiersia dziewcząt, inspirowane były twórczością Jean-Baptiste’a Greuze’a. Następnie w 1792, gdy w Paryżu rozszalał się terror rewolucyjny, małżeństwo uciekło do prowincjonalnego Clermont-Ferrand, a Rajewska prawdopodobnie wkrótce potem zaprzestała działalności artystycznej. Po latach Anna wróciła do Paryża, jednak nie zachowały się pewne informacje o jej losach w tym okresie. Zmarła w Paryżu w 1832. Ostatnie lata życia była ociemniała.
Twórczość.
Nie jest znana pełna lista dzieł artystki. W sporządzonym po śmierci Stanisława Augusta Poniatowskiego inwentarzu jego kolekcji obrazów znalazło się zaledwie jedno dzieło Rajeckiej. Możliwe jednak, że kilka innych błędnie artybuowano. W wydanym w 2006 "Dictionary of pastellists before 1800" Neil Jeffares podaje następującą listę obrazów:

</doc>
<doc id="1561946" url="https://pl.wikipedia.org/wiki?curid=1561946" title="Dexter (Kansas)">
Dexter (Kansas)

Dexter – miasto położone w hrabstwie Cowley.

</doc>
<doc id="1561947" url="https://pl.wikipedia.org/wiki?curid=1561947" title="Labirynt namiętności (film)">
Labirynt namiętności (film)

Labirynt namiętności (hiszp. "Laberinto de pasiones") – hiszpańska komedia w reżyserii Pedro Almodóvara z 1982 roku. 

</doc>
<doc id="1561949" url="https://pl.wikipedia.org/wiki?curid=1561949" title="Jeffrey Hunter">
Jeffrey Hunter

Jeffrey Hunter, właśc. Henry Herman McKinnies Jr. (ur. 25 listopada 1926 w Nowym Orleanie, zm. 27 maja 1969 w Los Angeles) − amerykański aktor i producent filmowy.
Życiorys.
Wczesne lata.
Był jedynym dzieckiem Edith Lois (z domu Burgess) i Henry’ego Hermana McKinniesa, inżyniera sprzedaży. Jego rodzice spotkali na uniwersytecie w Arkansas, a w 1930 rodzina przeniosła się do Milwaukee, w stanie Wisconsin. Jako nastolatek występował z North Shore Children’s Theater, lokalnym Port Players (1942-44), telewizji lokalnej WTMJ-TV i teatrze w Chicago. W 1945 po ukończeniu szkoły średniej Whitefish Bay High School, gdzie był kapitanem drużyny piłkarskiej, zaciągnął się do Marynarki Wojennej Stanów Zjednoczonych i w latach 1945−1946 przeszedł szkolenia w Great Lakes Naval Station, w stanie Illinois. W przeddzień jego przeniesienia do Japonii zachorował i został zwolniony ze służby wojskowej. W 1948 pracował w dwóch audycjach radiowych w Northwestern Playshop. W 1949 otrzymał licencjat z School of Speech na Northwestern University w Illinois, a następnie podjął studia na stypendium na wydziale radia i dramatu na Uniwersytecie Kalifornijskim, gdzie wystąpił w studenckim przedstawieniu "Tylko moi synowie" ("All My Sons", 1950).
Kariera.
Swoją ekranową przygodę rozpoczął od występu w dramacie szekspirowskim "Juliusz Cezar" ("Julius Caesar", 1950) u boku Charltona Hestona oraz dreszczowcu noir "Czternaście godzin" ("Fourteen Hours", 1951), gdzie debiutowała także Grace Kelly. W ciągu następnych dwóch dziesięcioleci, Jeffrey Hunter ujawnił swoją wszechstronność jako aktor w szerokiej gamie filmów – dramatach, komediach, westernach, sci-fi i filmach wojennych. Zdobył uznanie w roli Jezusa w filmie Nicholasa Raya "Król królów" ("King of Kings", 1961). W 1963 roku podpisał dwuletni kontrakt z Warner Bros. W serialu NBC "Star Trek" (1966) wystąpił jako kapitan Christopher Pike z USS Enterprise. W ciągu następnych kilku lat, grał w kilku filmach klasy B kręconych w Europie, Hongkongu, Meksyku i Azji oraz sporadycznie w hollywoodzkich produkcjach telewizyjnych.
W 1969 roku w Hiszpanii, podczas realizacji filmu kryminalnego "Wiwat Ameryka!" ("¡Viva América!"), Jeffrey Hunter został przypadkowo ranny podczas wybuchu. Wkrótce potem zaczął się skarżyć na bóle i zawroty głowy. Był krótko hospitalizowany po powrocie do Los Angeles. Niedługo potem, 27 maja 1969 roku na schodach w swoim domu upadł i uderzył głową, doznał krwotoku mózgu. Zmarł w wieku 42 lat podczas zabiegu chirurgicznego w celu leczenia złamań czaszki.
Życie prywatne.
Był trzykrotnie żonaty; z aktorką Barbarą Rush (od 1 grudnia 1950 do 29 marca 1955), z którą ma syna Christophera (ur. 29 sierpnia 1952). Jego drugą żoną była ex-modelka Joan Bartlett (od 7 lipca 1957 do 28 lutego 1967), z którą ma dwóch synów – Todda i Scotta oraz adoptowanego syna Steele’a Richarda (ur. 9 marca 1953). 4 lutego 1969 ożenił się po raz trzeci z Emily McLaughlin.

</doc>
<doc id="1561955" url="https://pl.wikipedia.org/wiki?curid=1561955" title="Ecru">
Ecru



</doc>
<doc id="1561957" url="https://pl.wikipedia.org/wiki?curid=1561957" title="Polaków Portret Własny">
Polaków Portret Własny

Polaków portret własny (PPW) – program publicystyczny emitowany w latach 90. XX wieku na antenie Programu Drugiego Telewizji Polskiej. Główną ideą programu było skłonienie widza do refleksji nad własnym życiem, o czym świadczy motto programu, które brzmiało "Im więcej będziemy wiedzieć, tym mniej damy się manipulować", bowiem nie ma ludzi nieomylnych. Strona główna programu znajdowała się pod adresem www.ppw.com.pl.
W blisko 150 odcinkach programu prezentowany jest inny problem, który prowadzący rozważa wraz z zaproszonymi gośćmi, żeby pod koniec programu przygotowanymi wcześniej przez specjalistów badaniami potwierdzić stawianą hipotezę.

</doc>
<doc id="1561958" url="https://pl.wikipedia.org/wiki?curid=1561958" title="Złoty Glob za najlepszy scenariusz">
Złoty Glob za najlepszy scenariusz

Złote Globy za najlepszy scenariusz – jedna z nagród przyznawanych corocznie przez Hollywoodzkie Stowarzyszenie Prasy Zagranicznej od 1948 roku.
„†” oznacza zdobywcę Oscara za najlepszy scenariusz oryginalny„‡” oznacza zdobywcę Oscara za najlepszy scenariusz adaptowany„§” oznacza zdobywcę Złotego Globa, który nie został nominowany do Oscara

</doc>
<doc id="1561961" url="https://pl.wikipedia.org/wiki?curid=1561961" title="ALT Linux (przedsiębiorstwo)">
ALT Linux (przedsiębiorstwo)

ALT Linux — firma zajmująca się tworzeniem wolnego oprogramowania. Firma powstała w wyniku połączenia rosyjskich projektów "IPLabs Linux Team" i "Linux RuNet"
Historia.
W 2004 roku firma ALT Linux zrealizowała:

</doc>
<doc id="1561969" url="https://pl.wikipedia.org/wiki?curid=1561969" title="Écru">
Écru



</doc>
<doc id="1561970" url="https://pl.wikipedia.org/wiki?curid=1561970" title="Prison Break Anthem (Ich glaub’ an dich)">
Prison Break Anthem (Ich glaub’ an dich)

„Prison Break Anthem (Ich glaub’ an dich)” – singel niemieckiego rapera Azada, promujący wydany w 2007 roku album "Blockschrift". Utwór osiągnął w 2007 roku pierwsze miejsce na niemieckiej liście przebojów.

</doc>
<doc id="1561971" url="https://pl.wikipedia.org/wiki?curid=1561971" title="Parafia św. Wojciecha w Przasnyszu">
Parafia św. Wojciecha w Przasnyszu

Parafia pw. św. Wojciecha w Przasnyszu – rzymskokatolicka parafia należąca do dekanatu przasnyskiego, diecezji płockiej, metropolii warszawskiej. Siedziba parafii mieści się przy ulicy św. Wojciecha 1b w Przasnyszu. 
Historia parafii.
Parafię w Przasnyszu ufundował książę mazowiecki Janusz I pod koniec XIV w. W roku 1413 Przasnysz otrzymał prawa miejskie, dlatego należy sądzić, że już istniał kościół pod wezwaniem Wniebowzięcia Matki Boskiej, który w 1408 r. konsekrował sufragan płocki Marian. Świątynię tę zniszczył pożar w 1470 r. 
Obecny murowany, gotycki, orientowany kościół zbudowany w latach 1474-1485 przez ówczesnego proboszcza przasnyskiego Michała Bończa Bonieckiego posiadał kaplice NMP, św. Bartłomieja, Cecylii i Barbary. Kilkakrotne pożary niszczyły farę przasnyską. Po pożarze w 1645 r., odbudowana przez ks. Balcera Nałęcza w 1657 r., konsekrowana w roku 1670, ponownie była zniszczona przez pożar w roku 1792. Generalny remont świątyni przeprowadzono w latach 1877-1878 i 1890 za czasów ks. Stanisława Czaplińskiego. Zlikwidowano wówczas osiem filarów, przebudowano skarbiec i zakrystię, symetryczne dwuprzęsłowe kaplice (jedna z nich to grobowa kaplica rodziny Kostków).
Miejsca święte.
Kościół parafialny.
Obecnie kościół wyposażony jest w murowany ołtarz główny z drewnianą neorokokową nastawą z obrazami MB Wniebowziętej, św. Wojciecha i Przemienienia Pańskiego, ołtarz soborowy oraz ołtarze boczne: MB Różańcowej, św. Rocha, pięciu ran Pana Jezusa, św. Stanisława Kostki – zbudowany staraniem ks. Edmunda Szewczaka z okazji uroczystości 400-lecia śmierci św. Stanisława. W kaplicy, która jest fundacją Kostków, spoczywają prochy rodziców i rodzeństwa świętego: Jana i Małgorzaty oraz ich dzieci Wojciecha i Pawła. Prochy te wydobył z podziemi kościoła ówczesny proboszcz ks. Józef Piekut. Na uwagę zasługuje neorokokowa ambona i chrzcielnica, barokowe obrazy, monstrancja. W pobliżu kościoła znajduje się dzwonnica z XVI w. murowana z cegły z użyciem kamieni polnych. Dzięki trosce kolejnych duszpasterzy stan i wygląd świątyni jest bardzo dobry.
Księgi parafialne.
Księgi metrykalne są prowadzone dla;
Obszar parafii.
Miejscowości i ulice.
W granicach parafii znajdują się miejscowości:
oraz ulice:

</doc>
<doc id="1561972" url="https://pl.wikipedia.org/wiki?curid=1561972" title="Bitwa o Kismaju (2008)">
Bitwa o Kismaju (2008)

Bitwa o Kismaju – starcie, które miało miejsce w dniach 20-22 sierpnia 2008 pomiędzy islamistycznymi oddziałami Al-Shabaab oraz Unii Trybunałów Islamskich a siłami rządowymi, zakończone zdobyciem miasta przez islamistów. Podczas trzech dni walk zginęło 89 osób, a 207 zostały ranne.
Geneza konfliktu.
Al-Shabaab, zbrojne ramię Unii Trybunałów Islamskich, toczyło walki o port Kismaju już w styczniu 2007, po inwazji przeprowadzonej przez wojska Etiopii w grudniu 2006 (zob. Wojna w Somalii).
Wojska Etiopskie po wkroczeniu do stolicy Mogadiszu wezwały Rząd Tymczasowy do wspomagania w walce o przejęcie kontroli nad częścią środkową i południową Somalii. Według tymczasowego prezydenta Somalii Abdullahi Yusuf, w Kismayo nie było sił kontrolowanych przez Rząd ani wojsk etiopskich. Natomiast milicja plemienna w Kismayo twierdziła, że jest częścią sił rządu tymczasowego. 
W miesiącach poprzedzających bitwę, Kismayo uchodziło za bezpiecznie miejsce, w porównaniu z resztą regionu.
Walki.
Milicja plemienna Marehan, dowodzona przez Barre Hirale, poniosła duże straty, a samochód Hirale został ostrzelany.
Według świadków ostatni dzień walk miał najbardziej intensywny przebieg, obydwie strony używały ciężkich karabinów maszynowych, łącznie z bronią przeciwlotniczą. Siły Al-Shabaab przejęły kontrolę nad miastem 22 sierpnia.
Konsekwencje.
Ocenia się, że liczba uchodźców w wyniku walk w Kismayo wynosi 35 000 osób. Po wycofaniu się milicji Marehan bojownicy Al-Shabaab rozpoczęli proces rozbrojenia lokalnych grup zbrojnych. Na początku września została wprowadzona godzina policyjna.
Nowa administracja okręgu została ustanowiona 6 września 2008. Jej członkowie składają się prawdopodobnie z przedstawicieli Unii Trybunałów Islamskich oraz Al-Shabaab (po trzech delegatów każda) oraz lokalnego klanu (jeden delegat), który odegrał rolę podczas zamachu wojskowego.

</doc>
<doc id="1561973" url="https://pl.wikipedia.org/wiki?curid=1561973" title="Eugene Chaboud">
Eugene Chaboud



</doc>
<doc id="1561974" url="https://pl.wikipedia.org/wiki?curid=1561974" title="Andrew Taylor">
Andrew Taylor

Andrew Derek Taylor (ur. 1 sierpnia 1986 w Hartlepool) – angielski piłkarz występujący na pozycji obrońcy w Wigan Athletic.
Kariera klubowa.
Taylor swoją karierę piłkarską rozpoczął w szkółce juniorów Middlesbrough. W roku 2004 został włączony do pierwszej drużyny tego klubu. Przez pierwszy sezon gry nie wystąpił w żadnym spotkaniu, więc 6 lipca 2005 roku został wypożyczony do występującego wówczas w League One Bradford City.
W ekipie Bradford Taylor był podstawowym piłkarzem. Swój pierwszy występ w tej drużynie zaliczył 6 sierpnia, kiedy to zagrał w wygranym 2:0 ligowym spotkaniu z Hartlepool United. W League One Taylor rozegrał jeszcze 23 spotkania, po czym, na początku stycznia powrócił do Middlesbrough.
Po półrocznej nieobecności, 14 stycznia 2006 roku zadebiutował w swojej ekipie, kiedy to zagrał w przegranym 7:0 wyjazdowym pojedynku z Arsenalem Londyn. W sezonie 2005/06 jego drużyna dotarła także do półfinału Pucharu Anglii, w którym przegrała 0:1 z West Ham United. Middlesbrough dotarł również do finału Pucharu UEFA, w którym miało zagrać z Sevillą. Jego klub przegrał 4:0, jednak Anglik w tym spotkaniu nie zagrał, a cały sezon zakończył z 13 ligowymi występami, trzema pucharowymi oraz tyloma samo w europejskich pucharach. Po odejściu w lipcu 2006 roku Francka Quedrue do Fulhamu, Anglik stał się podstawowym piłkarzem swojej ekipy i sezon 2006/07 zakończył z 34 występami w Premier League. W następnych rozgrywkach wystąpił 19 razy. 31 stycznia 2008 roku podpisał ze swoim klubem nowy kontrakt, wiążący go z klubem do 2011 roku. W sezonie 2008/09 Taylor był podstawowym graczem klubu, jednak Middlesbrough spadło do Football League Championship. W 2010 roku został wypożyczony do Watfordu.
4 lipca 2011 roku podpisał trzyletni kontrakt z Cardiff City.
Kariera reprezentacyjna.
Taylor grał w reprezentacji Anglii do lat 19 i wraz z nią zajął drugie miejsce na Mistrzostwach Europy w roku 2005. Wcześniej wystąpił na Mistrzostwach Świata do lat 20 w 2003 roku. Taylor zaliczył także osiem występów w kadrze U-21, w której zadebiutował w roku 2006.

</doc>
<doc id="1561975" url="https://pl.wikipedia.org/wiki?curid=1561975" title="Kodomo">
Kodomo



</doc>
<doc id="1561976" url="https://pl.wikipedia.org/wiki?curid=1561976" title="Pośród ciemności">
Pośród ciemności

Pośród ciemności (hiszp. "Entre tinieblas") – hiszpańska czarna komedia z 1983 roku w reżyserii Pedro Almodóvar.
Opis fabuły.
Po śmierci swojego chłopaka - narkomana Yolanda, pracująca dotąd jako piosenkarka w nocnym klubie, szuka schronienia przed policją i przestępcami. Znajduje je w klasztorze, zamieszkiwanym przez grupę co najmniej ekscentrycznych zakonnic. Jedna z nich trzyma w ogrodzie tygrysa, inna w ścisłej tajemnicy i pod pseudonimem rozwija karierę pisarską. Siostra Przełożona ma upodobanie do heroiny i atrakcyjnych dziewcząt, z kolei ksiądz kapelan podkochuje się w jednej z sióstr. 

</doc>
<doc id="1561978" url="https://pl.wikipedia.org/wiki?curid=1561978" title="Społeczna krzywa obojętności">
Społeczna krzywa obojętności

Społeczna krzywa obojętności - krzywa łącząca kombinacje dwóch dóbr, które dają taki sam poziom zadowolenia określonej społeczności. 
Społeczna krzywa obojętności ma podobne właściwości, co krzywa obojętności wprowadzona do ekonomii pod koniec XIX wieku przez Anglika F.I. Edgewortha. Jest wypukła, co uzasadnia fakt, że społeczność jest bardziej skłonna zrezygnować z mniejszej ilości jednego dobra dla uzyskania większej ilości drugiego dobra. Charakteryzuje się zmniejszającą się krańcową stopą substytucji.
Punkt równowagi gospodarki znajduje się w punkcie styczności krzywej możliwości produkcyjnych i społecznej krzywej użyteczności najbardziej oddalonej od początku układu współrzędnych.

</doc>
<doc id="1561979" url="https://pl.wikipedia.org/wiki?curid=1561979" title="Nikołaj Mikłucho-Makłaj">
Nikołaj Mikłucho-Makłaj

Nikołaj Nikołajewicz Mikłucho-Makłaj (ros. Николай Николаевич Миклухо-Маклай, ur. , zm. w Sankt Petersburgu) – rosyjski etnolog, antropolog i biolog.
Urodził się pod Nowogrodem jako syn inżyniera budowlanego, pracującego przy linii kolejowej Moskwa-Sankt Petersburg. Jego matką była Polka, Katarzyna Bekker, której trzej bracia (a jego wujowie) brali udział w powstaniu styczniowym. Uczył się w szkole w Sankt Petersburgu i studiował na uniwersytecie w tym mieście. Następnie odbył podróż naukową po Europie. Zaprzyjaźnił się z Antonem Dohrnem, z którym współpracował przy utworzeniu stacji zoologicznej w Mesynie.
18 lipca 1878 na pokładzie szkunera Witiaź przybył do Sydney. W Australii wysunął projekt budowy stacji biologicznej, zbudowanej według projektu Johna Kirkpatricka na Watsons Bay. Odbył podróż do północno-wschodnią Nową Gwineę. Ożenił się z Margaret-Emmą Robertson, córką premiera Nowej Południowej Walii Johna Robertsona. W 1887 roku opuścił Australię. Jego stan zdrowia jednak pogorszył się i w wieku 42 lat zmarł z powodu nierozpoznanego wcześniej guza mózgu, mimo opieki lekarskiej ze strony Siergieja Botkina. Został pochowany na cmentarzu w Wołkowie, wolą uczonego było pozostawienie czaszki w zakładzie anatomii Akademii Medyko-Chirurgicznej.

</doc>
<doc id="1561983" url="https://pl.wikipedia.org/wiki?curid=1561983" title="Edytor audio">
Edytor audio

Edytor audio – program komputerowy służący do edycji plików dźwiękowych, ich miksowania i obróbki.

</doc>
<doc id="1561984" url="https://pl.wikipedia.org/wiki?curid=1561984" title="Mikolaj Mikłucho-Makłaj">
Mikolaj Mikłucho-Makłaj



</doc>
<doc id="1561989" url="https://pl.wikipedia.org/wiki?curid=1561989" title="Mistrzostwa Europy w Koszykówce Mężczyzn 1999">
Mistrzostwa Europy w Koszykówce Mężczyzn 1999

Mistrzostwa Europy w koszykówce mężczyzn odbyły się we Francji w dniach 21 czerwca do 3 lipca. Zwyciężyła dużyna Włoch, Hiszpania zajęła drugie miejsce, natomiast Jugosławia trzecie. MVP turnieju został reprezentant Włoch Gregor Fučka.
Faza grupowa.
Grupa A.
Wyniki.
21 czerwca 1999 r.
22 czerwca 1999 r.
23 czerwca 1999 r.
Grupa B.
Wyniki.
21 czerwca 1999 r.
22 czerwca 1999 r.
23 czerwca 1999 r.
Grupa C.
Wyniki.
21 czerwca 1999 r.
22 czerwca 1999 r.
23 czerwca 1999 r.
Grupa D.
Wyniki.
21 czerwca 1999 r.
22 czerwca 1999 r.
23 czerwca 1999 r.
Druga faza grupowa.
Grupa E.
Wyniki.
26 czerwca 1999 r.
27 czerwca 1999 r.
28 czerwca 1999 r.
Grupa F.
Wyniki.
26 czerwca 1999 r.
27 czerwca 1999 r.
28 czerwca 1999 r.
Ćwierćfinały.
1 lipca 1999 r.
Półfinały.
2 lipca 1999 r.
Finały.
3 lipca 1999 r.
mecz o 1. miejsce.
MISTRZ EUROPY 1999
Włochy DRUGI TYTUŁ

</doc>
<doc id="1561992" url="https://pl.wikipedia.org/wiki?curid=1561992" title="Edytory audio">
Edytory audio



</doc>
<doc id="1561999" url="https://pl.wikipedia.org/wiki?curid=1561999" title="Felix Pinkus">
Felix Pinkus

Felix Pinkus (ur. 4 kwietnia 1868 w Berlinie, zm. 29 listopada 1949 w Monroe) – niemiecko-amerykański lekarz dermatolog. 
Życiorys.
Studiował na Uniwersytecie Fryderyka Wilhelma w Berlinie i na Uniwersytecie Albrechta i Ludwika we Fryburgu, w 1894 roku otrzymał tytuł doktora nauk medycznych na podstawie dysertacji "Die Hirnnerven des Protopterus annectens". Od 1892 do 1894 roku zajmował się badaniami układu nerwowego u Roberta Wiedersheima. Od 1895 do 1898 roku u Alberta Neissera we Wrocławiu w klinice dermatologicznej. Od 1898 roku praktykował jako dermatolog w Berlinie. W 1921 roku został profesorem nadzwyczajnym. W 1941 roku emigrował do Stanów Zjednoczonych. 
W 1900 ożenił się z Elise Etzdorf (1905–1985). Mieli syna Hermanna i córkę Luise.
Dorobek naukowy.
W dorobku naukowym Pinkusa znajdują się przede wszystkim prace z dziedziny dermopatologii. W 1901 jako pierwszy opisał chorobę, znaną dziś jako liszaj lśniący.

</doc>
<doc id="1562001" url="https://pl.wikipedia.org/wiki?curid=1562001" title="Polaków portret własny">
Polaków portret własny



</doc>
<doc id="1562007" url="https://pl.wikipedia.org/wiki?curid=1562007" title="Canadian Institutes of Health Research">
Canadian Institutes of Health Research

Canadian Institutes of Health Research (CIHR, pol. "Kanadyjski Instytut Badań nad Zdrowiem") – najważniejsza kanadyjska agencja centralna odpowiadająca za finansowanie rozwoju badań naukowych w sektorze medycznym. Utworzono ją w czerwcu 2000.
CIHR to platforma 13 “wirtualnych”, współpracujących ze sobą instytutów z siedzibą główną w Ottawie i z łącznym budżetem rocznym ok. 980 mln dol. (2008), który musi wystarczyć na wsparcie wysiłków prawie 12-tysięcznej rzeszy współpracujących naukowców, pracowników służby zdrowia, często również wolontariuszy z ok. 280 instytucji w całym kraju. Pozyskuje ich się na podstawie przeglądu recenzji naukowych i interdyscyplinarnych dyskusji w panelach ekspertów.
Każdy instytut koncentruje się na innej dziedzinie, którymi są:
1) zdrowie ludności rdzennej,
2) procesy starzenia,
3) walka z rakiem,
4) choroby układu oddechowego i krążenia,
5) gender a zdrowie,
6) genetyka,
7) polityka i organizacja ochrony zdrowia,
8) rozwój dzieci i młodzieży,
9) odporność na infekcje,
10) choroby systemu kostno-mięśniowego,
11) zdrowie psychiczne i uzależnienia,
12) żywienie i choroby metaboliczne,
13) zdrowie publiczne.
W ciągu swojej działalności CIHR podpisało umowy partnerskie z przeszło 400 organizacjami i nawiązało kontakty z badaczami z ponad 50 krajów. Rokrocznie agencja przyznaje ok. tysiąca dotacji na fundowanie badań.

</doc>
<doc id="1562012" url="https://pl.wikipedia.org/wiki?curid=1562012" title="Utricularia minor">
Utricularia minor



</doc>
<doc id="1562013" url="https://pl.wikipedia.org/wiki?curid=1562013" title="Lentibularia minor">
Lentibularia minor



</doc>
<doc id="1562015" url="https://pl.wikipedia.org/wiki?curid=1562015" title="John Jeffries">
John Jeffries

John Jeffries (ur. 5 lutego 1744 w Bostonie, zm. 16 września 1819 tamże) – amerykański lekarz, towarzysz Jean-Pierre Blancharda w pierwszym przelocie balonem nad kanałem La Manche.
John Jeffries pochodził z Bostonu, gdzie miał praktykę lekarską oraz powadził badania naukowe. Jego ojciec, David Jeffries, był skarbnikiem miejskim; pełnił tę funkcję przed i po rewolucji amerykańskiej. John uczęszczał do Harvard College, gdzie w 1766 roku otrzymał stopień magistra. Po ukończeniu studiów wyjechał do Szkocji oraz do Londynu i Aberdeen, by kontynuować edukację medyczną. Do Bostonu powrócił w 1769 roku i rozpoczął praktykę u dr. Jamesa Lloyda, Anglika, przyjaciela brytyjskiego generała i polityka sir Williama Howe. Po masakrze bostońskiej John Jeffries odegrał znaczącą rolę, będąc głównym świadkiem obrony jako chirurg operujący jedną z ofiar masakry – irlandzkiego marynarza Patricka Carra. W 1771 roku został asystentem chirurga na okręcie Marynarki Królewskiej zacumowanym w porcie bostońskim. Funkcję tę pełnił do 1774 roku.
Podczas rewolucji amerykańskiej jako chirurg wojskowy w armii brytyjskiej służył w Nowej Szkocji i Nowym Jorku. Na początku rewolucji w 1776 roku wysłał rodzinę do Anglii, do Halifax. Kilka lat później w 1779 roku dołączył do rodziny.
W Anglii prowadził badania naukowe. Odbył dwa loty balonowe, z których drugi, 7 stycznia 1785, zrealizowany wspólnie z Jean-Pierre Blanchardem, był pierwszym przelotem nad La Manche. Lot odbył się z Dover do Guînes, w prowincji Artois we Francji. W 1786 roku w Londynie Jeffries opublikował pracę "Narrative of Two Aerial Voyages".
Latem 1789 roku powrócił do Bostonu, gdzie wygłosił pierwszy w Nowej Anglii publiczny wykład na temat anatomii.
John Jeffries ożenił się w 1770 roku, miał trójkę dzieci. W 1773 roku zmarła jego żona.
W Bostonie znajduje się hotel upamiętniający swoją nazwą („John Jeffries House”) bostońskiego lekarza.

</doc>
<doc id="1562016" url="https://pl.wikipedia.org/wiki?curid=1562016" title="Zwodna Ławka">
Zwodna Ławka

Zwodna Ławka (słow. "Zvodná lávka", niem. "Weszterscharte", węg. "Weszterrés") – przełęcz znajdująca się w słowackich Tatrach Wysokich. Oddziela Zwalistą Turnię od Staroleśnego Szczytu.
Zwodna Ławka ma trzy siodła znajdujące się na bardzo podobnej wysokości. Stanowi dosyć dogodny dostęp z Doliny Wielickiej do obydwu szczytów, w których rejonie się znajduje. Natomiast z Doliny Staroleśnej osiągnięcie siodeł przełęczy nastręcza wiele trudności. Wejście na przełęcz jest dostępne jedynie dla taterników, nie prowadzą na nią żadne szlaki turystyczne.
Historia.
Pierwsze wejścia turystyczne:

</doc>
<doc id="1562024" url="https://pl.wikipedia.org/wiki?curid=1562024" title="Womit hab ich das verdient">
Womit hab ich das verdient

Womit hab ich das verdient – pierwszy w karierze singiel niemieckiego rapera Baba Saad. Utwór został zamieszczony na jego debiutanckim albumie "Das Leben ist Saad". Teledysk do tego utworu emitowano w nieistniejącej już niemieckiej stacji muzycznej VIVA Plus w paśmie "Get The Clip". Jest to pierwszy samodzielny utwór rapera, mimo że wśród producentów jest Bushido – jego kuzyn.

</doc>
<doc id="1562026" url="https://pl.wikipedia.org/wiki?curid=1562026" title="Jan Orzechowski (1827–1916)">
Jan Orzechowski (1827–1916)

Jan Orzechowski (ur. 1827 w Łazach, zm. 7 czerwca 1916 tamże) – polski działacz polityczny związany z ruchem ludowym, poseł do parlamentu w Wiedniu.
Życiorys.
Był synem wiejskiego kowala Adama i Klary z Nowaków. Zajmował się małym gospodarstwem rolnym. W latach 1885–1891 zasiadał w austriackiej Radzie Państwa, gdzie był jednym z nielicznych posłów chłopskich w okresie poprzedzającym zorganizowanie ruchu ludowego. Wybrany został w kurii wiejskiej okręgu Bochnia-Brzesko, znacznie wyprzedzając ziemianina Jana Stadnickiego (190 głosów do 29). Należał do Koła Polskiego, w którym nie przejawiał większej aktywności; swoim wyborcom tłumaczył się, że wysuwane przez niego projekty na rzecz chłopów utrącane są przez parlamentarzystów-obszarników. W 1889 bez powodzenia ubiegał się o mandat w Sejmie Krajowym we Lwowie.
W lipcu 1895, po powstaniu Stronnictwa Ludowego w Galicji, na założycielskim zjeździe w Rzeszowie Orzechowski wybrany został w skład Wydziału Wykonawczego (zarządu). Był członkiem władz stronnictwa do 1897, potem wycofał się z aktywności politycznej, prawdopodobnie ze względu na podeszły wiek.
Był trzykrotnie żonaty – z Franciszką z domu Sitko (od 1849), z Wiktorią z Nowaków (od 1864), z Małgorzatą z domu Sykta (od 1866). Zmarł 7 czerwca 1916 w rodzinnych Łazach.

</doc>
<doc id="1562027" url="https://pl.wikipedia.org/wiki?curid=1562027" title="Grzegorz Strauchold">
Grzegorz Strauchold

Grzegorz Strauchold (ur. 1958 r. we Wrocławiu) – polski historyk, specjalizujący się w geografii historycznej, historii myśli politycznej, historii najnowszej, historii ziem odzyskanych po 1945 roku oraz regionalistyce; nauczyciel akademicki związany z Uniwersytetem Wrocławskim.
Życiorys.
Urodził się w 1958 roku we Wrocławiu, z którym związał całe swoje życie prywatne i zawodowe. Ukończył tu kolejno szkołę podstawową oraz w 1977 roku klasę o profilu humanistycznym w V Liceum Ogólnokształcącym. W tej samej szkole zdał też egzamin maturalny, po czym podjął studia historyczne na Uniwersytecie Wrocławskim. Tytuł zawodowy magistra otrzymał w 1982 roku.
Jest pracownikiem naukowym Zakład Historii Najnowszej w Instytucie Historycznym Uniwersytetu Wrocławskiego. Stopień naukowy doktora nauk humanistycznych w zakresie historii uzyskał w 1993 na podstawie pracy pt. "Polska ludność autochtoniczna ziem zachodnich i północnych. Studium publicystyki lat 1944-1948", napisanej pod kierunkiem prof. Wojciecha Wrzesińskiego. Wraz z nowym tytułem awansował na stanowisko adiunkta. W 2004 roku Rada Wydział Nauk Historycznych i Pedagogicznych Uniwersytetu Wrocławskiego nadała mu stopień naukowy doktora habilitowanego na podstawie rozprawy nt. "Myśl zachodnia i jej realizacja w Polsce Ludowej w latach 1945-1957". Niedługo potem awansował na stanowisko profesora nadzwyczajnego, a także kierownika Zakładu Historii Najnowszej i kierownika Pracowni Atlasu Historycznego. W latach 2005-2008 pełnił funkcję zastępcy dyrektora Instytutu Historycznego ds. dydaktycznych studiów stacjonarnych. W 2013 roku prezydent Polski Bronisław Komorowski nadał mu tytuł profesora nauk humanistycznych.
Dorobek naukowy.
Zainteresowania naukowe Grzegorza Straucholda koncentrują się wokół zagadnień związanych z geografią historyczną, historią myśli politycznej, historią najnowszą, historią ziem odzyskanych po 1945 roku oraz historią Śląska. Do jego najważniejszych publikacji należą:

</doc>
<doc id="1562030" url="https://pl.wikipedia.org/wiki?curid=1562030" title="Forendówki (Ochotnica Górna)">
Forendówki (Ochotnica Górna)

Forendówki – przysiółek wsi Ochotnica Górna w Polsce położony w województwie małopolskim, w powiecie nowotarskim, w gminie Ochotnica Dolna.
Położony w dolinie Potoku Forędówki. Wzdłuż potoku prowadzi wąska asfaltowa droga. Powyżej miejsca, w którym się ona kończy zaczyna się ścieżka edukacyjna wiodąca przez Kurnytową Polanę na Magurki z wieżą widokową. Na Kurnytowej Polanie znajduje się najstarszy w Ochotnicy obiekt mieszkalnego budownictwa drewnianego – Kurnytowa Koliba.
W latach 1975–1998 miejscowość administracyjnie należała do województwa nowosądeckiego.

</doc>
<doc id="1562033" url="https://pl.wikipedia.org/wiki?curid=1562033" title="Jamne (Ochotnica Górna)">
Jamne (Ochotnica Górna)

Jamne – przysiółek wsi Ochotnica Górna w Polsce położony w województwie małopolskim, w powiecie nowotarskim, w gminie Ochotnica Dolna, w miejscowości Ochotnica Górna. 
Położony jest w dolinie potoku Jamne, wylot którego znajduje się nieco poniżej kościoła w Ochotnicy Górnej. Przysiółek Jamne znajduje się na dnie długiej i wąskiej kotliny górskiej, pomiędzy dwoma grzbietami odchodzącymi od Pasma Gorca: grzbietem Piorunowca i Kosarzyskami. Wzdłuż dna potoku Jamne prowadzi wąska asfaltowa droga
W przysiółku Jamne na grzbiecie Kosarzysk znajduje się chatka studencka zwana Gorczańską Chatą.
W latach 1975–1998 miejscowość administracyjnie należała do województwa nowosądeckiego.

</doc>
<doc id="1562035" url="https://pl.wikipedia.org/wiki?curid=1562035" title="Parafia Cudownego Zbawiciela w Rogawce">
Parafia Cudownego Zbawiciela w Rogawce

 
Parafia "Cudownego Zbawiciela" – parafia prawosławna w Rogawce, w dekanacie Siemiatycze diecezji warszawsko-bielskiej.
Na terenie parafii funkcjonuje jedna cerkiew:
Historia.
Parafia została erygowana dekretem metropolity Bazylego z dnia 16 sierpnia 1996 po wydzieleniu z parafii Świętych Apostołów Piotra i Pawła w Siemiatyczach. Świątynią parafialną została drewniana cerkiew cmentarna, wzniesiona w 1858. Nabożeństwa odprawiane są w każdą niedzielę oraz główne cerkiewne święta.
W latach 1998–2000 w pobliżu cerkwi wzniesiono dom parafialny.
Uroczystość parafialna obchodzona jest 16 sierpnia (29 sierpnia według starego stylu) – w dzień "Trzeciego Spasa", upamiętniający przeniesienie z Edessy do Konstantynopola cudownej ikony "Zbawiciela na Chuście" w 944.
Parafia swoim zasięgiem obejmuje Rogawkę, Cecele, Klukowo i Krupice.

</doc>
<doc id="1562036" url="https://pl.wikipedia.org/wiki?curid=1562036" title="Brona talerzowa">
Brona talerzowa



</doc>
<doc id="1562037" url="https://pl.wikipedia.org/wiki?curid=1562037" title="Eure Kinder">
Eure Kinder

Eure Kinder jest pierwszym w karierze singlem niemieckiego rapera Chakuza. Utwór został zamieszczony na jego debiutanckim albumie City Cobra. Gościnne u utworze udziela się kolega z wytwórni, Bushido.

</doc>
<doc id="1562038" url="https://pl.wikipedia.org/wiki?curid=1562038" title="Jaszcze (Ochotnica Górna)">
Jaszcze (Ochotnica Górna)

Jaszcze – przysiółek wsi Ochotnica Górna w Polsce, w województwie małopolskim, w powiecie nowotarskim, w gminie Ochotnica Dolna. Znajduje się po orograficznie prawej stronie rzeki Ochotnica, w głębokiej i wąskiej dolinie potoku Jaszcze. W dolinie tej są trzy przysiółki: Jaszcze, Jaszcze Duże i Jaszcze Małe. Ich zabudowania ciągną się wzdłuż wąskiego dna doliny, aż pod Przysłop w paśmie Gorca. Przysiólek Jaszcze zajmuje dolną część tej doliny, przy jej ujściu do doliny Ochotnicy. Wzdłuż potoku Jaszcze prowadzi wąska asfaltowa szosa.

</doc>
<doc id="1562042" url="https://pl.wikipedia.org/wiki?curid=1562042" title="Pol-e Sefid">
Pol-e Sefid

 
Pol-e Sefid (pers. پل سفید) – miasto w Iranie, w prowincji Mazandaran.
Jest stolicą powiatu Savadkuh, w 2006 liczyło 8473 mieszkańców.

</doc>
<doc id="1562043" url="https://pl.wikipedia.org/wiki?curid=1562043" title="Jurkowski Potok (Ochotnica Górna)">
Jurkowski Potok (Ochotnica Górna)

Jurkowski Potok – część miejscowości Ochotnica Górna w województwie małopolskim, w powiecie nowotarskim, w gminie Ochotnica Dolna. Zabudowania znajdują się w rejonie ujścia Jurkowskiego Potoku do rzeki Ochotnica i ciągną się wzdłuż jego doliny w górę w Paśmie Lubania po prawej stronie rzeki Ochotnica.
W latach 1975–1998 miejscowość administracyjnie należała do województwa nowosądeckiego.

</doc>
<doc id="1562046" url="https://pl.wikipedia.org/wiki?curid=1562046" title="Rudolf Fick">
Rudolf Fick

Rudolf Armin Fick (ur. 24 lutego 1866 w Zurychu, zm. 23 maja 1939 w Berlinie) – niemiecki anatom, syn Adolfa Ficka.
Życiorys.
Studiował na Uniwersytecie w Würzburgu, Marburgu, Zurychu i Erlangen. W 1888 roku został doktorem nauk medycznych. Od 1889 roku asystent Alberta von
Köllikera. W 1891 roku został prosektorem w Würzburgu, w następnym roku habilitował się. W tym samym roku został profesorem nadzwyczajnym w Lipsku. Od 1905 roku profesor nadzwyczajny i prosektor na Uniwersytecie w Pradze, od 1909 roku na Uniwersytecie w Innsbrucku. Od 1917 roku na katedrze w Berlinie jako następca Heinricha Wilhelma Waldeyera. Członek Pruskiej Akademii Nauk od 1866 roku.
W 1893 roku ożenił się z Friedą z domu Prym. Z małżeństwa urodziło się trzech synów i dwie córki. Jeden z synów, Wilhelm (ur. 1898) był profesorem chirurgii w Monachium.

</doc>
<doc id="1562049" url="https://pl.wikipedia.org/wiki?curid=1562049" title="Albert Renger-Patzsch">
Albert Renger-Patzsch

Albert Renger-Patzsch (ur. 22 czerwca 1897, zm. 27 września 1966) był niemieckim fotografikiem związanym z ruchem Nowa Rzeczowość.
Renger-Patzsch urodził się w Würzburgu, fotografować rozpoczął w wieku 12 lat. Po odbyciu służby wojskowej w czasie I wojny światowej studiował chemię w Dreźnie. W początku lat 20. pracował jako fotograf prasowy dla Chicago Tribune. W roku 1925 wydał książkę "Das Chorgestühl von Kappenberg". Jego pierwsza wystawa została zorganizowana w roku 1927.
W roku 1928 ukazała się jego druga książka - "Die Welt ist schön" ("Świat jest piękny"), która jest jego najbardziej znaną publikacją. Jest ona kolekcją stu fotografii, na których ukazano bardzo duże zbliżenia roślin i zwierząt, fragmenty przedmiotów, części budynków i urządzeń, elementy instalacji przemysłowych, jak również produkty i maszyny wytwarzane seryjnie. Wszystkie obiekty ukazane są z jasnością cechującą fotografie naukowe. Ostrość i obiektywizm fotografii jest charakterystyczny dla estetyki Nowej Rzeczowości, która rozwijała się w sztuce niemieckiej Republiki Weimarskiej.
W latach 30. Renger-Patzsch wykonywał fotografie dla przemysłu i reklamy. Jego archiwa uległy zniszczeniu podczas II wojny światowej. W roku 1944 przeniósł się do miejscowości Wamel Dorf, gdzie spędził resztę swojego życia.

</doc>
<doc id="1562051" url="https://pl.wikipedia.org/wiki?curid=1562051" title="Parafia Świętych Kosmy i Damiana w Telatyczach">
Parafia Świętych Kosmy i Damiana w Telatyczach

Parafia Świętych Kosmy i Damiana – parafia prawosławna w Telatyczach, w dekanacie Siemiatycze diecezji warszawsko-bielskiej.
Na terenie parafii funkcjonują 2 cerkwie:
Historia.
Pierwsze pisemne wzmianki o cerkwi prawosławnej w Telatyczach pochodzą z 1629. W zachowanym opisie świątyni z 1725 można przeczytać: „"...szopka prosta barzo mizerna między słupy deskami zarzucona bez podłogi. Mieyscami słoma trocha a mieyscami Niebem pokryta..."”. Dalsze losy tej cerkwi nie są znane. O istnieniu parafii świadczą natomiast księgi metrykalne z lat 1777–1801. Nowa cerkiew powstała prawdopodobnie w latach 1799–1802.
Do dnia dzisiejszego zachowały się księgi metrykalne z lat 1827–1834, z których wiadomo o ówczesnym zasięgu parafii – w jej skład wchodziły wsie: Piszczatka, Siemichocze, Stowpcy (Stołby), Tymianka i Wierzchpole (Werpol). W 1847 wspólnota miała 978 wiernych. W 1864 przy parafii powstało bractwo. W 1865 wyremontowano cerkiew parafialną, a w 1867 wzniesiono świątynię cmentarną. W 1870 otwarto szkołę przycerkiewną, a kilkanaście lat później – szkołę gramoty, a także szkołę ludową w Siemichoczach. W 1878 parafia telatycka liczyła już 1095 osób.
Na początku XX wieku w pobliskim Anusinie wzniesiono nową cerkiew parafialną pod wezwaniem Świętych Kosmy i Damiana (poprzednie świątynie nosiły wezwanie Wniebowstąpienia Pańskiego), konsekrowaną 22 października 1903. Parafia w owym czasie należała do dekanatu wysokolitewskiego eparchii grodzieńsko-brzeskiej Rosyjskiego Kościoła Prawosławnego i liczyła ponad 1600 wiernych; dysponowała też znacznymi dobrami ziemskimi.
Działalność parafii przerwała I wojna światowa i udanie się większości parafian w głąb Rosji. W latach 1918–1920 ludność zaczęła powracać z bieżeństwa. Parafia w Telatyczach zyskała status etatowej i została włączona do diecezji pińsko-poleskiej Polskiego Autokefalicznego Kościoła Prawosławnego. W 1938 wzniesiono nową cerkiew cmentarną pod wezwaniem Ścięcia Głowy św. Jana Chrzciciela (na granicy ze wsią Werpol). Po II wojnie światowej parafię włączono do dekanatu siemiatyckiego diecezji warszawsko-bielskiej. W 1949 wspólnota liczyła 2050 wyznawców.
W 1951 Skarb Państwa przejął większość gruntów cerkiewnych, które parafia odzyskała dopiero w 1995. W latach 60. cerkiew Świętych Kosmy i Damiana ogrodzono, a także zmodernizowano budynki parafialne. W 1970 wyremontowano cerkiew cmentarną. Sam cmentarz (o powierzchni ok. 2 ha) władze państwowe zawłaszczyły na nekropolię komunalną, jednak w 1995 został odzyskany wyłącznie na potrzeby parafii. W latach 70. XX w. cerkiew parafialną zelektryfikowano oraz wymieniono pokrycie dachu, natomiast w latach 1992–1995 gruntownie wyremontowano wnętrze świątyni. W latach 1999–2001 zbudowano nowy dom parafialny. W pierwszych latach XXI w. ogrodzono plebanię, odmalowano wnętrze cerkwi i wymieniono w niej instalację elektryczną, wyremontowano ogrodzenie wokół cerkwi, posesję wyłożono kostką brukową i wzniesiono kapliczkę do poświęcenia wody. W 2009 wyremontowano wnętrze kaplicy cmentarnej. W 2011 odnowiono elewację cerkwi, zmieniając kolor z zielonego na brązowy.
Od lat 50. XX w. nastąpił znaczny spadek liczby parafian, spowodowany migracją do ośrodków miejskich (Białystok, Bielsk Podlaski, Siemiatycze, Warszawa). W 2013 r. do parafii należało około 450 wiernych.
W skład parafii wchodzą wsie: Telatycze, Anusin, Borysowszczyzna, Litwinowicze, Piszczatka, Siemichocze, Stołbce, Tymianka, Werpol oraz Wilanowo (część).

</doc>
<doc id="1562052" url="https://pl.wikipedia.org/wiki?curid=1562052" title="Gorcowe">
Gorcowe

Gorcowe – przysiółek wsi Ochotnica Dolna w Polsce położony w województwie małopolskim, w powiecie nowotarskim, w gminie Ochotnica Dolna.
W latach 1975–1998 miejscowość administracyjnie należała do województwa nowosądeckiego.

</doc>
<doc id="1562056" url="https://pl.wikipedia.org/wiki?curid=1562056" title="Benek Homziuk">
Benek Homziuk



</doc>
<doc id="1562058" url="https://pl.wikipedia.org/wiki?curid=1562058" title="Funkcja ekspresywna">
Funkcja ekspresywna



</doc>
<doc id="1562060" url="https://pl.wikipedia.org/wiki?curid=1562060" title="Lentibularia intermedia">
Lentibularia intermedia



</doc>
<doc id="1562062" url="https://pl.wikipedia.org/wiki?curid=1562062" title="Utricularia multispinosa">
Utricularia multispinosa



</doc>
<doc id="1562063" url="https://pl.wikipedia.org/wiki?curid=1562063" title="Utricularia nepalensis">
Utricularia nepalensis



</doc>
<doc id="1562064" url="https://pl.wikipedia.org/wiki?curid=1562064" title="Utricularia rogersiana">
Utricularia rogersiana



</doc>
<doc id="1562066" url="https://pl.wikipedia.org/wiki?curid=1562066" title="Zielona Kopa">
Zielona Kopa

 Zielona Kopa – mały masyw w południowo-zachodniej Polsce, w Górach Izerskich, wchodzący w skład mikroregionu Grzbietu Wysokiego.
Lokalizacja.
Masyw Zielonej Kopy położony jest na wysokości 1080-1126 m n.p.m., w Sudetach Zachodnich, w środkowo-wschodniej części Gór Izerskich, w najwyższej centralnej części Wysokiego Grzbietu Gór Izerskich, około 2,4 km na południowy zachód od Rozdroża Izerskiego. Od północno-wschodniej strony masyw oddziela Dolina Kwisy, od północnego zachodu Mokra Przełęcz a od wschodu mała Dolina Ciekonia. Na południu, poprzez Rozdroże pod Cichą Równią łączy się z masywem Cichej Równi.
Charakterystyka.
Zielona Kopa to najwyżej położona w Górach Izerskich rozległa wierzchowina o charakterze rozległej kopuły, z której wyrastają słabo zaznaczone, kopulaste kulminacje szczytowe: najwyższej w Górach Izerskich Wysokiej Kopy (1126 m), Przedniej Kopy (1114 m) i Sinych Skałek (1122 m), zwanych też Kopą. W środku między nimi wytworzyło się torfowisko. Na południe wznosi się nieco odosobnione i niższe wzniesienie Złote Jamy (1088 m). Powierzchnia wierzchowiny jest tak wyrównana, że poszczególne wierzchołki w terenie są trudno rozpoznawalne. Północne zbocza Masywu stromo opadają ku północy, w kierunku doliny Kwisy. Zbocza: południowe, zachodnie i wschodnie są nieco łagodniejsze. Masyw stanowi wododział zlewisk morza Bałtyckiego i Północnego. Na stokach Masywu znajdują źródła Kwisy i jej dopływów, oraz liczne źródełka głównych dopływów rzek: Izery i Kamiennej.
Zielona Kopa zbudowana jest z granitognejsów należących do bloku karkonosko-izerskiego, a ściśle do jego północno-zachodniej części - metamorfiku izerskiego. Na Sinych Skałkach zalega rumowisko skał gnejsowych.
Wierzchowina i zbocza porośnięte są młodym zdrowym lasem, w partii wierzchołkowej między młodym lasem występują torfowiska i łąki subalpejskie, na których rośną rzadkie gatunki roślin: arcydzięgiel litwor, gęsiówka Hallera, zawilec narcyzowy i inne.
Historia.
Od połowy średniowiecza na południowych stokach masywu, poniżej szczytu Złote Jamy nieopodal Rozdroża pod Cichą Równią wydobywano złotonośne minerały. Złoże było małe i dawno się wyczerpało. Po eksploatacji złotonośnego kwarcu pozostały ślady wyrobisk górniczych z okresu XIII – XV wieku.
Turystyka.
Przez masyw Zielonej Kopy prowadzi szlak turystyczny:

</doc>
<doc id="1562067" url="https://pl.wikipedia.org/wiki?curid=1562067" title="MXR">
MXR

MXR - firma produkująca gitary akustyczne i elektryczne (a także wzmacniacze i efekty gitarowe) założona w 1972 roku. Jej założycielami byli Michael Laiacona, Keith Barr i Terry Sherwood. Firma ma siedzibę w Nowym Jorku.

</doc>
<doc id="1562068" url="https://pl.wikipedia.org/wiki?curid=1562068" title="Szczawian">
Szczawian



</doc>
<doc id="1562069" url="https://pl.wikipedia.org/wiki?curid=1562069" title="Włókniarz Zgierz">
Włókniarz Zgierz

ZKS Włókniarz Zgierz – polski wielosekcyjny klub sportowy założony w Zgierzu w 1946 roku.

</doc>
<doc id="1562070" url="https://pl.wikipedia.org/wiki?curid=1562070" title="Utricularia alpina">
Utricularia alpina



</doc>
<doc id="1562071" url="https://pl.wikipedia.org/wiki?curid=1562071" title="Utricularia grafiana">
Utricularia grafiana



</doc>
<doc id="1562072" url="https://pl.wikipedia.org/wiki?curid=1562072" title="Utricularia media">
Utricularia media



</doc>
<doc id="1562073" url="https://pl.wikipedia.org/wiki?curid=1562073" title="Parafia Narodzenia Najświętszej Maryi Panny w Mielniku">
Parafia Narodzenia Najświętszej Maryi Panny w Mielniku

 
Parafia Narodzenia Przenajświętszej Bogurodzicy – parafia prawosławna w Mielniku, w dekanacie Siemiatycze diecezji warszawsko-bielskiej.
Na terenie parafii funkcjonują 2 cerkwie i 1 kaplica:
Historia.
Parafia Narodzenia Bogurodzicy w Mielniku istniała już w XI w. i jest najstarszą historycznie udokumentowaną wspólnotą prawosławną na Podlasiu. W dziele "Kronika Ipatiewskaja" znajdujemy pochodzącą z 1260 wzmiankę o cerkwi: "„I jecha Wasilko za brata i prowadi jeho do Bresta i posła za nim ludi swoja i pomolisia Bohu Swiatomu Spasu Izbawniku jaże jest' ikona w gorodie Mielnice i obiszczasia Daniło ukrasit' ju.”"
Pod koniec XIV w. w Mielniku powstała druga parafia prawosławna, pod wezwaniem Zmartwychwstania Pańskiego. Parafia ta istniała do 1836, natomiast cerkiew przeniesiono w 1878 na Świętą Górę Grabarkę. Miejsce po cerkwi Zmartwychwstania Pańskiego nosi nazwę "Woskresienska Horka" i obecnie znajduje się tam pamiątkowy krzyż.
Według tradycji w 1777 Bugiem przypłynęła ikona Opieki Matki Bożej. W tym samym roku zbudowano specjalnie dla niej drewnianą kaplicę, która po dziś dzień znajduje się na miejscowym cmentarzu prawosławnym. Parafia Narodzenia Bogurodzicy w końcu XVIII w. liczyła ponad 1100 wiernych.
W latach 1821–1823 pod kierownictwem ówczesnego proboszcza, ks. Floriana Zinkiewicza, zbudowano murowaną cerkiew parafialną. Znaczną część środków na budowę świątyni zgromadził poprzedni proboszcz, ks. Jakub Bielawski (zm. 1812).
Po likwidacji unii na Białostocczyźnie (1839) nastąpił znaczny wzrost liczby wiernych. W drugiej połowie XIX w. na Górze Zamkowej wzniesiono kaplicę pod wezwaniem św. Aleksandra Newskiego, przeznaczoną głównie dla młodzieży (kaplica ta z biegiem czasu przestała być użytkowana i w 1931 została rozebrana). W 1878 parafia w Mielniku liczyła 1852 osoby.
Na początku XX w. w Mielniku mieszkało 1250 osób, w tym 850 prawosławnych. W 1905 na terenie parafii istniało 8 szkół cerkiewnych – 3 w Mielniku oraz w Kudeliczach, Maćkowiczach, Mętnej, Moszczonie i Radziwiłłówce. Bezpośrednio przed I wojną światową dokonano gruntownego remontu cerkwi parafialnej (m.in. dobudowano dzwonnicę i wykonano nowy ikonostas).
W 1915 duchowieństwo oraz większość wiernych udała się na bieżeństwo, a w opustoszałej cerkwi Niemcy urządzili szpital wojskowy. Parafia wznowiła działalność po zakończeniu wojny.
W okresie międzywojennym w Mielniku aktywnie działało bractwo cerkiewne. Szczególną troskę o świątynię wykazywała w owym czasie Olga Karpowicz, nagrodzona w 1935 "błagosławienną gramotą". Chór cerkiewny wyróżniał się bardzo wysokim poziomem artystycznym. W latach 30. sprowadzono do świątyni parafialnej szereg ikon z Poczajowa.
Po wybuchu II wojny światowej okupacyjne władze radzieckie wysiedliły mieszkańców Mielnika, a w cerkwi i kaplicy urządzono punkty obserwacyjne. 27 czerwca 1941 w czasie niemieckiego ostrzału artyleryjskiego uległy uszkodzeniu dzwonnica i dach cerkwi. Szkody udało się naprawić jeszcze w czasie okupacji hitlerowskiej; konsekracji odbudowanej świątyni dokonał 1 sierpnia 1943 arcybiskup Benedykt (Bobkowski).
W 1947, w związku z utworzeniem parafii w Grabarce, z parafii mielnickiej wyłączono wsie: Homoty, Oksiutycze i Pawłowicze. W latach 60. XX w. parafia Narodzenia Bogurodzicy obejmowała miejscowości: Mielnik, Adamowo, Kudelicze, Maćkowicze, Mętną, Moszczonę Królewską, Niemirów, Osłowo, Radziwiłłówkę, Sutno i Wajków.
W latach 1969–1971 zbudowano dom parafialny. W II połowie lat 70. ogrodzono cmentarz. W latach 80. dokonano generalnego remontu cerkwi parafialnej (wymieniono stolarkę, instalację elektryczną i tynki) oraz kaplicy cmentarnej (do której dobudowano w 1984 wieżę-dzwonnicę). W 1994 we wnętrzu świątyni parafialnej położono freski (pod kierunkiem Aleksandra Sokołowa z Moskwy).
15 października 1994 parafię wizytował metropolita Bazyli, który poświęcił kamień węgielny pod budowę filialnej cerkwi Świętych Cyryla i Metodego w Maćkowiczach. Drewniana świątynia została wzniesiona w latach 1995–1997 przez Włodzimierza Sołomiankę ze wsi Siemiatycze-Stacja; konsekrowana w święto patronalne 24 maja 1997.
21 września 1999 (w święto Narodzenia Bogurodzicy) parafię po raz pierwszy odwiedził metropolita Sawa. Jego kolejne wizyty w Mielniku miały miejsce w 2002, 2004, 2006, 2011 i 2015. Parafię w ostatnich latach odwiedzili również: arcybiskup Aten i całej Grecji Chrystodulos (z Greckiego Kościoła Prawosławnego, 2002), biskup bielski Grzegorz (2004) oraz biskup siemiatycki Jerzy (2007).
Na początku XXI w. przeprowadzono szereg prac remontowych i modernizacyjnych przy cerkwi parafialnej (budowa ogrodzenia z bramą, usunięcie starych drzew, położenie polbruku wokół świątyni, montaż instalacji odgromowej i podświetlenia elewacji, pozłocenie ikonostasu), kaplicy cmentarnej (oszalowanie od wewnątrz) oraz domu parafialnym. W latach 2007–2008 dachy cerkwi i kaplicy pokryto blachą miedzianą. W 2011 odnowiono elewację kaplicy, zmieniając jej kolor na niebieski. W tym samym roku obok cerkwi parafialnej wzniesiono pomnik upamiętniający jej długoletniego proboszcza, ks. Eugeniusza Niesteruka. W 2015 ukończono rozpisywanie polichromii i fresków wewnątrz cerkwi Narodzenia Bogurodzicy; w tym samym roku świątynia po raz pierwszy w historii otrzymała relikwie świętych prawosławnych (męczenników wileńskich Antoniego, Jana i Eustachego, podarowane przez monaster Świętego Ducha w Wilnie).
Parafia prawosławna Narodzenia Bogurodzicy w Mielniku posiada bogate tradycje, takie jak: kolędowanie po wieczerzy wigilijnej, koncerty kolęd w Mielniku, Moszczonie Królewskiej i Radziwiłłówce, obchody pól (szczególnie uroczyście w Moszczonie Królewskiej, z wejściem na Górę Prowały), święcenie jordańskiej wody na Bugu, modlitwa przy pomniku zamordowanych przez hitlerowców mieszkańców Kudelicz.
Zasięg parafii.
Obecnie do parafii należą wierni będący mieszkańcami następujących miejscowości: Mielnik, Osłowo, Radziwiłłówka, Adamowo-Zastawa, Wajków, Sutno, Niemirów, Maćkowicze, Moszczona Królewska, Grabowiec, Końskie Góry, Poręby i Mętna.

</doc>
<doc id="1562074" url="https://pl.wikipedia.org/wiki?curid=1562074" title="Utricularia millefolium">
Utricularia millefolium



</doc>
<doc id="1562075" url="https://pl.wikipedia.org/wiki?curid=1562075" title="Jerzy Holzer">
Jerzy Holzer

Jerzy Stanisław Holzer (ur. 24 sierpnia 1930 w Warszawie, zm. 14 stycznia 2015 tamże) – polski historyk i politolog, uczestnik opozycji demokratycznej w PRL. Był autorem artykułów i książek o dziejach Polski oraz powszechnych XX wieku, a szczególnie historii Niemiec.
Życiorys.
Urodził się w Warszawie w zasymilowanej rodzinie żydowskiej, jako syn Ignacego Holzera. Okres II wojny światowej przetrwał w stolicy dzięki pomocy sąsiadów i przyjaciół ojca. Jego rodzina nie przeniosła się do getta i faktycznie nie ukrywała.
W latach 1950-1954 studiował historię na Uniwersytecie Warszawskim. Od 1954 do 2000 pracownik Instytutu Historycznego tejże uczelni. Był aspirantem w Instytucie Nauk Społecznych przy KC PZPR w latach 1954-1957. Od 1948 do 1979 należał do Polskiej Zjednoczonej Partii Robotniczej.
W 1990 uzyskał tytuł profesora. Był pracownikiem Instytutu Studiów Politycznych PAN oraz Collegium Civitas, członkiem Polskiej Akademii Nauk. Wykładał na uniwersytetach w Moguncji, Fryburgu Bryzgowijskim i Berlinie.
Od 1978 współpracował z Komitetem Obrony Robotników. Był stałym autorem wydawnictw bezdebitowych "Biuletyn Informacyjny", "Zapis" oraz "Głos". Uczestniczył w niezależnym seminarium naukowym dotyczącym historii najnowszej (wraz m.in. z Krystyną Kersten, Andrzejem Paczkowskim, Anną Radziwiłł, Adamem Michnikiem, Maciejem Koźmińskim i Marią Turlejską).
Od 1978 był zaangażowany w tworzenie podziemnej organizacji Polskie Porozumienie Niepodległościowe. 23 sierpnia 1980 roku dołączył do apelu 64 uczonych, pisarzy i publicystów do władz komunistycznych o podjęcie dialogu ze strajkującymi robotnikami. W latach 1980 - 1981 współtworzył "Solidarność" na Uniwersytecie Warszawskim. W listopadzie 1980 został członkiem Towarzystwa Kursów Naukowych. Internowany 13 grudnia 1981 na cztery miesiące. W 1983 wydał pierwszą monografię poświęconą "Solidarności" - ""Solidarność" 1980-1981. Geneza i historia", która doczekała się wielu przedruków.
W 1990 wraz z trzema osobami (historyk Andrzej Ajnenkiel, dyrektor archiwum Akt Nowych Bogdan Kroll oraz Adam Michnik, poseł OKP) tworzył komisję, która na prośbę ówczesnego szefa MSW Krzysztofa Kozłowskiego miała dostęp do archiwów MSW bez akt wydziału I (wywiad i kontrwywiad).
Był ojcem Ryszarda Holzera (z małżeństwa z Teresą), mężem Barbary Stępniewskiej-Holzer. 20 stycznia 2015 został pochowany na Starych Powązkach w Warszawie (kwatera 242-5-27).
Odznaczenia.
20 stycznia 2015 Prezydent RP Bronisław Komorowski odznaczył go pośmiertnie Krzyżem Oficerskim Orderu Odrodzenia Polski.
Uczniowie.
Do grona jego uczniów można zaliczyć takie osoby, jak: Jacek Bartyzel, Wojciech Jaworski, Yurij Malafeer, Jolanta Niklewska, Jerzy Pająk, Jerzy Zbigniew Pająk, Jan Skórzyński, Tadeusz Szumowski, Piotr Wróbel, Andrzej Żbikowski.

</doc>
<doc id="1562077" url="https://pl.wikipedia.org/wiki?curid=1562077" title="Thomas Simons">
Thomas Simons

Thomas Winston Simons Jr. (ur. 4 września 1938 w Crosby w stanie Minnesota) – amerykański polityk i dyplomata, były ambasador Stanów Zjednoczonych w Polsce.
Zanim został ambasadorem w Polsce, już wcześniej był urzędnikiem ambasady w latach 1968-1971. Jest autorem książek historycznych: "The End of the Cold War?" (1990), "Eastern Europe in the Postwar World" (1993) oraz "Islam in a Globalizing World" (1993).
Odznaczony Krzyżem Komandorskim z Gwiazdą Orderu Zasługi Rzeczypospolitej Polskiej (1993).

</doc>
<doc id="1562081" url="https://pl.wikipedia.org/wiki?curid=1562081" title="Forma bazalna">
Forma bazalna



</doc>
<doc id="1562082" url="https://pl.wikipedia.org/wiki?curid=1562082" title="Mokra Przełęcz (Góry Izerskie)">
Mokra Przełęcz (Góry Izerskie)

 Mokra Przełęcz – przełęcz górska, położona na wysokości (940 m n.p.m.) w południowo-zachodniej Polsce, w Górach Izerskich w Sudetach Zachodnich.
Położenie.
Przełęcz położona około 5,2 km na południowy wschód od miejscowości Świeradów-Zdrój, na Wysokim Grzbiecie, w środkowej części Gór Izerskich, po północno-zachodniej stronie od wzniesienia Wysoka Kopa.
Przełęcz Mokra to podmokłe szerokie siodło, głęboko wcięte w gnejsowe podłoże Grzbietu Wysokiego Gór Izerskich, o łagodnych skrzydłach oraz stromym północno-wschodnim podejściu i nieco łagodniejszym podejściu południowo-zachodnim. Przełęcz oddziela wzniesienie Rudego Grzbietu (945 m n.p.m.) od masywu Zielonej Kopy z Wysoką Kopą, Przednią Kopą i Sinymi Skałkami. Jest to najniższa przełęcz w Wysokim Grzbiecie, stanowiąca węzeł dróg leśnych z doliny Kwisy do doliny Izery.
Turystyka.
Przez przełęcz prowadzi szlak turystyczny

</doc>
<doc id="1562084" url="https://pl.wikipedia.org/wiki?curid=1562084" title="Brighton Rock">
Brighton Rock



</doc>
<doc id="1562086" url="https://pl.wikipedia.org/wiki?curid=1562086" title="Swinging">
Swinging

Swinging (czasem nazywany "swingującym stylem życia" albo "swingowaniem") – niemonogamiczna forma aktywności seksualnej, traktowana zwykle jak każda inna aktywność, która może być doświadczana w małżeństwie. W przeciwieństwie do otwartych małżeństw z lat siedemdziesiątych XX wieku czy poliamorii, w swingingu na pierwszym planie istotna jest emocjonalna monogamia lub miłosna relacja z małżonkiem. Swingowanie odbywa się zazwyczaj w obecności małżonka i wymaga jego zgody na tego rodzaju doświadczenie. Pomimo tego, że swingersi często zostają przyjaciółmi z innymi parami, to istnieją reguły ograniczające ich zaangażowanie emocjonalne z osobami spoza małżeństwa. Zwolennicy uważają, że stosunki seksualne z osobą inna niż współmałżonek poprawia relacje seksualne i emocjonalne w związku.
Na podstawie dwóch badań oszacowano, że od 2 do 4% małżeństw może angażować się okazjonalnie w swinging. Inne dane wskazują, że ta forma aktywności seksualnej dotyczy około 1% par.

</doc>
<doc id="1562088" url="https://pl.wikipedia.org/wiki?curid=1562088" title="Stone Cold Crazy">
Stone Cold Crazy



</doc>
<doc id="1562089" url="https://pl.wikipedia.org/wiki?curid=1562089" title="Adirondack">
Adirondack

Adirondack (ang. "Adirondack Mountains", "Adirondacks") – pasmo górskie położone w północno-wschodniej części stanu Nowy Jork, niedaleko granicy z Kanadą. Większość pasma znajduje się w obrębie Parku Stanowego Adirondack, który zajmuje łącznie powierzchnię ponad 24 tysięcy kilometrów kwadratowych. Jest to największy obszar chroniony w Stanach Zjednoczonych, nie licząc Alaski. Jego łączna powierzchnia jest większa niż parków Yellowstone, Yosemite, Wielkiego Kanionu i Glacier razem wziętych. Park ten rozmiarem zbliżony jest więc do powierzchni całego stanu Vermont. Najwyższym szczytem tego łańcucha jest Mount Marcy, wznoszący się na wysokość 1629 m n.p.m.
Pasmo Adirondack jest częścią Tarczy Kanadyjskiej, a nie pobliskich Appalachów, z którymi bezpośrednio graniczy. Swe początki mają tu między innymi rzeki Hudson, Mohawk i Black a łączna długość wszystkich okolicznych rzek to ponad 2400 km (1500 mil). Znajduje się tu też ponad 2000 jezior i stawów, w tym Lake George (pow. 114 km²), Great Sacandaga (108 km²) i Tupper Lake (44 km²).
Oprócz najwyższego szczytu pasma, Mount Marcy, jeszcze tylko trzy inne szczyty wznoszą się ponad 1500 m n.p.m. Większa część szczytów wznosi się na wysokość od 1200 do 1400 m n.p.m. 
Na stokach Whiteface Mountain w 1980 roku rozgrywano konkurencje narciarstwa alpejskiego w ramach XIII Zimowych Igrzysk Olimpijskich.

</doc>
<doc id="1562090" url="https://pl.wikipedia.org/wiki?curid=1562090" title="Parafia Ikony Matki Bożej „Wszystkich Strapionych Radość” w Tokarach">
Parafia Ikony Matki Bożej „Wszystkich Strapionych Radość” w Tokarach

 
Parafia Ikony Matki Bożej „Wszystkich Strapionych Radość” – parafia prawosławna w Tokarach, w dekanacie Siemiatycze diecezji warszawsko-bielskiej.
Na terenie parafii funkcjonuje 1 cerkiew:
Historia.
Parafia prawosławna w Tokarach powstała prawdopodobnie na przełomie XV/XVI w. Świadczą o tym informacje o nadaniu Cerkwi ziemi w 1592 przez "„panów Tokarskich”" oraz o księgach metrykalnych, prowadzonych od 1756.
Parafia pod obecnym wezwaniem i w dzisiejszym kształcie terytorialnym funkcjonuje od 1946, w wyniku nowego wytyczenia granicy polsko-radzieckiej i podziału wsi Tokary na część polską i białoruską ("Takary"). Dotychczasowa świątynia parafialna – cerkiew św. Michała Archanioła z 1816 – znalazła się po stronie radzieckiej. W Polsce pozostała cerkiew filialna pod wezwaniem Ikony Matki Bożej „Wszystkich Strapionych Radość” (zlokalizowana w lesie niedaleko osady Koterka), która stała się nową siedzibą parafii. Oficjalne erygowanie parafii z siedzibą w Koterce nastąpiło 23 maja 1948.
Dzieje obecnej cerkwi parafialnej mają związek z objawieniem Matki Bożej, które otrzymała w uroczystość Świętej Trójcy w 1852 mieszkanka Tokar, Eufrozyna Iwaszczuk. We wskazanym przez kobietę miejscu ustawiono krzyż, przeniesiony później na cmentarz. Wkrótce po zabraniu krzyża wytrysnęło źródełko, którego woda miała właściwości lecznicze. Od tego czasu zaczęły w to miejsce przybywać liczne pielgrzymki ludności prawosławnej, zwłaszcza w trzeci dzień Pięćdziesiątnicy (8. wtorek po Wielkanocy). Na początku XX wieku postanowiono w sąsiedztwie źródełka wznieść cerkiew. Budowę drewnianej świątyni, poświęconej Ikonie Matki Bożej „Wszystkich Strapionych Radość” rozpoczęto 9 maja 1909, a zakończono 3 lata później. Konsekracja cerkwi nastąpiła 29 lipca 1912. Mimo zmiany po II wojnie światowej przebiegu granicy państwowej, świątynia nadal pozostaje celem wielu pielgrzymek prawosławnych z terenu dzisiejszej Białorusi.
Na obszarze parafii leżą miejscowości: Tokary, Koterka, Klukowicze.

</doc>
<doc id="1562092" url="https://pl.wikipedia.org/wiki?curid=1562092" title="Śródmieście (Inowrocław)">
Śródmieście (Inowrocław)

Śródmieście (Centrum) – piąte co do wielkości osiedle mieszkaniowo-usługowe Inowrocławia.
Komunikacja.
Centrum skomunikowane jest z większością inowrocławskich osiedli poprzez komunikację miejską (MPK). 
Miejskie Przedsiębiorstwo Komunikacyjne obsługuje Centrum poprzez linie:
Szkolnictwo.
W śródmieściu znajduje się I Liceum Ogólnokształcące im. Jana Kasprowicza, filia Wyższej Szkoły Gospodarki w Bydgoszczy, Centrum kształcenia ustawicznego, Uniwersytet III Wieku, Technikum elektryczno-mechaniczne, Szkoła Rzemiosła oraz liczne przedszkola.
Ponadto w centrum znajduje się inowrocławska Szkoła muzyczna I i II st. im. Juliusza Zarębskiego.
Gastronomia i hotelarstwo.
Centrum miasta na soli słynie z licznych punktów gastronomicznych, noclegowych i usługowych. Do dumy miasta i jego mieszkańców z pewnością należy czterogwiazdkowy hotel „Bast”, powstały w 2014 r. czterogwiazdkowy hotel „Focus” oraz hostel „Pod Lwem”, powstały w miejscu dawnej apteki „Pod Lwem”, którą w Inowrocławiu znał chyba każdy, a która zapisała się w historii miasta.
Ponadto w centrum znajduje się hotel i restauracja „Penelopa”, która, by poprawić zadowolenie gości, skorzystała z rad jednej z największych polskich autorytetów kulinarnych – Magdy Gessler. 
Infrastruktura.
W śródmieściu znajdują się punkty zegarmistrzowskie, złotnicze, mini centrum handlowe przy ulicy A. Laubitza oraz liczne sklepy odzieżowe czy obuwnicze.
Przy ulicy św. Królowej Jadwigi, patronki Inowrocławia, znajduje się kujawskie centrum bankowe banku PKO S.A. oraz centra biznesowe. Przy ulicy Toruńskiej swoją siedzibę ma Powiatowy Komisariat Policji.
W Centrum znajduje się inowrocławska fara pw. św. Mikołaja oraz przy ulicy Tadeusza Kościuszki poewangelicki kościół pw. św. Krzyża. W Śródmieściu znajduje się także Sala Królestwa Świadków Jehowy oraz lokalny oddział wyznawców Hare Kriszna.
Historia.
Śródmieście stanowiło w średniowieczu praktycznie cały obszar ówczesnego Inowrocławia (), otoczonego fosą i solidnymi murami. W okolicach dzisiejszej ulicy 6 Stycznia znajdował się zamek książęcy, na którym najprawdopodobniej przyszedł na świat Król Polski Władysław Łokietek. Naprzeciwko zamku (w okolicach dzisiejszego teatru miejskiego) znajdował się klasztor Ojców Franciszkanów. Miasto stanowiło potężny ośrodek handlowy i militarny. W okresie Jego największej świetności znajdowało się tu biskupstwo inowrocławskie, a miasto oglądało oblicza chociażby Napoleona Bonaparte, Świętej Królowej Jadwigi czy Króla Polski Władysława Jagiełły. Z czasem miasto traciło na świetności, co poskutkowało spadkiem do roli małego, prowincjonalnego miasteczka. W okresie zaborów i okupacji niemieckiej miasto nosiło nazwę "Hohensalza" bądź czasem "Inowrazlaw".

</doc>
<doc id="1562093" url="https://pl.wikipedia.org/wiki?curid=1562093" title="Eastern Conference">
Eastern Conference



</doc>
<doc id="1562095" url="https://pl.wikipedia.org/wiki?curid=1562095" title="Western Conference">
Western Conference



</doc>
<doc id="1562096" url="https://pl.wikipedia.org/wiki?curid=1562096" title="Acac">
Acac



</doc>
<doc id="1562097" url="https://pl.wikipedia.org/wiki?curid=1562097" title="Death on Two Legs">
Death on Two Legs



</doc>
<doc id="1562099" url="https://pl.wikipedia.org/wiki?curid=1562099" title="Chariot (żywa torpeda)">
Chariot (żywa torpeda)

Chariot (ang. "rydwan", "kwadryga") – pojazdy podwodne typu żywa torpeda, konstrukcji brytyjskiej z okresu II wojny światowej.
Historia.
We wrześniu 1941 nurkowie Royal Navy wydobyli z dna portu w Gibraltarze fragmenty włoskich żywych torped typu "Maiale". Admiralicja zdecydowała wykorzystać doświadczenia przeciwnika i zbudować własny pojazd tego typu. Wczesną wiosną 1942 powstała Eksperymentalna Flotylla Podwodna, która zajmowała się konstruowaniem nowego sprzętu, a także szkoliła załogi. W czerwcu 1942 powstał pierwszy model pojazdu, nazwany "Chariot Mark I". Wiosną 1944 opracowano nowocześniejszy model torpedy, oznaczony symbolem "Mark II", a niedługo potem powstała torpeda "Mark III" która nie weszła do produkcji.
Ograniczony zasięg pojazdów powodował, że trzeba je było transportować stosunkowo blisko celu. Głowicę bojową odłączano i zostawiano na okręcie wroga. Następnie załoga próbowała dopłynąć pojazdem na spotkanie z przyjaznym okrętem podwodnym lub (jeśli wymagały tego okoliczności) porzucała pojazd i uciekała innymi sposobami. 
Konstrukcja.
Chariot Mark I.
Konstrukcja pojazdu została oparta o typową brytyjską torpedę kalibru 533 milimetry. Wzorem torped włoskich, miał on napęd elektryczny. Podobne też było rozmieszczenie zbiorników balastowych. Załoga składała się z dwóch ludzi: sternika i mechanika którzy siedzieli okrakiem na torpedzie, ubrani w skafandry do nurkowania i rebreathery. Przed sternikiem znajdowała się osłona, chroniąca go przed uderzeniami fal. Pod nią znajdowały się przyrządy kontrolno-pomiarowe, służące do kierowania pojazdem. Między siedzeniami załogi znajdował się zbiornik ze sprężonym powietrzem. Za siedziskiem mechanika znajdował się pojemnik na narzędzia i wyposażenie oraz zbiornik balastowy. Z przodu torpeda posiadała odczepianą głowicę bojową o masie 272 kilogramów z zapalnikiem zegarowym i Torpexem jako materiałem wybuchowym. "Chariot Mark I" mógł zanurzać się na maksymalną głębokość 27 metrów.
Chariot Mark II.
W 1944 rozpoczęto produkcję pojazdu "Chariot Mark II" który można było łatwo odróżnić wizualnie od "Marka I", gdyż dwuosobowa załoga siedziała w kadłubie tyłem do siebie, aby zmniejszyć opór a ponadto pojazd był dłuższy, szerszy i szybszy. Posiadał odczepianą głowicę bojową o masie 544 kilogramów – zapalnik, materiał wybuchowy i maksymalne zanurzenie były identyczne jak w „jedynce”.
Chariot Mark III.
Pojazd miał być ulepszoną wersją „dwójki”, o mniejszej średnicy i długości a załoga miała być zwrócona do przodu. Inna odmiana "Marka III" była jednomiejscowa z całkowicie zmienioną sekcją rufową i wieloma ładunkami zamiast jednego większego. Pojazd nie wszedł do produkcji.
Udział w walkach.
Operacje brytyjskie z udziałem „chariotów” nie były tak skuteczne jak operacje Włochów z X flotylli MAS. Niemniej pomimo wielu awarii sprzętu technicznego i zwykłego pecha, odnotowano kilka znaczących sukcesów:
„Chariotów” użyto również do zbadania plaż Normandii przed lądowaniem na nich aliantów 6 czerwca 1944. Pojazdy dokonały pomiarów ich nachylenia i zaznaczyły pozycje wroga oraz obronę plaż. 

</doc>
<doc id="1562102" url="https://pl.wikipedia.org/wiki?curid=1562102" title="Nickelodeon Australia">
Nickelodeon Australia

Nickelodeon Australia – uruchomiona w Australii w 1995 roku australijska wersja Nickelodeon. Nickelodeon Australia podobnie jak niemiecki, brytyjski i amerykańskim Nickelodeon organizuje własną gale rozdania nagród Nickelodeon Kids’ Choice Awards. Jest konkurencją dla takich australijskich stacji jak Cartoon Network, Disney Channel, Boomerang, Playhouse Disney, Fox Kids, ABC Kids. Nick Australia podobnie jak Nick Niemcy zmieni logo na nowe - międzynarodowe. Zmiana nastąpiła 1 stycznia 2010 roku.
Pogramy Nickelodeon.
Seriale animowane.
Aktualnie w emisji:
Dawniej:
Inne kanały Nick w Australii.
W Australii istnieje również kanał:

</doc>
<doc id="1562104" url="https://pl.wikipedia.org/wiki?curid=1562104" title="Xavier Camargo">
Xavier Camargo

Afrodísio Xavier Camargo (9 marca 1895 - 30 lipca 1974) - piłkarz brazylijski znany jako Formiga, napastnik.
Urodzony w São Paulo Formiga karierę piłkarską rozpoczął w 1912 roku w klubie Ypiranga São Paulo.
Jako piłkarz klubu Ypiranga São Paulo wziął udział w turnieju Copa América 1919, gdzie Brazylia zdobyła mistrzostwo Ameryki Południowej. Formiga nie zagrał w żadnym meczu.
W 1921 roku został graczem klubu Paulistano São Paulo, z którym w tym samym roku zdobył swoje pierwsze mistrzostwo stanu São Paulo. Rok później wziął udział w turnieju Copa América 1922, gdzie Brazylia zdobyła mistrzostwo Ameryki Południowej. Formiga zagrał we wszystkich pięciu meczach - z Chile, Paragwajem, Urugwajem, Argentyną i decydującym o mistrzowskim tytule meczu z Paragwajem, w którym zdobył 2 bramki. Bramki te dały mu pozycję wicekróla strzelców turnieju.
Razem z klubem Paulistano jeszcze trzykrotnie sięgnął po stanowe mistrzostwo - w 1926, 1927, 1929.
Formiga zmarł 30 lipca 1974 roku w rodzinnym São Paulo.

</doc>
<doc id="1562105" url="https://pl.wikipedia.org/wiki?curid=1562105" title="’39">
’39

’39 – utwór zespołu Queen z albumu "A Night at the Opera", wydanego w 1975 roku. Utwór, napisany przez gitarzystę Briana Maya, zagrany jest na gitarze akustycznej. Został wydany na stronie B singla „You’re My Best Friend” w 1976.
Słowa utworu są zainspirowane teorią względności Einsteina, opowiadają o statku kosmicznym, który wyrusza w podróż z prędkością światła w próżni. Chociaż podróż trwa tylko rok, na Ziemi upływa w tym czasie 100 lat (od roku 39 do roku 39 następnego wieku, tekst utworu nie precyzuje, o który wiek chodzi).
„’39” jest 39. utworem Queen, licząc chronologicznie utwory z albumów zespołu.
W wersji studyjnej utworu jest on śpiewany przez Briana Maya. Na koncertach „’39” wykonywał natomiast Freddie Mercury.
W 1992 roku na koncercie dla uczczenia pamięci Freddiego Mercury’ego ten utwór został wykonany przez George’a Michaela.

</doc>
<doc id="1562106" url="https://pl.wikipedia.org/wiki?curid=1562106" title="Afrodísio Xavier Camargo">
Afrodísio Xavier Camargo



</doc>
<doc id="1562112" url="https://pl.wikipedia.org/wiki?curid=1562112" title="Parafia Zmartwychwstania Pańskiego w Siemiatyczach">
Parafia Zmartwychwstania Pańskiego w Siemiatyczach

 
Parafia Zmartwychwstania Pańskiego – parafia prawosławna w Siemiatyczach, w dekanacie Siemiatycze diecezji warszawsko-bielskiej.
Na terenie parafii funkcjonuje 1 cerkiew:
Historia.
Parafia została erygowana 16 sierpnia 1996 dekretem metropolity Bazylego. Tego samego dnia powstały też parafie: św. Anny w Boratyńcu Ruskim i "Cudownego Zbawiciela" w Rogawce. Wszystkie 3 parafie wydzielono z parafii Świętych Apostołów Piotra i Pawła w Siemiatyczach.
W 1992, staraniem ks. Andrzeja Jakimiuka, proboszcza parafii Świętych Piotra i Pawła, przy ulicy Władysława Sikorskiego kupiono działkę o powierzchni 1 ha, celem zbudowania nowej cerkwi. 19 lipca 1992 dokonano poświęcenia krzyża na placu budowy. Wkrótce na działce wzniesiono prowizoryczną, drewnianą cerkiew pod wezwaniem św. Proroka Eliasza, do budowy której pozyskano materiał z rozebranej siemiatyckiej plebanii. Jeszcze w tym samym roku w cerkwi św. Eliasza zaczęto regularnie odprawiać nabożeństwa.
Po erygowaniu samodzielnej parafii Zmartwychwstania Pańskiego (1996), pierwszym proboszczem został ks. protojerej Bazyli Litwiniuk. 9 października 1996 wybrano radę parafialną (starostą cerkiewnym został Mikołaj Solaniuk) oraz powołano Społeczny Komitet Budowy Cerkwi pod przewodnictwem Aleksandra Rożuka.
Spośród różnych koncepcji budowlanych cerkwi, metropolita Bazyli zaaprobował projekt architekta Janusza Kenski z Warszawy (murowana świątynia, na planie krzyża greckiego, 5-kopułowa, z elewacją z żółtej klinkierowej cegły). Prace przy wykopach i fundamentach zlecono przedsiębiorstwu z Bielska Podlaskiego.
2 sierpnia 1998 obecny na uroczystości parafialnej biskup (późniejszy arcybiskup) hajnowski Miron poświęcił dzwony.
14 października 1998 obecny w Polsce patriarcha Konstantynopola Bartłomiej I oraz nowy metropolita Warszawy i całej Polski Sawa dokonali poświęcenia i wmurowania kamienia węgielnego pod budowę świątyni.
W 1999 zbudowano fundamenty cerkwi. W tym samym roku utworzono i 30 czerwca poświęcono cmentarz parafialny o powierzchni 4 ha, znajdujący się w odległości 1,3 km od wznoszonej świątyni.
18 sierpnia 2000 budowę wizytowali mnisi z Góry Atos, udający się z kopią Iwerskiej Ikony Matki Bożej na Grabarkę.
28 września 2001 parafię odwiedziła delegacja Greckiego Kościoła Prawosławnego, z metropolitą Euzebiuszem. 14 października tegoż roku, w święto Opieki Matki Bożej, odprawiono pierwszą Liturgię w dolnej cerkwi. Obecny na uroczystości metropolita Sawa dokonał poświęcenia kopuł i krzyży.
W 2002 wykonano w świątyni instalację elektryczną, pokryto dach blachą miedzianą oraz otynkowano dolną cerkiew. W 2003 kontynuowano prace w dolnej cerkwi (wstawiono okna, zainstalowano centralne ogrzewanie oraz wykonano granitowy ołtarz). Od 7 stycznia 2004, tj. od święta Bożego Narodzenia wszystkie nabożeństwa zaczęto odprawiać w nowej (dolnej) cerkwi. W 2004 umieszczono dębowy ikonostas, wykonany przez miejscowego artystę Wiaczesława Szuma (ikony napisano w Studium Ikonograficznym w Bielsku Podlaskim). W tym samym roku położono posadzkę i pomalowano ściany, zainstalowano dzwony na jednej z wież oraz wykonano i wstawiono okna do górnej cerkwi.
W dniach 12–13 listopada 2004 w obydwu siemiatyckich cerkwiach zorganizowano po raz pierwszy Przegląd Pieśni Religijnej i Paraliturgicznej (w cerkwi Zmartwychwstania Pańskiego wystąpiło 7 chórów).
W latach 2005–2010 w górnej świątyni wykonano polichromie pod kierownictwem ikonografa Wiktora Downara z Mińska na Białorusi.
24 lutego 2007 parafię wizytował biskup Jerzy, który niespełna miesiąc wcześniej (28 stycznia), podczas chirotonii otrzymał tytuł "biskupa siemiatyckiego".
W 2008 rozpoczęto budowę plebanii, zaprojektowanej przez Helenę i Mirosława Siemionowów z Białegostoku (od 2004 funkcję domu parafialnego pełniła dawna cerkiew św. Eliasza). W tym samym roku w cerkwi zamontowano wszystkie drzwi.
W 2009 w górnej cerkwi położono podłogową instalację grzewczą, prowadzono prace wykończeniowe na chórze. W latach 2009–2010 zamontowano żelbetonowy ikonostas, obłożony białym marmurem. Kamienne ogrodzenie posesji cerkiewnej oraz schody wykonano w latach 2007–2011.
Pierwszą Świętą Liturgię w górnej cerkwi odprawiono w Wielkanoc 2010. Nabożeństwo celebrował metropolita Sawa. Tego samego dnia proboszcz parafii, ks. Bazyli Litwiniuk otrzymał godność mitrata.
18 sierpnia 2010 goszczący w Polsce patriarcha Konstantynopola Bartłomiej I oraz metropolita Sawa dokonali konsekracji cerkwi Zmartwychwstania Pańskiego.
W 2021 r. poświęcono nowo wybudowany dom parafialny.

</doc>
<doc id="1562116" url="https://pl.wikipedia.org/wiki?curid=1562116" title="Žaškovské sedlo">
Žaškovské sedlo

Žaškovské sedlo (też: "sedlo Na vrch", pol. Przełęcz Żaszkowska, ok. 730 m n.p.m.) – szeroka przełęcz w północnej części Wielkiej Fatry, tzw. Szypskiej Fatrze, na Słowacji.
Położenie.
Przełęcz rozdziela dwa masywy Szypskiej Fatry: położony w widłach Wagu i Orawy masyw Šípu (1169 m) od leżącego bardziej na południe i wschód masywu Ostrégo (1067 m) i Havrana. Na południowy zachód spod przełęczy opada krótka (ok. 2 km), niezalesiona Škútova dolina, którą spływa nikły Škútovy potok (dopływ Wagu). Na północno-wschodnich stokach przełęczy ma źródłowe cieki Žaškovský potok (dopływ Orawy).
Geologia – morfologia.
Pomimo iż opadająca spod przełęczy Škútova dolina wycięta jest już w wapieniach tzw. płaszczowiny kriżniańskiej, samo siodło przełęczy tworzą jeszcze triasowe skały tzw. płaszczowiny choczańskiej. W przełęczy i w jej bezpośredniej bliskości wychodzą na powierzchnię silnie krasowiejące skały węglanowe. W siodle jest widocznych kilka lejków krasowych, natomiast na północnym stoku przełęczy, nad Žaškovem, znajduje się kilka niewielkich jaskiń krasowych.
Przyroda ożywiona.
Przełęcz pokryta jest suchymi łąkami, porośniętymi kępami jałowca. Przez przełęcz biegnie wschodnia granica pasma ochronnego Parku Narodowego Mała Fatra.
Znaczenie komunikacyjne.
Przełęcz od dawna używana jest przez miejscową ludność jako przejście z Žaškova do Stankovian. Biegnie przez nią stara droga wozowa. Rozważana jest obecnie (2008 r., jako jeden z wariantów) możliwość budowy nowej drogi ekspresowej z Dolnego Kubina do doliny Wagu z wykorzystaniem tunelu pod przełęczą Žaškovské sedlo (w celu ominięcia przełomowego odcinka doliny Orawy nad Królewianami).
Turystyka.
Ze Stankovan w górę Škútovej doliny biegnie żółto znakowany szlak turystyczny, który nie dochodząc do siodła przełęczy skręca na północ, na Šíp.

</doc>
<doc id="1562127" url="https://pl.wikipedia.org/wiki?curid=1562127" title="Jerzy Ludwiński">
Jerzy Ludwiński

Jerzy Ludwiński (ur. 2 stycznia 1930 w Zakrzówku Lubelskim, zm. 16 grudnia 2000 w Toruniu) – polski teoretyk sztuki pojęciowej, krytyk sztuki, dziennikarz i wykładowca Akademii Sztuk Pięknych w Poznaniu.
Życiorys.
Ukończył studia na Wydziale Historii Sztuki KUL (studia w latach 1950–1955). Był współzałożycielem awangardowej grupy artystycznej Zamek w Lublinie i redaktorem "Struktur" (plastycznego dodatku do lubelskiego pisma kulturalnego "Kamena", lata 50. XX wieku). Współpracował także z innymi czasopismami, m.in. "Życiem Literackim" (współredaktor wkładki "Plastyka" w latach 50.), wrocławską "Odrą" (redaktor działu "Galeria"), "Polską", "Projektem", "Współczesnością", "Kulturą", "Biuletynem Informacyjnym ZPAP", "Nadodrzem".
Kreator wydarzeń polskiej sztuki konceptualnej, współorganizował Ogólnopolskie Sympozjum Puławy ’66, opracował program Muzeum Sztuki Aktualnej we Wrocławiu (1968) - "muzeum gry". Zainicjował działalność i kierował Galerią "Pod Moną Lisą" we Wrocławiu (1967–1971). Był autorem programu teoretycznego i organizacyjnego "Centrum Badań Artystycznych" (CBA, 1969) i Ośrodka Dokumentacji Sztuki we Wrocławiu (1970–1971) oraz współtwórcą Sympozjum Plastycznego Wrocław ’70. W 1971 współorganizował wystawę grupy PHASES w Muzeum Narodowym we Wrocławiu. Uczestniczył w plenerach awangardy artystycznej w Osiekach (w latach 60. i 70.) oraz w sesji "Złote Grono" w Zielonej Górze (w latach 1965–1977). W latach 1976–1978 był autorem i kierownikiem Galerii Punkt w Toruniu, którą współprowadził ze swoją drugą żoną, Małgorzatą Iwanowską-Ludwińską. 
Był członkiem sekcji polskiej Międzynarodowego Stowarzyszenia Krytyków Sztuki AICA w Warszawie. W latach 1980–2000 wykładał w Państwowej Wyższej Szkole Sztuk Plastycznych (od 1996 Akademii Sztuk Pięknych) w Poznaniu, gdzie jako profesor historii sztuki nowożytnej był promotorem rekordowej liczby prac magisterskich i doktorskich). Prowadził działalność popularyzatorską w prasie i RTV w latach 70., 80. i 90. w formie prelekcji, wykładów i tekstów o sztuce współczesnej. Był przyjacielem artystów i często współkreatorem ich programów artystycznych. Jest autorem książki "Epoka błękitu", wydanej pośmiertnie w 2003 w krakowskim wydawnictwie Stowarzyszenie Artystyczne "Otwarta Pracownia" Jerzego Hanuska. 
Jego pierwszą żoną była Ewa Ludwińska-Chwałczyk (ur. 1942), z którą miał syna Pawła. Po rozwodzie ożenił się ponownie z artystką Małgorzatą Iwanowską-Ludwińską (1950–2020), z którą miał syna Daniela. Poznał ją w 1973 r. podczas prowadzonej przez nią terapii sztuką w eksperymentalnej placówce leczniczej w Lubiążu. 

</doc>
<doc id="1562128" url="https://pl.wikipedia.org/wiki?curid=1562128" title="Aleksander Korsakow">
Aleksander Korsakow



</doc>
<doc id="1562130" url="https://pl.wikipedia.org/wiki?curid=1562130" title="Samech">
Samech

Samech (ס) – litera alfabetów semickich, m.in. fenickiego, aramejskiego, hebrajskiego. W gematrii reprezentuje liczbę 60.
W hebrajskim odpowiada dźwiękowi [s] (jak np. w wyrazie trb. – pieniądz).

</doc>
<doc id="1562131" url="https://pl.wikipedia.org/wiki?curid=1562131" title="Ulica Lipowa w Białymstoku">
Ulica Lipowa w Białymstoku

Ulica Lipowa – reprezentacyjna ulica centrum Białegostoku, biegnąca od rynku Kościuszki (róg ul. Spółdzielczej) do placu Niepodległości im. Romana Dmowskiego (róg ul. Krakowskiej).
Pochodzenie nazwy.
Nazwa ulicy pochodzi od rosnącego tu szpaleru lip w XVIII – XX wieku. Na przestrzeni wieków nazwa tej ekskluzywnej i reprezentacyjnej ulicy Białegostoku leżącej w centrum miasta przybierała różne nazwy; Choroska, Nowolipie, Lipowa, Józefa Piłsudskiego, Sowiecka, Lindenstrasse, Józefa Stalina aby ostatecznie po II wojnie światowej wrócić do swej pierwotnej nazwy – ul. Lipowa.
Historia ulicy.
Za narożną kamienicą (w jej miejscu stała niegdyś karczma „Pod Łabędziem”, należąca do Andruszki – kochanki Jana Klemensa Branickiego), kończącą od północy pierzeję zachodnią Rynku Kościuszki, zaczyna się ulica Lipowa. Jej nazwa wzięła się od szpaleru lip, który rósł wzdłuż niej w drugiej połowie XVIII wieku, ale wtedy nazywano ją jeszcze ulicą Choroską, a później Nowolipiem. W początkach XX wieku nazywała się już Lipową.
W okresie międzywojennym nazywała się ulicą marszałka Józefa Piłsudskiego, następnie generalissimusa Józefa Stalina, potem fűhrera Adolfa Hitlera, znowu generalissimusa Stalina i w końcu na powrót Lipową. Ulica w 1944 została niemal całkowicie zniszczona przez hitlerowców.
Przemieszczając się nią w kierunku zachodnim, mijamy najpierw hotel Cristal, pierwszy w powojennej Polsce hotel z prawdziwego zdarzenia w Białymstoku i docieramy do skrzyżowania z ulicami Liniarskiego i Malmeda.
Po drugiej stronie ulicy Liniarskiego wznosi się cerkiew prawosławna pw. św. Mikołaja Cudotwórcy, zbudowana w latach 1843-1846. Jest to budowla klasycystyczna, zbudowana na planie greckiego krzyża. Nad skrzyżowaniem ramion wznosi się kopuła, którą nieznacznie przewyższa wieża – dzwonnica z siedmioma dzwonami, postawiona nad kruchtą. Niezbyt obszerne wnętrze, mogące pomieścić nieco ponad 600 osób, ozdobił w roku 1910 polichromią Michał Awiłow, wzorując się na freskach Wasniecowa z soboru św. Włodzimierza w Kijowie. Na sklepieniu kopuły widnieje Chrystus Pantokrator, Matka Boska i Jan Chrzciciel, a poniżej – dwunastu apostołów, prorocy, królowie i czterej ewangeliści. Ikonostas z roku 1844 zawiera ikony – głównie pędzla Małachowa – wśród których wyróżniają się tonda, czyli ikony okrągłe, przedstawiające ewangelistów, święta cerkiewne i scenę zwiastowania. Przy wrotach carskich znajdują się obrazy Jezusa Chrystusa i Matki Bożej, przy diakońskich – wizerunki archaniołów Michała i Gabriela. W piwnicach soboru znajduje się cerkiew dolna św. Serafina z Sarowa, zaprojektowana przez Michała Bałasza i urządzona w roku 1959. Od 1951 cerkiew św. Mikołaja pełni funkcję katedry diecezjalnej, jest też siedzibą parafii św. Mikołaja. Przy cerkwi ma swoją siedzibę administracja prawosławnej diecezji białostocko-gdańskiej, Centrum Kultury Prawosławnej oraz Katedra Teologii Prawosławnej Uniwersytetu w Białymstoku.
Przed cerkwią ul. Lipowa krzyżuje się z ulicą Malmeda prowadzącą do niewielkiego skwerku. Stoi tam pomnik Ludwika Zamenhofa, twórcy międzynarodowego języka esperanto, który urodził się w Białymstoku w 1859 roku.
Ulica Lipowa biegnie dalej na zachód ku kościołowi św. Rocha. Idąc nią, mijamy budynek, w którym powstał pierwszy w Polsce sklep samoobsługowy, kino „Pokój”, a po przeciwnej stronie ulicy secesyjny pałacyk Chaima Nowika, w którym znajduje się obecnie Wojskowa Komenda Uzupełnień, nieco odsunięty od ulicy budynek dawnej Żydowskiej Szkoły Rzemieślniczej (aktualnie Zespół Szkół Zawodowych) stanowiący przykład dzieła słynnej w latach międzywojennej tzw. białostockiej szkoły muratorskiej oraz – po drugiej stronie – bardzo ładną, neoklasycystyczną kamieniczkę z kariatydami podtrzymującymi balkon.
Ulica kończy swój bieg na placu Niepodległości im. Romana Dmowskiego, nad którym dominuje wzniesiony na niewielkim wzgórzu morenowym kościół parafialny pod wezwaniem św. Rocha. Jest to jeden z pierwszych na świecie kościołów modernistycznych, zbudowany w latach 1927–1946 według projektu profesora Politechniki Warszawskiej, Oskara Sosnowskiego, pomyślany jako wotum za odzyskanie niepodległości. Poprzednio w miejscu tym stała kapliczka cmentarna także pw. św. Rocha, ufundowana w 1748 roku przez Jana Klemensa Branickiego.
Korpus główny świątyni jest ośmioboczny, z wysokimi, wąskimi oknami, z attyką zasłaniającą płaski dach i smukłą wieżą, wysoką na 83 metry, zwieńczoną figurą Matki Boskiej. Wnętrze kościoła uderza surowym wystrojem. Szklane sklepienie z witrażowym gołębiem symbolizującym Ducha Świętego i czterema ewangelistami jest podtrzymywane przez cienkie, żelbetonowe filary. W ołtarzu głównym, zaprojektowanym przez Aleksandra Welsa, dominuje figura Chrystusa wyrzeźbiona przez Stanisława Horno-Popławskiego. Po lewej stronie – boczny ołtarz z figurą św. Antoniego dłuta Stanisława Bukowskiego, białostockiego architekta, który po II wojnie światowej dokończył dzieło Oskara Sosnowskiego. Dalej kaplica św. Rocha z rzeźbą patrona kościoła wykonaną przez Aleksandra Welsa. Między nią a nawą główną – ołtarz z obrazem św. Rocha pędzla Sylwestra Augustyna Mirysa, malarza związanego z dworem Branickich. Obraz ten został przeniesiony z rozebranej w 1926 roku XVIII – wiecznej kaplicy. Po przeciwnej stronie ołtarza głównego znajduje się drugi ołtarz boczny z figurą Matki Boskiej Mediolańskiej oraz kaplica z kopią obrazu Matki Boskiej Ostrobramskiej i krucyfiksem wykonanym przez Bolesława Bałzukiewicza.
Cały kościół otoczony jest murem z czterema wieżyczkami. Nad wejściem głównym od strony ulicy Lipowej stoi rzeźba Chrystusa Dobrego Pasterza otoczonego stadkiem owiec – także dzieło Stanisława Horno-Popławskiego. Z tego miejsca widać dobrze całą ulicę Lipową i duży fragment otaczającego ją śródmieścia.
Ważniejsze budynki.
Przy ulicy Lipowej znajdują się m.in.:

</doc>
<doc id="1562132" url="https://pl.wikipedia.org/wiki?curid=1562132" title="Ile waży koń trojański?">
Ile waży koń trojański?

Ile waży koń trojański? – polska komedia romantyczna w reżyserii Juliusza Machulskiego z 2008 roku.
Prapremiera odbyła się 15 grudnia 2008 w warszawskim Multikinie w Złotych Tarasach. Wówczas reżyser filmu Juliusz Machulski ogłosił, że dedykuje swój najnowszy obraz zmarłemu ojcu Janowi Machulskiemu.
Fabuła.
Główną bohaterką jest psycholog Zosia Albrecht-Radecka (Ilona Ostrowska), która po nieudanym małżeństwie z Darkiem Albrechtem (Robert Więckiewicz) wyszła drugi raz za mąż za Kubę Radeckiego (Maciej Marczewski). Zosia ma córkę z pierwszego małżeństwa, 12-letnią Florentynę (Sylwia Dziorek). We trójkę tworzą szczęśliwą, kochającą się rodzinę.
Akcja filmu rozpoczyna się w 40. urodziny Zosi, w sylwestra 1999 roku. Zosia ma pretensje do losu, że nie poznała Jakuba, zanim zaszła w ciążę z Darkiem. Nad grobem swojej ukochanej babci pochopnie wypowiada życzenie: chciałaby się cofnąć w czasie, by inaczej ułożyć swoje życie. Życzenie się spełnia. Zosia budzi się w swoje imieniny 15 maja 1987 roku. Jest o prawie 13 lat młodsza, Florki nie ma jeszcze na świecie, babcia Zosi jeszcze żyje, a Polska to ciągle PRL. Jest przerażona widząc w swoim łóżku Darka, z którym przecież się rozwiodła. Myśli, że to tylko zły sen, kiedy jednak do niej dociera, że przeniosła się w czasie, postanawia działać. Znając przyszłość, zmienia bieg wypadków. Chroni swoją ukochaną babcię przed śmiertelnym wypadkiem, a swoją przyjaciółkę przed nieudanym związkiem. Przede wszystkim jednak nie chce kontynuować małżeństwa z Darkiem i pragnie jak najszybciej związać się z Kubą. Jakub jest jeszcze żonaty z rozkapryszoną Lidką. Kiedy po wielu perypetiach powraca do współczesności, dowiaduje się, że jest w ciąży z Kubą, a jej ukochana babcia żyje.
Obsada.
i inni
Box office.
W pierwszy weekend wyświetlania do kin na film poszło 154 751 osób. Wynik ten lokuje film na 9. miejscu na liście najlepszych otwarć w 2008 roku oraz na 3. miejscu wśród filmów polskich tego roku. W pierwszy weekend "Ile waży koń trojański?" prezentowany był w kinach na 117 kopiach, co daje średnią 1323 widzów na kopię filmu.

</doc>
<doc id="1562133" url="https://pl.wikipedia.org/wiki?curid=1562133" title="Okręty podwodne typu Neger">
Okręty podwodne typu Neger



</doc>
<doc id="1562136" url="https://pl.wikipedia.org/wiki?curid=1562136" title="Okręty podwodne typu Marder">
Okręty podwodne typu Marder



</doc>
<doc id="1562137" url="https://pl.wikipedia.org/wiki?curid=1562137" title="Qassam">
Qassam



</doc>
<doc id="1562140" url="https://pl.wikipedia.org/wiki?curid=1562140" title="Płynny ołów">
Płynny ołów



</doc>
<doc id="1562141" url="https://pl.wikipedia.org/wiki?curid=1562141" title="Parafia Świętych Apostołów Piotra i Pawła w Siemiatyczach">
Parafia Świętych Apostołów Piotra i Pawła w Siemiatyczach

 
Parafia Świętych Apostołów Piotra i Pawła – parafia prawosławna w Siemiatyczach, w dekanacie Siemiatycze diecezji warszawsko-bielskiej.
Na terenie parafii funkcjonują 2 cerkwie i 1 kaplica:
Historia.
Pierwsza pisemna wzmianka o istnieniu cerkwi w Siemiatyczach pochodzi z XV wieku. Według najstarszych źródeł, świątynię ufundował w 1431 Aleksy Kmita Sudymontowicz. Dokument ten został jednak uznany za falsyfikat z okresu sporu parafii z właścicielką Siemiatycz Anną Jabłonowską z przełomu XVII i XVIII w. (wątpliwość budzi tytulatura Aleksego Sudymontowicza i umieszczanie ówczesnych Siemiatycz w ziemi drohickiej, a nie w mielnickiej). W 1456 syn fundatora, Michał, wyremontował cerkiew i przekazał wspólnocie
prawosławnej grunty orne i łąki w uroczysku Gryczówki. Prawa siemiatyckiej cerkwi do tych dóbr zostały potwierdzone w 1513 przez córkę Michała Sudymontowicza, Aleksandrę Tęczyńską.
W dokumencie erekcyjnym cerkwi z 1431 można przeczytać: „"...cerkow w Siemiaticzach na gore nad rekoju Muchowcem meżdu dorogami Czetygowskuju i Cechanowieckoju sediba sweszczennika nad tojuż reczkoju Muchawiec to dorogi Cechanoweckoj i ze sadibami dwoma i morgami szestoma na gorode i zabudowano na tych morgachcerkownych so sluziteli do cerkwe należaczi z zabudowanem należaczi, kotaryj majut należżaszczi służbu cziniti den, jeden w siedmicu."”. Na początku XVI wieku – według zapisków Aleksandry Tęczyńskiej – siemiatycka wspólnota prawosławna posiadała oprócz cerkwi także kaplicę pod wezwaniem św. Anny. Wobec wątpliwości co do autentyczności aktu erekcyjnego pewnym jest stwierdzenie, że cerkiew istniała w Siemiatyczach jeszcze przed rozmierzeniem miasta na włóki (co miało miejsce w 1542).
Po zawarciu unii brzeskiej (1596) cerkiew w Siemiatyczach pozostawała prawosławną do 1614. Właściciel miasta Lew Sapieha, jako wielki kanclerz Księstwa Litewskiego, propagował unię kościelną wśród swoich poddanych. "Prezenta" z 1627 brzmi: „"...prezentu dana królem według prawa patronatu pod warunkiem, że w Siemiatyczach będzie utrzymana unia."”. Lew Sapieha ufundował w Siemiatyczach nową cerkiew i uposażył ją w dobra wsi Rogawka i Sytki. W dokumencie z wizytacji biskupa unickiego z 1726 można przeczytać: „"...pod tytułem Troycy Przenayśw... cerkiew drewniana. Na podgórku Cmętarz ma wkoło oparkaniony z dwoma... Dzwonnica osobno od Cerkwie słusznie opatrzona. Dach na cerkwie gatowy jeszcze się trzyma, kopuł dwie starych z krzyżami iuż opadających... Carskie Drzwi Snicerskiey Roboty pod pozłoto oprawne między kolumny porządne..."”. Do cerkwi należały 4 włóki gruntu (jedna we wsi Boratyniec). W skład parafii w owym czasie wchodziło miasto Siemiatycze oraz wsie: Słochy, Klekotowo, Stare Słochy (Ogrodniki), Wołka, Ogrodniki Turniewskie, Turna (razem z kolonią), Boratyniec Ruski, Moszczona Młynarze, Baciki Bliższe, Baciki Zadnie, Srzednie, Czartajewo, Weremeyki, Hrycki, Czeczele, Klukowo, Rogawka – ogółem 425 domów, zamieszkałych przez 2511 osób. Z zapisków wizytacji z 1789 wiadomo, że cerkiew była już „"...pod wezwaniem Śww. Apostołów Piotra i Pawła y S. Paraskiewy. Sama cerkiew... sytuowana stara Drewniana, okien wszystkich w cerkwi 8... Przy tey Cerkwi przystawione jest kruchta z Drzewa..."”. Do parafii siemiatyckiej należała XVIII-wieczna kaplica Przemienienia Pańskiego (rozbudowana w II połowie XIX w.), znajdująca się na wzgórzu pomiędzy Grabarką a Moszczoną Pańską, aż do czasu utworzenia tam w 1947 monasteru żeńskiego Świętych Marty i Marii i erygowania przyklasztornej parafii.
W okresie unickim parafia siemiatycka stopniowo ubożała, mimo dynamicznego rozwoju miasta. Po likwidacji unii na Białostoccyźnie (1839), cerkiew parafialna była w bardzo złym stanie technicznym. Budowę nowej, murowanej cerkwi na planie krzyża rozpoczęto 29 kwietnia 1865, a ukończono rok później (konsekracja – pod wezwaniem Świętych Apostołów Piotra i Pawła – miała miejsce 6 listopada 1866). Cerkiew wzniesiono w bezpośrednim sąsiedztwie starej, drewnianej.
W 1905 parafia prawosławna w Siemiatyczach liczyła 5177 wiernych, prowadziła 2 szkoły cerkiewno-parafialne i 10 szkół gramoty, w których naukę pobierało 324 uczniów. Posiadała w tym czasie 82 dziesięciny gruntów. Cerkiew cały czas wzbogacano w ikony i różne utensylia, a w 1908 otrzymała nowy ikonostas wykonany w Grodnie. Wspólnota parafialna wykazywała znaczne tendencje rozwojowe i w 1914 liczyła już 6625 osób, zamieszkałych – oprócz Siemiatycz – w 22 okolicznych wsiach.
W sierpniu 1915, w wyniku działań wojennych większa część parafian udała się w głąb Rosji, a opuszczona cerkiew została zamieniona na budynek gospodarczy. Po odzyskaniu przez Polskę niepodległości i powrocie ludności z bieżeństwa, parafia wznowiła działalność otrzymując status etatowej. Duchowni z Siemiatycz obsługiwali również niektóre sąsiednie parafie, a samo miasto stało się siedzibą prawosławnego dekanatu, wchodzącego w skład diecezji grodzieńsko-nowogródzkiej Polskiego Autokefalicznego Kościoła Prawosławnego.
Okres II wojny światowej – walki frontowe, okupacja radziecka, później niemiecka – przyniósł dezorganizację życia parafialnego, ofiary w ludziach i wielkie straty materialne. W 1952 Siemiatycze zostały siedzibą powiatu, co spowodowało wzrost ilości mieszkańców, w związku z czym również parafia prawosławna powiększyła się liczebnie. W 1966 uroczyście obchodzono 100-lecie istnienia cerkwi parafialnej. 1 maja 1973 świątynia doznała poważnych zniszczeń wskutek pożaru, jednak w ciągu kilku kolejnych lat odrestaurowano wnętrze cerkwi oraz ikony, przybyło też wiele nowych untensyliów. W latach 1982–1990 wzniesiono nowy dom parafialny z baptysterium św. Męczennika Gabriela, poświęcony 12 lipca 1990. W tym samym roku rozpoczęto generalny remont cerkwi, m.in. położono nowe tynki, wymieniono podłogę, wykonano nową stolarkę, zainstalowano nowy system ogrzewczy i nagłaśniający, odrestaurowano ikony i pozłocono ich ramy, wykonano polichromię, zbudowano murowane ogrodzenie wokół świątyni.
W 1991 parafia kupiła działkę przy ulicy Władysława Sikorskiego w celu wzniesienia nowej cerkwi. W 1992 zbudowano tam prowizoryczną drewnianą cerkiew pod wezwaniem św. Proroka Eliasza. Materiał budowlany pochodził ze starego domu parafialnego. Była to już druga filia parafii w Siemiatyczach; pierwsza działała w Rogawce, użytkując XIX-wieczną cerkiew pod wezwaniem "Cudownego Zbawiciela". Kolejna, trzecia filia parafii powstała w Boratyńcu Ruskim, kiedy wierni z tej miejscowości i pobliskich Siemiatycz-Stacji ofiarowali ziemię pod budowę świątyni. Cerkiew pod wezwaniem św. Anny – według projektu architekta Michała Bałasza – zaczęto wznosić w 1994.
Przełomowym wydarzeniem w życiu wspólnoty był dekret metropolity Bazylego z 16 sierpnia 1996, zgodnie z którym z parafii Świętych Apostołów Piotra i Pawła w Siemiatyczach wydzielono 3 nowe parafie – Zmartwychwstania Pańskiego w Siemiatyczach, św. Anny w Boratyńcu Ruskim i "Cudownego Zbawiciela" w Rogawce.
18 sierpnia 2001 parafię odwiedził w drodze na Grabarkę patriarcha Aleksandrii i całej Afryki Piotr VII.
W 2003 zmodernizowano dach cerkwi, a także wymieniono wszystkie 7 kopuł.
15 maja 2004 w Słochach Annopolskich rozpoczęto budowę cerkwi filialnej pod wezwaniem św. Marii Magdaleny i Świętych Męczenników Ziemi Chełmskiej i Podlaskiej, jako pomnika upamiętniającego martyrologię mieszkańców wsi w czasie II wojny światowej.
Od 2004 obie siemiatyckie parafie prawosławne są gospodarzami corocznego Przeglądu Pieśni Religijnej i Paraliturgicznej.
Ważnym wydarzeniem w życiu parafii był wybór przez Sobór Biskupów PAKP w dniu 28 listopada 2006 o. archimandryty dra Jerzego (Pańkowskiego), namiestnika stauropigialnego monasteru św. Onufrego w Jabłecznej na "biskupa siemiatyckiego". Chirotonia odbyła się w soborze metropolitalnym św. Marii Magdaleny w Warszawie. Liturgię prymicyjną biskup Jerzy celebrował w Siemiatyczach w dniu 15 lutego 2007 (w uroczystość Spotkania Pańskiego); następnie złożył oficjalne wizyty w Urzędzie Miasta i Starostwie Powiatowym. Tym samym cerkiew Świętych Apostołów Piotra i Pawła została nieoficjalnie podniesiona do rangi katedry tytularnej biskupa siemiatyckiego.
W latach 2006–2008 całkowicie wyremontowano ogrodzenie wokół cerkwi.
17 sierpnia 2010 parafię wizytował patriarcha Konstantynopola Bartłomiej I.
20 sierpnia 2014 miało miejsce wyświęcenie cerkwi św. Marii Magdaleny w Słochach Annopolskich. Uroczystości przewodniczył metropolita warszawski i całej Polski Sawa, w asyście arcybiskupa lubelskiego i chełmskiego Abla, biskupa siemiatyckiego Jerzego, biskupa supraskiego Grzegorza oraz biskupa Nowego Jorku i New Jersey Michała (z Kościoła Prawosławnego w Ameryce). Obecni byli również mnisi z atoskiego Klasztoru Simonopetra (w dniach 16–23 sierpnia odwiedzający z relikwiami Świętego Krzyża i św. Marii Magdaleny główne ośrodki prawosławia w Polsce), a także dwaj rzymskokatoliccy biskupi z diecezji drohiczyńskiej.
14 maja 2016, podczas uroczystości upamiętniającej 585-lecie parafii, 150-lecie ukończenia budowy obecnej świątyni parafialnej i 20-lecie erygowania z siemiatyckiej parafii Świętych Piotra i Pawła trzech nowych, w pobliżu cerkwi parafialnej ustawiono i poświęcono dwa krzyże: jeden z nich upamiętnia bieżeństwo (1915), natomiast drugi – pierwszą drewnianą cerkiew w Siemiatyczach z 1431 (znajduje się na miejscu jej ołtarza).
8 października 2017 r. w cerkwi parafialnej odbyła się chirotonia biskupia; najprawdopodobniej pierwsza w 586-letniej historii parafii. Wyświęcony został nowy biskup siemiatycki, wikariusz diecezji warszawsko-bielskiej – Warsonofiusz (Doroszkiewicz).

</doc>
<doc id="1562148" url="https://pl.wikipedia.org/wiki?curid=1562148" title="Szypska Fatra">
Szypska Fatra

Szypska Fatra (słow. "Šípska Fatra") – grupa górska w randze mikroregionu w Karpatach Zachodnich na Słowacji, usytuowana w widłach Wagu i Orawy. Najwyższym szczytem jest Šíp (1169 m n.p.m.).
Regionalizacja.
Do lat 70. XX w. Szypska Fatra łączona była powszechnie z Górami Choczańskimi, zarówno przez geografów i geomorfologów czechosłowackich jak i polskich. Od 1978 r. ze względu na lokalne podobieństwa geomorfologiczne przez słowackich geografów zaliczana jest do Wielkiej Fatry w makroregionie Tatrzańsko-Fatrzańskim (słow. "Fatransko-tatranská oblasť"). Ze względów praktycznych (spójność ze słowackimi źródłami oraz słowacką wikipedią) ten pogląd jest utrzymany w niniejszym artykule. Jednocześnie warto podkreślić, że współcześni polscy geografowie skłaniają się w dalszym ciągu do włączania Szypskiej Fatry do Gór Choczańskich (w Centralnych Karpatach Zachodnich), podkreślając łączność orograficzną (w rejonie przełęczy Brestová) obu jednostek oraz ich podobieństwa geologiczne (w Wielkiej Fatrze występuje trzon krystaliczny, którego brak na powierzchni zarówno w Górach Choczańskich jak i w Szypskiej Fatrze).
Położenie i podział.
Szypska Fatra zajmuje znaczną część terenu w widłach Wagu i jego prawego dopływu – Orawy. W ten sposób zachodnią i północną granicę tej jednostki wyznacza dolina Orawy od jej ujścia do Wagu w Królewianach po miejscowość Párnica, poza którą wznosi się Mała Fatra. Granicę północno-wschodnią wyznacza dolina lewobrzeżnego dopływu Orawy – Žáškovskiego potoku po Žaškov (tzw. Rów Podchoczański) i jej przedłużenie w kierunku przełęczy Brestová, poza którą rozciąga się już Pogórze Orawskie. Granicę wschodnią, oddzielającą Szypską Fatrę od Gór Choczańskich stanowi dolina potoku Likavka, spływającego spod Brestovej i uchodzącego do Wagu w Rużomberku. Granicę południową wyznacza dolina Wagu od Rużomberku po ujście Orawy – poza nią rozciąga się właściwy zrąb Wielkiej Fatry.
Szypska Fatra dzieli się dość wyraźnie na trzy mniejsze części. Najbardziej na zachodzie, wprost w widłach Wagu i Orawy, leży masyw Šípu. Najwyższym szczytem masywu jest w nim Šíp. Na południowy wschód, oddzielony od niego Škútovą doliną i przełęczą Žaškovské sedlo, leży masyw Ostrégo (1067 m), w którym wyróżniają się jeszcze Havran (915 m) i Hrdoš (917 m). Komjatnianská dolina oddziela go od położonego najbardziej na wschód i południe masywu Kečky (1139 m) i Radičiná (1127 m). Najbardziej na południe wysuniętym i nieco wydzielającym się członem tej ostatniej jednostki jest zwalisty masyw Čebraťu (1054 m) nad Rużomberkiem.
Geologia i morfologia.
Najwyższe szczyty tej jednostki sięgają wysokości 1050–1170 m n.p.m. Ich niższe partie i rozdzielające je doliny zbudowane są z pochodzących z dolnej i środkowej kredy, stosunkowo miękkich, marglistych wapieni, margli i marglistych łupków, zaliczanych do płaszczowiny kriżniańskiej. Partie szczytowe najwyższych wzniesień tworzą natomiast wielkie kry ciemnoszarych lub czarnych, żyłkowanych wapieni i szarych dolomitów triasowych (tzw. „choczańskich”), zaliczanych już do płaszczowiny choczańskiej. W utworach choczańskich wytworzył się szereg interesujących form skalnych w postaci urwistych ścian, progów skalnych, grzebieni skalnych i samotnych turni. Znajdziemy tu również szereg form krasowych, m.in. jaskinie, leje krasowe, źródła krasowe.

</doc>
<doc id="1562149" url="https://pl.wikipedia.org/wiki?curid=1562149" title="Ostrze trzoneczkowate">
Ostrze trzoneczkowate

Ostrze trzoneczkowate (ang. tanged points) – narzędzie krzemienne wykonane z wióra lub rzadziej odłupka. Ostrze posiada uformowany retuszem trzonek, mniej lub bardziej wyraźny. Specyficzną odmianą jest liściak - trzonek jest słabo wyodrębniony. W okresie Dryas III (11-10 tys. lat temu) służyły jako grociki strzał. Od nich wziął nazwę kompleks kultur ostrzy trzoneczkowatych, a każda kultura w tym kompleksie posiadała swój charakterystyczny typ grocika.
W niektórych źródłach ostrza trzoneczkowate określa się jako liściaki trzpieniowate.

</doc>
<doc id="1562150" url="https://pl.wikipedia.org/wiki?curid=1562150" title="Rabka Zaryte">
Rabka Zaryte

Rabka Zaryte – stacja kolejowa w Zarytem (części miasta Rabki-Zdrój), w województwie małopolskim w Polsce.
Obecnie stacja jest używana tylko do przejazdów pociągami retro realizowanymi przez Skansen taboru kolejowego w Chabówce oraz w czasie zamknięć torowych na północ od Nowego Sącza. Pierwszy budynek stacyjny (wzniesiony w stylu galicyjskim – jak dworzec w Mszanie Dolnej) został zniszczony przez wycofujących żołnierzy niemieckich na przełomie 1944/1945 r. Odbudowany po wojnie drewniany budynek spalił się w pożarze w 1992 r.
Stacja posiada sygnalizację kształtową wyjazdową, natomiast semafory wjazdowe są świetlne. Sterowanie ruchem na stacji odbywało się z nastawni dysponującej "RZ" (głowica wschodnia) oraz wykonawczej "RZ1" (głowica zachodnia).
Działał tutaj kamieniołom z czterema bocznicami, na których dokonywano załadunku i przeładunku urobku.
W 2007 roku stacja ta była centralnym miejscem Parowozjady.
Stacja leży na Turystycznym Szlaku Kolejowym Przez Karpaty.

</doc>
<doc id="1562152" url="https://pl.wikipedia.org/wiki?curid=1562152" title="Remote Administrator">
Remote Administrator

Remote Administrator – program umożliwiający zdalny dostęp do komputera. Zasada jego działania polega na utworzeniu przez aplikację „lustrzanego sterownika”, tzn. wirtualnej karty graficznej, która „odrysowuje” wszelkie ruchy na komputerze. Umożliwia to obserwowanie innego komputera lub kontrolę nad nim.
Cena zależy od modułu, licencja "Radmin Server 3" kosztuje 49$, natomiast "Radmin Viewer" jest darmowy.
Zasada działania.
Program dzieli się na 2 aplikacje:
Wszelkie operacje wykonane na komputerze są przekazywane za pośrednictwem internetu. Umożliwia to tzw. „lustrzany sterownik” (Video Hook Driver), którzy przesyła zarejestrowane ruchy, omijając kartę graficzną osoby, u której postawiono serwer. Nowsze wersje programu zostały specjalnie przystosowane, aby wysyłać tylko zmieniające się fragmenty obrazu, co zwiększa liczbę odbieranych klatek na sekundę przy mniejszym obciążeniu procesora oraz sieci.
Oprogramowanie pozwala na dodawanie różnych elementów bezpieczeństwa oraz tworzenie wielu kont z różnymi przywilejami.

</doc>
<doc id="1562156" url="https://pl.wikipedia.org/wiki?curid=1562156" title="RAdmin">
RAdmin



</doc>
<doc id="1562158" url="https://pl.wikipedia.org/wiki?curid=1562158" title="Ulica Lipowa">
Ulica Lipowa

Ulica Lipowa – siódma najbardziej popularna nazwa ulic w Polsce. Jest ich 1684.

</doc>
<doc id="1562159" url="https://pl.wikipedia.org/wiki?curid=1562159" title="Zatoka Dublińska">
Zatoka Dublińska

Zatoka Dublińska (irl. "Cuan Bhaile Átha Cliath", ang. "Dublin Bay") – deltoidalna w kształcie (inlet), zatoka Morza Irlandzkiego, położona na wschodnim wybrzeżu Irlandii.
Sama zatoka jest szeroka na około 10 km z północy na południe oraz długa na 7 km od jej szczytu do centrum Dublina, rozciągając się od przylądka Howth na północy aż do Dalkey Point (w Dún Laoghaire) na południu. Sztucznie stworzona Bull Island (North Bull Island) jest ulokowana w północnym narożniku zatoki i rozciąga się na prawie 5 km. Znajduje się na niej plaża piaskowa o nazwie Dollymount Strand a na niej rezerwat dzikiego ptactwa o międzynarodowej sławie. 
Zatoka jest częścią Morza Irlandzkiego i położona jest w miejscu w którym kończą swój bieg, rzeki Liffey oraz Dodder. W pobliżu do zatoki wpada także rzeka Tolka, oraz kilka innych małych rzek. Ponieważ dawniej w tym miejscu tworzyły się rozległe bagna i stawy, można w tym doszukać się pochodzenia nazwy miasta Dublin (po irlandzku "Dubh Linn" znaczy "Czarny Staw").
Obszar metropolitalny Dublina praktycznie otacza zatokę z trzech stron (od północy, zachodu i południa), a od wschodu rozciąga się morze Irlandzkie. Sam Dublin, zwany po irlandzku Baile Átha Cliath (co oznacza "Bród Pleciony", to jest wzmocniony płotem z wikliny), został założony przez wikingów w miejscu gdzie możliwe było wybudowanie owego wiklinowego mostu pomiędzy dwoma brzegami rzeki. W następnych latach miasto rozprzestrzeniło się do ujścia rzeki a potem wzdłuż wybrzeża zatoki na północ i południe.
Zatoka Dublińska, jest raczej płytka i posiada mnóstwo ławic piaszczystych oraz skalnych występów, które stanowiły jawne zagrożenie dla statków, szczególnie kiedy wiatr wiał ze wschodu. Aż do obecnych czasów, wiele statków oraz ich pasażerów stało się ofiarami zdradliwego ukształtowania dna zatoki.
Ostatnią ofiarą zatoki był parowiec "RMS "Leinster"" a wraz z nim ponad 500 osób, zatopiony przez niemieckiego U-Boota "UB-123" dnia 10 października 1918. Jednostka spoczywa na głębokości 33 metrów dokładnie w miejscu o szerokości geograficznej 53° 18' 88" N; długości 5° 47' 71" W.
W 1972 roku zaproponowano budowę rafinerii w Zatoce Dublińskiej. Plan został żywiołowo odrzucony przez ekologów oraz władze miejskie Dublina z powodu dużego ryzyka zanieczyszczenia. W 2002 kolejnym pomysłem na rozwój Portu w Dublinie była propozycja wybudowania podmorskiego zbiornika na gaz pod dnem zatoki. Znane były także propozycje powstania parku rozrywki na lagunie w zatoce. Wszystkie te propozycje pozostają do dzisiaj w sferze planów.

</doc>
<doc id="1562162" url="https://pl.wikipedia.org/wiki?curid=1562162" title="Pietro Capocci">
Pietro Capocci

Pietro Capocci (ur. 1200, zm. 20 maja 1259) – włoski kardynał.
Wywodził się z rzymskiej arystokracji. Był spokrewniony z papieżem Honoriuszem III (1216-27), u którego służył jako hostiariusz. Był też kanonikiem bazyliki watykańskiej. W 1243 roku uzyskał tytuł magistra.
28 maja 1244 papież Innocenty IV mianował go kardynałem diakonem San Giorgio in Velabro. Uczestniczył w Soborze Lyońskim w 1245 roku, a w roku 1247 został wysłany jako legat do Niemiec w celu doprowadzenia do wyboru nowego króla po ogłoszonej przez Sobór detronizacji Fryderyka II. Legacja trwała do listopada 1248 roku. Wiosną 1249 roku został mianowany gubernatorem czterech prowincji Państwa Kościelnego i legatem w królestwie Sycylii; pełniąc ten urząd dowodził wojskiem papieskim walczącym z cesarzem Fryderykiem II, jednak bez większych sukcesów. W latach 1254-1255 działał jako legat papieski w Niemczech, Polsce i krajach skandynawskich. Podpisywał bulle papieskie między 27 września 1244 a 30 kwietnia 1259. Zmarł w Rzymie.

</doc>
<doc id="1562165" url="https://pl.wikipedia.org/wiki?curid=1562165" title="Maksymilian Bart Kozłowski">
Maksymilian Bart Kozłowski

Maksymilian Kozłowski ps. artystyczny "Bart" (ur. 9 września 1936 w Fordonie, obecnie dzielnica Bydgoszczy, zm. 12 października 2020 w Mogielnie) – polski poeta oraz prozaik.
Życiorys.
Młodość.
Maksymilian Bart Kozłowski urodził się w Fordonie, obecnie dzielnica Bydgoszczy, jego ojciec Józef pochodził z Wielkopolski a jego matka Marianna z Kieleckiego. Z powodu wybuchu II wojny światowej Maksymilian ominął pierwsze klasy szkoły, które nadrobił zaliczając nieraz dwie klasy w jednym roku szkolnym. W trakcie wojny mieszkał z rodzicami w Turku. Z powodu licznego rodzeństwa i niesprzyjającej sytuacji materialnej opuścił swój rodzinny dom w młodym wieku.
Praca zawodowa.
Mając 15 lat rozpoczął pracę w Ursusie pod Warszawą jako goniec. Następnie przeniósł się na Górny Śląsk. Uczęszczał do szkoły górniczej w Szopienicach. Pracował w różnych kopalniach węgla oraz w hucie "Bobrek". W roku 1959 powrócił do Bydgoszczy. Pracował m.in. w Fabryce Opakowań Blaszanych i Zakładach Rowerowych "Romet". Mając blisko 40 lat, Kozłowski zdał maturę z wyróżnieniem. Od tego czasu pracował w administracji różnych przedsiębiorstw aż do emerytury. W roku 1988 przeprowadził się do Mogilna, gdzie przez 3 lata (do roku 1991), pracował w Mogileńskiej Fabryce Mebli.
Utwory i nagrody.
Maksymilian Kozłowski debiutował w roku 1969, jako poeta równocześnie w "Poezji" i "Nowej Wsi" (wierszami „Opoka” i „Pielgrzymka”). Jego ojcem chrzestnym w literaturze był literat warszawski Tadeusz Chudy. Maksymilian często publikował utwory w prasie literackiej oraz pojawiał się na antenie Polskiego Radia. Zdobył także wiele nagród w różnych konkursach literackich w różnych częściach Polski, począwszy od nagrody w XIV Ogólnopolskim Turnieju Poezji Społecznie Zaangażowanej „Czerwonej Róży” (1974), w konkursie „Rubinowej Hortensji” (1975) oraz „Klubu Forum” (1976-1977). Za całokształt dorobku twórczego otrzymał nagrodę artystyczną „Artura”. Wiersze Maksymiliana Barta-Kozłowskiego znajdują się w licznych antologiach, a nawet w podręcznikach szkolnych. Maksymilian Kozłowski tworzy także prozę. W roku 1999 wydał "W drodze do Efezu", powieść nagrodzoną w ogólnopolskim konkursie im. Mikołaja Reja, a "Wyjście z doliny Eszkol" z roku 2004, została nagrodzona w ogólnopolskim konkursie im. Stefana Żeromskiego. W roku 2007 ukazała się powieść "Tamte dni, tamte lata" nakładem Komo-Graf Ożarów Mazowiecki. W roku 2007 Deutsches Polen-Institut z Darmstadt w Niemczech zamieścił w swych zbiorach, dotąd niepublikowaną, powieść Maksymiliana Kozłowskiego pt. "Odzyskane niebo". W 2007 roku pisarz otrzymał Brązowy Krzyż Zasługi, a we wcześniejszym okresie: odznakę „Zasłużony Działacz Kultury” (1980), Odznakę Honorową „Za Szczególne Zasługi dla Województwa Bydgoskiego” (1988), Medal Honorowy im. Jakuba Wojciechowskiego, Złotą Odznakę Polskiego Związku Niewidomych (2003). W roku 2008 opublikował książkę poetycką "Białych róż zaczerwienienie". W październiku 2009 roku ukazała się książka "Szczególne znaki czasu" – zbiór wierszy i opowiadań.
Należał do Koła Młodych ZLP (1974–1981), Grupy Faktu Poetyckiego „Parkan” (1975–1981), działał w Robotniczym Stowarzyszeniu Twórców Kultury, był przewodniczącym bydgoskiego Klubu Robotników Piszących. Członek ZLP od 1992 roku (wcześniej członek Korespondencyjnego Klubu Młodych Pisarzy i Koła Młodych ZLP). Od 1988 roku mieszka w Mogilnie, na pograniczu Kujaw i Wielkopolski.

</doc>
<doc id="1562168" url="https://pl.wikipedia.org/wiki?curid=1562168" title="U-79 (1941)">
U-79 (1941)

U-79 – niemiecki okręt podwodny typu "VII C" z okresu II wojny światowej. Okręt wszedł do służby w 1941 roku i został zatopiony w grudniu tego samego roku na Morzu Śródziemnym.
Historia.
U-79 odbył 6 patroli bojowych spędzając łącznie w morzu 102 dni. Zatopił 2 statki o łącznym tonażu 2983 BRT, uszkodził 1 statek (10356 BRT) oraz uszkodził 1 okręt o wyporności 625 ton (kanonierka HMS „Gnat”, nie naprawiona). W przeciwieństwie do wielu innych okrętów podwodnych, na tym okręcie nie było żadnych ofiar śmiertelnych.
Został zatopiony 23 grudnia 1941 na Morzu Śródziemnym przez dwa brytyjskie niszczyciele: HMS „Hasty” oraz HMS „Hotspur”, które przeprowadziły udany atak bombami głębinowymi. Uratowano całą 44-osobową załogę.
Współrzędne zatopienia okrętu: . 
Przebieg służby.
Dowódcy.
13.03.1941-23.12.1941 – Kapitänleutnant (kapitan marynarki) Wolfgang Kaufmann

</doc>
<doc id="1562170" url="https://pl.wikipedia.org/wiki?curid=1562170" title="Michał Stankiewicz">
Michał Stankiewicz



</doc>
<doc id="1562172" url="https://pl.wikipedia.org/wiki?curid=1562172" title="Chromotropizm (chemia)">
Chromotropizm (chemia)

Chromotropizm - zjawisko odwracalnej zmiany barwy związków chemicznych pod wpływem zmiany warunków fizycznych lub chemicznych, takich jak temperatura (termochromizm), ciśnienie (piezochromizm), światło (fotochromizm), pole magnetyczne (magnetochromizm), rozpuszczalnik (solwatochromizm), stężenie lub przeciwjon. Poszczególne zjawiska często nakładają się na siebie, czyli dana substancja może równocześnie wykazywać np. solwato- i termochromizm. Zjawisko chromotropizmu występuje szczególnie często dla związków koordynacyjnych.

</doc>
<doc id="1562173" url="https://pl.wikipedia.org/wiki?curid=1562173" title="Kod pozycyjny">
Kod pozycyjny



</doc>
<doc id="1562174" url="https://pl.wikipedia.org/wiki?curid=1562174" title="Rainiero da Viterbo">
Rainiero da Viterbo

Rainiero da Viterbo (ur. ok. 1180/90 w Viterbo — zm. 27 maja 1250 w Viterbo) – włoski kardynał.
Życiorys.
Pochodził z Viterbo, z rodziny, która pod koniec XIII wieku przyjęła nazwisko Capocci, nie była jednak spokrewniona z arystokratycznym rodem Capocci z Rzymu. W młodym wieku wstąpił do zakonu cystersów w rzymskim klasztorze SS. Vincenzo e Anastasio alle Tre Fontane. Uzyskał tytuł "magistra", nie wiadomo jednak gdzie studiował. W 1215 został notariuszem w kancelarii papieskiej, a rok później (prawdopodobnie 5 marca 1216) papież Innocenty III mianował go kardynałem diakonem Santa Maria in Cosmedin. Jeszcze w tym samym roku działał jako legat papieski w Lombardii razem z kardynałem Leone Brancaleone. W następnych latach kilkakrotnie sprawował funkcje gubernatora różnych prowincji Państwa Kościelnego. W 1243 został wybrany biskupem Viterbo, jednak już w następnym roku zrezygnował z biskupstwa i objął urząd wikariusza Rzymu. W 1246 został wysłany z misją legacką do królestwa Sycylii, razem z kardynałem Stefano Conti. Uczestniczył w papieskich elekcjach w 1227, 1241 i 1243 roku. Podpisywał bulle papieskie między 7 marca 1216 a 7 maja 1244. Był protektorem zakonów w kurii rzymskiej, zwłaszcza cystersów i dominikanów (był osobistym przyjacielem św. Dominika Guzmana). Zmarł w rodzinnym Viterbo.

</doc>
<doc id="1562180" url="https://pl.wikipedia.org/wiki?curid=1562180" title="Heksagram">
Heksagram



</doc>
<doc id="1562186" url="https://pl.wikipedia.org/wiki?curid=1562186" title="Run (singel Leony Lewis)">
Run (singel Leony Lewis)

Run – cover piosenki, zespołu Snow Patrol, utwór ten po raz pierwszy Leona Lewis wykonała 31 października 2008 w „BBC Radio 1's Live Lounge”. Później wydała go jako 5 singel z albumu Spirit, a dokładnie z jego reedycji, czyli Spirit: The Deluxe Edition.
„Run” został wydany najpierw 14 listopada 2008 w Irlandii i zadebiutował na 1. pozycji, którą utrzymał przez 4 tygodnie. Następnie 30 listopada w formacie digital download został wydany w Wielkiej Brytanii i także zadebiutował na 1. miejscu utrzymując tę pozycję przez 2 tygodnie oraz został najlepiej sprzedającym się singlem w formacie digital download, gdyż w ciągu dwóch dni od wydania sprzedał się w liczbie 69 244. W rankingu podsumowującym 2008 rok w Wielkiej Brytanii uzyskał 13. pozycję.
16 grudnia 2008 w formacie digital download singiel został wydany w Stanach Zjednoczonych oraz w Kanadzie jednak w obu tych państwach nie był promowany.

</doc>
<doc id="1562187" url="https://pl.wikipedia.org/wiki?curid=1562187" title="Erta Ale">
Erta Ale

Erta Ale („Góra Dymu“) – aktywny odosobniony bazaltowy wulkan tarczowy w północno-wschodniej Afryce, na obszarze północnej Etiopii w regionie Afar, na terenie depresji Danakil. Erta Ale wznosi się na wysokość 613 m n.p.m. i jest najbardziej aktywnym wulkanem w Etiopii.

</doc>
<doc id="1562188" url="https://pl.wikipedia.org/wiki?curid=1562188" title="Vavrinec Čaplovič">
Vavrinec Čaplovič

Vavrinec Čaplovič (ur. 5 sierpnia 1778 r. w Jasieniowej, zm. 25 grudnia 1853 r. w Bratysławie) – słowacki urzędnik państwowy, archiwista, zbieracz książek, mecenas Orawy, fundator cennej biblioteki znajdującej się w Dolnym Kubinie.

</doc>
<doc id="1562189" url="https://pl.wikipedia.org/wiki?curid=1562189" title="Turzyca patagońska">
Turzyca patagońska

Turzyca patagońska ("Carex magellanica") – gatunek byliny z rodziny ciborowatych. Podgatunek "irrigua" występuje na obszarach wokółbiegunowych na półkuli północnej, podczas gdy podgatunek typowy "magellanica" rośnie w południowej części Ameryki Południowej. W południowej części zasięgu występuje w górach na torfowiskach i młakach. W Polsce w sumie kilkadziesiąt okazów rośnie w dwóch miejscach w Karkonoszach: koło Wielkiego Stawu i pod Szrenicą.
Biologia i ekologia.
Występuje na torfowiskach przejściowych, na młakach i źródliskach. Rozmnaża się głównie wegetatywnie za pomocą rozłogów. 
Zmienność.
Wyróżniane są dwa podgatunki:
Tworzy mieszańce z turzycą bagienną ("Carex limosa").
Zagrożenia i ochrona.
Gatunek w Polsce zagrożony z powodu bardzo nielicznego występowania. Bezpośrednimi zagrożeniami jest wpływ sąsiedztwa szlaku turystycznego (związane z tym zmiany warunków hydrologicznych) oraz konkurencja bardziej ekspansywnych gatunków, głównie traw. Gatunek umieszczony w Polskiej Czerwonej Księdze Roślin (2011) w kategorii CR (krytycznie zagrożony); w wydaniu z roku 2014 posiada kategorię EN (zagrożony). Umieszczony także w czerwonej księdze Niemiec. Objęty prawną ochroną gatunkową od 2004 r. Umieszczony na Czerwonej liście roślin i grzybów Polski w kategorii V (narażony). W wydaniu z 2016 roku otrzymał kategorię EN (zagrożony).

</doc>
<doc id="1562191" url="https://pl.wikipedia.org/wiki?curid=1562191" title="Carex magellanica">
Carex magellanica



</doc>
<doc id="1562193" url="https://pl.wikipedia.org/wiki?curid=1562193" title="Rozdroże Izerskie (polana)">
Rozdroże Izerskie (polana)

Rozdroże Izerskie – polana górska na wysokości 767 m n.p.m. w południowo-zachodniej Polsce, w Górach Izerskich, w Sudetach Zachodnich.
Położenie.
Rozdroże położone jest w środkowo-wschodniej części Gór Izerskich, po północnej stronie od Wysokiej Kopy, najwyższego wzniesienia Gór Izerskich pomiędzy Wysokim Grzbietem a Grzbietem Kamienickim, około 8,7 km na południowy wschód od miejscowości Świeradów-Zdrój.
Fizjografia.
Rozdroże Izerskie to szerokie rozległe siodło, głęboko wcięte w gnejsowe podłoże Gór Izerskich, o łagodnych podejściach oraz stromych skrzydłach. Łączy ono Wysoki Grzbiet Gór Izerskich po południowej stronie z Grzbietem Kamienickim po północnej stronie oraz stanowi wododział pomiędzy zlewniami Kwisy i Małej Kamiennej. W centralnym punkcie Rozdroża Izerskiego rozciąga się obszerna łąka, a dalsze otoczenie rozdroża zajmuje dolnoreglowy las świerkowy. Znajduje się też na nim węzeł szlaków turystycznych i skrzyżowanie dróg leśnych łączących Wysoki Grzbiet z Grzbietem Kamienickim. Przebiega tędy droga wojewódzka nr 404 nazywana "Drogą Sudecką" ze Szklarskiej Poręby przez Zakręt Śmierci do Świeradowa-Zdroju.
Inne.
Na Rozdrożu Izerskim w przeszłości działało schronisko "Ludwigsbaude", w którym w XIX wieku znajdowała się wypożyczalnia koni wierzchowych i stacja tragarzy lektyk. Schronisko spaliło się w 1912 roku ale zostało odbudowane. Działało jeszcze po II wojnie światowej jako "Leśna Chata". Potem zamieniono je na prewentorium gruźlicze dla dzieci. Następnie pełniło rolę (wykorzystywanego tylko w części) hotelu dla drwali. Następnie budynek stał pusty i był przeznaczony do rozbiórki, która ostatecznie nastąpiła w lipcu 2013.
Turystyka.
Rozdroże Izerskie stanowi punkt widokowy na grzbiety Gór Izerskich oraz na Izerskie Garby z Kopalnią "Stanisław".

</doc>
<doc id="1562195" url="https://pl.wikipedia.org/wiki?curid=1562195" title="Claude Gueant">
Claude Gueant



</doc>
<doc id="1562198" url="https://pl.wikipedia.org/wiki?curid=1562198" title="Siedem żyć (film)">
Siedem żyć (film)

Siedem żyć (tytuł oryg. "The Dead Girl") – amerykański dramat filmowy z 2006 roku w reżyserii Karen Moncrieff.
Opis fabuły.
Fabuła filmu wprowadza widza w świat smutku i nostalgii. Szeroka gama głównych bohaterów to indywidua zgorzkniałe, cierpiące oraz osamotnione, często wykolejeńcy, osoby egzystujące na peryferiach życia.
Bohaterów poznajemy w każdym z pięciu rozdziałów. Powierzchownie nic ich ze sobą nie łączy, w trakcie trwania filmu okazuje się, że większość z nich ma ze sobą wiele wspólnego.
Rozdział pierwszy, zatytułowany "Nieznajoma", przedstawia losy apodyktycznej, schorowanej matki oraz jej zagubionej córki, które mieszkają na odludziu. Córka, Arden, nieopodal swego domu odnajduje zwłoki młodej dziewczyny.
W rozdziale drugim − "Siostrze" − niestabilna emocjonalnie studentka medycyny, Leah, szykuje się do przeprowadzenia autopsji. W zwłokach, które mają jej do tego posłużyć, początkowo rozpoznaje swoją zaginioną przed laty siostrę; szybko jednak przekonuje się, iż tkwi w błędzie.
Segment trzeci, "Żona", to historia starszej kobiety, gospodyni domowej Ruth. Kobieta, wbrew własnej woli, bierze udział w kryminalnym życiu męża. Pewnego dnia w magazynie znajdującym się tuż przy domu odnajduje pokrwawione dziewczęce ubrania. Decyduje się powiadomić o sekretnym życiu męża policję.
Kolejny rozdział nosi tytuł "Matka"; w nim dowiadujemy się ostatecznie, że odnaleziona przez Arden na pustkowiu dziewczyna to niejaka Krista Kutcher. Jej zrozpaczona matka, Melora, kontaktuje się z przyjaciółką-prostytutką córki, Rosettą. Ta wprowadza kobietę w szczegóły skrywanego przed Melorą życia osobistego zmarłej (Krista uciekła z domu jako nastolatka).
Rozdział finalny, "Martwa dziewczyna", ukazuje wątek samej Kristy − ostatnie godziny jej życia, tj. desperacką próbę dostania się do przebywającej w sąsiedniej miejscowości córeczki Ashley oraz niefortunną podróż z Carlem, mężem Ruth-kryminalistą...
Wydanie filmu.
Jego światowa premiera odbyła się 7 listopada 2006 r. podczas AFI Film Festival. W roku 2007 "Siedem żyć" nominowano w trzech kategoriach do nagrody Independent Spirit − jako "najlepszy film", za reżyserię oraz w kategorii "najlepsza rola drugoplanowa" (nominowana: Mary Beth Hurt). Karen Moncrieff, twórczyni filmu, została także nagrodzona podczas Deauville Film Festival oraz San Diego Film Critics Society Awards.

</doc>
<doc id="1562202" url="https://pl.wikipedia.org/wiki?curid=1562202" title="I liga brazylijska w piłce nożnej (1971)">
I liga brazylijska w piłce nożnej (1971)

Brazylia 1971
Mistrzem Brazylii został klub Clube Atlético Mineiro, natomiast wicemistrzem Brazylii – klub São Paulo.
Do Copa Libertadores w roku 1972 zakwalifikowały się następujące kluby:
W 1971 roku w rozgrywkach I ligi brazylijskiej wzięło udział 20 klubów. Nie było żadnych spadków, a w następnym sezonie I liga liczyła 26 klubów.
Campeonato Brasileiro Série A 1971.
Uczestnicy.
W mistrzostwach Brazylii w 1971 roku wzięło udział 20 klubów – najlepszych w mistrzostwach stanowych 1970 roku.
Jedenaście stanów nie miało żadnego reprezentanta w pierwszej lidze: Alagoas, Amazonas, Dystrykt Federalny, Espírito Santo, Goiás, Maranhão, Mato Grosso, Pará, Rio Grande do Norte, Santa Catarina, Sergipe.
Stan Bahia reprezentował 1 klub: EC Bahia.
Stan Ceará reprezentował 1 klub: Ceará Fortaleza.
Stan Guanabara reprezentowało 5 klubów: América Rio de Janeiro, Botafogo FR, CR Flamengo, Fluminense FC, CR Vasco da Gama.
Stan Minas Gerais reprezentowały 3 kluby: América Belo Horizonte, Clube Atlético Mineiro, Cruzeiro EC.
Stan Parana reprezentował 1 klub: Coritiba FBC.
Stan Pernambuco reprezentowały 2 kluby: Santa Cruz Recife, Sport Recife.
Stan Rio Grande do Sul reprezentowały 2 kluby: Grêmio Porto Alegre, SC Internacional.
Stan São Paulo reprezentowało 5 klubów: Corinthians Paulista, SE Palmeiras, Portuguesa São Paulo, Santos FC, São Paulo.
Format rozgrywek.
W pierwszym etapie 20 klubów rozegrało ze sobą po jednym meczu systemem każdy z każdym. Kluby nie zostały sklasyfikowane w jednej tabeli, lecz uprzednio podzielone były na 2 grupy – z każdej do następnego etapu awansowały po 6 najlepszych drużyn.
W drugim etapie 12 klubów podzielono na 3 grupy po 4 kluby w każdej. Do fazy finałowej awansowali tylko zwycięzcy grup.
W fazie finałowej trzy kluby rozegrały ze sobą po jednym meczu systemem każdy z każdym. Klub, który zajął pierwsze miejsce został mistrzem Brazylii.
Etap finałowy.
Tabela grupy finałowej.
Mistrzem Brazylii został klub Clube Atlético Mineiro, natomiast wicemistrzem – klub São Paulo.

</doc>
<doc id="1562206" url="https://pl.wikipedia.org/wiki?curid=1562206" title="8 i pół kobiety">
8 i pół kobiety

8 i pół kobiety (oryg. "8½ Women") – film z 1999 roku w reżyserii Petera Greenawaya.
Opis fabuły.
Bogaty biznesmen Philip Emmenthal kupuje sieć lokali z japońskimi grami hazardowymi w Tokio. Zarządzanie 8 i ½ lokalu pozostawia w rękach swojego syna Storeya. Wkrótce potem nagle ginie żona Emmenthala. Ojciec pogrąża się w żałobie, a syn wraca do Szwajcarii by go pocieszyć. Po obejrzeniu filmu Federico Felliniego "8½" i po tym gdy Storey „otrzymuje” kobietę, Simato, (w ramach spłaty jej długów hazardowych) mężczyźni postanawiają stworzyć prywatny harem w swoim domu w Genewie. Podpisują roczny kontrakt z ośmioma (i pół) kobietami. Każda z nich jest w jakiś sposób charakterystyczna (m.in. zakonnica, aktorka kabuki, ciężarna, służąca, kaleka). Jako ostatnia do domu przybywa Palmira, która szybko zdobywa władzę w domu i staje się ulubienicą obu mężczyzn, odsuwając pozostałe kobiety na bok. Philip umiera, kontrakt z kobietami wygasa, a Storey pozostaje sam z jedną z kobiet – Giuliettą. Oboje giną pod gruzami domu w czasie trzęsienia ziemi.

</doc>
<doc id="1562216" url="https://pl.wikipedia.org/wiki?curid=1562216" title="Prawdziwe oblicze Charliego">
Prawdziwe oblicze Charliego

Prawdziwe oblicze Charliego (oryg. "The Truth About Charlie") – film z 2002 roku w reżyserii Jonathana Demmego. Remake filmu Szarada z 1963.

</doc>
<doc id="1562230" url="https://pl.wikipedia.org/wiki?curid=1562230" title="Communications Security Establishment">
Communications Security Establishment

Communications Security Establishment Canada (CSE lub CSEC), fr. Centre de la sécurité des télécommunications Canada (CST lub CSTC), pol. "Służba Bezpieczeństwa Łączności" – kanadyjska wewnętrzna agencja wywiadowcza, do niedawna tajna, odpowiedzialna za przechwytywanie i analizę informacji z podsłuchu elektronicznego.
Przepisy prawa zabraniają jej monitorowania własnych obywateli z sygnałów radiowych, telewizyjnych, telefonicznych, satelitarnych, e-mailowych i faksowych. W przypadku, kiedy podsłuchiwana jest np. rozmowa pomiędzy mieszkańcem Kanady i Polski, zawartość tego, co miał do powiedzenia Kanadyjczyk, musi być zignorowana lub zniszczona. Jednak po ataku z 11 września 2001 przepisy te zostały rozluźnione na niekorzyść podsłuchiwanych poprzez wprowadzenie na szczeblu ministerialnym autoryzacji przyzwoleń na konkretne przypadki.
Założona w 1946 jako telekomunikacyjny wydział NRC, CSE była ściśle tajną strukturą przez 34 lata, dopóki państwowa telewizja CBC odkryła jej istnienie i nadała specjalny program demaskatorski. Po emisji i głośnych protestach w Izbie Gmin, rząd Kanady przyznał się do istnienia agencji. Dziś mieści się ona jawnie w dawnej siedzibie CBC w Ottawie. Z budżetem 220 mln dol. zatrudnia ok. 1600 pracowników, w tym wielu kryptoanalityków. Od 1975 podlega ministerstwu obrony. Bardzo ściśle współpracuje ze swoimi odpowiednikami z USA (NSA), Wlk. Brytanii (GCHQ), Nowej Zelandii (GCSB) i Australii (DSD).
Zakres działalności CSE obejmuje eksperymenty ze wszystkimi najnowocześniejszymi systemami podsłuchowymi, szpiegowskimi i kryptologicznymi, jak Echelon, Room 641A czy NSA Call Database. Pozwalają one nie tylko monitorować rozmowy z telefonów komórkowych, ale równie określać dokładnie położenie geograficzne rozmówców. Mogą też magazynować cyfrowo biliony dokonanych rozmów telefonicznych albo np. kontrolować każdą korespondencję w sieci internetowej.
Kontrowersje.
Z biegiem lat wokół działalności CSE narosło sporo krytyki w związku z przekraczaniem kompetencji. W opublikowanej w 1994 książce "Spyworld" jej autor i zarazem były pracownik CSE, Mike Frost ujawnił, że agencja podsłuchiwała żonę premiera Pierre’a Trudeau, Margaret, aby wybadać czy zażywa ona marihuanę. Wydało się również, że na prośbę tajnych służb brytyjskich, CSE monitorowała dwóch ministrów z gabinetu Margaret Thatcher.
W 2006 montrealska telewizja CTV wyemitowała trzyczęściowy film dokumentalny o „najtajniejszej agencji szpiegowskiej w Kanadzie”, zarzucając jej niezgodne z prawem inwigilowanie swoich obywateli. Natomiast rok później gubernator porucznik James Bartleman zeznał przed komisją w sprawie zamachu bombowego na samolot Air India w 1985, że agencja przechwyciła przeciek o zamachu, zanim do niego doszło.

</doc>
<doc id="1562231" url="https://pl.wikipedia.org/wiki?curid=1562231" title="Efekt wpierania">
Efekt wpierania

Efekt wpierania to efekt, który może zostać spowodowany przez ekspansję fiskalną, czyli zwiększenie wydatków państwa. Zachodzi wtedy, gdy pieniądz i papiery wartościowe państwa są względem siebie substytucyjne. Skutkiem zwiększonej emisji np. obligacji jest spadek popytu na pieniądz (zmiana struktury portfela aktywów) i przesunięcie krzywej określającej równowagę na rynku pieniądza (krzywej LM) w prawo. Popyt globalny może wówczas wzrosnąć o sumę większą niż wartość iloczynu przyrostu wydatków państwa i mnożnika. Dodatkowo, zwiększony popyt może pobudzić inwestycje za pośrednictwem akceleratora.

</doc>
<doc id="1562233" url="https://pl.wikipedia.org/wiki?curid=1562233" title="I Will Be">
I Will Be

I Will Be – trzeci singel Leony Lewis z debiutanckiego albumu "Spirit", wydany 6 stycznia 2009 w Stanach Zjednoczonych i Kanadzie.
Piosenka została skomponowana przez Avril Lavigne, Maxa Martina i Lukasza Gottwalda. Pierwotnie umieszczona została na limitowanej edycji trzeciego albumu studyjnego Avril Lavigne "The Best Damn Thing".
Leona Lewis wydała utwór jako szósty singel w swojej karierze.
Promowanie.
Po raz pierwszy Leona Lewis zaprezentowała singel 19 grudnia 2008 w programie "The David Letterman Show".

</doc>
<doc id="1562236" url="https://pl.wikipedia.org/wiki?curid=1562236" title="Zawiśle (Włocławek)">
Zawiśle (Włocławek)

Zawiśle – dzielnica Włocławka.
Według oficjalnego projektu Studium uwarunkowań i kierunków zagospodarowania przestrzennego z 2007 r. granice Zawiśla przebiegają od północy na ul. Dobrzyńskiej, na południu na linii Wisły, a na zachodzie z wsią Łęg-Witoszyn a od wschodu sięga na Zarzeczewie.
Dzielnica składa się z niskiej zabudowy, głównie mieszkaniowej. Osiedla Zawiśla to: Grodzkie, Zofijka, Szpetal Dolny, Przesmyk, Suszyce, Kulin, Zarzeczewo.
Według policyjnych statystyk Zawiśle było w 2009 najbezpieczniejszą dzielnicą Włocławka.
Na Zawiśle kursują autobusy MPK linii 1 (trasa Wiejska – Grodzka) oraz 9 (trasa Promienna – Zarzeczewo).

</doc>
<doc id="1562237" url="https://pl.wikipedia.org/wiki?curid=1562237" title="Ścieżka wzrostu zrównoważonego">
Ścieżka wzrostu zrównoważonego

Ścieżka wzrostu zrównoważonego (dynamiczna równowaga) – stan gospodarki, w którym produkcja zwiększa się w tempie wyznaczonym przez przyrost demograficzny formula_1 i równym stopie wzrostu zasobu kapitału formula_2 Oznacza to, że wielkość produkcji per capita nie zmienia się; na stałym poziomie formula_3 utrzymuje się też techniczne uzbrojenie pracy (kapitał na 1 pracownika).

</doc>
<doc id="1562238" url="https://pl.wikipedia.org/wiki?curid=1562238" title="Sine Skałki">
Sine Skałki

Sine Skałki (czes. "Modré kameny", niem. "Blaue Steine") – wzniesienie w południowo-zachodniej Polsce, w Sudetach Zachodnich, w Górach Izerskich, w Grzbiecie Wysokim.
Lokalizacja.
Wzniesienie położone jest w Sudetach Zachodnich, w środkowo-wschodniej części Gór Izerskich, w najwyższej centralnej części Wysokiego Grzbietu Gór Izerskich, w masywie Zielonej Kopy, około 2,4 km na południowy zachód od Rozdroża Izerskiego.
Charakterystyka.
Sine Skałki są drugim co do wysokości wzniesieniem w Górach Izerskich. Kopulasty szczyt wyrasta z wierzchowiny Zielonej Kopy w kształcie rozległej kopuły. Powierzchnia wierzchowiny jest tak wyrównana, że wierzchołek w terenie jest trudno rozpoznawalny. Szczyt Sinych Skałek zwieńczony jest rumowiskiem zwietrzałych skał gnejsowych. Zbocza północne stromo opada w kierunku Doliny Kwisy a zachodnie w kierunku Mokrej przełęczy. Zbocza: południowe, i wschodnie są prawie poziome. Na południe od szczytu wznosi się nieco odosobnione i niższe wzniesienie Złote Jamy (1088 m). Na zboczach znajdują się źródła dopływów Kwisy i Izery.
Budowa geologiczna.
Masyw Sinych Skałek położony jest w obrębie bloku karkonosko-izerskiego, w południowej części metamorfiku izerskiego. Wzniesienie zbudowane jest z gnejsów i granitognejsów.
Roślinność.
Wierzchołek i zbocza porośnięte są młodym, zdrowym lasem.
Turystyka.
Przez masyw szczyt prowadzi szlak turystyczny

</doc>
<doc id="1562240" url="https://pl.wikipedia.org/wiki?curid=1562240" title="Michelin (Włocławek)">
Michelin (Włocławek)

Michelin – dzielnica Włocławka. Według oficjalnego projektu Studium uwarunkowań i kierunków zagospodarowania przestrzennego z 2007 r. Mielęcin i Michelin należą do tej samej jednostki strukturalnej, ściśle przylegającej do dzielnicy Południe. Na wielu mapach Mielęcin zaznacza się jednak jako odrębną dzielnicę, zaczynającą się za lasem (ul. Nowa), a kończącą za ul. Cienistą.
W latach 1954–1972 wieś Michelin należała i była siedzibą władz gromady Michelin. Mielęcin i Michelin przyłączono do Włocławka w 1979 r.
Mielęcin z trzech stron otoczony jest lasami, znajdują się tu zarówno tereny przemysłowe, bloki mieszkalne, domy jednorodzinne, jak i więzienie.
Michelin jest niemal wyłącznie dzielnicą willową. Pierwsze wille włocławian powstawały w nim już przed wojną. Michelin od strony południowej graniczy z wsią Nowa Wieś, położony jest wśród lasów.
Według policyjnych statystyk Michelin należy do najbezpieczniejszych dzielnic Włocławka (najmniej przestępstw odnotowuje się na Zawiślu – 2%, na Michelinie niewiele więcej – 4%).
Historia.
Nazwy osiedli pochodzą od nazwisk osób historycznie związanych z terenem, na którym się one znajdują. Stanisław Michelis był przedwojennym właścicielem obecnego Michelina i fundatorem działek pod szkołę, kościół i cmentarz. Kazimierz Mielęcki w latach 60. XIX wieku był właścicielem pobliskiego majątku Nowa Wieś. W początkowej fazie powstania 1863 r. dowodził oddziałem, który stoczył potyczkę z wojskami rosyjskimi majora Nielidowa na terenie obecnego osiedla Mielęcin. W miejscu tym, przy al. Jana Pawła II, znajduje się upamiętniający to wydarzenie krzyż. W XVIII i XIX wieku granicząca z Michelinem rzeka Lubienka nosiła, tak jak i graniczące z nią lasy z przyległościami, nazwę Utrata; przed wojną nazywana również Przedpolną. Jak głosiła wieść, nieodległa karczma o tej samej nazwie, położona przy obecnej ul. Brzezinowej, była miejscem spotkań powstańców z partii Mielęckiego.
Początek Michelina jako osiedla należy datować na 1930 rok. W tymże roku Stanisław Michelis otrzymał z Okręgowego Urzędu Ziemskiego w Warszawie zezwolenie na parcelację 250 ha. Podział nieużytków na działki i stworzenie ekskluzywnej podwłocławskiej dzielnicy willowej jest przykładem wcielenia w życie projektu Stanisława Smolki, z zachowaniem planu rzymskiego, tj. wytyczenia osiedla na tzw. idealnym założeniu urbanistycznym, który to, ze swymi równoległymi oraz prostopadle do nich biegnącymi ulicami funkcjonuje z niewielkimi odstępstwami do dziś. W okresie przedwojennym i tuż po, Michelin, z racji walorów zdrowotnych i krajobrazowych, staje się miejscowością letniskową dla mieszkańców Włocławka. W latach 1935–1936 z inicjatywy mieszkańców oraz szambelana diecezji wzniesiono kościół filialny. Nowo utworzoną parafię pw. Ducha Świętego erygował 15 lipca 1939 r. ordynariusz diecezji Karol Radoński. W 1941 r. kapłani domu bożego zostali wywiezieni do Dachau, gdzie ponieśli męczeńską śmierć. W pierwszych dniach kampanii wrześniowej 1939 r. rejon obecnej ul. Świetlanej, Kukułczej i Michelińskiej znalazł się na linii ostrzału niemieckiej dywizji „Netze”. Podczas wojny Niemcy rozpoczęli w pobliskim kompleksie leśnym budowę zakładów sprzętu lotniczego, tzw. "Baustelle". Przez południowo-wschodni skraj Michelina przebiega linia rowów przeciwpancernych, ciągnąca się w kierunku Warząchewki. Niemcy budowali je w 1944 r., wykorzystując siłę roboczą z obozu pracy w Mielęcinie.
W Michelinie podczas wojny zamieszkiwał malarz orientalista Aleksander Laszenko, z pochodzenia Rosjanin, „biały” oficer i podróżnik. Mieszkańcem tego osiedla był również major Stanisław Smolka – odkrywca leczniczych źródeł w Wieńcu Zdroju. W jego planach mieścił się zamysł uczynienia z Michelina podobnego kurortu. Dalekosiężne zamierzenia zniweczyła wojna. Także z Michelina pochodzi dwukrotny minister spraw zagranicznych PRL w l. 70. i 80. ub. wieku, Stefan Olszowski. Do niedawna w Michelinie znajdował się Ośrodek Reintrodukcji Sokoła Wędrownego, drugi w Polsce po Ośrodku w Czempiniu. Od wschodu osiedle graniczy z przylegającym doń rezerwatem przyrody „Dębice”, utworzonym w 1998 r.
Transport.
Przed laty przez Mielęcin i Michelin przebiegała trasa kolei wąskotorowej Włocławek Wąskotorowy – Smólsk – Brześć Kujawski, pociąg zatrzymywał się zarówno w Mielęcinie (przedwojenna Stacja Mielęcin, w czasie okupacji Bahnhof Millenzin, w Polsce Ludowej przystanek Milencin), jak i w Michelinie (przystanek Michelin). Tor położony był wzdłuż dzisiejszej alei Jana Pawła II, tuż obok drogi, po jej zachodniej stronie. Z Mielęcina można było dojechać do miejscowości Boniewo, następnie z przesiadkami do Krośniewic. Przystanek Milencin położony był w miejscu, gdzie obecnie znajduje się skrzyżowanie alei Jana Pawła II z ulicą Mielęcińską.

</doc>
<doc id="1562245" url="https://pl.wikipedia.org/wiki?curid=1562245" title="Plac Bolesława Chrobrego w Kłodzku">
Plac Bolesława Chrobrego w Kłodzku

Plac Bolesława Chrobrego – średniowieczny plac targowy w Kłodzku. Kształtem zbliżony jest do prostokąta o wymiarach: ok. 100 m długości i 60 m szerokości. Charakterystyczną cechą dla placu jest znaczny spadek terenu, w szczególności wzdłuż obu ścian krótszych. Z jego narożników wybiega osiem ulic, z każdego po dwie – narożnik południowo-zachodni: ul. Spadzista i ul. Armii Krajowej, południowo-wschodni: ul. Wodna i Wita Stwosza, północno-wschodni: ul. Łukasińskiego i ul. Stroma, północno-zachodni: ul. Czeska i ul. Grodzisko (nieco dalej).
Historia.
Plac zapewne istniał przed lokowaniem miasta, jako że znajdował się na ważnym szlaku komunikacyjnym wiodącym z Pragi do Wrocławia. W jego pobliżu (wzdłuż ul. Czeskiej) ok. 1200 r. znajdowała się stara osada targowa. Miejsce pierwotnego targu nie jest bliżej znane. Na podstawie przebiegających tędy dróg handlowych (Czechy/Morawy-Wrocław i do Nysy) oraz położenia topograficznego osady słowiańskiej można przypuszczać, że znajdował się on na miejscu obecnego rynku. Rynek powstał między 1253 a 1274 r. po lokacji Kłodzka na prawie niemieckim. Był to duży plac o powierzchni 0,92 ha. Zabudowano go drewnianymi budynkami, które pod koniec XV w. zastąpione zostały w większości przez domy murowane. Wzmianka o pierwszej kamienicy pochodzi z 1348 r., tzw. "Dom Lywstena". Być może powodem przebudowy był wielki pożar z 1366 r., który strawił nowo wybudowany ratusz, a także wiele zabudowań. Rynek pełniący wówczas rolę placu targowego zajmowały kramy, budy handlarzy, lady chlebowe i obuwnicze.
Największy rozkwit kłodzkiej starówki przypadł na XVI w. Powstało wtedy wiele renesansowych kamienic mieszczańskich, wybrukowano plac. W 1680 r. w północno-zachodniej pierzei powstał budynek urzędu namiestnika (późniejsza komendantura pruska). Nieco później przy zachodniej stronie ratusza wzniesiono kolumnę maryjną, a na początku XVIII w., po przeciwnej stronie studnię miejską. W tym samym okresie powstały wszystkie kramy.
Wiek XVIII i XIX to okres przebudowy rynku. Po drugiej wojnie światowej zabytkowa pierzeja północna ze względu na zły stan techniczny została rozebrana. Odbudowano ja pod koniec XX w. Od 2007 r. ma miejsce renowacja rynku w Kłodzku z funduszy unijnych oraz Ministerstwa Kultury i Dziedzictwa Narodowego. W tym samym roku na placu zorganizowano też pierwszy po 1945 r. jarmark przed Świętami Bożego Narodzenia oraz zamontowano sztuczne lodowisko przed ratuszem.
Układ.
Pierzeja Północna.
Nie zachowała się do dnia dzisiejszego jej oryginalna zabudowa, która została rozebrana w latach 50. i 60. XX wieku, wobec złego stanu technicznego i groźby zawalenia. Stanowiły ją głównie kamienice renesansowe i barokowe. Znajdował się tam gmach pruskiej komendy wojskowej. W miejscu tym założono trawniki. W latach 1988–1996 rozpoczęto jej odbudowę stawiając nowy funkcjonalistyczny budynek autorstwa A. Sankowskiego, w którym obecnie mieści się m.in. inspektorat ZUS.

</doc>
<doc id="1562246" url="https://pl.wikipedia.org/wiki?curid=1562246" title="Fortes">
Fortes

Agostinho Fortes Filho (ur. 9 września 1901, zm. maj 1966) – piłkarz brazylijski znany jako Fortes lub Fortes Filho, pomocnik.
Fortes karierę piłkarską rozpoczął w 1917 roku w klubie Fluminense FC.
Jako piłkarz klubu Fluminense wziął udział w turnieju Copa América 1919, gdzie Brazylia zdobyła mistrzostwo Ameryki Południowej. Zagrał w trzech meczach – z Argentyną i dwóch decydujących o mistrzostwie pojedynkach z Urugwajem.
Rok później wziął udział w turnieju Copa América 1920, gdzie Brazylia zajęła trzecie miejsce. Fortes wystąpił we wszystkich trzech spotkaniach – z Chile, Urugwajem i Argentyną.
Po raz trzeci w mistrzostwach kontynentu Fortes wziął udział podczas turnieju Copa América 1922, gdzie Brazylia po raz drugi sięgnęła po tytuł mistrza Ameryki Południowej. Zagrał we wszystkich pięciu meczach – z Chile, Paragwajem, Urugwajem, Argentyną i decydującym o mistrzostwie barażu z Paragwajem.
Czwarty i ostatni raz w mistrzostwach kontynentu Fortes wziął udział podczas turnieju Copa América 1925, gdzie Brazylia została wicemistrzem Ameryki Południowej. Zagrał w dwóch meczach – z Argentyną i Paragwajem.
Wziął udział w finałach pierwszych mistrzostw świata w 1930 roku, gdzie Brazylia odpadła w fazie grupowej. Fortes nie zagrał w żadnym meczu.
W klubie Fluminense Fortes grał od 1917 do 1930 roku. W tym czasie rozegrał 217 meczów i zdobył 15 bramek.
W reprezentacji Brazylii rozegrał łącznie 15 meczów.

</doc>
<doc id="1562247" url="https://pl.wikipedia.org/wiki?curid=1562247" title="Fortes Filho">
Fortes Filho



</doc>
<doc id="1562248" url="https://pl.wikipedia.org/wiki?curid=1562248" title="Agostinho Fortes Filho">
Agostinho Fortes Filho



</doc>
<doc id="1562254" url="https://pl.wikipedia.org/wiki?curid=1562254" title="Árpád Szenes">
Árpád Szenes

Árpád Szenes (ur. 6 maja 1897 w Budapeszcie, zm. 16 stycznia 1985 w Paryżu) – węgierski malarz żydowskiego pochodzenia.
Szenes urodził się w 1897 roku w Budapeszcie w rodzinie żydowsko-węgierskiej. W 1918 roku wstąpił na budapeszteńską akademię sztuki, gdzie studiował malarstwo oraz muzykę m.in. z Zoltanem Kadoly. W wieku 25 lat ukończył studia, a trzy lata później wyjechał do Paryża, gdzie rozpoczął karierę malarską.
Głównym nurtem artystycznym Szenesa był surrealizm. Jego prace były wystawiane w licznych akademiach sztuki w Paryżu, a także w innych miastach Francji.
W 1929 roku poznał Marię Elenę Vieirę da Silva, portugalską malarkę, z którą odbył liczne podróże do Brazylii i Portugalii. Przez krótki czas Arpad tworzył wraz z Marią w jej mieszkaniu w Lizbonie, gdzie później została otwarta połączona galeria prac Marii oraz Arpada.
Od 1956 roku Arpad poświęcił się pisaniu o sztuce, przez co liczba jego obrazów namalowanych w ostatnich trzydziestu latach życia znacznie spadła. 
Árpád Szenes zmarł w Paryżu w 1985 roku w wieku 88 lat.

</doc>
<doc id="1562255" url="https://pl.wikipedia.org/wiki?curid=1562255" title="Mercedes-Benz W120">
Mercedes-Benz W120

Mercedes-Benz W120 i W121 – seria samochodów produkowanych przez firmę Mercedes-Benz w latach 1953–1962. Powstały dwa modele "180" i "190", a następnie zostały zastąpione przez W110 na początku 1961. Mercedes-Benz wrócił do tego segmentu rynku w 1982 z modelem 190E. Wszystkie samochody tej serii wyglądają bardzo podobnie, ciężko odróżnić nawet 220SE od 180. 
Był to pierwszy na świecie seryjnie produkowany samochód wyposażony w strefę kontrolowanego zgniotu.
Roadster R121, lepiej znany jako 190SL, był produkowany od 1955 do 1963.
Mercedes produkował również 6-cylindrowy silnik do większych modeli W128 / W180 220.

</doc>
<doc id="1562257" url="https://pl.wikipedia.org/wiki?curid=1562257" title="Drużynowe mistrzostwa Słowenii na żużlu">
Drużynowe mistrzostwa Słowenii na żużlu

Drużynowe Mistrzostwa Słowenii w sporcie żużlowym - seria turniejów mająca wyłonić najlepszą drużynę klubową w jugosłowiańskiej republice Słowenii, a od 1991 w niepodległej Słowenii, rozgrywana pod nazwą "Ekipe Državno Prvenstvo" (w latach 2001-2004 "Slovenski Klubski Pokal").
Triumfatorzy.
Lista klubów, które stawały na podium:

</doc>
<doc id="1562258" url="https://pl.wikipedia.org/wiki?curid=1562258" title="Drużynowe mistrzostwa Jugosławii na żużlu">
Drużynowe mistrzostwa Jugosławii na żużlu

Drużynowe Mistrzostwa Jugosławii w sporcie żużlowym - coroczny cykl zawodów mający wyłonić najlepszą drużynę klubową w Jugosławii.
Medaliści.
Lista klubów, które stawały na podium w Drużynowych Mistrzostwach Jugosławii na przestrzeni lat 1980-1991:

</doc>
<doc id="1562259" url="https://pl.wikipedia.org/wiki?curid=1562259" title="Conquistador!">
Conquistador!

Conquistador! – studyjny album pianisty Cecila Taylora nagrany 6 października 1966 i wydany w tym samym roku.
Historia i charakter albumu.
Album ten został nagrany w pięć miesięcy po "Unit Structures" i jest w pewien sposób łatwiejszy do słuchania. Częściowo jest to skutkiem pomniejszenia zespołu o jednego muzyka do sekstetu. Pomniejszeniu uległa sekcja instrumentów dętych do trąbki i saksofonu altowego, co wyraźnie poprawiło czytelność muzyki, nie pozbawiając jej zarazem głównych cech artyzmu Taylora, między innymi "energii". 
Nową jakość wprowadził do muzyki trębacz Bill Dixon, który jeśli chodzi o moc i ton dorównywał Milesowi Davisowi. Jego trąbka miała przenikający ciemny ton i nadała muzyce inną barwę dźwiękową. Był również bardziej liryczny od Lyonsa, co nadawało utworom charakterystyczne kontrastowe napięcie.
Na oryginalnym albumie analogowym na każdej ze stron płyty znalazł się tylko jeden utwór. Wyprzedził w tym Taylor samego Davisa, który nagra tak album "In a Silent Way" w 1969 r.
Tak jak i poprzedni album Taylora, tak i ten jest przykładem kolektywnej improwizacji. Eksploruje wszelkie możliwości, które umożliwia kolektywny, improwizatorski jazz. Dla Taylora "forma jest możliwością" i te dwa utwory albumu to demonstrują.
Do cyfrowego wydania albumu (CD) dodano alternatywną wersję "With (Exit)". Jest ona o dwie minuty krótsza i nagrana wcześniej od wersji, która znalazła się na oryginalnym albumie. Jest zdecydowanie bardziej trudna w odbiorze i to ukazuje także zmiany jakich dokonał Taylor nagrywając ostateczną wersję.
Spis utworów.
 

</doc>
<doc id="1562262" url="https://pl.wikipedia.org/wiki?curid=1562262" title="Zieloni (Izrael)">
Zieloni (Izrael)



</doc>
<doc id="1562266" url="https://pl.wikipedia.org/wiki?curid=1562266" title="Natural Sciences and Engineering Research Council">
Natural Sciences and Engineering Research Council

Natural Sciences and Engineering Research Council (NSERC), fr. Conseil de recherches en sciences naturelles et en genie du Canada (CRSNG) – kanadyjska agencja rządowa, wyodrębniona z National Research Council of Canada, zajmująca się finansowaniem badań z zakresu nauk inżynieryjnych i przyrodniczych przy pomocy dotacji, stypendiów oraz nagród.
Powstała w maju 1978 siedzibą w Ottawie, zatrudnia ok. 380 pracowników, dysponując budżetem w wysokości prawie miliarda dolarów (2008). Zarządza nią 21-osobowy komitet przedstawicieli sektora publicznego i prywatnego, a także szkolnictwa wyższego. Obecnym prezydentem jest Suzanne Fortier, a w przeszłości (1995-2005) był nim także Polak - Tomasz A. Brzustowski.
Za wybitne przełomy w nauce NSERC przyznaje najbardziej prestiżowe wyróżnienie naukowe w Kanadzie – Złoty Medal im. Gerharda Herzberga. Otrzymanie go jest równe gwarancji przyznania na okres 5 lat dofinansowania na badania w wysokości miliona dolarów. 

</doc>
<doc id="1562267" url="https://pl.wikipedia.org/wiki?curid=1562267" title="Zdrowie seksualne">
Zdrowie seksualne



</doc>
<doc id="1562268" url="https://pl.wikipedia.org/wiki?curid=1562268" title="The Cecil Taylor Unit">
The Cecil Taylor Unit

The Cecil Taylor Unit – studyjny album pianisty Cecila Taylora, nagrany w kwietniu 1978 i wydany w tym samym roku.
Album ten jest jednym z trzech nagranych w 1978 r. i firmowanych przez The Cecil Taylor Unit. Jest to w historii nagrań Taylora ewenement, gdyż bywały okresy, kiedy nie mógł znaleźć firmy gotowej do wydania jego muzyki. Dlatego pewne lata jego rozwoju nie zostały w ogóle udokumentowane, np. nie istnieją nagrania pianisty z lat 1970-1973.
Zespół Taylora był w czasie nagrywania albumu sekstetem. Instrumentarium zostało poszerzone o skrzypce.

</doc>
<doc id="1562269" url="https://pl.wikipedia.org/wiki?curid=1562269" title="Ireneusz Kluczek">
Ireneusz Kluczek

Ireneusz Kluczek (ur. 5 maja 1940 w Krasnosielcu, zm. 29 czerwca 2019 w Warszawie) – polski lekkoatleta, olimpijczyk.
Specjalizował się w biegu na 400 metrów. Startował w nim na igrzyskach olimpijskich w 1964 w Tokio (wszedł do ćwierćfinału, w którym nie wystartował). Na tych igrzyskach wystąpił także w sztafecie 4 × 400 metrów, która zajęła 6. miejsce w finale (w składzie: Marian Filipiuk, Kluczek, Stanisław Swatowski, Andrzej Badeński). Był rezerwowym zawodnikiem na igrzyskach olimpijskich w 1960 w Rzymie. Wystąpił w sztafecie 4 × 400 metrów na mistrzostwach Europy w 1962 w Belgradzie (odpadła w eliminacjach).
Wystąpił w 11 meczach międzypaństwowych reprezentacji Polski (bez zwycięstw indywidualnych). Dwukrotnie był rekordzistą Polski w sztafecie 4 × 400 metrów. Był dwukrotnym wicemistrzem Polski (w 1961 i 1962), a raz brązowym medalistą (w 1960) w biegu na 400 metrów.
Rekordy życiowe:
Był zawodnikiem Gwardii Olsztyn i absolwentem AWF w Poznaniu. Zmarł w Warszawie i został pochowany cmentarzu komunalnym Północnym w Warszawie Kwatera W XIX-1 rząd 1 grób 14.

</doc>
<doc id="1562270" url="https://pl.wikipedia.org/wiki?curid=1562270" title="Marian Filipiuk">
Marian Filipiuk

Marian Filipiuk (ur. 2 lutego 1941 w Radzyniu Podlaskim) – polski lekkoatleta, olimpijczyk.
Specjalizował się w biegu na 400 m. Startował na Igrzyskach Olimpijskich w Tokio w 1964 (w sztafecie 4 x 400 m, która zajęła 6. miejsce w finale (w składzie: Filipiuk, Ireneusz Kluczek, Stanisław Swatowski, Andrzej Badeński).
Wystąpił w 4 meczach międzypaństwowych reprezentacji Polski (1 zwycięstwo indywidualne). Czterokrotnie był rekordzistą Polski w sztafecie 4 x 400 m. Był dwukrotnym wicemistrzem Polski w biegu na 400 m (w 1964 i 1965).
Rekordy życiowe:
Był zawodnikiem Warty Gorzów, Lechii Zielona Góra i (najdłużej) Lumelu Zielona Góra. Jest absolwentem: Technikum Rolniczego w Szprotawie, AWF w Warszawie.

</doc>
<doc id="1562273" url="https://pl.wikipedia.org/wiki?curid=1562273" title="Metrius">
Metrius

Metrius – rodzaj chrząszcza z podrodziny Paussinae, rodziny biegaczowatych. Jest jedynym rodzajem w plemieniu Metriini. Należą tu dwa gatunki. W przeciwieństwie do innych przedstawicieli Paussinae, nie są myrmekofilami, a wolno żyjącymi drapieżnymi chrząszczami. Gatunek typowy "M. contractus" znany jest z Kalifornii, opisany w 1990 roku "M. explodens" ze stanu Idaho. Tak jak inne Paussinae, chrząsczcze tego rodzaju dysponują środkiem obronnym w postaci gruczołów pygidialnych, wyrucających pod ciśnieniem mieszaninę różnych drażniących związków, głównie 1,4-benzochinonów. Mechanizm działania tych gruczołów został dokładnie przestudiowany u kalifornijskiego przedstawiciela rodzaju.
Gatunki:

</doc>
<doc id="1562274" url="https://pl.wikipedia.org/wiki?curid=1562274" title="Zbigniew Syka">
Zbigniew Syka

Zbigniew Stanisław Syka (ur. 24 marca 1936 w Bydgoszczy, zm. 2 sierpnia 1996 w Bydgoszczy) – polski lekkoatleta sprinter, olimpijczyk.
Kariera sportowa.
Największy sukces odniósł podczas Mistrzostw Europy w 1962 w Belgradzie, kiedy to został wraz z kolegami wicemistrzem w sztafecie 4 × 100 metrów (sztafeta biegła w składzie Jerzy Juskowiak, Andrzej Zieliński, Zbigniew Syka, Marian Foik) w tym samym czasie (39,5 s), co zwycięska sztafeta Niemiec.
Startował na Igrzyskach Olimpijskich w Tokio w 1964 w biegu na 100 metrów, ale odpadł w przedbiegach.
Wystąpił w 6 meczach międzypaństwowych reprezentacji Polski (1 zwycięstwo indywidualne). Dwukrotnie był rekordzistą Polski w sztafecie 4 × 100 metrów. Był dwukrotnym mistrzem Polski: w sztafecie 4 × 100 metrów w 1962 oraz w sztafecie 4 × 400 metrów w 1961. Dwa razy był srebrnym medalistą (w sztafecie 4 × 100 m w 1963 i w sztafecie 4 × 400 m w 1958), a cztery razy brązowym (w biegu na 100 m w 1963, w biegu na 200 m w 1960 i w sztafecie 4 × 100 m w 1961 i 1966).
Rekordy życiowe:
Był zawodnikiem Zawiszy Bydgoszcz (1957-1958 i 1961-1966) oraz Pogoni Szczecin (1959-1960). Z wykształcenia był drukarzem.

</doc>
<doc id="1562275" url="https://pl.wikipedia.org/wiki?curid=1562275" title="GnomeBaker">
GnomeBaker

GnomeBaker jest aplikacją służącą do nagrywania płyt CD i DVD w systemach uniksopodobnych przeznaczoną dla środowiska graficznego GNOME. GnomeBaker wykorzystuje darmowego frameworka GStreamer.

</doc>
<doc id="1562277" url="https://pl.wikipedia.org/wiki?curid=1562277" title="Abraham Izaak Kook">
Abraham Izaak Kook



</doc>
<doc id="1562278" url="https://pl.wikipedia.org/wiki?curid=1562278" title="Gladiatorzy">
Gladiatorzy



</doc>
<doc id="1562279" url="https://pl.wikipedia.org/wiki?curid=1562279" title="Štefan Banič">
Štefan Banič

Štefan Banič (ur. 23 listopada 1870, zm. 2 stycznia 1941) – słowacki wynalazca spadochronu wojskowego, pierwszego wykorzystywanego w praktyce.
Urodził się w dniu 23 listopada 1870 w "Neštich", obecnie część Smolenic na Słowacji. Banič wyemigrował do Stanów Zjednoczonych i pracował jako górnik węglowy w Greenville w stanie Pensylwania.
Štefan Banič skonstruował prototyp spadochronu w 1913 roku i przetestował go w Waszyngtonie w Stanach Zjednoczonych przed przedstawicielami z Urzędu Patentowego i wojska, skacząc z 41-piętrowego budynku, a następnie z samolotu, w 1914 roku. Banič przekazał swój patent (U.S. Patent No. 1108484) dla U.S. Army. Nie zdobył wielkiej sławy ani majątku za swój wynalazek.
Mimo że pomysł spadochronu był znany od dawna, wynalazek Baniča radykalnie różnił się od tych znanych dzisiaj (był to rodzaj parasola dołączonego do ciała), był to pierwszy spadochron, o którym wiadomo, że był aktywnie wykorzystywany przez Siły Powietrzne Stanów Zjednoczonych w czasie I wojny światowej i ocalił życie wielu lotnikom.
Po I wojnie światowej Banič wrócił na Słowację.

</doc>
<doc id="1562280" url="https://pl.wikipedia.org/wiki?curid=1562280" title="Arthropterus">
Arthropterus

Arthropterus – rodzaj myrmekofilnego chrząszcza z podrodziny Paussinae, rodziny biegaczowatych. Jest klasyfikowany w plemieniu Paussini. Opisano 66 gatunków. Zasięg występowania obejmuje Australię, Nową Gwineę i Archipelag Bismarcka. Chrząszcze te odznaczają się ochronnym ("protective") typem budowy ciała, mają zredukowane dystalne części ciała (odnóża, czułki). Rzadko znajdywane są razem z mrówkami. Opisane larwy tych chrząszczy mają budowę wskazującą na również myrmekofilny tryb życia.
Gatunki:

</doc>
<doc id="1562284" url="https://pl.wikipedia.org/wiki?curid=1562284" title="Miedź Legnica">
Miedź Legnica



</doc>
<doc id="1562285" url="https://pl.wikipedia.org/wiki?curid=1562285" title="Pazura">
Pazura



</doc>
<doc id="1562286" url="https://pl.wikipedia.org/wiki?curid=1562286" title="Rzecznik Odpowiedzialności Zawodowej">
Rzecznik Odpowiedzialności Zawodowej

Rzecznik Odpowiedzialności Zawodowej – niezależny posiadający osobowość prawną organ Naczelnej Izby Lekarskiej (Naczelny Rzecznik Odpowiedzialności Zawodowej), Okręgowej Izby Lekarskiej (Okręgowy Rzecznik Odpowiedzialności Zawodowej) prowadzący postępowanie wyjaśniające w przedmiocie odpowiedzialności zawodowej lekarzy za czyny sprzeczne z zasadami etyki i deontologii zawodowej. Zgodnie z art. 31 Ustawy z dn. 2 grudnia 2009 o izbach lekarskich ():
Okręgowy Rzecznik Odpowiedzialności Zawodowej lekarzy wykonuje czynności sprawdzające i prowadzi postępowanie wyjaśniające w przedmiocie odpowiedzialności zawodowej - ze skargi, zawiadomienia innych organów i instytucji lub z urzędu - w stosunku do lekarzy będących członkami izby, której jest rzecznikiem. Sprawuje również funkcję oskarżyciela przed właściwym sądem lekarskim.
Zgodnie z dyspozycją art. 59 cytowanej ustawy, Rzecznik Odpowiedzialności Zawodowej przeprowadza dowody na wniosek stron lub z urzędu. W tym celu analizuje całość zabezpieczonej przez siebie dokumentacji medycznej z przebiegu leczenia oraz przesłuchuje strony postępowania (skarżącego - pokrzywdzonego i lekarza którego dotyczy postępowanie) oraz świadków, a także - po zgromadzeniu materiału dowodowego - zasięga dowodu z opinii biegłego specjalisty. Składanie przez lekarza zeznań i wyjaśnień w zakresie okoliczności objętych postępowaniem w trakcie postępowania w przedmiocie odpowiedzialności zawodowej lekarzy nie stanowi naruszenia tajemnicy lekarskiej.
Na zasadzie art. 72 cytowanej ustawy jeżeli zebrany w postępowaniu wyjaśniającym materiał dowodowy wskazuje na fakt popełnienia przewinienia zawodowego, rzecznik odpowiedzialności zawodowej wydaje postanowienie o przedstawieniu lekarzowi zarzutów a następnie (zgodnie z art. 74 - jeżeli nie zachodzi potrzeba uzupełnienia postępowania wyjaśniającego) wydaje postanowienie o jego zamknięciu i w terminie 14 dni od dnia wydania postanowienia o zamknięciu postępowania wyjaśniającego, składa do sądu lekarskiego wniosek o ukaranie.
Zgodnie z art. 61 nie można pociągnąć do odpowiedzialności zawodowej obwinionego lekarza, dopóki popełnienie przewinienia zawodowego nie zostało udowodnione i stwierdzone prawomocnym orzeczeniem sądu lekarskiego. Zgodnie z zasadą domniemania niewinności wszelkie wątpliwości, których w postępowaniu nie da się usunąć, należy tłumaczyć na korzyść obwinionego.
Podstawowymi zbiorami przepisów regulujących zasady etyki lekarskiej są Kodeks Etyki Lekarskiej oraz wszystkie ustawy i rozporządzenia regulujące wykonywanie zawodu lekarza i lekarza dentysty. W myśl art. 112 cytowanej ustawy uzupełniającym zbiorem przepisów proceduralnych obowiązującym w postępowaniu rzecznika i sądu lekarskiego jest kodeks postępowania karnego.

</doc>
<doc id="1562287" url="https://pl.wikipedia.org/wiki?curid=1562287" title="Pazura (nazwisko)">
Pazura (nazwisko)

Pazura – polskie nazwisko. Na początku lat 90. XX wieku ogółem w Polsce mieszkało około 400 osób o tym nazwisku.
Osoby noszące to nazwisko:

</doc>
<doc id="1562288" url="https://pl.wikipedia.org/wiki?curid=1562288" title="John Dopyera">
John Dopyera

John Dopyera (ur. Ján Dopjera) (1893-1988) był słowacko-amerykańskim wynalazcą i przedsiębiorcą, budowniczym m.in. instrumentów strunowych. Za jego największe osiągnięcie uważa się wbudowanie dodatkowego rezonatora akustycznego pomiędzy struny a pudło rezonansowe gitary akustycznej, co dało początek gitarze rezofonicznej.
Lata młodzieńcze.
John Dopyera był jednym z 10 rodzeństwa urodzonego w końcu XIX wieku. Jego ojciec, Jozef Dopjera, był młynarzem w Dolnej Krupie, (Słowacja). Uzdolniony muzycznie, Jozef, grał i wykonywał własne skrzypce; twórców skrzypiec, które były popularne na Słowacji, powszechnie podziwiano za ich kunszt. Pod kierunkiem ojca John budował swoje pierwsze skrzypce już w wieku chłopięcym. W 1908 r. rodzina Dopyerów wyemigrowała ze Słowacji do Kalifornii, USA; przeczuwając wybuch wojny w Europie. W latach dwudziestych, Dopyera założył własny warsztat w Los Angeles, gdzie pracował nad tworzeniem i naprawą skrzypiec, banjo, i innych drewnianych instrumentów strunowych. W tym czasie, Dopyera opatentował kilka ulepszeń dla banjo.
Lata średnie.
W 1925 roku promotor wodewili George Beauchamp poznał Johna Dopyera. Było to w czasach filmów niemych, w których fortepian, i czasami orkiestra, dostarczały na żywo dźwięk w kinie. Beauchamp złożył propozycję: poprosił, aby zbudować mu gitarę wystarczająco głośną aby była słyszalna ponad innymi instrumentami. Dopyera zabrał się do pracy, a w kolejnych miesiącach wynalazł gitarę z trzema aluminiowymi stożkami montowanymi pod mostkiem(¹), schemat wzmocnienia dźwięku podobny do membrany wewnątrz głośnika. Instrument był 3-4 razy głośniejszy niż normalna gitara akustyczna i miał bogate, metalicznym brzmienie, tak jakby był grany na metalowej misce. Stał się on znany jako gitara rezofoniczna (czasami nazywana też: National lub Dobro). Po dołączeniu do niego braci Emila i Rudy’ego, jak również grupy zainteresowanych inwestorów, Dopyera założył "National String Instrument Corporation". Gitara rezofoniczna od początku sprzedawała się dobrze, ale z największym sukcesem spotkała się w klubach jazzowych i kinach w całych USA. Kilka lat później bracia oddzielili się od spółki i założyli własną firmę Dobro (nazwę tę nadali też instrumentowi). Pochodzenie tej nazwy to gra słów: "Do" w Dopyera i "bro" z brothers. Słowo te również oznacza "dobry" w języku słowackim, świetnie pasowało do ich hasła promocyjnego: Dobro oznacza dobre w dowolnym języku.
Lata późniejsze.
W 1932, pracując razem z gitarzystą "Artem Simpsonem", Dopyera wynalazł nowy sposób tworzenia gitary, później uznany za pierwszą kiedykolwiek produkowaną przemysłowo elektryczną gitarę hiszpańską na świecie. Dopyera również wymyślił urządzenie do naciągu strun w gitarach akustycznych, prekursor naciągu we wszystkich dzisiejszych gitarach. Późniejsze patenty Dopyery obejmowały dodatki rezofoniczne do prawie każdego instrumentu strunowego, ciągłe patenty na kształt banjo i skrzypiec, w tym bardzo unikalną Dopera bantar, który jest krzyżówką pomiędzy pięciostrunowym banjo i sześciostrunową gitarą. Dopera bantar, niezmiernie rzadko, ale była wykorzystywana przez wpływowych artystów z lat sześćdziesiątych XX w., w tym Boba Dylana. Na przykładzie z bantarem, John usunął "Y" z nazwiska Dopyera przy nazywaniu nowych instrumentów, gdyż jak sam uznał, "Dopera" było łatwiejsze dla ogółu społeczeństwa do zrozumienia i wymówienia. Zauważono również patent na skrzypce elektryczne. Bracia Dopyera później przenieśli się do Chicago, gdzie zarabiali miliony dolarów w założonej przez siebie firmie "Valco", parając się też innymi interesami. John wybrał pobyt w Los Angeles i kontynuował produkcję instrumentów. Nigdy nie został bogaty, był sławny wśród niewielkiego kręgu ludzi, którzy wiedzieli że wynalazł rezonator i gitarę rezofoniczną. Zmarł w wieku lat 94 w 1988 r., mając około 40 zarejestrowanych patentów.
Spuścizna.
Gitara rezofoniczna (gitara Dobro) miała fundamentalne znaczenie dla rozwoju muzyki bluegrass. Projekt przekroczył wszystkie muzyczne granice, okazał się równie dobry w folku, rock country, bluesie i jazzie. W 1992 r., słowacki gitarzysta bluesowy Peter Radványi współzałożył "Dobrofestival" w Trnavie w zachodniej Słowacji, tygodniowe zgromadzenia miłośników gitary rezofonicznej, włączając w to najlepszych graczy bluegrassowych, bluesowych i graczy na gitarze hawajskiej(²), na świecie. Następny Dobrofest odbędzie się 26-28 czerwca 2008. Ponadto istnieje małe muzeum w Trnavie zwane "Dobro Hall of Fame".

</doc>
<doc id="1562290" url="https://pl.wikipedia.org/wiki?curid=1562290" title="Dohrn">
Dohrn



</doc>
<doc id="1562294" url="https://pl.wikipedia.org/wiki?curid=1562294" title="Puchar Świata w narciarstwie alpejskim 1981/1982">
Puchar Świata w narciarstwie alpejskim 1981/1982

Sezon 1981/1982 Pucharu Świata w narciarstwie alpejskim rozpoczął się 3 grudnia 1981 we francuskim Val d’Isère, a zakończył 27 marca 1982 we francuskiej miejscowości Montgenèvre. Była to 16. edycja pucharowej rywalizacji. Rozegrano 31 konkurencji dla kobiet (8 zjazdów, 9 slalomów gigantów i 10 slalomów specjalnych i 4 kombinacje) i 33 konkurencje dla mężczyzn (10 zjazdów, 9 slalomów gigantów i 9 slalomów specjalnych i 5 kombinacji).
Puchar Narodów (łącznie) zdobyła reprezentacja Szwajcarii, wyprzedzając Austrię i Stany Zjednoczone.
Puchar Świata w narciarstwie alpejskim kobiet.
Wśród kobiet najlepszą zawodniczką okazała się Szwajcarka Erika Hess, która zdobyła 297 punktów, wyprzedzając reprezentantkę RFN Irene Epple i Amerykankę Christin Cooper.
W poszczególnych klasyfikacjach tryumfowały:
Puchar Świata w narciarstwie alpejskim mężczyzn.
Wśród mężczyzn najlepszym zawodnikiem okazał się Amerykanin Phil Mahre, który zdobył 309 punktów, wyprzedzając Szweda Ingemara Stanmarka i swojego rodaka, brata Steve'a Mahre'a.
W poszczególnych klasyfikacjach tryumfowali:

</doc>
<doc id="1562295" url="https://pl.wikipedia.org/wiki?curid=1562295" title="Coronis (ornament)">
Coronis (ornament)

W starożytnych greckich rękopisach papirusowych, coronis albo koronis () było używane dla wyodrębnienia sekcji w poetyckich tekstach. Termin ten w języku greckim oznaczał "zakrzywiona", "wygięta". Stosowano je też na końcu księgi, jako ozdobnik dla kolofonu. Istniało kilkanaście form "coronis".
Dziewięć z nich stosowanych jest po dziś dzień i znajdują się na liście znaków interpunkcyjnych uznawanych przez Międzynarodową Organizację Normalizacyjną oraz ISO 10646. Kod UCS-4: U+2E0E

</doc>
<doc id="1562296" url="https://pl.wikipedia.org/wiki?curid=1562296" title="Coronis">
Coronis



</doc>
<doc id="1562297" url="https://pl.wikipedia.org/wiki?curid=1562297" title="Hans Queckenstedt">
Hans Queckenstedt



</doc>
<doc id="1562299" url="https://pl.wikipedia.org/wiki?curid=1562299" title="Sigbert Ganser">
Sigbert Ganser

Sigbert Josef Maria Ganser (ur. 24 stycznia 1853 w Rhaunen, zm. 4 stycznia 1931 w Dreźnie) – niemiecki lekarz psychiatra, ordynator zakładu psychiatrycznego w Dreźnie, tajny radca medyczny. Autor klasycznego opisu zespołu, znanego obecnie jako zespół Gansera.
Życiorys.
Był synem Petera Josepha Gansera, dworskiego notariusza, i Kathariny Jonas. Miał liczne rodzeństwo. Wczesne dzieciństwo spędził w domu rodzinnym w Prün, następnie uczęszczał do gimnazjum w Münster. Studiował na Uniwersytecie Juliusza i Maksymiliana w Würzburgu, Uniwersytecie Cesarza Wilhelma w Straßburgu oraz Uniwersytecie Ludwika i Maksymiliana w Monachium. Ukończył studia w 1876 na tej ostatniej uczelni. Przez pewien czas pracował w klinice psychiatrycznej w Würzburgu, po czym został asystentem Bernharda von Guddena w Monachium. W 1886 roku objął katedrę psychiatrii w Dreźnie oraz został ordynatorem oddziału dla chorych psychicznie w tamtejszym szpitalu, później przekształconego w klinikę ("Irren- und Siechenanstalt"). Pracował z Emilem Kraepelinem i Hansem Queckenstedtem.
Z zawartego 11 września 1889 roku małżeństwa z Mary Sophią Cloete-Brown, córką Charlesa Langforda Browna i Catteriny Sophii Cloete, urodziło się troje dzieci – jedno zmarło po narodzeniu, Herbert (1893–1914) i Sibylla (1894). Syn zmarł wskutek ran odniesionych na froncie.
W uznaniu zasług Gansera z okazji 60. urodzin w 1913 roku wydano jubileuszowy zeszyt ("Festschrift") czasopisma "Zeitschrift für die gesamte Neurologie und Psychiatrie", zawierający prace współpracowników i uczniów. Jubileuszowe artykuły poświęcono mu z okazji 70 i 75 urodzin.
Odznaczony Orderem Albrechta I klasy z koroną, pruskim Orderem Korony III klasy, Orderem Zasługi Korony Pruskiej, Krzyżem Żelaznym II klasy.
Jego uczniami byli Johann Dinter, F. Lührmann, Georg Ilberg, Stegmann, G. Marthen, Ernst Trömner, Ossian Oehmig, Kaiser, Schubart, Schultheis, Lücke, Josef von Ehrenwall.
Sigbert Ganser zmarł 4 stycznia 1931 roku, po długiej chorobie.
Dorobek naukowy.
W 1898 roku, pracując w Halle, opisał u trzech więźniów zespół znany dziś jako zespół Gansera. Był też autorem szeregu prac neuroanatomicznych. W 1882 roku szczegółowo opisał grupę neuronów śródmózgowia, znaną dziś jako wyspy Calleji.

</doc>
<doc id="1562301" url="https://pl.wikipedia.org/wiki?curid=1562301" title="Kobylica (przysiółek)">
Kobylica (przysiółek)



</doc>
<doc id="1562302" url="https://pl.wikipedia.org/wiki?curid=1562302" title="Księża wobec bezpieki">
Księża wobec bezpieki



</doc>
<doc id="1562305" url="https://pl.wikipedia.org/wiki?curid=1562305" title="Maszyna Atwooda">
Maszyna Atwooda



</doc>
<doc id="1562307" url="https://pl.wikipedia.org/wiki?curid=1562307" title="Parafilie">
Parafilie



</doc>
<doc id="1562308" url="https://pl.wikipedia.org/wiki?curid=1562308" title="Boszniacy">
Boszniacy

Boszniacy (bośn. "Bošnjaci") – społeczność południowosłowiańska, największa z trzech konstytutywnych grup etnicznych w Bośni i Hercegowinie (obok Serbów bośniackich i Chorwatów bośniackich), posługująca się językiem bośniackim i w znacznej mierze deklarująca przynależność do islamu oraz uznająca Bośnię i Hercegowinę za swoją ojczyznę. Liczebność Boszniaków szacuje się na około 4 miliony, z czego wielu żyje w Bośni, a największe populacje boszniackiej diaspory występują w Turcji, Stanach Zjednoczonych, Niemczech, Austrii oraz na pograniczu Serbii i Czarnogóry – w regionie Sandżak. Pojęcie "Boszniacy" często odnosi się (na skutek funkcjonującego do momentu rozpadu Jugosławii określenia muzułmanie z narodowości) do bośniackich muzułmanów.
Według oficjalnych danych ze spisu powszechnego przeprowadzonego w 1991 roku, Boszniacy stanowili wówczas 43,47% ludności Bośni i Hercegowiny (1,9 mln), z czego około 90% deklarowało przynależność do religii muzułmańskiej, a pozostali określili się jako ateiści, agnostycy bądź deiści oraz w niewielkim stopniu prawosławni i katolicy. Szacunkowe liczby przedstawione w 2000 roku przez agencję CIA ukazały natomiast wzrost odsetka Boszniaków w łącznej liczbie mieszkańców Bośni do 48%.
Boszniacy mają etniczny słowiański rodowód wspólny z Serbami i Chorwatami oraz Macedończykami, natomiast różnią się religią – przechodzili na islam po tym, jak Bałkany zostały podbite przez Imperium Osmańskie. Przyczyny przechodzenia na islam były różnorodne, społeczno-ekonomiczne (zwolnienie z płacenia podatku od „niewiernych” – "dżizja" – i możliwość nabywania ziemi), ale również religijne (m.in. związane z bogomilizmem), później także kulturowo-polityczne. Zachowali ludową kulturę słowiańską, nasycając ją kolorytem orientalnym, co dało w rezultacie oryginalny konglomerat kulturowy, z doskonale zachowanymi archaicznymi formami kultury materialnej i duchowej, zwłaszcza literatury ustnej (ludowe pieśni epickie i liryczne, bogata proza). Orientalną specyfikę boszniackiego zderzenia kultury muzułmańskiej i chrześcijańskiej przejęła regionalna literatura pisana, także współczesna (Ivo Andrić, Meša Selimović).

</doc>
<doc id="1562310" url="https://pl.wikipedia.org/wiki?curid=1562310" title="Necking">
Necking



</doc>
<doc id="1562313" url="https://pl.wikipedia.org/wiki?curid=1562313" title="Władimir Despotuli">
Władimir Despotuli

Władimir Michajłowicz Despotuli, ros. Владимир Михайлович Деспотули (ur. w 1885 w Kerczu w Rosji, zm. 20 sierpnia 1977 w Berlinie) – rosyjski wojskowy (porucznik), emigracyjny dziennikarz i publicysta
Był z pochodzenia krymskim Grekiem. Brał udział w I wojnie światowej. Służył w stopniu porucznika w ekspedycyjnym korpusie kawalerii w Persji. Był adiutantem jego dowódcy gen. Baratowa. Uczestniczył w wojnie domowej w Rosji po stronie białych. Po jej zakończeniu wyemigrował do Pragi, a następnie do Berlina. Pracował jako dziennikarz. W 1930 r. założył pismo „Nowoje słowo”, którego we wrześniu 1934 r. został głównym redaktorem. Po dojściu Adolfa Hitlera do władzy w Niemczech w 1933 r., pismo stało się głównym organem prasowym rosyjskiej emigracji. Władimir M. Despotuli współpracował też z pismem „Wozrożdienije”. Po ataku wojsk niemieckich na ZSRR 22 czerwca 1941 r. redagował propagandowe listy, ulotki, broszury itp., które były następnie rozpowszechniane wśród ludności okupowanych terytoriów Związku Sowieckiego. We wrześniu 1944 r. za kontakty z działaczami Narodowego Związku Pracujących (NTS) został aresztowany przez Gestapo i pozbawiony funkcji głównego redaktora pisma „Nowoje słowo”. Przebywał w areszcie domowym w Berlinie. Po zakończeniu wojny został schwytany przez funkcjonariuszy SMIERSZ-a i przewieziony do ZSRR, gdzie skazano go na karę 11 lat w łagrach. Po wyjściu na wolność w 1955 r., przyjechał do NRD, gdzie był nauczycielem jęz. rosyjskiego w Berlinie.
Linki zewnętrzne.
Biografia Władimira M. Despotuli (jęz. rosyjski)

</doc>
<doc id="1562314" url="https://pl.wikipedia.org/wiki?curid=1562314" title="Dolinka Lodowa">
Dolinka Lodowa

Dolinka Lodowa (słow. "Dolinka pod Sedielkom", niem. "Sattelpasstälchen", "Blauseetälchen", węg. "Kisnyereg-hágó-völgy") – górna, prawa odnoga Doliny Małej Zimnej Wody w słowackich Tatrach Wysokich. Jej nazwa pochodzi od tego, że latem długo zalega w niej śnieg i lód. Otaczają ją od północy i zachodu Lodowa Kopa, Lodowy Szczyt, Mały Lodowy Szczyt i Żółty Szczyt. Od Doliny Małej Zimnej Wody oddzielona jest niższą Lodową Granią z Pięciostawiańską Kopą. Górą dolinka podchodzi pod Lodową Przełęcz, w dół ciągnie się do Żółtej Ściany.
Dolinka ma powierzchnię 0,5 km² i jest wąska i długa. Jest to kamienne pustkowie, gdzieniegdzie tylko skąpo porośnięte kępkami trawy i roślinnością alpejską. W jej górnej części znajduje się cyrk lodowcowy, a w nim Lodowy Stawek, najwyżej położone stałe tatrzańskie jeziorko (2157 m n.p.m.). Z powodu dużej wysokości i zacienienia śnieg w dolinie długo zalega. Latem 1854 r. wędrujący tędy Feliks Berdau zastał dolinkę całkiem jeszcze pokrytą śniegiem. W 1878 r. Tytus Chałubiński zwiedzający ją wraz z towarzyszami (m.in. byli przewodnicy Szymon Tatar i Wojciech Roj) pobłądzili tutaj we mgle. Chałubiński pisał: "„Mgła dookoła, a tu kurzy śniegiem, co raty! Jeszcześmy nigdy z Szymkiem i Wojtkiem nie użyli takiej biedy. Śmierć już była blisko”". Pierwszymi osobami, które dotarły do doliny zimą, byli 5 stycznia 1902 r. Károly Jordán i przewodnicy Johann Franz (senior) i Johann Hunsdorfer (junior).
W dolince dopuszczalne jest uprawianie skialpinizmu.
Szlaki turystyczne.
Dolinkę przecina jednokierunkowy szlak żółty od schroniska Téryego na Czerwoną Ławkę, a stamtąd do Schroniska Zbójnickiego w Dolinie Staroleśnej. Początkowy etap szlaku prowadzi razem ze szlakiem zielonym na Lodową Przełęcz. W Dolince Lodowej znajduje się rozdroże tych szlaków.

</doc>
<doc id="1562316" url="https://pl.wikipedia.org/wiki?curid=1562316" title="Dave Finlay">
Dave Finlay

David Finlay Jr. (ur. 31 stycznia 1958) – północnoirlandzki wrestler oraz trener wrestlingu. Posiadacz m.in.: WCW World Television Championship (1998) oraz WWE United States Championship (2006).
Kariera.
Karierę wrestlera rozpoczął w 1974 roku w promocji prowadzonej przez jego ojca. W 1978 r. przeprowadził się do Anglii i zaczął występować w takich organizacjach jak Catch Wrestling Association i Joint Promotions. W 1982 r. zdobył pierwszy tytuł w Joint Promotions - British Heavy Middleweight Championship. W 1990 r. sięgnął po pas British Heavyweight Championship. Już w październiku 1989 r. zadebiutował w federacji World Wrestling Federation (WWF) w tag teamowym dark matchu w drużynie z Markiem Rocco i Skullem Murphy'm przeciwko Alowi Perezowi, Dale’owi Wolfe’owi i Timowi Hornerowi.
W 1995 r. zadebiutował w World Championship Wrestling (WCW) jako Belfast Bruiser. Gimmick „Belfast Bruisera” porzucił pod koniec października 1997 r., przybierając nowy pseudonim ringowy: Fit Finlay. 4 maja 1998 r. na tygodniówce "Nitro" sięgnął po swój pierwszy tytuł w federacji WCW - WCW World Television Championship pokonując Bookera T. Tytuł ten stracił w czerwcu 1998 r. na gali "WCW The Great American Bash" na korzyść Bookera T. WCW World Television Championship był jedynym tytułem jaki zdobył w tejże federacji. W 1999 r. na "WCW Bash at the Beach" wygrał jeszcze turniej "Hardcore Junkyard Invitational Tournament". W listopadzie 2000 r. zaliczył swój ostatni występ w WCW podczas house show jaki odbył się w Niemczech.
W 2001 r. po tym jak WWF zakupiło WCW, Finlay został trenerem przyszłych wrestlerów federacji WWF (WWE). Trenował m.in. Johna Cenę i Randy’ego Ortona oraz diwy. W 2004 r. okresowo walczył w ringu. W dniu 20 stycznia 2006 r. pojawił się po raz pierwszy na tygodniówce SmackDown! w walce z Mattem Hardy'm, gdzie wystąpił jako antagonista. Od stycznia 2006 r. odgrywał postać „dumnego Irlandczyka, który uwielbia walczyć”. Po tym jak Booker T zwyciężył w turnieju King of the Ring w 2006 r., Finlay dołączył do stajni, którą utworzył sam Booker T, występujący wtedy już pod gimmickiem „King Booker”. Stajnia ta nosiła nazwę King Booker’s Court, a Dave Finlay otrzymał od Bookera T przydomek "Sir Finlay".
W maju 2006 r. do Finlaya dołączył Hornswoggle (Dylan Postl), który wielokrotnie później pomagał Finlayowi wygrywać kolejne starcia, np. poprzez podrzucanie laski shillelagh, której ten używał jako broni lub odwracając uwagę przeciwników Finlaya (Hornswoggle odgrywał wtedy w kayfabe postać syna Finlaya). W lipcu 2006 r. na SmackDown! wywalczył swój pierwszy tytuł w World Wrestling Entertainment - był to pas WWE United States Championship. Tytuł ten stracił również na SmackDown!, w dniu 29 sierpnia 2006 r. na korzyść Mr'a Kennedy’ego. Na gali Bragging Rights w 2009 r. zdołał jeszcze sięgnąć po drużynowe trofeum tej gali z teamem SmackDown!, w której oprócz Finlaya znaleźli się: Chris Jericho, Kane, R-Truth, Matt Hardy, David Hart Smith i Tyson Kidd.
W latach 2009-2011 jeszcze okresowo pojawiał się w telewizji, jednak już od 2010 r. stał się trenerem i agentem federacji WWE. W marcu 2011 r. odszedł z WWE, podpisując kontrakt z federacją Total Nonstop Action Wrestling jednak nie zawalczył dla tej federacji ani razu. Od lipca 2011 r. zaczął walczyć w federacjach niezależnych takich jak: Pro Wrestling Guerilla, Stampede Wrestling, Ring of Honor i Wrestling New Classic. 
W lipcu 2012 r. powrócił do WWE jako zakulisowy producent i na tym stanowisku pracuje do dziś.
Życie prywatne.
Jego ojciec i dziadek również byli zawodowymi zapaśnikami, a jego siostra była sędziną wrestlingu. Jego brat - Albert był piłkarzem i grał na pozycji bramkarza w klubie Glentoran FC na przełomie lat sześćdziesiątych i siedemdziesiątych. Z drugą żoną - Melanie ma troje dzieci. Cała trójka jego dzieci trenowała zapasy amatorskie. Jego najstarszy syn - David zadebiutował w wrestlingu w grudniu 2012 r. w japońskiej federacji New Japan Pro Wrestling. Obecnie rodzina Finlayów mieszka w Atlancie.

</doc>
<doc id="1562317" url="https://pl.wikipedia.org/wiki?curid=1562317" title="Esme Mackinnon">
Esme Mackinnon



</doc>
<doc id="1562321" url="https://pl.wikipedia.org/wiki?curid=1562321" title="Stanisław Latalski">
Stanisław Latalski

Stanisław Latalski z Łabiszyna herbu Prawdzic (ur. 1535, zm. 11 grudnia 1598) – starosta inowrocławski i człuchowski. Syn Janusza wojewody poznańskiego i Barbary z Kretkowskich.
Był wyznawcą luteranizmu. Stanisław Latalski wybudował w Łabiszynie drewniany zbór luterański. Był posłem wielkopolskim na sejm piotrkowski 1562/1563 roku.
24 października 1563 ożenił się z księżniczką Georgią (1531-1574), córką Jerzego I pomorskiego i jego drugiej żony Małgorzaty elektorówny brandenburskiej (zm. 1577). Ze związku tego urodziła się jedyna córka Marianna (zm.1598), od 8 sierpnia 1583 żona wojewody kaliskiego Andrzeja Czarnkowskiego, katolika, która jednak wytrwała w wyzaniu ewangelickiem . 
Marianna Czarnkowska umarła kilka tygodni przed ojcem, ich pogrzeb odbył się wspólnie w zborze w Łabiszynie.

</doc>
<doc id="1562326" url="https://pl.wikipedia.org/wiki?curid=1562326" title="Magiczna karuzela (serial animowany 2007)">
Magiczna karuzela (serial animowany 2007)

Magiczna Karuzela (ang. "The Magic Roundabout", 2007-2008) – francusko-brytyjski serial animowany dla dzieci. 
Serial jest kontynuacją a zarazem nową wersją serialu animowanego o tym samym tytule Magiczna karuzela. Od 27 grudnia 2008 emitowany był w Wieczorynce oraz stacji MiniMini.
Opis fabuły.
Serial opowiada o problemach paczki przyjaciół, którzy przy odrobinie magii uruchamiają magiczną karuzelę. Maszyna podsuwa im pomysły na rozwiązanie problemów.
Wersja polska.
Opracowanie i udźwiękowienie wersji polskiej: na zlecenie MiniMini – Master Film
Reżyseria: Ilona Kuśmierska
Dialogi: Dorota Filipek-Załęska
Dźwięk: Sebastian Rogowski i Paweł Nowacki
Montaż: Sebastian Rogowski
Kierownictwo produkcji: Romuald Cieślak
Teksty piosenek: Janusz Onufrowicz
Opracowanie muzyczne: Piotr Gogol
Wystąpili:
i inni
Śpiewali: Magdalena Tul i Piotr Gogol

</doc>
<doc id="1562328" url="https://pl.wikipedia.org/wiki?curid=1562328" title="2009 w filmie">
2009 w filmie

2009 w filmie to 121. rok w historii kinematografii światowej. W roku 2009 swoje premiery miały kontynuacje znanych filmów, takich jak: "Harry Potter i Książę Półkrwi", "Anioły i demony", ', ', ', "Star Trek", "Szybko i wściekle", ', ', "Noc w muzeum 2", "Adrenalina 2. Pod napięciem", ', "Alvin i wiewiórki 2", "Piła VI", "Piątek, trzynastego" i wielu innych.
Box office.
Ranking wykazuje dziesięć filmów, które zarobiły najwięcej pieniędzy podczas wyświetlania w kinach w roku 2009. Lista zawiera zsumowaną światową sumę, oraz kwoty zarobione w poszczególnych państwach, jak Wielka Brytania, Australia, Kanada czy Stany Zjednoczone.
Nagrody filmowe.
Złote Globy.
66. ceremonia wręczenia Złotych Globów odbyła się 11 stycznia 2009 roku.
Nagroda Gildii Aktorów Filmowych.
15. ceremonia wręczenia nagród Gildii Aktorów Filmowych odbyła się 25 stycznia 2009 roku.
Goya.
23. ceremonia wręczenia Hiszpańskich Nagród Filmowych – Goya odbyła się 1 lutego 2009 roku.
BAFTA.
62. ceremonia wręczenia nagród Brytyjskiej Akademii Sztuk Filmowych i Telewizyjnych odbyła się 8 lutego 2009 roku.
Złoty Niedźwiedź.
59. Międzynarodowy Festiwal Filmowy w Berlinie odbył się w dniach 5–15 lutego 2009 roku.
Independent Spirit Awards.
23. ceremonia wręczenia nagród Independent Spirit Awards odbyła się 21 lutego 2009 roku.
Złote Maliny.
29. rozdanie Złotych Malin odbyło się 21 lutego 2009 roku.
Oscary.
81. ceremonia wręczenia Oscarów odbyła się w 22 lutego 2009 roku.
Cezary.
34. ceremonia wręczenia Francuskich Nagród Filmowych – Cezarów odbyła się 27 lutego 2009 roku.
Orły.
11. ceremonia wręczenia Polskich Nagród Filmowych – Orłów odbyła się 9 marca 2009 roku.
Genie.
29. ceremonia rozdania Kanadyjskich Nagród Filmowych – Genie odbyła się 4 kwietnia 2009 roku.
Złota Palma.
62. Festiwal Filmowy w Cannes odbył się w dniach 13–24 maja 2009 roku.
Złoty Lew.
66. Festiwal Filmowy w Wenecji odbył się w dniach 2–12 września 2009 roku.
Złota, Srebrna i Brązowa Żaba (Camerimage).
VII Międzynarodowy Festiwal Sztuki Autorów Zdjęć Filmowych Camerimage, 28 listopada – 5 grudnia 2009, Łódź.

</doc>
<doc id="1562330" url="https://pl.wikipedia.org/wiki?curid=1562330" title="Bliskie zagrożenie">
Bliskie zagrożenie

Bliskie zagrożenie (ang. "Close to Danger") – amerykański film sensacyjny z 1997 roku.
Fabuła.
Młoda studentka zostaje poproszona przez pewnego pisarza o przepisanie jego rękopisu. Gdy to robi, odkrywa, że ma do czynienia z psychopatycznym mordercą. Dziewczyna znajduje się teraz w śmiertelnym zagrożeniu.

</doc>
<doc id="1562333" url="https://pl.wikipedia.org/wiki?curid=1562333" title="Rogata Turnia">
Rogata Turnia

Rogata Turnia (słow. "Rohatá veža", niem. "Margitspitze", węg. "Margitcsúcs") – turnia w masywie Granatów Wielickich o wysokości 2420 m n.p.m., w słowackich Tatrach Wysokich. Znajduje się w bocznej grani odchodzącej na południowy zachód od Staroleśnego Szczytu. Leży pomiędzy tym szczytem, oddzielona Kwietnikową Przełączką, a Małą Granacką Turnią oddzieloną Wyżnią Granacką Szczerbiną. Należy do grupy Granackich Turni – wyższej z dwóch części Granatów Wielickich.
Rogata Turnia jest najwyższym punktem Granatów Wielickich, w których skład wchodzi kilka wybitnych turni. W masywie Rogatej Turni, nieco na południowy zachód od niej wznosi się mała turniczka zwana Granackim Rogiem, od szczytu oddzielona Niżnią Kwietnikową Przełączką. Poniżej Rogatej Turni, po stronie Doliny Wielickiej wyróżnia się kilka obiektów, którymi są (kolejno od wierzchołka):
Wszystkie te obiekty w masywie Rogatej Turni traktowane są jako podrzędne. Masyw Rogatej Turni nie jest dostępny dla turystów, dla taterników najdogodniejsze wejście znajduje się po stronie Doliny Wielickiej.
Nazwa Rogatej Turni pochodzi od jej kształtu.
Historia.
Pierwsze wejścia turystyczne:

</doc>
<doc id="1562338" url="https://pl.wikipedia.org/wiki?curid=1562338" title="Sławomir Nazaruk">
Sławomir Nazaruk

Sławomir Nazaruk (ur. 6 lutego 1975 w Parczewie) – polski piłkarz grający na pozycji napastnika, a później pomocnika.
Życiorys.
Karierę rozpoczynał w Victorii Parczew. W sezonie 1993/94 przeniósł się do Górnika Łęczna, gdzie grał przez sześć lat. W 2000 przeszedł do Śląska Wrocław.
We Wrocławiu grał przez 2 sezony, po których trafił do Wisły Płock, w której grał przez rok. Na kolejny sezon przeniósł do Widzewa Łódź, skąd po roku powrócił do Górnika Łęczna. Po sezonie 2010/11 zakończył karierę piłkarską.
W Ekstraklasie rozegrał 143 mecze, w których zdobył 16 bramek.

</doc>
<doc id="1562339" url="https://pl.wikipedia.org/wiki?curid=1562339" title="Pragereza oliwkowa">
Pragereza oliwkowa

Pragereza oliwkowa, gereza oliwkowa ("Procolobus verus") – gatunek ssaka naczelnego z podrodziny gerez (Colobinae) w obrębie rodziny koczkodanowatych (Cercopithecidae). 
Zasięg występowania.
Pragereza oliwkowa występuje w zachodniej Afryce, od południowo-wschodniego Sierra Leone i południowej Gwinei do Ghany (zasięg rozciągający się na wschód od rzeki Wolta) oraz w południowym Togo, południowym Beninie i południowej Nigerii (południowy brzeg rzeki Benue tuż powyżej jej ujścia do rzeki Niger w Idah, w stanie Kogi i w dolnym biegu rzeki Niger). Występuje nieciągłość w rozmieszczeniu między rzeką Wolta w Ghanie a populacją z Nigerii i uważa się, że jego zasięg był znacznie większy w niedawnej przeszłości.
Taksonomia.
Gatunek po raz pierwszy naukowo opisał w 1838 roku belgijski zoolog i paleontolog Pierre Joseph van Beneden nadając mu nazwą "Colobus verus". Holotyp pochodził z Afryki. Jedyny przedstawiciel rodzaju pragereza ("Procolobus"), który opisał w 1887 roku francuski botanik i zoolog Alphonse Trémeau de Rochebrune.
Morfologia.
Długość ciała (bez ogona) samic 38–55 cm, samców 46–51 cm, długość ogona samic 43–71 cm, samców 50–61 cm; masa ciała samic 3–4,2 kg, samców 4–5,7 kg. Prgereza oliwkowa jest najmniejszą z gerez. Ma małą głowę z nieowłosioną lub słabo owłosioną częścią twarzową. Ubarwienie grzbietu oliwkowobrązowe, spód ciała biało-szary. Rozmiary samców są zbliżone do rozmiarów samic.
Ekologia.
Zamieszkuje wilgotny las równikowy. Gatunek ten prowadzi dzienny, nadrzewny tryb życia. Żyje w grupach liczących od 10 do 15 osobników. Grupy gerez oliwkowych często łączą się w stada z innymi gatunkami małp. Dieta gerez oliwkowych składa się głównie z młodych liści.
Samice osiągają dojrzałość płciową pomiędzy 3 i 4 a samce pomiędzy 4 i 5 rokiem życia. Okres ciąży trwa 5–6 miesięcy. Najczęściej rodzi się jedno młode. W przeciwieństwie do innych gerez samice pragerezy oliwkowej noszą młode w pysku.
Zagrożenia.
Pragerezy oliwkowe są poławiane przez ludzi dla mięsa i skór. Dodatkowym zagrożeniem jest utrata siedlisk spowodowana wyrębem lasów.

</doc>
<doc id="1562341" url="https://pl.wikipedia.org/wiki?curid=1562341" title="Procolobus verus">
Procolobus verus



</doc>
<doc id="1562342" url="https://pl.wikipedia.org/wiki?curid=1562342" title="Procolobus">
Procolobus



</doc>
<doc id="1562343" url="https://pl.wikipedia.org/wiki?curid=1562343" title="Dunlop Manufacturing">
Dunlop Manufacturing

Dunlop Manufacturing, Inc., znana także jako Jim Dunlop – firma produkująca instrumenty muzyczne oraz akcesoria, ulokowana w mieście Benicia w Kalifornii. Popularna jako producent Wah-wah, nazwany "Dunlop Cry Baby". Firma jest znana również jako twórca kapodasterów i kostek gitarowych. Do Dunlop Manufacturing, Inc. należy kilka innych firm muzycznych, np. Dallas-Arbiter, Rockman i MXR.

</doc>
<doc id="1562346" url="https://pl.wikipedia.org/wiki?curid=1562346" title="Stanisław Zieliński">
Stanisław Zieliński



</doc>
<doc id="1562349" url="https://pl.wikipedia.org/wiki?curid=1562349" title="Jonathan Levine">
Jonathan Levine

Jonathan Levine (ur. 18 czerwca 1976 w Nowym Jorku) – amerykański reżyser filmowy i scenarzysta. 
Zrealizował filmy krótkometrażowe: "Shards" (2004) i "Love Bytes" (2005). W długim metrażu debiutował horrorem "Wszyscy kochają Mandy Lane", swój drugi obraz wyreżyserował w 2008. Akcja komediodramatu "The Wackness" rozgrywa się latem 1994 w Nowym Jorku, a jego głównym bohaterem jest nastoletni diler narkotykowy (Josh Peck) zaprzyjaźniający się z dwukrotnie od niego starszym psychiatrą (Ben Kingsley). Film zdobył nagrodę publiczności na festiwalu w Sundance. 

</doc>
<doc id="1562350" url="https://pl.wikipedia.org/wiki?curid=1562350" title="Katarn">
Katarn



</doc>
<doc id="1562352" url="https://pl.wikipedia.org/wiki?curid=1562352" title="Electro-Harmonix">
Electro-Harmonix

Electro-Harmonix - firma muzyczna produkująca gitarowe efekty podłogowe, syntezatory i akcesoria muzyczne. Zajmuje się także dystrybucją lamp elektronowych do wzmacniaczy gitarowych i dla audiofili. Została założona w 1968 roku w Nowym Jorku, jej założycielem był Mike Matthews. Firma wyprodukowała kilka rozpoznawalnych efektów gitarowych w latach 70. i 90. XX wieku.

</doc>
<doc id="1562356" url="https://pl.wikipedia.org/wiki?curid=1562356" title="Walery Henryk Kamionko">
Walery Henryk Kamionko

Walery Henryk Kamionko (ur. 14 lutego 1767, zm. 26 sierpnia 1840) – duchowny katolicki, wyświęcony na księdza w 1789, w 1815 mianowany biskupem pomocniczym mohylewskim i biskupem tytularnym Abdery, konsekrowany na biskupa w 1817.
Pochowany na cmentarzu katolickim w Mohylewie. W 2016 roku istniał jego nagrobek. 
Bibliografia

</doc>
<doc id="1562357" url="https://pl.wikipedia.org/wiki?curid=1562357" title="Extent">
Extent

Extent (spolszczenie w l.mn.: "ekstenty") – przylegający do danego pliku fizycznie obszar przestrzeni dyskowej zarezerwowany dla tego pliku, wydzielany i przyznawany danemu plikowi w określonym katalogu przez system plików; rozwiązanie techniczne polegające na takim rezerwowaniu. Technologia ta ma na celu zmniejszenie fragmentaryzacji danych, zwiększając jednocześnie efektywność ich użytkowania.

</doc>
<doc id="1562363" url="https://pl.wikipedia.org/wiki?curid=1562363" title="Line 6">
Line 6

Line 6 – firma produkująca gitary elektryczne, akustyczne, wzmacniacze, efekty, a także okazjonalnie struny. Spółka została założona w 1996 roku, w Calabasas, w Kalifornii.

</doc>
<doc id="1562364" url="https://pl.wikipedia.org/wiki?curid=1562364" title="Kabine Komara">
Kabine Komara



</doc>
<doc id="1562365" url="https://pl.wikipedia.org/wiki?curid=1562365" title="The Curious Case of Benjamin Button">
The Curious Case of Benjamin Button



</doc>
<doc id="1562366" url="https://pl.wikipedia.org/wiki?curid=1562366" title="Moog Music">
Moog Music

Moog Music – firma produkująca elektryczne instrumenty, m.in. syntezatory, gitary i wzmacniacze. Spółka ma siedzibę w Asheville w Karolinie Północnej. 
Spółkę założył w 1953 roku Robert A. Moog. W historii firmy spółka nazywała się dwojako: R.A. Moog Co. i Moog Music (pod koniec lat 70. XX wieku nazwa firmy oraz kierunek rozwoju został zmieniony, kiedy do spółki wrócił, po wcześniejszym odejściu, Robert Moog). Firma w 2008 roku wyprodukowała gitarę Moog Guitar, pierwszy produkt firmy na arenie gitar elektrycznych.

</doc>
<doc id="1562367" url="https://pl.wikipedia.org/wiki?curid=1562367" title="Biblioteca Laurenziana">
Biblioteca Laurenziana



</doc>
<doc id="1562368" url="https://pl.wikipedia.org/wiki?curid=1562368" title="Celuloza (film)">
Celuloza (film)

Celuloza – polski film fabularny z 1953 roku, zrealizowany na podstawie powieści "Pamiątka z Celulozy" Igora Newerlego.
Treść.
Fabułę filmu stanowią wspomnienia Szczęsnego, który w rozmowie ze spotkaną przypadkowo działaczką komunistyczną, opowiada historię swojego życia. Urodził się w małej wiosce, gdzie wraz z rodziną żył w straszliwej nędzy. W poszukiwaniu pracy wywędrował z ojcem do Włocławka, gdzie obaj zatrudnili się w fabryce papieru. Tu zetknął się po raz pierwszy z działalnością związkową i polityczną, ze zorganizowanym ruchem robotniczym. Na życzenie ojca wyruszył w poszukiwaniu pracy do Warszawy, gdzie przez jakiś czas terminował u stolarza. Odbył też służbę wojskową. Wszędzie gdzie się znajdował dostrzegał straszliwe różnice klasowe i niesprawiedliwość społeczną. Bogactwo warstw posiadających i nędzę oraz bezrobocie klasy pracującej. Postanowił podjąć walkę przeciwko wyzyskiwaczom i niesprawiedliwości. Został komunistą.

</doc>
<doc id="1562371" url="https://pl.wikipedia.org/wiki?curid=1562371" title="Bob Lanier">
Bob Lanier

Bob Lanier, właśc. Robert Jerry Lanier Jr. (ur. 10 września 1948 w Buffalo, zm. 10 maja 2022) – amerykański koszykarz występujący na pozycji środkowego.
Mierzący 211 cm wzrostu koszykarz do NBA został wybrany z numerem 1. w drafcie w 1970 przez Detroit Pistons i w tym klubie spędził niemal dekadę (1970-1980). Był zawodnikiem także Milwaukee Bucks (1980–1984). W pierwszym sezonie gry został wybrany do piątki debiutantów sezonu. Był jednym z lepszych centrów lat 70., karierę zakończył z dorobkiem 19 248 punktów i 9698 zbiórek.
Osiem razy brał udział w meczu gwiazd NBA (MVP w 1974). Koszulka z jego numerem (16) została zastrzeżona zarówno przez Pistons jak i Bucks.

</doc>
<doc id="1562374" url="https://pl.wikipedia.org/wiki?curid=1562374" title="Jan Duwall">
Jan Duwall

Jan Duwall (ur. 13 kwietnia 1720 w Żegocinie, zm. 13 grudnia 1785 w Tarnowie) – polski duchowny rzymskokatolicki, doktor obojga praw, biskup nominat (cesarski) tarnowski w latach 1783–1785.
Życiorys.
Pochodził ze spolonizowanej rodziny francuskiej. Święcenia kapłańskie przyjął w 1 kwietnia 1747 z rąk biskupa Michała Kunickiego. W latach 1752–1755 był prałatem kolegiaty w Wojniczu, w latach 1755–1757 proboszczem w Prandocinie, następnie w Radłowie, gdzie przebudował kościół w stylu barokowym. Od 1758 był rezydentem w Wojniczu.
Doktorat obojga praw uzyskał 19 maja 1763 na Akademii Krakowskiej.
W latach 1781–1783 pełnił funkcję administratora części diecezji krakowskiej na terenie monarchii habsburskiej. W 1783 został mianowany przez cesarza Józefa II pierwszym w historii biskupem tarnowskim, jednakże nigdy nie uzyskał papieskiego potwierdzenia swej nominacji i święceń biskupich, pozostając biskupem nominatem.

</doc>
<doc id="1562376" url="https://pl.wikipedia.org/wiki?curid=1562376" title="Rest">
Rest



</doc>
<doc id="1562377" url="https://pl.wikipedia.org/wiki?curid=1562377" title="Kwietnikowa Przełączka">
Kwietnikowa Przełączka

Kwietnikowa Przełączka (słow. "Kvetnicové sedlo", niem. "Blumengartenscharte", węg. "Virágoskertcsorba") – przełęcz w bocznej grani słowackich Tatr Wysokich. Leży pomiędzy Staroleśnym Szczytem (dokładnie jego południowo-zachodnim wierzchołkiem, Kwietnikową Turnią) a Rogatą Turnią, najwyższym punktem masywu Granatów Wielickich.
Południowo-wschodnie stoki przełęczy opadają do górnej części Doliny Sławkowskiej. W stronę przeciwną, w kierunku Wyżniego Wielickiego Ogrodu w Dolinie Wielickiej opada długi Kwietnikowy Żleb. Przełęcz stanowi jedną z najważniejszych dróg dostępowych do Staroleśnego Szczytu. Z Doliny Wielickiej wejście na przełęcz jest nieco łatwiejsze niż z Doliny Sławkowskiej. Przełęcz dostępna jest tylko dla taterników.
Nazwa Kwietnikowej Przełączki pochodzi od dawnej nazwy Wielickiego Ogrodu – Kwietnik.
Historia.
Pierwsze wejścia turystyczne:

</doc>
<doc id="1562378" url="https://pl.wikipedia.org/wiki?curid=1562378" title="Pod gwiazdą frygijską">
Pod gwiazdą frygijską

Pod gwiazdą frygijską – polski film fabularny z 1954 roku. Film jest kontynuacją filmu "Celuloza" z 1953 roku. Zrealizowany został na podstawie powieści "Pamiątka z Celulozy" Igora Newerlego. Zdjęcia do filmu kręcono m.in. we włocławskiej Celulozie.
Treść.
Film ukazuje dalsze losy Szczęsnego, głównego bohatera filmu "Celuloza".
Na fabułę składają się walki działaczy KPP z reżimem sanacyjnym. W tym manifestacje uliczne, tajne drukarnie, demaskowanie prowokatorów oraz ich likwidacja itd. Drugim równoległym wątkiem jest miłość Szczęsnego i działaczki partyjnej Madzi.

</doc>
<doc id="1562379" url="https://pl.wikipedia.org/wiki?curid=1562379" title="Exeter City F.C.">
Exeter City F.C.

Exeter City Football Club – angielski klub piłkarski założony w 1904 roku w mieście Exeter. Powstał z dwóch połączonych ze sobą klubów: Exeter United oraz St Sidwell's United.
Obecny skład.
Stan na 25 września 2019.

</doc>
<doc id="1562382" url="https://pl.wikipedia.org/wiki?curid=1562382" title="Mistrzostwa Europy w Koszykówce Mężczyzn 1995">
Mistrzostwa Europy w Koszykówce Mężczyzn 1995

Mistrzostwa Europy w koszykówce mężczyzn 1995 odbyły się w Grecji w dniach 21 czerwca - 2 lipca 1995 r. Czternaście drużyn zostało podzielonych na 2 grupy. Zwyciężyła drużyna Jugosławii, drugie miejsce zajęła Litwa, zaś trzecie Chorwacja.
Faza grupowa.
Grupa A.
Wyniki.
21 czerwca
22 czerwca
23 czerwca
24 czerwca
26 czerwca
27 czerwca
28 czerwca
Grupa B.
Wyniki.
21 czerwca
22 czerwca
23 czerwca
24 czerwca
26 czerwca
27 czerwca
28 czerwca
Ćwierćfinały.
30 czerwca
Półfinały.
1 lipca
Finały.
2 lipca
mecz o 1. miejsce.
MISTRZ EUROPY 1995
Jugosławia SZÓSTY TYTUŁ

</doc>
<doc id="1562383" url="https://pl.wikipedia.org/wiki?curid=1562383" title="When I’m Gone (singel Simple Plan)">
When I’m Gone (singel Simple Plan)

When I'm Gone (ang., "Kiedy odejdę") - Pierwszy singiel z trzeciej płyty Kanadyjskiej grupy Simple Plan.

</doc>
<doc id="1562385" url="https://pl.wikipedia.org/wiki?curid=1562385" title="Real Life">
Real Life

Real Life – debiutancki album pionierów muzyki post punk, zespołu Magazine. Ten album wraz z debiutem zespołu Public Image Ltd, "Public Image", jest uznawany za jedną z pierwszych płyt w gatunku post punk.
Lista utworów.
Wszystkie utwory autorstwa Howarda Devoto oraz Johna McGeocha, chyba że napisano inaczej.
Utwory dodatkowe (wydanie CD z 2007 r.):

</doc>
<doc id="1562386" url="https://pl.wikipedia.org/wiki?curid=1562386" title="Pork">
Pork

Pork Pores Porkinson właściwie Krzysztof Borkusz (ur. 20 października 1980), znany również jako Pork, Pores i Porkinson - polski raper. Krzysztof Borkusz znany jest przede wszystkim z występów w zespole Trzeci Wymiar. Współtworzył także kolektyw K.A.S.T.A. oraz zespół 3WKasta. W roku 2019 wydał dwa solowe albumy zatytułowane "93mln mil od Słońca" oraz "Postapocalypto".

</doc>
<doc id="1562388" url="https://pl.wikipedia.org/wiki?curid=1562388" title="Untitled (How Could This Happen to Me?)">
Untitled (How Could This Happen to Me?)

Untitled (How Could This Happen to Me?) – ballada pop-rockowa kanadyjskiej grupy Simple Plan, którą wydano jako 3. singiel z drugiej płyty formacji.

</doc>
<doc id="1562389" url="https://pl.wikipedia.org/wiki?curid=1562389" title="Prawdziwy koniec wielkiej wojny">
Prawdziwy koniec wielkiej wojny

Prawdziwy koniec wielkiej wojny — polski film obyczajowy z 1957 roku w reżyserii Jerzego Kawalerowicza, zrealizowany na podstawie opowiadania Jerzego Zawieyskiego.
Treść.
Róża, młoda i piękna kobieta wiąże się z profesorem Stęgieniem, sądząc, że jej mąż Juliusz zginął w obozie koncentracyjnym. Jednak Juliusz wraca jako wrak człowieka wyniszczony fizycznie i psychicznie. Róża nie chce skrzywdzić Juliusza, ale nie wyobraża sobie też dalszego życia z nim.

</doc>
<doc id="1562393" url="https://pl.wikipedia.org/wiki?curid=1562393" title="Joasin">
Joasin

Joasin – wieś w Polsce położona w województwie kujawsko-pomorskim, w powiecie włocławskim, w gminie Izbica Kujawska.
W latach 1975–1998 miejscowość należała administracyjnie do województwa włocławskiego.

</doc>
<doc id="1562396" url="https://pl.wikipedia.org/wiki?curid=1562396" title="Kultura Lyngby">
Kultura Lyngby

Kultura Lyngby lub Bromme-Lyngby, zwana niekiedy kulturą łowców reniferów – schyłkowopaleolityczna kultura związana z łowcami reniferów. Nazwa kultury pochodzi od stanowiska Nørre Lyngby na północy Jutlandii oraz stanowiska Bromme na Zelandii (Dania).
Kultura egzystująca na pograniczu tundry i tajgi w okresie Allerødu (ok. 11 800 – 10 800 lat p.n.e.) na terenie Danii, południowej Szwecji oraz na szelfie południowego Bałtyku (poszerzonym na skutek cofnięcia się morza) aż do Litwy. Wraz z ochłodzeniem się klimatu w młodszym dryasie (10 800 – 9500 lat p.n.e.) jej zasięg rozszerza się na południe, tworząc lokalne odmiany, które są podłożem tworzenia się nowych kultur: ahrensburskiej, świderskiej i desneńskiej.
Sposobami przeprowadzania polowań kultura łowców reniferów przypomina kulturę hamburską. 
Charakterystycznymi artefaktami dla tej kultury są:
Poza tym w inwentarzach krzemiennych występują:
W Polsce jeszcze przed wojną Ludwik Sawicki wydzielił tzw. przemysł nowomłyński (Nowy Młyn stan. 1a i 1b) w Polsce środkowej, który odpowiada grupom kultury lyngbyjskiej. Do ważniejszych stanowisk kultury łowców reniferów na późniejszych ziemiach polskich należały m.in. Całowanie, Grzybowa Góra czy Dębe. 

</doc>
<doc id="1562399" url="https://pl.wikipedia.org/wiki?curid=1562399" title="Ann Brashares">
Ann Brashares

Ann Brashares (ur. 30 lipca 1967 w Alexandrii) – amerykańska pisarka.
Dorastała w Chevy Chase w stanie Maryland. Ukończyła studia filozoficzne w Barnard College.
Jej powieści "Stowarzyszenie wędrujących dżinsów" i "Stowarzyszenie Wędrujących Dżinsów: Ostatnie lato" doczekały się adaptacji filmowych.
Jej mężem jest malarz Jacob Collins. Para ma troje dzieci: Nathaniela, Samuela i Susannah. Pisarka mieszka z rodziną w Nowym Jorku.

</doc>
<doc id="1562400" url="https://pl.wikipedia.org/wiki?curid=1562400" title="Henryk Jośko">
Henryk Jośko

Henryk Jośko (ur. 20 kwietnia 1900, zm. 27 czerwca 1985 w Finley, Australia) – ksiądz katolicki, żołnierz.
Święcenia kapłańskie przyjął w 1924 roku. Początkowo był wikarym w Goduli w latach 1927-29 i Wirku. 11 grudnia 1938 roku obejmuje urząd proboszcza w kościele Chropaczowie. Przed wkroczeniem wojsk hitlerowskich opuszcza chropaczowską parafię. W czasie II wojny służył w wojskach pancernych i marynarce wojennej na terenie Wielkiej Brytanii.
W 1948 roku w Sydney zostaje zwolniony ze służby wojskowej. Przez następne 7 lat duszpasterzował w Leeton i Wagga Wagga. W 1955 roku przebywał w Yenda. W 1956 roku zostaje skierowany do parafii Matki Bożej w Finley. 30 lipca 1974 roku świętował złoty jubileusz kapłaństwa. 27 czerwca 1985 roku umiera w Australii.

</doc>
<doc id="1562401" url="https://pl.wikipedia.org/wiki?curid=1562401" title="Gromada (film)">
Gromada (film)

Gromada – polski film fabularny (produkcyjniak) z 1951 roku.
Treść.
Akcja filmu toczy się w ubogiej polskiej prowincji tuż po II wojnie światowej. We wsi niepodzielną władzę sprawuje zły i nikczemny młynarz, który jako najbogatszy gospodarz i właściciel jedynego młyna w okolicy bezwzględnie eksploatuje ubogą ludność. Małorolni chłopi postanawiają wówczas wybudować własny młyn spółdzielczy i w ten sposób uniezależnić się od wyzyskiwacza. Młynarz i wspierający go bogaci chłopi (kułacy) usiłują na różne sposoby sabotować budowę. Mimo ich wysiłków nowy młyn w końcu powstaje. Zdesperowany młynarz, upiwszy się pewnej nocy, postanawia zaorać drogę prowadzącą do nowego młyna. Wówczas do akcji wkracza milicja, która aresztuje go za zniszczenie publicznej drogi. Chłopi z pomocą robotników odbudowują ją.
Na tle wątku walki klasowej, toczy się równolegle wątek obyczajowy.

</doc>
<doc id="1562402" url="https://pl.wikipedia.org/wiki?curid=1562402" title="Maria Amparo, hrabina Vista Alegre">
Maria Amparo, hrabina Vista Alegre



</doc>
<doc id="1562403" url="https://pl.wikipedia.org/wiki?curid=1562403" title="Maria Amparo Czartoryska">
Maria Amparo Czartoryska



</doc>
<doc id="1562405" url="https://pl.wikipedia.org/wiki?curid=1562405" title="Złoty Glob za najlepszą piosenkę">
Złoty Glob za najlepszą piosenkę

Złote Globy za najlepszą piosenkę – kategoria Złotych Globów, przyznawana po raz pierwszy w 1962, regularnie od 1965 roku, przez Hollywoodzkie Stowarzyszenie Prasy Zagranicznej. Laureatami tej kategorii są kompozytor i autor tekstu.Laureaci są pogrubionym drukiem.
Lata 60..
1961: „Town Without Pity” – Miasto bez litości – muzyka: Dimitri Tiomkin; słowa: Ned Washington
1964: „Circus World” – Świat cyrku – muzyka: Dimitri Tiomkin; słowa: Ned Washington
nominacje:
1965: „Forget Domani” – Żółty Rolls-Royce – muzyka: Riz Ortolani; słowa: Norman Newell
nominacje:
1966: „Strangers in the Night” – A Man Could Get Killed – muzyka: Bert Kaempfert; słowa: Charles Singleton, Eddie Snyder
nominacje:
1967: „If Ever I Should Leave You” – Camelot – muzyka: Frederick Loewe; słowa: Alan Jay Lerner
nominacje:
1968: „The Windmills of Your Mind” – Sprawa Thomasa Crowna – muzyka: Michel Legrand; słowa: Alan Bergman, Marilyn Bergman
nominacje:
1969: „Jean” – Pełnia życia panny Brodie – muzyka i słowa: Rod McKuen
nominacje:
Lata 70..
1970: „Whistling Away the Dark” – Urocza Lili – muzyka: Henry Mancini; słowa: Johnny Mercer
nominacje:
1971: „Life Is What You Make It” – Kotch – muzyka: Marvin Hamlisch; słowa: Johnny Mercer
nominacje:
1972: „Ben” – Ben – muzyka: Walter Scharf; słowa: Don Black
nominacje:
1973: „The Way We Were” – Tacy byliśmy – muzyka: Marvin Hamlisch; słowa: Alan Bergman, Marilyn Bergman
nominacje:
1974: „I Feel Love” – Benji – muzyka: Euel Box; słowa: Betty Box
nominacje:
1975: „I’m Easy” – Nashville – muzyka i słowa: Keith Carradine
nominacje:
1976: „Evergreen” – Narodziny gwiazdy – muzyka: Barbra Streisand; słowa: Paul Williams
nominacje:
1977: „You Light Up My Life” – You Light Up My Life – muzyka i słowa: Joseph Brooks
nominacje:
1978: „Last Dance” – Dzięki Bogu już piątek – muzyka i słowa: Paul Jabera
nominacje:
1979: „The Rose” – Róża – muzyka i słowa: Amanda McBroom
nominacje:
Lata 80..
1980: „Fame” – Sława – muzyka: Michael Gore; słowa: Dean Pitchford
nominacje:
1981: „Best That You Can Do” – Artur – muzyka: Burt Bacharach, Christopher Cross, Carole Bayer Sager; słowa: Christopher Cross, Peter Allen
nominacje:
1982: „Up Where We Belong” – Oficer i dżentelmen – muzyka: Jack Nietsche, Buffy Sainte-Marie; słowa: Will Jennings
nominacje:
1983: „Flashdance... What a Feeling” – Flashdance – muzyka: Giorgio Moroder; słowa: Keith Forsey, Irene Cara
nominacje:
1984: „I Just Called to Say I Love You” – Kobieta w czerwieni – muzyka i słowa: Stevie Wonder
nominacje:
1985: „Say You, Say Me” – Białe noce – muzyka i słowa: Lionel Richie
nominacje:
1986: „Take My Breath Away” – Top Gun – muzyka: Giorgio Moroder; słowa: Tom Whitlock
nominacje:
1987: „(I’ve Had) The Time of My Life” – Dirty Dancing – muzyka: Franke Previte, John DeNicola, Donald Markowitz; słowa: Franke Previte
nominacje:
1988: nagroda ex aequo
nominacje:
1989: „Under the Sea” – Mała Syrenka – muzyka: Alan Menken; słowa: Howard Ashman
nominacje:
Lata 90..
1990: „Blaze of Glory” – Młode strzelby II – muzyka i słowa: Jon Bon Jovi
nominacje:
1991: „Beauty and the Beast” – Piękna i Bestia – muzyka: Alan Menken; słowa: Howard Ashman
nominacje:
1992: „A Whole New World” – Aladyn – muzyka: Alan Menken; słowa: Tim Rice
nominacje:
1993: „Streets of Philadelphia” – Filadelfia – muzyka i słowa: Bruce Springsteen
nominacje:
1994: „Can You Feel the Love Tonight” – Król Lew – muzyka; Elton John; słowa: Tim Rice
nominacje:
1995: „Colors of the Wind” – Pocahontas – muzyka: Alan Menken; słowa: Stephen Schwartz
nominacje:
1996: „You Must Love Me” – Evita – muzyka: Andrew Lloyd Webber; słowa: Tim Rice
nominacje:
1997: „My Heart Will Go On” – Titanic – muzyka: James Horner; słowa: Will Jennings
nominacje:
1998: „The Prayer” – Magiczny miecz – muzyka: David Foster, Carole Bayer Sager; słowa: David Foster, Carole Bayer Sager, Alberto Testa, (włoski przekład), Tony Renis (włoski przekład)
nominacje:
1999: „You’ll Be In My Heart” – Tarzan – muzyka i słowa: Phil Collins
nominacje:
2000–2009.
2000: „Things Have Changed” – "Cudowni chłopcy" – muzyka i słowa: Bob Dylan
nominacje:
2001: „Until...” – "Kate i Leopold" – muzyka i słowa: Sting
nominacje:
2002: „The Hands That Built America” – "Gangi Nowego Jorku" – muzyka i słowa: U2
nominacje:
2003: „Into the West” – ' – muzyka i słowa: Howard Shore, Fran Walsh, Annie Lennox
nominacje:
2004: „Old Habits Die Hard” – "Alfie" – muzyka i słowa: Mick Jagger, David A. Stewart
nominacje:
2005: „A Love That Will Never Grow Old” – "Tajemnica Brokeback Mountain" – muzyka: Gustavo Santaolalla; słowa: Bernie Taupin
nominacje:
2006: „The Song of the Heart” – ' – muzyka i słowa: Prince
nominacje:
2007: „Guaranteed” – "Wszystko za życie" – muzyka i słowa: Eddie Vedder
nominacje:
2008: „The Wrestler” – "Zapaśnik" – muzyka i słowa: Bruce Springsteen
nominacje:
2009: „The Weary Kind” – "Szalone serce" – muzyka i słowa: T-Bone Burnett, Ryan Bingham
nominacje:
2010–2019.
2010: „You Haven’t Seen the Last of Me” – "Burleska" – muzyka i słowa: Diane Warren
nominacje:
2011: „Masterpiece” – ' – muzyka i słowa: Madonna, Julie Frost, Jimmy Harry; wykonanie: Madonna
nominacje:
2012: „Skyfall” – "Skyfall" – muzyka i słowa: Adele i Paul Epworth; wykonanie: Adele
nominacje:
2013: „Ordinary Love” – ' – muzyka i słowa: Bono, U2, Danger Mouse; wykonanie: U2
nominacje:
2014: „Glory” – "Selma" – Common, John Legend
nominacje:
2015: „Writing’s on the Wall” – "Spectre" – Sam Smith, Jimmy Napes
nominacje:
2016: „City Of Stars” – "La La Land" – Ryan Gosling
nominacje:
2017: „This Is Me” – "Król rozrywki" – Keala Settle
nominacje:
2018: „Shallow” – "Narodziny gwiazdy" – muzyka: Lady Gaga; słowa: Lady Gaga, Andrew Wyatt, Anthony Rossomando, Mark Ronson; wykonanie: Lady Gaga i Bradley Cooper 
nominacje:
2019: "(I'm Gonna) Love Me Again" – "Rocketman –" słowa: Bernie Taupin, muzyka: Elton John
nominacje:
2020–2029.
2020: "Io sì (Seen)" – "Życie przed sobą" – muzyka i słowa: Niccolò Agliardi, Laura Pausini &amp; Diane Warren 
nominacje:
2021: "No Time to Die" – "Nie czas umierać –" muzyka i słowa: Billie Eilish &amp; Finneas O'Connell
nominacje:

</doc>
<doc id="1562407" url="https://pl.wikipedia.org/wiki?curid=1562407" title="Aviatik C.III">
Aviatik C.III

Aviatik C.III – niemiecki samolot rozpoznawczy z okresu I wojny światowej.
Historia i opis konstrukcji.
Samolot Aviatik C.III był rozwinięciem poprzednich modeli firmy Automobil und Aviatik - C.I i C.II. Jego prototypem był samolot Aviatik C.Ia, oblatany w maju-czerwcu 1916. W płatowcu poprawiono aerodynamikę, wydłużając część nosową i montując spiczasty kołpak śmigła, udoskonalono układ wydechowy i zmniejszono powierzchnię skrzydeł, co spowodowało wzrost prędkości maksymalnej o 18 km/h w stosunku do C.I. Do napędu zastosowano silnik Mercedes D.III o mocy 118 kW (160 KM) z chłodnicą w górnym płacie, zaś uzbrojenie stanowił ruchomy karabin maszynowy Parabellum 7,92 mm (w części egzemplarzy dwa sprzężone k.m. tego typu), na obrotnicy. Samolot mógł także zabierać niewielki ładunek bomb.
Użycie samolotu.
Samolot był używany w niemieckim lotnictwie w latach 1916/1917 do zadań rozpoznawczych i bombardujących.
Służba w lotnictwie polskim.
W 1919 roku w Wielkopolsce zdobyto 7 sztuk samolotów Aviatik C.III. Trzy egzemplarze były po wojnie używane w polskim lotnictwie – w Wyższej Szkole Pilotów w Ławicy, pozostałych prawdopodobnie nie użytkowano.
W Polsce znajduje się jedyny na świecie zachowany egzemplarz tego samolotu, nr 12250/17, zdobyty w 1945 r. w Czarnkowie (niestety niekompletny – brak m.in. skrzydeł i usterzenia poziomego). Po renowacji od 1993 r. jest eksponowany w Muzeum Lotnictwa Polskiego w Krakowie.

</doc>
<doc id="1562411" url="https://pl.wikipedia.org/wiki?curid=1562411" title="1. ceremonia wręczenia nagród Goya">
1. ceremonia wręczenia nagród Goya

1. ceremonia wręczenia nagród filmowych Goya odbyła się 17 marca 1987 roku w Teatro Lope de Vega w Madrycie. Ceremonię rozdania nagród poprowadził Fernando Rey. Było to premierowe wydanie imprezy, w której uczestniczył król Hiszpanii Juan Carlos wraz z królową Zofią. Nagrody przyznano w 15 kategoriach, dodatkowo "Goya Honorowa" dla operatora filmowego José Aguado.

</doc>
<doc id="1562412" url="https://pl.wikipedia.org/wiki?curid=1562412" title="Dwoista Turnia (Tatry)">
Dwoista Turnia (Tatry)

Dwoista Turnia (słow. "Dvojitá veža", niem. "Ottospitze", węg. "Ottocsúcs") – turnia o wysokości 2312 m n.p.m. w masywie Granatów Wielickich, w słowackich Tatrach Wysokich. Należy do Granackich Turni – wyższej z dwóch części Granatów Wielickich. Od Wielkiej Granackiej Turni oddziela ją Niżnia Granacka Szczerbina, a od Wielickiej Kopy szerokie siodło Dwoistej Przełęczy. W południowo-zachodnim żebrze Dwoistej Turni znajduje się Wielicka Baszta, od wierzchołka oddzielona Dwoistym Przechodem, przez który biegnie Granacka Ławka.
Dwoista Turnia jest turnią dwuwierzchołkową, wierzchołek południowy jest nieco niższy od północnego. W północno-zachodniej grani opadającej w stronę Niżniej Granackiej Szczerbiny znajdują się kolejno:
Wierzchołek Dwoistej Turni jest dobrym punktem widokowym, z którego dobrze widoczny jest cały masyw Gerlacha. Nie jest dostępna dla turystów, jedynie dla taterników, dla których najciekawsze są jej urwiska od strony Doliny Wielickiej.
Nazwa Dwoistej Turni i obiektów w jej masywie pochodzi od dwóch wierzchołków tejże turni. Dawniej Dwoistą Turnię nazywano Granacką Turnią. Obecne nazewnictwo niemieckie i węgierskie zostało nadane na cześć Augusta Otto, niemieckiego taternika.
Historia.
Pierwsze wejścia turystyczne:

</doc>
<doc id="1562417" url="https://pl.wikipedia.org/wiki?curid=1562417" title="Okrucieństwo nie do przyjęcia">
Okrucieństwo nie do przyjęcia

Okrucieństwo nie do przyjęcia (oryg. "Intolerable Cruelty") – film komediowy z 2003 roku w reżyserii Joela i Ethana Coenów.
Obsada.
i inni.

</doc>
<doc id="1562419" url="https://pl.wikipedia.org/wiki?curid=1562419" title="PBBG">
PBBG



</doc>
<doc id="1562420" url="https://pl.wikipedia.org/wiki?curid=1562420" title="Historia Andory">
Historia Andory

Początki dzisiejszego państwa andorskiego sięgają czasów Karola Wielkiego i jego wypraw przeciwko Maurom, oraz innym ludom muzułmańskim 
Dwupodmiotowa głowa państwa została ustanowiona w 1278 roku na mocy "Traktatu o Wspólnej Suwerenności", zawartego pomiędzy hiszpańskim biskupem Urgell i francuskim hrabią Foix. Prawa hrabiego Foix przeszły na królów Nawarry, po śmierci Gastona IV w 1472 i przejęciu obydwu tronów przez jego wnuka Franciszka.
W zamian za waleczność mieszkańców podczas bitew, król nadał jej prawa miejskie. Następnie stała się ona lennem hrabiów Urgel, aby ostatecznie w 1133 roku przejść pod władanie biskupa z Urgel. Przez kilka stuleci Andora była przedmiotem konfliktów między feudałami północnej Katalonii a ich francuskimi sąsiadami z północy, hrabiami z Foix. W 1278 na mocy układu między biskupem z Urgel a hrabiami Foix zostało ustanowione ich wspólne zwierzchnictwo nad Andorą. 
Nowożytność.
W 1419 na wniosek ludności Andory został powołany lokalny parlament nazywany Radą Terytorialną, z czasem przekształcony w Radę Generalną. 
W 1589 król Nawarry Henryk III Burbon został królem Francji Henrykiem IV. W 1607 wydał on edykt, na mocy którego scedował swe prawa do współrządzenia Andorą na francuski tron. Sukcesorami monarchii francuskiej stali się później republikańscy przywódcy Francji. Średniowieczna struktura rządów przetrwała do XX wieku.
XIX wiek.
W okresie 1812-1814 Cesarstwo Francuskie zajęło Katalonię (w tym Andorę) i podzieliło ją na cztery departamenty. Wówczas Andora weszła w skład departamentu de Sègre. 
W 1933 Francja zajęła Andorę wobec społecznych zamieszek przed wyborami.
7 lipca 1934 roku awanturnik Boris Skosyriew zwrócił się do Rady Generalnej, proponując swoją kandydaturę na króla Andorry. Po poparciu większości członków Rady ogłosił się królem Borisem I jako regent króla francuskiego. Proklamował tym samym niepodległość księstwa Andory, równocześnie ogłaszając wojnę przeciwko biskupowi z Urgel. Ogłosił wówczas konstytucję księstwa. 20 lipca 1934 roku został aresztowany przez policję hiszpańską i wydalony z kraju. 
W latach 1936-1940 w Andorze stacjonował francuski garnizon aby przeciwdziałać wpływom hiszpańskiej wojny domowej.
II wojna światowa.
W czasie II wojny światowej Andora pozostawała neutralna, ale dopiero w 1958 ogłosiła pokój z Niemcami po I wojnie (1914-1918), z którymi pozostawała w stanie formalnej wojny, co zostało pominięte w traktacie wersalskim. Pozostawiona w stanie pewnej izolacji Andora była niejako poza głównym nurtem europejskiej historii. 
Czasy powojenne.
Do 1993 była państwem nie posiadającym suwerenności prawno-międzynarodowej, pod wspólnym zwierzchnictwem współksiążąt którzy reprezentowali ją w stosunkach międzynarodowych, gwarantowali jej bezpieczeństwo i sprawowali najwyższą władzę ustawodawczą i wykonawczą poprzez swych przedstawicieli, oraz stałych delegatów. 
Jednak zapoczątkowany w latach pięćdziesiątych rozkwit turystyki, handlu, oraz rozwój transportu przyczyniły się do ewolucji kraju w którym dotychczas przeważało rolnictwo. Rozpoczęła się modernizacja struktur politycznych. W latach siedemdziesiątych rozpoczęto gruntowne reformy.
Stopniowo wprowadzono powszechne prawo wyborcze do Rady Generalnej, będącej zgromadzeniem reprezentantów gmin pomimo formalnego zakazu istnienia partii politycznych. W 1979 roku powstała Demokratyczna Partia Andory, dążąca do modernizacji gospodarki i ustroju politycznego kraju.Po zaleceniach Unii Europejskiej w 1990 Rada Generalna powołała komisję do opracowania konstytucji. 
Rok później współksiążęta Andory wyrazili zgodę na ograniczenie swych uprawnień i uznanie suwerenności narodu. W referendum powszechnym z 1993 obywatele zatwierdzili pierwszą w historii kraju konstytucję. Od 1993 Andora jest członkiem ONZ, natomiast od 1994 rządy sprawują nieprzerwanie liberałowie. 
Andora co prawda nie należy do Unii Europejskiej, ale w lutym 2002 roku wraz z Francją i Hiszpanią przyjęła euro jako obowiązującą w kraju walutę. 
Andorskie liberalne regulacje w sprawach bankowości i finansów, przyciągające obce kapitały, ale także umożliwiające zamożnym obcokrajowcom unikanie opodatkowania, były przedmiotem krytyki organizacji międzynarodowych - Organizacji Współpracy Gospodarczej i Rozwoju (OECD), jak i Międzynarodowego Funduszu Walutowego.

</doc>
<doc id="1562421" url="https://pl.wikipedia.org/wiki?curid=1562421" title="Olsen">
Olsen



</doc>
<doc id="1562425" url="https://pl.wikipedia.org/wiki?curid=1562425" title="Baszta Przedecz">
Baszta Przedecz



</doc>
<doc id="1562429" url="https://pl.wikipedia.org/wiki?curid=1562429" title="Vadim Perelman">
Vadim Perelman

Vadim Perelman (ur. 1963 w Kijowie) – kanadyjski reżyser i scenarzysta filmowy pochodzenia ukraińskiego.
Urodził się na Ukrainie. W wieku kilkunastu lat wyemigrował razem z matką i ostatecznie osiadł w Kanadzie. Studiował na Uniwersytecie Alberty w Edmonton, a następnie – już na wydziale filmowym – w Toronto. Po ukończeniu studiów realizował głównie teledyski. Później przeniósł się do Los Angeles, gdzie zaczął kręcić reklamówki.
W długim metrażu debiutował w 2003 dramatem psychologicznym "Dom z piasku i mgły" z Jennifer Connelly i Benem Kingsleyem. Connelly zagrała młodą kobietę, która chce odzyskać rodzinny dom. Kingsley wcielił się w rolę jego obecnego właściciela – byłego oficera armii irańskiej, który kupił dom po latach wyrzeczeń. Rywalizacja między bohaterami zakończy się tragedią.
W 2008 sygnował swoim nazwiskiem "Życie przed oczami" z Umą Thurman.

</doc>
<doc id="1562431" url="https://pl.wikipedia.org/wiki?curid=1562431" title="Feldmarschalleutnant">
Feldmarschalleutnant

Feldmarschalleutnant (FML), dawniej pisany "Feldmarschall-Leutenant") – ranga generalska (lecz nie marszałkowska) w wojskach Świętego Cesarstwa, Cesarstwa austriackiego, Austro-Węgier, pierwszej Republiki Austriackiej (1918–1934) i Państwa Austriackiego (1934–1938). W armii węgierskiej jego odpowiednikiem jest stopień "altábornagy", stosowany do dziś. 
W armiach innych państw odpowiednik to dwugwiazdkowy generał (generał porucznik, w Wojsku Polskim obecnie generał dywizji). 
W języku polskim nazwa "feldmarschalleutnant" jest niekiedy tłumaczona w sposób dosłowny, choć mylący, jako "feldmarszałek-lejtnant", "feldmarszałek-porucznik" lub "marszałek polny porucznik". Ze względu na podobieństwo nazwy z feldmarszałkiem te dwa pojęcia są często mylone i feldmarschalleuntantom niesłusznie przypisuje się rangę (feld-)marszałkowską.
Zarys historyczny.
Ranga feldmarschalleutnanta pojawiła się w Niemczech jednocześnie ze stopniem feldmarszałka na początku wojny trzydziestoletniej. Głównodowodzący, którym był cesarz, przydzielał feldmarszałkowi zastępcę – pod-feldmarszałka, do którego obowiązków należało występowanie w imieniu marszałka, oprowiantowanie żołnierza, kontrolowanie dróg i straż itd. Do 1705 ranga feldmarschalleutnanta istniała także w Szwecji.
W wojskach Świętego Cesarstwa stopień istniał do 1806, w armii Austro-Węgier do 1918. Pierwszym habsburskim oficerem noszącym stopień feldmarschalleutnanta był (1582–1638), a ostatnim mianowanym (1867–1932). Armia pierwszej Republiki Austriackiej miała sześciu posiadaczy tego stopnia. 
Feldmarschalleutnant nie otrzymywał przy nominacji głównego atrybutu rangi marszałkowskiej – laski marszałkowskiej (której polską odmianą jest buława), ale miał prawo do tytułu ekscelencja. Wyższą rangą od feldmarschalleutnanta był w armii austro-węgierskiej generał odpowiedniego rodzaju broni: piechoty ("General der Infanterie"), kawalerii ("General der Kavallerie") lub artylerii ("Feldzeugmeister").

</doc>
<doc id="1562432" url="https://pl.wikipedia.org/wiki?curid=1562432" title="Ścieżka strachu">
Ścieżka strachu

Ścieżka strachu (oryg. "Miller's Crossing") – film z 1990 roku w reżyserii Joela Coena.
Opis fabuły.
Historia konfliktu pomiędzy szefami konkurujących jednostek mafijnych Leo O'Bannonem a Johnnym Casparem, w który to konflikt wplątany jest doradca pierwszego z nich - Tom Reagan, jego kochanka Verna, jej brat, oszust bez skrupułów, Bernie i całe miasto.
Nagrody i nominacje.
Nagrody:
Nominacje:

</doc>
<doc id="1562433" url="https://pl.wikipedia.org/wiki?curid=1562433" title="Big Brother (program telewizyjny)">
Big Brother (program telewizyjny)



</doc>
<doc id="1562435" url="https://pl.wikipedia.org/wiki?curid=1562435" title="Port lotniczy Korcza Północno-Zachodnia">
Port lotniczy Korcza Północno-Zachodnia

Port lotniczy Korcza Północno-Zachodnia – port lotniczy zlokalizowany w albańskiej Korczy. Jest to drugi co do wielkości port lotniczy tego kraju.

</doc>
<doc id="1562436" url="https://pl.wikipedia.org/wiki?curid=1562436" title="Kali (raper)">
Kali (raper)

Kali, właściwie Marcin Kamil Gutkowski () – polski raper i aktor. W latach 2000–2010 członek zespołu Firma. Od 2009 roku współtwórca kolektywu Ganja Mafia, a od 2011 roku prowadzący solową działalność artystyczną. Współpracował z takimi wykonawcami jak: Afu-Ra, Borixon, Gedz, Hemp Gru, Kacper HTA, O.S.T.R., Paluch, Peja, Pezet, Popek, Sarius, Sobota, Sokół, Włodi czy Żabson.
Jego utwory w serwisie YouTube odtworzono ponad miliard razy, a na swoim prywatnym kanale zgromadził ponad dwa miliony subskrypcji (2022). Jest żonaty z modelką Sandrą Gutkowską z d. Jędruszek, ma córkę Hannę.
Życiorys.
Działalność artystyczną rozpoczął w 1998 roku. Nawiązał wówczas współpracę z Kliczem z krakowskiego składu hip-hopowego Intoksynator. Po nagraniu zwrotki do utworu „Co Ty Na To”, na krótko dołączył do grupy INS. W tym czasie nawiązał współpracę z Tadkiem z grupy DMF (Dwóch Małoletnich Fachowców). Efektem tej współpracy była formacja pod nazwą Firma. Debiut Firmy to utwór „Za dużo” na składance DJ-a 600V.
W roku 2001 został skazany przez sąd na pół roku pozbawienia wolności. W tym samym roku do składu doszli Popek i Pomidor z Legnicy, a następnie Bosski Roman. W efekcie powstała nielegalna płyta „Pierwszy nielegal”, a zespół ruszył w trasę koncertową. W roku 2002 ukazał się pierwszy legalny album Firmy „Z dedykacją dla ulicy”, niestety tuż przed oficjalną premierą do więzienia trafił najpierw Pomidor, a parę dni później Kali, który został skazany ponownie, tym razem na karę dwóch lat pozbawienia wolności, w związku z popełnieniem przestępstwa przeciwko mieniu. Drugą karę odbył w Zakładzie Karnym w Tarnowie. W 2003 roku, na terenie tego więzienia, grupa Firma zrealizowała teledysk do utworu „Brat”. Podczas pobytu w więzieniu ukończył szkołę zawodową, uzyskując zawód ślusarza. W 2005 Kali, Tadek oraz Bosski wydali nielegal „Nielegalne Rytmy”, na którym większość utworów została nagrana w stylu jamajskich riddimów. Uśmiech w stronę dancehallu to wynik wieloletnich fascynacji muzyką reggae. Płyta została przyjęta pozytywnie. W roku 2006 Firma zaczęła współpracę z wytwórnią Prosto – wspólne nagrywki m.in. z Sokołem, członkiem grupy WWO, oraz udział w publikacjach takich, jak MIXTAPE PROSTO. Po 6 latach przerwy, w 2008 roku, Firma wydała kolejną uliczną płytę „Przeciwko Kurestwu i Upadkowi Zasad”. Płyta okazała się sukcesem. W 2009 roku pojawiła się kolejna publikacja z cyklu „nieLegalne Rytmy”, która jest ostatnim epizodem Kaliego w Firmie. W tym samym roku Marcin Gutkowski założył kolektyw Ganja Mafia.
 i rozpoczął pracę nad solowym projektem, podwójnym albumem „50/50”, który ukazał się 21 maja 2011 roku nakładem Ganja Mafia Label. Płytę promowały klipy do utworów „Abolicja” oraz „Pełnia”, które cieszą się niemałą popularnością w serwisie YouTube. Wraz z odejściem z zespołu Firma w 2010 roku przeprowadził się z Krakowa do Katowic. Na obu płytach znalazło się łącznie 50 utworów, po 25 na jedną płytę. W nagraniach wzięło udział 50 gości, między innymi: Peja, Paluch, Dixon37 czy Sobota. Twórcami muzyki na płytę byli różni producenci hip-hopowi, zaś w pracach nad całością albumu uczestniczył DJ Feel-X, który był autorem scratchy oraz operatorem vocodera. Debiutancki album uzyskał status złotej płyty, co było ogromnym sukcesem artysty.
26 maja 2012 roku do sprzedaży trafił drugi album solowy rapera zatytułowany "Gdy zgaśnie Słońce". Materiał promowany teledyskami do piosenek „Tu gdzie żyjemy”, „Wybij się”, „Haj” i „Wspólny lot” uplasował się na 2. miejscu polskiej listy przebojów – OLiS. W grudniu, także 2012 roku płyta została wyróżniona złotem za sprzedaż 15 tys. kopii, a w styczniu 2015 platyną, która była pierwszą z wielu w karierze wykonawcy. W utworze „Żyje zamiast polec” znajdującym się na albumie, miały się znajdować zwroty skierowane do członków Firmy. Krakowianie odpowiedzieli dissem na Kaliego „Filar z Waty”. Na ten kawałek Kali zareagował 10-minutowym singlem „Sam tego chciałeś”, w którym rozliczył lata znajomości z członkami Firma. Ostatecznie wynik tego beefu został nierozstrzygnięty.
28 kwietnia 2013 roku ukazał się debiutancki klip do utworu „Pole Marysi” autorstwa Ganji Mafii, którego członkami prócz Kaliego zostali Kacper HTA, raperzy ze śląskiej ekipy Fonos: GMB, Ruby, Felipe oraz producenci: Gibbs, PSR i I’Scream. Piosenka promowała album „Wiesz co się kruszy”, który zadebiutował w internetowym sklepie Ganji Mafii 24 grudnia 2013 roku, a następnie w Empikach. Prócz „Pola Marysi” platynowy album, promowały utwory „Gdy ujrzałem drogę”, „Dobre Geesy” oraz „Prawdziwi palacze”. Ganja Mafia mimo ogromnego komercyjnego sukcesu, była krytykowana za kradzież beatów zza oceanu.
8 czerwca 2013 roku ukazał się album Kaliego oraz Palucha "Milion dróg do śmierci". W ramach promocji do pochodzących z płyty piosenek „Milion dróg do śmierci”, „Syntetyczna Ganja Mafia” i „Hip-hop 4 ever” zostały zrealizowane wideoklipy. 19 lutego 2014 roku nagrania zostały wyróżnione złotą płytą za sprzedaż 15 tys. egzemplarzy. 10 października tego samego roku ukazał się album Kaliego oraz producenta muzycznego Gibbsa "Sentymentalnie". Nagrania promowane teledyskami do utworów „Piękny ból”, „H.E.R.O.”, „Panta Rhei” i „Nigdy nie zapomnę” dotarły do 2. miejsca polskiej listy przebojów – OLiS. 11 marca 2015 roku wydawnictwo uzyskało w Polsce status platynowej płyty.
22 października 2015 roku ukazał się utwór „Mój Ziomek” promujący drugą część trylogii WCSK „Wiesz co się kręci”, a 15 grudnia piosenka „Band the Rolla”. Druga płyta Ganji Mafii uzyskała zaledwie status złotej płyty.
18 grudnia 2015 roku ukazała się powieść autorstwa Marcina Gutkowskiego „Krime Story”, która jest pierwszą częścią projektu „Krime Story”, na który miała składac się książka, album oraz film. 22 kwietnia 2016 roku odbyła się premiera albumu koncepcyjnego Kaliego "Krime Story", który był drugą częścią projektu. Album promowały utwory „Krime Story Prolog”, „Mów mu Krime” i „Na dzielni”. 1 marca 2017 roku płyta uzyskała status platynowej.
7 kwietnia 2017 roku ukazała się kolejna płyta Kaliego – "Chakra" nagrana wraz z Pawbeats. Tematem przewodnim albumu miały być chakry, a samo jego wykonanie było dalekie od klasycznego rapu. "Chakra" była promowana czterema klipami „Korzenie”, „Zwierciadło”, „Muza”, oraz „Pacyfka”. Album uzyskał status złotej płyty. 25 lipca 2017 roku ukazał się singiel „Sól”, który pierwotnie miał być pierwszym utworem z nadchodzącej płyty Kaliego, jednakże z powodu zmiany koncepcji albumu nie ukazał się na nim.
27 kwietnia 2018 roku miała miejsce premiera albumu "V8T", zrealizowanego we współpracy z producentem muzycznym Flvwlxss. W celu promocji płyty, zrealizowano teledyski do utworów „30 km/h”, „KGM”, „Opary” oraz „Piraci”. Dotarł na 1. miejsce polskiej listy przebojów – OLiS, zdobywając status złotej, a 8 listopada platynowej płyty.
7 czerwca 2019 roku odbyła się premiera ósmego albumu rapera pod tytułem "Chudy chłopak", wyprodukowana przez producenta muzycznego Magiera. Płyta stanowi podsumowanie i uczczenie 20 letniej działalności na scenie hip-hopowej Marcina. W ramach promocji ekipa labelu rapera oraz 9Liter Filmy zrealizowała teledyski do utworów „F.I.R.M.A.”, „Chudy chłopak”, „Mary Jane” (z Włodim), „Front” oraz „Poza światem” z udziałem O.S.T.R. W notowaniu polskiej listy przebojów OLiS, album zadebiutował na 1. miejscu, a po 24 dniach od premiery zdobył status złotej płyty. 30 października 2019 roku krążek pokrył się platyną.
Bez wcześniejszych zapowiedzi, 22 listopada 2019 roku, Kali opublikował na swoim Facebooku informację, że wyda kolejny album – po raz pierwszy w karierze dwa w ciągu jednego roku. Tego samego dnia, wypuścił singiel „Yakuza” na feacie z Majorem SPZ. Premiera krążka „Droga koguta”, wyprodukowanego przez Flvwlxss, została zapowiedziana na 20 grudnia. Płyta zadebiutowała na 3. miejscu polskiej listy przebojów OLiS. 22 stycznia 2020 roku album pokrył się złotem.
Marcin przygotował jeszcze jedną niespodziankę dla fanów: 4 grudnia tego samego roku ogłosił, że wypuści trzeci album pt. "INFINITY81" we współpracy z tym samym producentem. EP-ka zawiera 11 utworów, a premiera dla pre-orderowiczów „Drogi koguta” miała miejsce 31 grudnia, a na platformach cyfrowych odbyła się 10 stycznia 2020 roku.

</doc>
<doc id="1562440" url="https://pl.wikipedia.org/wiki?curid=1562440" title="Hutat Bani Tamim">
Hutat Bani Tamim

Hutat Bani Tamim (arab. حوطة بني تميم) – miasto w Arabii Saudyjskiej, w okolicy stolicy kraju, Rijadu. Według spisu ludności z 2010 roku liczyło 26 270 mieszkańców.

</doc>
<doc id="1562442" url="https://pl.wikipedia.org/wiki?curid=1562442" title="Port lotniczy Labe">
Port lotniczy Labe

Port lotniczy Labe (IATA: LBE, ICAO: GULB) – międzynarodowy port lotniczy położony w Labé. Jest jednym z największych portów lotniczych w Gwinei.

</doc>
<doc id="1562448" url="https://pl.wikipedia.org/wiki?curid=1562448" title="Kościół Podwyższenia Krzyża Świętego w Górznie">
Kościół Podwyższenia Krzyża Świętego w Górznie

Kościół Podwyższenia Krzyża Świętego w Górznie lub św. Krzyża - rzymskokatolicki klasycystyczny kościół położony u zbiegu miejskiego rynku i ulicy Bożogrobców. 
Historia.
Parafia w Górznie istniała od 1 maja 1325 na mocy aktu erekcyjnego biskupa płockiego Floriana. Od początku istnienia do 1830 pozostawała pod zarządem Kanoników Regularnych Stróżów Grobu Jerozolimskiego (bożogrobców). Nie utrzymywali oni jednak własnego klasztoru na terenie Górzna, a jedynie zarządzali parafią przez wydelegowanych kapłanów. 
Pierwsza świątynia, wybudowana bezpośrednio po powołaniu parafii, została splądrowana i spalona przez Krzyżaków w 1409. Nowy drewniany kościół przetrwał tylko do 1443. Kolejny obiekt, okazalszy, z wolnostojącą dzwonnicą, został zniszczony w czasie najazdu Szwedów w 1629. Następna świątynia została wzniesiona dzięki staraniom bożogrobcy Wojciecha Ślęckiego i przetrwała do 1763. Dwa lata później kolejny pochodzący z zakonu proboszcz Górzna Antoni Januszewski rozpoczął prace budowlane nad kościołem murowanym, jaki zachował się do naszych czasów. Budowa zakończyła się dopiero w 1812, a jeszcze w XIX wieku nadbudowywano wieże obiektu. Przy budowie wykorzystano częściowo materiał budowlany pozyskany przez rozbiórkę średniowiecznego zamku biskupiego w Górznie. Jeszcze w roku 1936 kościół został otoczony, a A. Balamowicz wykonał ozdobną bramę z kutego metalu. Do połowy XIX wieku w bezpośrednim sąsiedztwie kościoła znajdował się cmentarz, a przed I wojną światową z prywatnej inicjatywy powstała grota naśladująca grotę Massabielle w Lourdes. 
Architektura.
Kościół w Górznie jest jednonawowy, dwuwieżowy, reprezentuje styl klasycystyczny. Wieże obiektu wznoszą się na wysokość 24 metrów i zwieńczone są krzyżami z dwóch skrzyżowanych belek, typowymi dla bożogrobców. Również nad głównym wejściem wymalowany został medalion z krzyżem zakonu. Fasada obiektu jest skromnie dekorowana; okna są pionowe, umieszczone w szerszych wnękach rozmieszczonych zarówno na fasadzie, jak i na obydwu wieżach. Cały kościół pokrywa dachówka holenderska. 
Kościół posiada sklepienie kolebkowo-krzyżowe, wsparte na rzędzie filarów. Prezbiterium jest oddzielone od nawy łukiem tęczowym. Wejście do nawy prowadzi przez kruchtę, w której położone są również schody wiodące na obydwie wieże oraz do wnęki organowej. Organy kościelne pochodzą z 1888. Pierwotnie przed wnękę wysunięty był obszerny chór, który w 1956 został zastąpiony nowym, węższym. Większość wyposażenia wnętrza reprezentuje styl barokowy, trzy ołtarze boczne powstały w II poł. XVIII wieku, o stulecie starszy jest ołtarz główny z cudownym obrazem maryjnym (obecnie jego kult właściwie już zanikł) otoczonym wotami (większość pochodzi z XVIII-XIX wieku). Osiemnastowieczna jest również ambona kościelna, zespół kielichów i lichtarzy oraz rzeźba Chrystusa Zmartwychwstałego. Z kolei XX wiek i styl neobarokowy reprezentuje obraz Matki Boskiej Szkaplerznej razem z ołtarzem, w którym jest umieszczony. Wnętrze utrzymane jest w kolorystyce typowej dla bożogrobców (barwy zielona, czerwona i złota), częściowo odtworzonej w 1956 przez plastyka Alojzego Gossa. Na wieżach kościelnych znajdują się trzy zabytkowe dzwony - dwa z roku 1638, jeden z 1633, oraz jeden dzwon współczesny, ufundowany w 1995. 

</doc>
<doc id="1562449" url="https://pl.wikipedia.org/wiki?curid=1562449" title="Dżaladżil">
Dżaladżil

Dżaladżil (arab. جلاجل) – miasto w saudyjskiej prowincji Rijad, 180 km od Rijadu.

</doc>
<doc id="1562452" url="https://pl.wikipedia.org/wiki?curid=1562452" title="Jakub Kafka">
Jakub Kafka

Jakub Kafka (ur. 16 października 1976) – czeski piłkarz, grający na pozycji bramkarza. Jest wychowankiem Slavoja Český Těšín, w swojej karierze występował między innymi w Baníku Ostrawa, Dynamie Czeskie Budziejowice czy MFK Karwina.

</doc>
<doc id="1562456" url="https://pl.wikipedia.org/wiki?curid=1562456" title="Dwoista Przełęcz">
Dwoista Przełęcz

Dwoista Przełęcz (słow. "Sedlo pod Dvojitou", węg. "Fonatosnyereg") – przełęcz położona na wysokości ok. 2210 m n.p.m. w słowackich Tatrach Wysokich. Znajduje się w masywie Granatów Wielickich, w bocznej grani odchodzącej na południowy zachód od Staroleśnego Szczytu. Przełęcz oddziela Dwoistą Turnię od Wielickiej Kopy. Należy do grupy Granackich Turni – wyższej z dwóch części Granatów Wielickich.
Jest to szeroka, głównie trawiasta przełęcz. Wejście na nią z Doliny Sławkowskiej i Doliny Wielickiej nie stwarza wielu trudności, lecz dostępne jest jedynie dla taterników. Przełęcz umożliwia dogodne wejście na Dwoistą Turnię i na inne obiekty w masywie Granatów Wielickich.
Dwoista Przełęcz była od dawna znana myśliwym. Nazwa polska i słowacka pochodzi od Dwoistej Turni, natomiast węgierska od Wielickiej Kopy.
Historia.
Pierwsze wejścia turystyczne:

</doc>
<doc id="1562458" url="https://pl.wikipedia.org/wiki?curid=1562458" title="Klejnot Mazarina">
Klejnot Mazarina

Klejnot Mazarina (ang. "The Adventure of the Mazarin Stone") – opowiadanie Arthura Conana Doyle’a z cyklu o Sherlocku Holmesie. Pierwsze wydanie w czasopiśmie The Strand Magazine w październiku 1921 z ilustracjami A. Gilberta, następne w "Hearst’s International Magazine" w listopadzie 1921 z ilustracjami Frederica Dorr Steele. W wydaniu książkowym w tomie Księga przypadków Sherlocka Holmesa. 
Jest to jedna z tylko dwóch opowieści o Sherlocku Holmesie pisana z perspektywy trzeciej osoby (drugą jest Jego ostatni ukłon). Jest to podyktowane faktem, że to opowiadanie jest adaptacją sztuki teatralnej pod tytułem "The Crown Diamond" napisanej przez Arthura Conan Doyle'a. Z tego samego powodu akcja całego opowiadania odgrywa się tylko w jednym pokoju. 
Inne tytuły "Klejnot z kolekcji kardynała Mazariniego", "Brylant Kardynała Mazariniego" lub "Brylant Mazariniego". Autor zastosował narrację trzecioosobową, podobnie jak w opowiadaniu Jego ostatni ukłon.
Zostaje skradziony brylant kardynała Mazarina. Sherlock Holmes w przebraniu kobiety śledzi podejrzanego o kradzież hrabiego Sylviusa i jego ochroniarza Mertona, prowokując ich do przybycia do swego mieszkania na Baker Street. Tu z pomocą patefonu i manekinu swej osoby wprowadza ich w błąd, że są w pokoju sami i mogą ujawnić skradziony kamień.
Ekranizacja z 1994 r. znacznie odbiega od opowiadania.
Sherlock Holmes wyjeżdża na urlop, doktor Watson przyjmuje zamiast niego zlecenie od dwóch starszych pań. Chcą one udowodnić swojemu bratu, że człowiek, który opowiada mu o możliwości spadku, to oszust (wątek zapożyczony z Trzech panów Garrideb). Jednocześnie Mycroft Holmes, starszy brat Sherlocka, rozpoczyna poszukiwania skradzionego klejnotu Mazarina, który przekazany British Museum, miał teraz wrócić do Francji. Obaj detektywi amatorzy łączą swoje siły, gdyż okazuje się, że ich sprawy łączy osoba sprawcy.

</doc>
<doc id="1562459" url="https://pl.wikipedia.org/wiki?curid=1562459" title="Sakakah">
Sakakah



</doc>
<doc id="1562462" url="https://pl.wikipedia.org/wiki?curid=1562462" title="Port lotniczy Monrovia-Spriggs Payne">
Port lotniczy Monrovia-Spriggs Payne

Port lotniczy Monrovia-Spriggs Payne (ang. Spriggs Payne International Airport) (IATA: MLW, ICAO: GLMR) – drugi co do wielkości liberyjski port lotniczy położony w Monrovii.

</doc>
<doc id="1562465" url="https://pl.wikipedia.org/wiki?curid=1562465" title="Judo na Letniej Uniwersjadzie 2007">
Judo na Letniej Uniwersjadzie 2007

Judo na Letniej Uniwersjadzie 2007 odbywało się w dniach 13 – 17 sierpnia w halach Thamassat University oraz Rangait Center w Bangkoku. Rozegranych zostało 18 konkurencji po 9 konkurencji męskich i żeńskich.
Czołówka tabeli medalowej.
Strona FISU

</doc>
<doc id="1562466" url="https://pl.wikipedia.org/wiki?curid=1562466" title="Mistrzostwa Europy w Koszykówce Mężczyzn 1993">
Mistrzostwa Europy w Koszykówce Mężczyzn 1993

Mistrzostwa Europy w koszykówce mężczyzn 1993 odbyły się w Niemczech w dniach 22 czerwca - 4 lipca 1993 r. Zwyciężyła drużyna Niemiec, drugie miejsce zajęła Rosja, zaś trzecie Chorwacja. MVP turnieju został Niemiec Christian Welp.
Faza grupowa.
Grupa A.
Wyniki.
22 czerwca
23 czerwca
24 czerwca
Grupa B.
Wyniki.
22 czerwca
23 czerwca
24 czerwca
Grupa C.
Wyniki.
22 czerwca
23 czerwca
24 czerwca
Grupa D.
Wyniki.
22 czerwca
23 czerwca
24 czerwca
Druga faza grupowa.
Grupa I.
Wyniki.
26 czerwca
27 czerwca
28 czerwca
Grupa II.
Wyniki.
26 czerwca
27 czerwca
28 czerwca
Ćwierćfinały.
1 lipca
Półfinały.
2 lipca
Finały.
4 lipca
mecz o 1. miejsce.
MISTRZ EUROPY 1993
Niemcy PIERWSZY TYTUŁ

</doc>
<doc id="1562468" url="https://pl.wikipedia.org/wiki?curid=1562468" title="U-80 (1941)">
U-80 (1941)

U-80 – niemiecki okręt podwodny typu "VII C" z okresu II wojny światowej. Okręt wszedł do służby w 1941 roku.
Historia.
U-80 był wykorzystywany jako okręt szkoleniowy, w związku z tym nie odbył żadnego patrolu bojowego. 
Zatonął podczas rejsu szkoleniowego 28 listopada 1944 roku na Morzu Bałtyckim na zachód od Pilawy. Przyczyną zatonięcia był wypadek podczas zanurzenia.
Współrzędne zatonięcia okrętu: . 

</doc>
<doc id="1562471" url="https://pl.wikipedia.org/wiki?curid=1562471" title="Port lotniczy Kenema">
Port lotniczy Kenema

Port lotniczy Kenema (ang. Kenema Airport) (IATA: KEN, ICAO: GFKE) – port lotniczy zlokalizowany w Kenemie, w Sierra Leone. Jego operatorem jest Sierra Leonean Airports Authority.

</doc>
<doc id="1562472" url="https://pl.wikipedia.org/wiki?curid=1562472" title="Tańczące sylwetki">
Tańczące sylwetki

Tańczące sylwetki (ang. "The Adventure of the Dancing Men") – opowiadanie Arthura Conana Doyle’a o przygodach detektywa Sherlocka Holmesa i jego przyjaciela, doktora Watsona. Inspirowane opowiadaniem Złoty żuk.
Fabuła.
Pan Hilton Cubitt, starszy, bogaty jegomość, boi się o swoją żonę, która ostatnio otrzymuje tajemnicze wiadomości zapisane w postaci tańczących sylwetek. Zgłasza się więc do słynnego detektywa. Holmes i Watson próbują przetłumaczyć wiadomości, których jest coraz więcej. Do tego tajemniczy intruz krąży po ogrodzie Cubittów. Pani Cubitt widocznie wie, kto to jest, ale nic nie chce powiedzieć swojemu mężowi. Holmes tymczasem rozwiązuje wreszcie tajemniczy szyfr i odkrywa, kto jest autorem tych listów. Jest to Abe Slaney, amerykański przestępca, bardzo niebezpieczny człowiek. Holmes i Watson szybko wyruszają do pana Cubitta, który jednak już nie żyje, zaś jego żona walczy ze śmiercią. Wszystko wskazuje na to, że pani Cubitt zabiła męża, a potem chciała popełnić samobójstwo. Holmes odkrywa jednak całą prawdę. 
Pani Elsie Cubitt była córką szefa chicagowskiego gangu, którego członkiem był Abe Slaney. Gang posługiwał się szyfrem, w którym litery zastępowały tańczące sylwetki. Abe Slaney był zaręczony z Elsie, ta jednak uciekła i wyszła za Hiltona Cubitta. Slaney jednak ścigał ją i odnalazł, chcąc ją zmusić do powrotu do Ameryki. W feralną noc Elsie rozmówiła się z nim i próbowała go przekonać, by ją zostawił w spokoju, on jednak nie słuchał. Na tę scenę wkroczył pan Cubitt. On i Slaney strzelili do siebie niemal jednocześnie, Cubitt zginął, a Slaney żyje i się ukrywa. Pani Cubitt w rozpaczy chciała odebrać sobie życie z rewolweru męża, na szczęście da się ją jeszcze uratować. Holmes zastawia sidła. Za pomocą tańczących sylwetek wzywa do domu Slaneya i policja aresztuje mordercę, który dowiedziawszy się o próbie samobójczej pani Cubitt przyznał się do wszystkiego. Elsie Cubit natomiast została uratowana.
Ekranizacje: 1923 (w roli Holmesa Eille Norwood), 1968 (Peter Cushing) i 1984 (Jeremy Brett).

</doc>
<doc id="1562476" url="https://pl.wikipedia.org/wiki?curid=1562476" title="Mail on Sunday">
Mail on Sunday

Mail On Sunday debiutancka płyta rapera Flo Ridy pochodzącego z Florydy. 
Promujący album singel "Low" przez kilka tygodni okupował pierwsze miejsce listy "Billboardu", a także pierwszą pozycję w rankingu najpopularniejszych piosenek w iTunes.

</doc>
<doc id="1562478" url="https://pl.wikipedia.org/wiki?curid=1562478" title="Prawo pożądania (film)">
Prawo pożądania (film)

Prawo pożądania (tytuł oryg. "La ley del deseo") – hiszpański melodramat Pedra Almodóvara opowiadający o homoseksualnym reżyserze Pablo i jego transpłciowej siostrze, którzy nawiązują romans z tym samym mężczyzną.
Zarys fabularny.
Artysta Pablo Quintero wikła się w romans z przystojnym dwudziestolatkiem, Antoniem Benítezem. Zaangażowanie w związek Antonia jest wielokrotnie wyższe niż Pabla i z czasem relacja między mężczyznami przestaje być zdrowa, a Antonio ukazuje swoje niebezpieczne oblicze. W rzeczywistości artysta jest zakochany w Juanie, żonatym mężczyźnie, którego kocha, ale nie pożąda.
Pablo jest bratem Tiny, transseksualistki, która wychowuje dziesięcioletnią dziewczynkę, Adę, córkę swojej byłej partnerki. 
Reżyser otrzymuje oschłą wiadomość od swojego kochanka Juana. Postanawia sam napisać sobie list, który chciałby otrzymać od ukochanego i prosi go tylko o podpisanie wiadomości. Podczas spotkania towarzyskiego spotyka Antonia, z którym spędza noc w swoim domu. Młody kochanek nie traktuje wspólnej nocy jako jednorazową przygodę. Zaczyna być w stosunku do Pabla bardzo władczy i chorobliwie zazdrosny. Przypadkowo natrafia na list napisany przez Juana, czuje się oszukany i wykorzystany. Gdy musi wyjechać do swojej rodzinnej wioski, prosi kochanka o wysyłanie mu listów i podpisywanie się na nich imieniem kobiety, tak aby jego matka nie zorientowała się, że jej syn ma odmienną orientację seksualną.
Tymczasem Pablo prosi swoją siostrę o przyjęcie roli w jego nowym filmie. Tina jest bardzo szczęśliwa i wdzięczna swojemu bratu, że może triumfować jako aktorka. Zaraz po występie rodzeństwo wspólnie z pasierbicą Tiny wychodzi świętować sukces. Pablo mówi swojej siostrze, że chce napisać kolejny scenariusz do filmu opierając się na jej życiu, na co kobieta reaguje złością i nie pozwala bratu na wykorzystywanie swoich przeżyć.
Antonio dzwoni do swojego kochanka i prosi żeby odwiedził go w rodzinnym mieście. Pablo nie chce oszukiwać Antonia i mówi mu, że nadal jest zakochany w Juanie i to jemu zamierza złożyć wizytę. Słysząc to, zazdrosny i impulsywny młodzieniec w chwili złości postanawia pojechać do baru, w którym pracuje Juan i rozkazuje mężczyźnie zostawić Pabla w spokoju. Gdy ten odmawia, mężczyźni wdają się w bójkę i Juan zostaje wrzucony przez Antonia do morza.
Gdy reżyser dowiaduje się o śmierci swojego ukochanego, składa wizytę Antoniowi oskarżając go o morderstwo, czemu mężczyzna stanowczo zaprzecza. Niedługo później Pablo ulega wypadkowi samochodowemu i w konsekwencji traci pamięć.
Policja prowadzi dochodzenie w sprawie śmierci Juana. Pablo, który przebywa w tym czasie w szpitalu, jest jednym z głównych podejrzanych. Tina chcąc zataić romans brata i ewentualne ślady zbrodni, udaje się do jego domu, ale gdy przyjeżdża na miejsce, w domu czeka już policja, która znajduje listy wysłane do Antonia przez Laurę P. (Pabla).
Tina chcąc pomóc bratu w odzyskaniu pamięci, przypomina mu ich wspólne dzieciństwo. Z je relacji dowiadujemy się, że rodzeństwo pochodzi z rozbitej rodziny. Rodzice chłopców rozstali się po tym, jak matka odkryła, że Tino ma romans ze swoim ojcem. Pablo został z matką, a jego brat wyjechał z ojcem do Maroka. Aby zadowolić swojego ojca, zmieniła dla niego płeć i przybrał imię Tina, ale to nie powstrzymało ojca od odejścia do innej kobiety. Od tej pory transseksualistka zamknęła się na relacje z mężczyznami. Rodzeństwo długo nie miało ze sobą kontaktu, spotkali się na pogrzebie matki i od tego momentu zostali najlepszymi przyjaciółmi.
Tymczasem Tina poznaje mężczyznę, któremu udaje się zyskać jej zaufanie. Okazuje się, że nowym kochankiem kobiety jest Antonio. Gdy Pablo dowiaduje się o tym, jest przerażony i wspólnie z policją udaje się pod dom siostry i prosi, aby para zeszła na dół. Antonio pozwala Tinie opuścić dom pod warunkiem, że Pablo przyjdzie do mieszkania. Mężczyźni uprawiają seks, po czym Antonio popełnia samobójstwo.
Historia powstania filmu.
Prawo pożądania to pierwszy film realizowany przez wytwórnię El Deseo, spółkę, którą Pedro Almodóvar założył wspólnie ze swoim bratem Augustínem. Autor przyznaje, że "Prawo pożądania" jest kluczowym filmem w jego karierze, ponieważ aby go zrealizować, zwrócił się do banku z prośbą o pożyczkę. Gdyby produkcja nie odniosła sukcesu, kariera reżysera skończyłaby się totalnym bankructwem.
Krytyka.
"Prawo pożądania" zostało przez krytyków odebrane lepiej niż wcześniejsze filmy Pedra Almodóvara.
Ernesto Prado, krytyk filmowy, napisał: „Nigdy nie byłem przekonany do Almodóvara… Uważam, że jest zbyt przesadny, nierealny… Jakby żył w innym świecie… Ku mojemu zaskoczeniu, [w "Prawie pożądania"] artysta osiągnął to, co na początku wydawało się niemożliwe, stworzył więcej niż akceptowalny film". W "Cinco días", Antono Gutti skrytykował nacisk filmu na homoseksualizm. Angél Santos w gazecie „El País” uznał, że film zawierał zbyt wiele incydentów i zdarzeń. Krytyk „el Periódico”, Jorge de Cominges, uznał, że film odniósł sukces dzięki zestawieniu różnych elementów w tak dzikiej opowieści. Autor w zaskakujący i błyskotliwy sposób stworzył postacie takie jak detektyw policyjny i jego syn, i zmienił Carmen Maurę w najbardziej zmysłową kobietę jaką można sobie wyobrazić. Scena, w której Carmen Maura jest polewana wodą z węża służącego do zraszania ulic, zyskała status ikony; Susan Sontag porównała ją nawet do słynnej sceny, w której powiew powietrza unosi sukienkę Marilyn Monroe.
Tematyka filmu - homoseksualizm, transseksualizm, kazirodztwo - wzbudziła wiele kontrowersji; w opinii Agustina Almodóvara, trzydzieści lat później wywołałby równy, a może nawet większy skandal. Pomimo krytyk i sprzecznych opinii, a może także dzięki nim, "Prawo pożądania" odniosło kasowy sukces: film obejrzało około 780.000 widzów, co ugruntowało pozycję wytwórni El Deseo.

</doc>
<doc id="1562479" url="https://pl.wikipedia.org/wiki?curid=1562479" title="La Ley del deseo">
La Ley del deseo



</doc>
<doc id="1562481" url="https://pl.wikipedia.org/wiki?curid=1562481" title="Dopaść Ediego">
Dopaść Ediego

Dopaść Ediego (oryg. "Eddie Macon's Run") – film z 1983 roku w reżyserii Jeffa Kanewa na podstawie powieści Jamesa McLendona.

</doc>
<doc id="1562483" url="https://pl.wikipedia.org/wiki?curid=1562483" title="Niszczyciele rakietowe typu Perth">
Niszczyciele rakietowe typu Perth

Niszczyciele rakietowe typu Perth – typ trzech australijskich niszczycieli rakietowych, zbudowanych w latach 60. XX wieku w USA dla Royal Australian Navy, będący zmodyfikowaną wersją amerykańskich niszczycieli typu "Charles F. Adams".
Wszystkie trzy okręty zostały wycofane ze służby w latach 1999-2001.
Okręty odpowiadały ogólnie późnym jednostkom typu "Charles F. Adams", z pojedynczą wyrzutnią pocisków Mk 13 i nowszym zestawem radarów (SPS-40 i SPS-52B). Główną różnicą w stosunku do okrętów amerykańskich było zastosowanie australijskich rakietotorped Ikara w miejsce ASROC, z dwoma wyrzutniami i magazynem pocisków między kominami. Wyróżniał je także radar naprowadzania systemu Ikara w obłej osłonie na dachu pomostu bojowego. W drugiej połowie lat 70. okręty zostały zmodernizowane: system pocisków przeciwlotniczych Tartar został zamieniony na nowszy Standard SM-1MR, a wieże dział Mk 42 doprowadzono do standardu Mod 10. „Perth” został zmodernizowany w ten sposób w USA w latach 1974-75, a pozostałe niszczyciele w Australii do 1979 roku. W połowie lat 80. zamontowano dwa zestawy artyleryjskie CIWS 20 mm Phalanx oraz dostosowano wyrzutnie rakiet do wystrzeliwania pocisków przeciwokrętowych Harpoon.

</doc>
<doc id="1562485" url="https://pl.wikipedia.org/wiki?curid=1562485" title="Niszczyciele typu Perth">
Niszczyciele typu Perth



</doc>
<doc id="1562488" url="https://pl.wikipedia.org/wiki?curid=1562488" title="Był sobie łajdak">
Był sobie łajdak

Był sobie łajdak (ang. "There Was a Crooked Man...") – amerykański western z 1970 w reżyserii Josepha L. Mankiewicza. Główną rolę zagrał Kirk Douglas, a partnerują mu m.in.: Henry Fonda, Burgess Meredith, Warren Oates, Hume Cronyn i John Randolph.
Fabuła.
Banda opryszków napada na ranczo bogatego farmera, rabując pokaźną sumę pieniędzy. Paris Pitman Jr., przywódca gangu ukrywa je w górach, w rozpadlinie skalnej, obok gniazda grzechotników. Następnie zostaje przypadkowo rozpoznany w domu publicznym i aresztowany. W tym samym czasie kilku opryszków dopuszcza się różnych przestępstw, zostają aresztowani i umieszczeni w jednym pustynnym więzieniu z Parisem. Paris jednak nie poddaje się i podejmuje próby wydostania się z więzienia.
Wersja polska.
Obsada:

</doc>
<doc id="1562490" url="https://pl.wikipedia.org/wiki?curid=1562490" title="Port lotniczy Gulu">
Port lotniczy Gulu

Port lotniczy Gulu – port lotniczy zlokalizowany w ugandyjskim mieście Gulu. Obsługuje połączenia krajowe.

</doc>
<doc id="1562494" url="https://pl.wikipedia.org/wiki?curid=1562494" title="Inertynit">
Inertynit

Inertynit – grupa macerałów węgla kamiennego i brunatnego, pochodząca od tkanek roślinnych. Grupa inertynitu obejmuje: makrynit, mikrynit (tylko wśród węgli kamiennych), sklerotynit, semifuzynit, fuzynit i inertodetrynit.

</doc>
<doc id="1562502" url="https://pl.wikipedia.org/wiki?curid=1562502" title="Port lotniczy Massawa">
Port lotniczy Massawa

Port lotniczy Massawa (IATA: MSW, ICAO: HHMS) – międzynarodowy port lotniczy położony w Massawie. Jest drugim co do wielkości portem lotniczym w Erytrei.

</doc>
<doc id="1562509" url="https://pl.wikipedia.org/wiki?curid=1562509" title="Siódmy krzyż (film)">
Siódmy krzyż (film)

Siódmy krzyż (oryg. "The Seventh Cross") – film z 1944 roku w reżyserii Freda Zinnemanna. Film nakręcono na kanwie książki niemieckiej pisarki Anny Seghers, pod tym samym tytułem.
Nagrody i nominacje.
17. ceremonia wręczenia Oscarów

</doc>
<doc id="1562510" url="https://pl.wikipedia.org/wiki?curid=1562510" title="Boruta Zgierz (hokej na lodzie)">
Boruta Zgierz (hokej na lodzie)

Boruta Zgierz – polski klub hokeja na lodzie z siedzibą w Zgierzu. Rozwiązany w 1993 roku.
Historia.
Zespół działał jako sekcja klubu Boruta Zgierz. Występował w rozgrywkach II ligi oraz III ligi. W sezonach ligowych rywalizował z inną lokalną drużyną, Włókniarzem Zgierz. Drużyna rozgrywała mecze na lodowisku w hali MOSIR w Zgierzu przy ul. Wschodniej 2. Przez klub przewinęło się wielu znanych reprezentantów Polski i olimpijczyków. Z powodu problemów finansowych zespół został zlikwidowany w 1993 roku.

</doc>
<doc id="1562513" url="https://pl.wikipedia.org/wiki?curid=1562513" title="Stare Miasto (Kłodzko)">
Stare Miasto (Kłodzko)

Stare Miasto (niem.: "Altstadt") – najstarsza i zabytkowa część Kłodzka, znajdująca się w centrum miasta, powstała w X wieku z rozwijającego się podgrodzia i osady targowej.
Geografia.
Położenie geograficzne.
Stare Miasto położone jest w centralnej części miasta Kłodzka, między Przedmieściem Ząbkowickim i osiedlem Nowym Świat na północy, osiedlami św. Wojciecha i Leona Kruczkowskiego na zachodzie, Śródmieściem (dawne Przedmieście Zielone) na południu oraz Wyspą Piasek na wschodzie.
Granice Starego Miasta wyznacza linia dawnych murów miejskich, a więc dzisiejsze parki i ulice:
Warunki naturalne.
Stare Miasto znajduje się na wzniesieniu. Tak jak pozostałe części miasta charakteryzuje się dosyć dużym zróżnicowaniem terenu, licząc w najniższym punkcie 301, zaś w najwyższym 340 m n.p.m.
Historia.
Początki.
Początki Starego Miasta mają ścisły związek z powstałym najpóźniej w X wieku grodzie na Fortecznej Górze. U jego południowych stóp, na lewym brzegu Nysy Kłodzkiej powstała niebawem najpóźniej w XII wieku osada targowa, stanowiąca podgrodzie, która urosła do znaczących rozmiarów, posiadając własne drewniane fortyfikacje. Jej główną oś stanowiła obecna ulica Czeska. W grodzie znajdował się zamek oraz kościoły: Najświętszej Panny Marii i św. Wacława.
Do roku 1250 cały obszar współczesnej starówki był całkowicie zabudowany, czego bezpośrednim dowodem jest ulokowanie zakonu franciszkanów na Wyspie Piasek. Bardzo wcześnie ulokowane zostało targowisko, które według wielu historyków zostało założone na miejscu obecnego rynku na miejscu zbiegania się czterech ważnych szlaków handlowych. W 1. połowie XIII wieku do osady tej przybyli nowi niemieccy osadnicy, którzy założyli drugą osadę w rejonie dzisiejszej ulicy Łukasińskiego. Obie te osady ("vicus") zostały połączone w jeden organizm miejski podczas lokacji, która miała miejsce między 1250 a 1275 rokiem. Jednak jej dokładna data nie jest znana ze względu na brak zachowanego dokumentu lokacyjnego.
Średniowiecze.
W ciągu następnych kilkudziesięciu lat Kłodzko stało się ważnym ośrodkiem administracyjnym i wojskowym na ziemi kłodzkiej oraz znaczącym ośrodkiem handlowym. Funkcjonował tutaj sprowadzony w 2 połowie XII wieku zakon joannitów, który przejął opiekę nad dwoma wymienionymi wcześniej świątyniami oraz wzniósł nowy kościół, szpital i klasztor.
Dalszy rozwój osady opierał się prawie wyłącznie na silnie rozwiniętym handlu, rzemiośle (głównie sukiennictwo, płóciennictwo, piwowarstwo). Na początku XIV wieku istniała tu cegielnia, pojawiły się na obecnej starówce pierwsze murowane kamienice, a najważniejsze ulice pokryto kostką granitową. W latach 1342–1344 wzniesiono nowy murowany ratusz. Już na początku XIV wieku otwarto pierwszą szkołę parafialną, a w połowie tego samego stulecia do miasta sprowadzono zakon augustianów, którzy zbudowali potężny kompleks na Górze Fortecznej, składający się z klasztoru i Kościoła Zwiastowania Najświętszej Maryi Panny.
Wiek XV przyniósł znaczne zniszczenie miasta i zahamowanie jego rozwoju, co spowodowane było wojnami husyckimi, powodziami (1454, 1475) i pożarami.
Epoka nowożytna.
W 1526 roku miasto wraz z całym hrabstwem dostało się pod panowanie Habsburgów. Kłodzko stało się silnym ośrodkiem protestantyzmu, a przed wybuchem wojny trzydziestoletniej było całkowicie luterańskie. W życiu gospodarczym nastąpił dalszy rozwój rzemiosła – płóciennictwa i kowalstwa, a także piwowarstwa, wybudowano wodociągi i wieżę ciśnień, a w 1619 roku założono drukarnię. Świadectwem rozwoju miasta było wybudowanie nowych kamienic w stylu renesansowym i barokowym. Okres prosperity przewała wojna trzydziestoletnia (1618–1648), która doprowadziła miasto do ruiny.
Pod panowaniem pruskim (niemieckim).
W 1742 roku Kłodzko znalazło się w granicach Królestwa Prus. Przyłączenie do nowego państwa nie poprawiło kondycji miasta, które stało się miastem wojskowym. Wtedy też wyburzono ostatecznie zamek na Górze Fortecznej i ukończono twierdzę. W połowie XVIII wieku pojawiły się pierwsze latarnie uliczne oraz wyremontowano kościół parafialny po zniszczeniach z początku XVII wieku. Miasto otrzymało status twierdzy.
Pewne ożywienie nastąpiło po wojnach napoleońskich, co wynikało z rozwoju komunikacji, przemysłu i turystyki, której z kolei rozkwit możliwy był dzięki zbudowaniu większości szos łączących Kłodzko z innymi miejscowościami regionu. W 1867 roku obszar miasta zamieszkiwało 7843 mieszkańców. Ważnym wydarzeniem było zniesienie w 1877 roku statusu miasta-twierdzy, który umożliwił rozbiórkę fortyfikacji wokół starego miasta i dalszą rozbudowę miasta poza obszar współczesnej starówki.
Przełom XIX i XX wieku przyniósł poprawę estetyki Starego Miasta, jego upiększenie poprzez zakładanie skwerów w rejonie likwidowanych murów i bram miejskich oraz budowę nowych obiektów użyteczności publicznej takich jak: szkoły, ratusz czy remiza strażacka
W okresie dwudziestolecia międzywojennego nie przeprowadzono większych zmian w wyglądzie starówki. Przełom stanowiło dojście do władzy nazistów, którzy podczas „nocy kryształowej” dokonali splądrowania wielu sklepów należących do osób pochodzenia żydowskiego, których znaczna część znajdowała się w centrum miasta.
W granicach Polski.
Z kataklizmu II wojny światowej Kłodzka starówka wyszła nietknięta. Kłodzko znalazło się w granicach państwa polskiego. Mimo to w latach 50. i 60. XX wieku rozebrano znaczną część kamienic znajdujących się na niej ze względu na zły stan techniczny. Całemu temu obszarowi groziło zawalenie ze względu na osuwiska. Ostatecznie udało się uratować miasto przed zawaleniem. Do istotniejszych zmian należało w tym czasie pokrycie asfaltem nawierzchni ulic na rynku, które do tej pory były wybrukowane. Pogorszeniu na skutek nie doinwestowania uległa estetyka miejska. W 1975 roku siedziba władz miejskich została przeniesiona z ratusza do byłego gmachu starostwa powiatowego, tym samym ze starówki zniknął niezwykle ważny urząd, jakim był magistrat.
Sytuacja zmieniła się po 1990 roku i demokratyzacji państwa polskiego. Z większości ulic w obrębie Starego Miasta wycofano ruch kołowy, a nawierzchnię asfaltową ponownie zastąpiono kostkę brukową. Obecnie większość ulic stanowią deptaki miejskie ze stylizowanymi lampami i ławkami. Od 1998 roku ma miejsce gruntowna rewitalizacja kłodzkiej starówki, która dokonywana jest z funduszy ministerstwa kultury oraz unijnych.
Administracja.
Na terenie Kłodzka nie występują pomocnicze jednostki administracyjne, takie jak: osiedla, czy dzielnice, dlatego też o większości spraw decyduje samorząd miejski, którego siedziba znajduje się na pl. Bolesława Chrobrego, na Starym Mieście. Mieszkańcy wybierają do Rady Miasta pięciu radnych co 5 lat (do 2018 roku kadencja wynosiła 4 lata), tworząc okręg wyborczy nr 2, wraz z całą północno-zachodnią częścią miasta, położoną na lewym brzegu Nysy Kłodzkiej.
Na kłodzkiej starówce zlokalizowanych jest znaczna część urzędów i instytucji publicznych takich jak:
Edukacja i kultura.
Stare Miasto z racji swojego położenia stanowi kulturalny i edukacyjny ośrodek Kłodzka. Dzieci w wieku 7–15 lat uczęszczają do znajdującej się tutaj Szkoły Podstawowej nr 1 im. Adama Mickiewicza przy ul. Zawiszy Czarnego 3-5. Gmach szkolny powstał ona w latach 1911–1914 w miejscu wyburzonych wcześnie starych koszar wojskowych. Była to powszechna niemiecka szkoła elementarna. Po II wojnie światowej swoją siedzibę znalazła tam jedna z pierwszych szkół w polskim Kłodzku – Szkoła Podstawowa nr 1, a w latach 1999–2019 w budynku mieściło się Gimnazjum z Oddziałami Dwujęzycznymi nr 1 im. Adama Mickiewicza.
Poza wspomnianą wyżej Szkołą Podstawową nr 1 na kłodzkiej starówce znajduje się także Szkoła Podstawowa im. Władysława Stanisława Reymonta przy ul. R. Traugutta 1a. Placówka ta powstała w latach 60. XX wieku po zaadaptowaniu przez władze Kłodzka budynku należącego do wojska. Ulokowano w nim wtedy 8-letnią szkołę podstawową, do której uczęszczały dzieci z terenu miasta Kłodzka. W 1972 roku obiekt został przekazany na cele oświatowe gminy wiejskiej Kłodzko. Od tego czasu w placówce kształcą się dzieci i młodzież z okolicznych wiosek. W latach 1999–2019 po reformie systemu edukacji w Polsce w budynku mieściło się w nim Gimnazjum Publiczne im. W. S. Reymonta.
Po ukończeniu szkoły podstawowej młodzież kontynuuje dalszą edukację w zdecydowanej mierze w szkołach średnich znajdujących się w Kłodzku. Jedną z nich znajduje się na starówce i jest nią I Liceum Ogólnokształcące im. Bolesława Chrobrego. Liceum to jest jedną z najstarszych szkół średnich na terenie ziemi kłodzkiej, której tradycje sięgają końca XVI wieku. Obecnie naukę w nim pobiera kilkuset uczniów z terenu powiatu kłodzkiego oraz sąsiednich powiatów. Szkoła zaś jest inicjatorem wielu działań na polu dydaktycznym, jak i kulturalnym wpisując się w obraz kulturalny miasta poprzez między innymi organizację „Dni Kultury”.
Stare Miasto jest świadkiem odbywania wielu imprez kulturalnych, które organizowane są z reguły na kłodzkim rynku oraz twierdzy kłodzkiej. Do najważniejszych instytucji kulturalnych położonych na starówce należą: Powiatowa i Miejska Biblioteka Publiczna im. Marii Dąbrowskiej oraz Muzeum Ziemi Kłodzkiej, gromadzące przeróżne zbiory dotyczące przeszłości i teraźniejszości nie tylko z obszaru miasta, ale także regionu.
Z najważniejszych imprez odbywających się na kłodzkiej starówce należy wymienić:
Religia.
Większość mieszkańców kłodzkiej starówki stanowią wyznawcy kościoła katolickiego. Poza tym drugą pod względem liczebności stanowią wyznawcy Kościoła Ewangelicko-Augsburskiego, którego parafia znajduje się na terenie historycznego Przedmieścia Ząbkowickiego.
Stare Miasto wchodzi w skład najstarszej kłodzkiej parafii pod wezwaniem Wniebowzięcia Najświętszej Maryi Panny, która swoimi korzeniami sięga epoki średniowiecza. Jej obszar obejmuje także sąsiednie wioski. W ciągu XX wieku z jej obszaru wydzielono pozostałe działające do dzisiaj parafie w Kłodzku. Jej siedziba znajduje się w kościele Wniebowzięcia NMP, który pełni funkcję kościoła farnego, a przed II wojną światową był siedzibą Wielkiego Dekanatu, będącego w swego rodzaju „quasi-diecezją”. W 2004 roku był brany pod uwagę jako jedna z możliwych katedr mającej powstać diecezji sudeckiej, przy czym ostatecznie wybrano na jej stolicę – Świdnicę. W 2016 roku kościół farny został podniesiony do godności kolegiaty. Przy tej okazji utworzono przy nim kapitułę kolegiacką pw. Wniebowzięcia NMP i św. Franciszka Ksawerego.
Parafia, w której posługę sprawują księża jezuici oraz siostry dominikanki wchodziła w skład archidiecezji praskiej (formalnie do 1972), a następnie archidiecezji wrocławskiej i obecnie diecezji świdnickiej.
Architektura i urbanistyka.
Obszar Starego Miasta był bardzo gęsto zabudowany już w epoce średniowiecza, stąd pokrywa go bardzo gęsta sieć ulic i placów, których liczba wynosi aktualnie 21:
Zabytki, pomniki i tablice.
Jako że jest to najstarsza część Kłodzka na jej obszarze zachowało się wiele interesujących budowli zaliczanych do zabytków reprezentujących różne style sztuki, głównie renesans i barok. Do najcenniejszych z nich należą:
Rekreacja.
Ulubionym miejscem wypoczynku mieszkańców Starego Miasta w Kłodzku są otaczające je parki miejskie, które stanowią obszar dawnych plantów miejskich, powstałych w tym miejscu na obszarze dawnych murów miejskich, rozebranych w latach 1877–1911. Obecnie stanowią one osobne parki noszące nazwy:
Wielką atrakcją kłodzkiej starówki jest Podziemna Trasa Turystyczna im. 1000-lecia Państwa Polskiego. Liczy ona ponad 500 m długości i przebiega od ulicy Zawiszy Czarnego pod Placem Kościelnym, ulicami Kościelną, Armii Krajowej, Tumską i Czeską ku wyjściu u zbocza twierdzy w rejonie ulicy Grodzisko. Składa się z ciągu korytarzy, pochylni i komór trzech kondygnacji podziemnych o przekrojach od 1,6 do 2,5 m² w przypadku korytarzy i do 25 m² w przypadku komór. Układ trasy jest dość przypadkowy, uzależniony został bowiem od stanu i możliwości zabezpieczenia odkrytych w trakcie prac wyrobisk, tym niemniej w udany sposób obrazuje sposób tworzenia kłodzkich podziemi na przestrzeni wieków. Obudowa komór i korytarzy wykonana jest z cegły bądź kamienia łamanego połączonych zaprawą lessową lub wapienno-lessową. Część odcinków została dla bezpieczeństwa przemurowana lub zabezpieczona ceglanymi opaskami. Pomiędzy niektórymi wyrobiskami występują ozdobne portale kamienne.
Gospodarka.
Stare Miasto oprócz roli centrum administracyjnego Kłodzka pełni także znaczącą funkcję handlowo-usługową. Znajduje się tutaj bardzo wiele sklepów i obiektów handlowo-usługowych różnych branż (obuwie, odzież, galerie, księgarnie, pamiątki, banki) oraz związanych z turystyką i spędzaniem wolnego czasu obiektów gastronomicznych i pubów. Jedynym większym dyskontem są położone przy ulicy Czeskiej „Delikatesy Centrum”.
Na głównych ulicach starówki podczas ważniejszych okresów w ciągu roku oraz świąt odbywają się uliczne kiermasze i jarmarki, na przykład z okazji świąt Bożego Narodzenia i Wielkanocnych oraz Dni Kłodzka.
Infrastruktura.
Transport.
Przez wiele stuleci przez obszar starówki przebiegały ważne szlaki handlowe, łączące zachód ze wschodem oraz południe z północą, w tym przebiegała tędy główna trasa do Pragi oraz Wrocławia. Po rozbiórce murów i bram miejskich pod koniec XIX wieku, nastąpiło znaczące przesunięcie dróg tranzytowych w kierunku południowej części miasta.
Obecnie znaczna część starówki po dokonanej w latach 1998–2011 jej kompleksowej rewitalizacji, została zamieniona na deptaki dla pieszych z wyłączeniem ruchu samochodowego. Nie dotyczy to pojazdów dostawczych oraz ulic: Armii Krajowej (częściowo), Muzealnej, Czeskiej i Łukasińskiego oraz północnej części placu Chrobrego.
Komunikacja.
Przez teren Starego Miasta nie przebiega żadna linia A-Visty oraz PKS Kłodzko, które zajmują się obsługą komunikacji miejskiej w Kłodzku.
Bezpieczeństwo.
W zakresie ochrony przeciwpożarowej oraz innych miejscowych zagrożeń – mieszkańcy Starego Miasta podlegają pod rejon działania Powiatowej Państwowej Straży Pożarnej, która ma tutaj swoją siedzibę przy ulicy Traugutta oraz Komendy Powiatowej Policji w Kłodzku przy pl. Chopina 2. Funkcję dzielnicowego sprawuje sierż. Wojciech Bagiński z II Rejonu Służbowego. Z ramienia kłodzkiej straży miejskiej II Rejon Służbowy obsługują st. insp. Wojciech Mania oraz mł. spec. Krzysztof Krawczuk.
Kłodzka straż miejska ma swoją siedzibę w ratuszu przy pl. Bolesława Chrobrego. Formacja ta została powołana do życia w 1990 roku. Liczy ona obecnie 10 funkcjonariuszy. Na jej czele stoi komendant Piotr Występski. Ma ona na celu zapewniać porządek na terenie miasta.
Ciekawostki.
W połowie lat 50. XX wieku miały miejsce katastrofy budowlane, polegające na usuwaniu się ścian wyrobisk wielokondygnacyjnych piwnic na starówce, w wyniku czego zawaleniu groziła spora część kamienic. Część z nich została rozebrana. Władze miasta chcąc zapobiec dalszej katastrofie, zleciły naukowcom z Akademii Górniczo-Hutniczej w Krakowie opracowanie projektu zabezpieczenia kłodzkiej starówki. Prace zabezpieczeniowe wykonało Przedsiębiorstwo Robót Górniczych z Wałbrzycha. Dzięki tym działaniom ocalono kłodzkie Stare Miasto

</doc>
<doc id="1562515" url="https://pl.wikipedia.org/wiki?curid=1562515" title="Paryż (powieść)">
Paryż (powieść)

Paryż (oryg. fr. "Paris") – powieść Émile’a Zoli z cyklu "Trzy miasta", wydana w 1897, stanowiąca ostatni tom tej trylogii i zarazem finał refleksji autora na temat religii, jej relacji z nauką i jej miejsca w społeczeństwie przełomu XIX i XX wieku.
Okoliczności powstania utworu.
Pomysł napisania "Paryża" powstał już jesienią 1892, w trakcie wyjazdu Zoli do Lourdes i zbierania materiałów do powieści pod tym samym tytułem. W pierwotnym planie dzieło miało stanowić ostateczną konfrontację teorii i praktyki katolicyzmu z proponowaną przez Zolę scjentystyczną koncepcją wiary w postęp, poprawę warunków bytowania człowieka w miarę osiągnięć nauki oraz wykazywania optymizmu w każdej sytuacji. Jednak fala zamachów bombowych zorganizowanych w Paryżu przez anarchistów w latach 1892–1894 skłoniła pisarza do podjęcia polemiki również i z samą ideologią anarchistyczną oraz lansowaną przez nią taktyką działania (propaganda czynem). W tym zakresie "Paryż" rozwija motyw podjęty już w powieści "Germinal", gdzie wyrazicielem idei bezpaństwowych oraz taktyki zamachów był Suwarin, skontrastowany zarówno z przywódcą strajkujących robotników Stefanem Lantierem, jak i z rzecznikiem rokowań z zarządem kopalni Rasseneurem. Opisany w dziele zamach na pałac jednego z paryskich bankierów był bezpośrednio zainspirowany przez atak Auguste’a Vaillanta na paryskie Zgromadzenie Narodowe.
Treść.
Piotr Froment, który pod wpływem wydarzeń opisanych w utworach "Lourdes" i "Rzym" całkowicie stracił wiarę, postanawia poświęcić swoje życie działalności dobroczynnej. Z tego powodu wielokrotnie odwiedza dzielnice nędzy w Paryżu, z przerażeniem odkrywając rozmiary tego zjawiska w bogatym mieście i w rozwijającym się technicznie społeczeństwie. Szczególnie wstrząsające wrażenie robią na nim odwiedziny u robotnika Salvata, żyjącego w skrajnym ubóstwie razem z żoną i córeczką. Wkrótce później Piotr przypadkiem odnajduje swojego brata Wilhelma, z którym stracił wiele lat wcześniej wszelki kontakt. Zamieszkuje razem z nim; obserwując ateistyczną, a zarazem pełną radości życia postawę brata, ostatecznie traci złudzenia co do roli religii. Dowiaduje się również, że Wilhelm, chemik z wykształcenia, aby sprzeciwić się wzrastającym społecznym nierównościom, został anarchistą i w swoim mieszkaniu przygotowuje bomby na potrzeby ataków na polityków i bogaczy.
Wkrótce później miastem wstrząsa zamach, którego dokonuje ku przerażeniu Piotra zdesperowany i doprowadzony do ostateczności Salvat. Były robotnik w akcie protestu przeciw swojej sytuacji przystał do anarchistów i spowodował eksplozję u wrót pałacu jednego z najbogatszych mieszkańców miasta. Zamach nie przyniósł jednak spodziewanych konsekwencji: kareta gospodarza przejechała chwilę wcześniej i oddaliła się bez żadnych strat, zginęła natomiast przechodząca obok dziewczynka. Po dramatycznej ucieczce przed policją Salvat zostaje w końcu ujęty, skazany na śmierć i zgilotynowany. Nie oznacza to końca ataków: wkrótce po egzekucji zostaje zorganizowany zamach odwetowy na popularną paryską kawiarnię, który również nie przynosi zamierzonych rezultatów – chociaż są ofiary, rewolucja społeczna nie wybucha. Widząc to, Wilhelm Froment postanawia wykonać z dawna planowany zamach na bazylikę Sacré-Cœur, w której od kilku miesięcy gromadził proch. Udaje się do podziemi świątyni z pochodnią w dniu wielkich uroczystości kościelnych, jednak w ostatniej chwili rezygnuje z wysadzenia gmachu, dochodząc do wniosku o bezcelowości takich metod walki o sprawiedliwość społeczną.
W finale utworu zarówno Piotr, jak i Wilhelm odnajdują równowagę ducha, zrywając ostatecznie zarówno z religią, jak i z anarchizmem, kierując się odtąd optymizmem, wiarą w postęp technologiczny i społeczny oraz pełnym racjonalizmem. Piotr związuje się z wychowanicą Wilhelma Marią, ma z nią dziecko.
Cechy i przesłanie utworu.
"Paryż" stanowi zwieńczenie podjętej w "Trzech miastach" krytyki religii katolickiej, przedstawiając ją jako przebrzmiałą i nieczułą na współczesne problemy społeczne. Zamiast niej Zola proponuje własny światopogląd, oparty na wierze w siłę postępu we wszystkich dziedzinach życia ludzkiego, racjonalizmu i życiowego optymizmu. Rozwinięta zostaje w ten sposób filozofia, którą już w cyklu "Rougon-Macquartowie" wyrażały powieści "Radość życia", "Doktor Pascal" oraz "Dzieło". Tylko taka postawa zdaniem autora umożliwia rozwiązywanie dylematów epoki przemysłowej, jak również poprawę warunków życia najuboższych, które Zola wstrząsająco opisuje pisząc o rodzinie Salvatów. "Paryż" silnie kontrastuje położenie najbiedniejszych z działalnością polityków, Kościoła oraz najbogatszych warstw społecznych Francji, podkreślając jednak równocześnie nieskuteczność taktyki zamachowej proponowanej przez anarchistów. Wyrazem krytyki tej ideologii jest fakt „nawrócenia” Wilhelma, głównego wyraziciela konsekwentnego anarchizmu w utworze, który sam, pod wpływem obserwacji i przemyśleń, rezygnuje z dotychczasowych poglądów.
Ważnym motywem utworu jest literacka polemika z romantyczną monumentalizacją śmierci za swoje przekonania oraz swoisty pastisz frenetycznej fascynacji romantyków momentem wymierzania kary śmierci, którą wyraża scena egzekucji Salvata na gilotynie. Drobiazgowy opis ucieczki Salvata przed policją i strach w obliczu śmierci kontrastuje z obecną we wcześniejszej literaturze francuskiej wizją bohatera oddającego życie za idee, natomiast sam przebieg egzekucji odziera ją z wcześniejszego monumentalizmu (obecnego np. u Wiktora Hugo) – stracenie zamachowca ma miejsce na dziedzińcu więziennym, bez udziału publiczności, a sama gilotyna (co ma znaczenie symboliczne) znajduje się na ziemi, a nie na wynoszącym ją ponad tłum rusztowaniu. Również przebieg zamachu bombowego nie ma cech czynu bohaterskiego – Zola podkreśla jego bezskuteczność oraz bezsensowną śmierć przypadkowej, niewinnej ofiary, chociaż zaznacza również motywację samego zamachowca, którego w odróżnieniu od Suwarina, bohatera "Germinala", usprawiedliwia, przypominając o jego wcześniejszym życiu. W zupełnie inny sposób pisze o Wiktorze Mathisie, autorze zamachu odwetowego, studencie, którego postawę piętnuje jako bezmyślną (pierwowzorem tej postaci był autentyczny anarchista Émile Henry).
Obok głównego wątku Piotra i Wilhelma autor rozwija wątek parlamentarny, ukazując przetasowania rządowe będące rezultatem zamachów anarchistycznych oraz niewielkie rezultaty społeczne toczonych w Zgromadzeniu Narodowym debat, kolejnych upadków gabinetów i powoływania nowych rządów. Poprzez postać Mége’a, konsekwentnego lewicowego krytyka kolejnych gabinetów, który jednak sam nie jest w stanie nigdy przejąć władzy i przeprowadzić reform, wyraża wątpliwość w skuteczność także i parlamentarnej taktyki działania na rzecz najuboższych, lansowanej przez środowiska reformistyczne, krytykuje również dogmatyzm tego polityka (prototypem Mege’a był najprawdopodobniej Jules Guesde). Tym samym jeszcze wzmocnione zostaje końcowe przesłanie dzieła.
Recepcja.
Powieść ukazała się w odcinkach w dzienniku "Le Journal" na przełomie lat 1897 i 1898, w czasie, gdy w toku była sprawa Dreyfusa, a Zola był na ustach opinii publicznej raczej jako autor listu otwartego "Oskarżam!", niż jako powieściopisarz. Na żądanie wydawcy publikacja "Paryża" w formie książkowej została odłożona na marzec 1898, co nie uchroniło dzieła przez gwałtowną reakcją krytyki. Środowiska prawicowe i katolickie powtórzyły zarzuty stawiane Zoli już wcześniej: oczernianie konserwatystów i Kościoła Rzymskokatolickiego, propagowanie socjalizmu (chociaż pisarz nigdzie w dziele nie odwołuje się do tej ideologii). Słowa pochwały napłynęły natomiast z lewicy, także parlamentarnej, mimo jej krytyki w utworze: Jean Jaurès zachwycał się potęgą wyrażonego w powieści protestu przeciw nędzy, chociaż nie podzielał krytycznych uwag Zoli o parlamentarnym socjalizmie, zaś Léon Blum – wyrażoną w finale życiową filozofią pisarza.

</doc>
<doc id="1562516" url="https://pl.wikipedia.org/wiki?curid=1562516" title="Bnej Izrael">
Bnej Izrael



</doc>
<doc id="1562518" url="https://pl.wikipedia.org/wiki?curid=1562518" title="Port lotniczy Kumasi">
Port lotniczy Kumasi

Port lotniczy Kumasi – port lotniczy zlokalizowany w ghańskim mieście Kumasi. Obsługuje połączenia lotnicze ze stolicą - Akrą.

</doc>
<doc id="1562520" url="https://pl.wikipedia.org/wiki?curid=1562520" title="Zegarmistrz (gra komputerowa)">
Zegarmistrz (gra komputerowa)

Zegarmistrz (ang. "The Watchmaker") – przygodowa gra firmy Trecision z 2001 roku. 
Fabuła gry.
Główny wątek.
Darryl Boone i Victoria Conroy zostali wysłani do zamku w Austrii w celu unieszkodliwenia grupy ludzi, którzy chcą wykorzystać tajemnicze wahadło, ukryte w zamku, do przejęcia władzy nad światem. Prowadząc na zmianę obie postacie mamy za zadanie powstrzymać ich nim nastanie północ. 
Pozostali bohaterowie.
Na zamku pracuje personel składający się z kucharza, ogrodnika, stróża nocnego, pani gospodarz oraz pokojówki, a ponadto w zamku obecni są zarządca zamku wraz z żoną. Z nimi wszystkimi będziemy prowadzić dialogi na przestrzeni gry, by dojść do sedna sprawy. 
Miejsce akcji.
Cała akcja gry odbywa się w zamku w Austrii. Gra nas nie ogranicza i możemy zwiedzić cały zamek. Na terenie zamku znajduje się ponadto podziemny garaż, szklarnia i domy pracowników. W trakcie gry będziemy musieli m.in. odkrywać tajemnicze przejścia w szklarni, przemierzać wyschniętą studnię czy włamywać się na stare skrzydło zamku.
Technikalia.
W grze wykorzystano grafikę 3D, a wszystkie przedmioty i miejsca w grze są starannie dopracowane, co jak na 2001 rok jest niemałym osiągnięciem. W grze możemy wykorzystywać widok pierwszej i trzeciej osoby. Osoby obecne w zamku będą wykonywały różną pracę o różnych godzinach. Ciekawym rozwiązaniem jest laptop, którym możemy się w grze posługiwać. Zapisywane są tam najważniejsze informacje o grze, jak również i o poszczególnych pracownikach z zamku.

</doc>
<doc id="1562521" url="https://pl.wikipedia.org/wiki?curid=1562521" title="Rebirthing (Singel)">
Rebirthing (Singel)

Rebirthing – singel grupy Skillet z albumu Comatose wydany w 2006 roku. Utwór trwa 3 minuty, 53 sekundy.

</doc>
<doc id="1562522" url="https://pl.wikipedia.org/wiki?curid=1562522" title="Hrabina z Hongkongu">
Hrabina z Hongkongu

Hrabina z Hongkongu (oryg. "A Countess from Hong Kong") – film z 1967 roku w reżyserii Charlesa Chaplina.

</doc>
<doc id="1562523" url="https://pl.wikipedia.org/wiki?curid=1562523" title="Onil">
Onil

Onil, właściwie Grzegorz Oniszczuk (ur. 31 grudnia 1980 w Koszalinie, zm. 13 czerwca 2011 tamże) – polski raper.
Życiorys.
Grzegorz Oniszczuk hip-hopem zainteresował się na początku lat 90. XX w. Zadebiutował w 1998 roku na Street Festiwalu w Białymstoku. Pierwszego profesjonalnego nagrania dokonał razem z George'em także w 1998 na składankę do Hip-Hop Magazynu. W tym samym roku poznał również Jarosława Płocicę znanego Yaro, który zaprosił go do zarymowania na płycie "Olewka" (2000). Później Onil pojawił się jeszcze jako gość u Liroya w utworze "Impreza". W 2000 Yaro zaproponował Onilowi wyprodukowanie solowej płyty. Nagrania przyczyniły się do zainteresowania Vienia z Molesty Ewenement, który wydał debiutancki album Onila pt. "Jeden dla wszystkich" (2001) w prowadzonej przez niego BAZA Label. W latach późniejszych wystąpił gościnnie na płytach Killaz Group, Liroya i Piha. W 2007 roku wraz z 4P nagrał drugi album pt. "Zorganizowana grupa rapowa".
Oniszczuk zmarł 13 czerwca 2011 roku w Koszalinie, po operacji usunięcia krwiaka mózgu.

</doc>
<doc id="1562524" url="https://pl.wikipedia.org/wiki?curid=1562524" title="Port lotniczy Parakou">
Port lotniczy Parakou

Port lotniczy Parakou (IATA: PKO; ICAO: DBBP) – port lotniczy zlokalizowany w benińskim mieście Parakou. Został otwarty w 1978 roku.

</doc>
<doc id="1562525" url="https://pl.wikipedia.org/wiki?curid=1562525" title="Keeps Getting Better">
Keeps Getting Better



</doc>
<doc id="1562526" url="https://pl.wikipedia.org/wiki?curid=1562526" title="W zwierciadle złotego oka">
W zwierciadle złotego oka

W zwierciadle złotego oka (oryg. "Reflections in a Golden Eye") – film z 1967 roku w reżyserii Johna Hustona na podstawie powieści Carson McCullers.
Opis fabuły.
Amerykańska armia, około 1948 roku. Poważany major, skrywający swój homoseksualizm, żeni się z dziecinną młódką, która nigdy nie przepuszcza okazji, aby wyśmiewać jego skłonności. W życie obojga wkrada się mężczyzna.

</doc>
<doc id="1562528" url="https://pl.wikipedia.org/wiki?curid=1562528" title="U-56 (1937)">
U-56 (1937)

U-56 – niemiecki okręt podwodny (U-Boot) typu "II C" z okresu II wojny światowej. Okręt wszedł do służby w 1938.
Historia.
Okręt został zwodowany 21 września 1937, odbiór techniczny nastąpił 26 listopada 1938.
Początkowo służył w 5. Flotylli jako jednostka treningowa (od 26 listopada 1938 do 31 grudnia 1939). Gdy flotylla została rozwiązana, okręt przeniesiono do 1. Flotylli, gdzie służył od 1 stycznia do 31 października 1940 jako jednostka bojowa. 1 listopada 1940 U-56 został przeniesiony do 24. Flotylli i od tej pory do końca służby był wykorzystywany jako okręt treningowy. Następnie służył w 22. Flotylli (19 grudnia 1940 – 30 czerwca 1944) i w 19. Flotylli (1 lipca 1944 – 28 kwietnia 1945). Został zatopiony przez brytyjskie samoloty 28 kwietnia 1945 w Kilonii.
Okręt odbył 12 patroli, zatopił trzy statki o łącznej pojemności 8.860 BRT, okręt pomocniczy – AMC HMS "Transylvania" (16.923 BRT), dodatkowo uszkodził jeden statek (3.829 BRT).

</doc>
<doc id="1562534" url="https://pl.wikipedia.org/wiki?curid=1562534" title="Latalscy herbu Prawdzic">
Latalscy herbu Prawdzic

Latalscy – rodzina szlachecka herbu Prawdzic wywodząca się z Latalic. Wywodzi się od Zarembów herbu Zaremba. Hrabiowie od 1538/1606 .

</doc>
<doc id="1562535" url="https://pl.wikipedia.org/wiki?curid=1562535" title="Gmina Wałdowo">
Gmina Wałdowo

dawne gminy:

</doc>
<doc id="1562536" url="https://pl.wikipedia.org/wiki?curid=1562536" title="Port lotniczy Bata">
Port lotniczy Bata

Port lotniczy Bata (IATA: BSG, ICAO: FGBT) – port lotniczy położony w Bata, w kontynentalnej części Gwinei Równikowej. Jest to drugi co do wielkości port lotniczy tego kraju.

</doc>
<doc id="1562539" url="https://pl.wikipedia.org/wiki?curid=1562539" title="Kolumb odkrywca">
Kolumb odkrywca

Kolumb odkrywca (oryg. "Christopher Columbus: The Discovery") – film z 1992 roku w reżyserii Johna Glena.
Nagrody i nominacje.
Złota Malina 1992

</doc>
<doc id="1562541" url="https://pl.wikipedia.org/wiki?curid=1562541" title="UZO-4">
UZO-4

UZO-4 (urządzenie sprzężenia maszyny cyfrowej z obiektem przemysłowym) – specjalizowany kanał wejścia-wyjścia minikomputera MKJ-25. UZO-4 powstało w Zakładzie Automatyzacji Powierzchniowej w latach 1971-1972, a jego pomysłodawcą był dr inż. Jerzy Pilch-Kowalczyk (wtedy magister). Pierwsze wdrożenie urządzenia miało miejsce w kopalni SIERSZA w grudniu 1973.
Przeznaczenie urządzenia.
UZO-4 było przeznaczone do pracy w systemie kompleksowej automatyzacji typu S. Urządzenie służyło do sprzęgnięcia minikomputera MKJ-25 z obiektem przemysłowym typu kopalnia głębinowa węgla kamiennego. UZO-4 umożliwiało pobieranie sygnałów (dwustanowych i analogowych) charakteryzujących stan obiektu oraz wysyłanie do obiektu sygnałów sterujących (dwustanowych i analogowych), pozwalających realizować funkcję celu działania kopalni tzn. maksymalizacji wielkości produkcji (wydobycia węgla) przy zachowaniu bezpiecznych warunków pracy załóg górniczych, w warunkach występowania zakłóceń technologicznych i zagrożeń naturalnych (gazowych, wodnych, pożarowych, tąpań). 
Budowa urządzenia.
UZO-4 składało się z bloku komunikacji (12000A, 12000B), bloku pulpitu manipulacyjnego (12001) oraz zestawu standardowych kart interfejsu, umieszczonych w kasecie/kasetach standardu mechanicznego CAMAC.
Blok komunikacji przekształcał sygnały wewnętrznej magistrali urządzenia na system sygnałów minikomputera MKJ-25 obejmujący:
Blok komunikacji umożliwiał pobieranie danych z oraz wysyłanie danych do wybranej, standardowej karty interfejsu. Komunikacja ta mogła odbywać się programowo lub z wykorzystaniem przerwań priorytetowych. W drugim przypadku blok komunikacji prowadził selekcję przerwań priorytetowych, generowanych przez standardowe karty interfejsu, na 4 poziomach przerwań priorytetowych. Poziom pierwszy zarezerwowany był dla przerwań kwitujących operacje wejściowo-wyjściowe zainicjowane przez minikomputer. Poziom drugi służył do zliczania, w komórkach pamięci operacyjnej minikomputera, impulsów przychodzących z obiektu. Poziomy trzeci i czwarty przeznaczone były do wywoływania podprogramów użytkowych. Hierarchia obsługi na poszczególnych poziomach przerwań priorytetowych wyznaczana była przez okablowanie kasety/kaset urządzenia UZO-4. 
UZO-4, zaprojektowano z przeznaczeniem do MKJ-25, ale łatwo można było dostosować urządzenie do dowolnego minikomputera przez wymianę bloku komunikacji. Standardowa karta interfejsu przekształcała sygnały wewnętrznej magistrali urządzenia na sygnały wejścia i wyjścia obiektu. Asortyment standardowych kart interfejsu był stały i niezmienny, niezależnie od typu użytego minikomputera.

</doc>
<doc id="1562545" url="https://pl.wikipedia.org/wiki?curid=1562545" title="Stój, bo mamuśka strzela">
Stój, bo mamuśka strzela

Stój, bo mamuśka strzela (tytuł oryg. "Stop! Or My Mom Will Shoot") – amerykański film fabularny z 1992 roku w reżyserii Rogera Spottiswoode’a.
Fabuła.
Detektyw Joe Bomowski wiedzie poukładane życie. Pewnego dnia z wizytą odwiedza go matka, a wówczas w jego egzystencję wkrada się chaos. Matka Joego wtrąca się do wszystkiego – od miłości, do spraw zawodowych. Joe jest na skraju wyczerpania nerwowego. Prawdziwe kłopoty zaczynają się, gdy pani Bomowski postanawia umyć naoliwiony pistolet syna, a potem, w ramach rekompensaty, za zniszczoną broń kupuje na ulicy kradziony pistolet maszynowy.

</doc>
<doc id="1562546" url="https://pl.wikipedia.org/wiki?curid=1562546" title="Jagdstaffel 42">
Jagdstaffel 42

Jagdstaffel 42 – Königlich Preußische Jagdstaffel Nr. 42 – Jasta 42 jednostka lotnictwa niemieckiego Luftstreitkräfte z okresu I wojny światowej.
Informacje ogólne.
Jednostka została utworzona we wrześniu 1917 roku w FEA 3. Po organizacji eskadry skierowano ją na front 18 grudnia 1917 roku pod dowództwem porucznika Karla Odebretta asa myśliwskiego, który przyszedł z Jagdstaffel 16.
Jasta 42 należała do założonej 4 marca 1918 roku Jagdgruppe 12. W jej skład wchodziły Jasta 24, Jasta 44, Jasta 79.
Piloci eskadry latali na samolotach: Fokker D.VII oraz Albatros.
"Jasta 42" w całym okresie wojny odniosła ponad 30 zwycięstw nad samolotami nieprzyjaciela. W okresie od września 1917 do listopada 1918 roku jej straty wynosiły 4 zabitych w walce, 1 ranny oraz 1 pilot w niewoli.
Łącznie przez jej personel przeszli takie asy myśliwskie jak:

</doc>
<doc id="1562547" url="https://pl.wikipedia.org/wiki?curid=1562547" title="Witrynit">
Witrynit

Witrynit – grupa macerałów węgla kamiennego wzbogaconych w tlen, powstała przez przeobrażenie huminitu. Grupa witrynitu obejmuje: telinit, kolinit i witrodetrynit. Grupa utworzona z tkanki roślinnej zachowanej w różnym stopniu, tkanki te są bogate w celulozę i ligninę. Ta grupa macerałów występuje w formie pasemek, soczewek o grubości kilkudziesięciu μm do kilku cm. Macerały te makroskopowo tworzą witryn, bądź występują również formie izolowanych ziaren.

</doc>
<doc id="1562548" url="https://pl.wikipedia.org/wiki?curid=1562548" title="Lodowa Grań">
Lodowa Grań

Lodowa Grań (słow. "Ľadovy hrebeň") – grzbiet oddzielający Dolinę Pięciu Stawów Spiskich od Dolinki Lodowej (dwie odnogi górnej części Doliny Małej Zimnej Wody) w słowackich Tatrach Wysokich. Jest to boczny grzbiet wychodzący z Lodowej Kopy (2603 m n.p.m.) i opadający w południowo-wschodnim kierunku. Zakończony jest bulą Pięciostawiańskiej Kopy (2121 m). U wschodnich jego podnóży znajduje się Wielki Staw Spiski, po stronie zachodniej (w Dolince Lodowej) Lodowy Stawek. Południowymi stokami Lodowej Grani prowadzą dwa znakowane szlaki turystyczne.
Obiekty w Lodowej Grani począwszy od północnego zachodu:
Granią z dołu do wierzchołka Pięciostawiańskiej Kopy jako pierwszy przeszedł József Déry około sierpnia 1900 r., zimą zaś drogę tę pokonali Jenő Serényi i Zoltán Votisky 13 kwietnia 1914 r. Całą grań przeszli jako pierwsi Janusz Chmielowski, Károly Jordán, Jan Nowicki oraz przewodnicy Klemens Bachleda i Paul Spitzkopf oraz tragarz Stanisław Stopka 14 sierpnia 1903 r. Pierwszego zimowego przejścia całości grani dokonali Valéria Kovárová, Edita Krenová, Manicová, Maňa Mičiková, Bárdoš i Alexander Huba 19 kwietnia 1946 r.

</doc>
<doc id="1562549" url="https://pl.wikipedia.org/wiki?curid=1562549" title="Księga Wojen Jahwe">
Księga Wojen Jahwe

Księga Wojen Jahwe (również: "Księga Wojen Pana") – jedna z wielu starożytnych ksiąg, na które powołuje się Biblia. Nie zachowała się do współczesnych czasów lub jeszcze nie została znaleziona. Jest wymieniana w Lb 21,14-15 oraz prawdopodobnie w 21,17-18.27-30. Kontekst wskazuje na to, że zawierać mogła epickie sprawozdania z wojen toczonych przez Izraelitów w trakcie podboju Kanaanu.
Tytuł podkreśla, że zgodnie z wykładnią biblijną to sam Bóg Jahwe walczył za Izraela (por. 1 Sm 17,47).
Według M-J Lagrange'a również epizody wojenne w Księdze Sędziów pochodziły z Księgi Wojen Jahwe, a w szczególności Pieśń Debory.

</doc>
<doc id="1562552" url="https://pl.wikipedia.org/wiki?curid=1562552" title="Gianmaria Bruni">
Gianmaria Bruni

Gianmaria Bruni (ur. 30 maja 1981 roku w Rzymie) – włoski kierowca wyścigowy.
Kariera.
Początki.
Karierę rozpoczął w wieku 10 lat, od startów w kartingu. W 1997 roku przeszedł do wyścigów samochodów jednomiejscowych, debiutując we Włoskiej Formule Renault Campus. W kolejnych dwóch sezonach brał udział w Europejskiej Formule Renault, sięgając po tytuł w roku 1999. W 2000 roku przeniósł się do Brytyjskiej Formuły 3. W sezonie 2001 kontynuował w niej udział, zajmując ostatecznie 5. miejsce w klasyfikacji generalnej. W latach 2002-2003 brał udział w Euroserii 3000. W pierwszym podejściu, reprezentując barwy Coloni Motorsport, zmagania ukończył na 12. pozycji. W drugim z kolei ścigał się w zespole ADM Motorsport. Wygrawszy trzy wyścigi, rywalizację zakończył na 3. miejscu. 
Formuła 1.
W sezonie 2003 pełnił funkcję kierowcy testowego włoskiej stajni Minardi (wziął udział w pięciu sesjach treningowych). W roku 2004 był już etatowym kierowcą włoskiego teamu. W ciągu 18 wyścigów, Bruni dziewięciokrotnie dojechał do mety. Najlepiej wypadł podczas GP Malezji, GP Europy oraz GP Węgier, w których został sklasyfikowany na 14. miejscu. Pomimo iż przez większość sezonu prezentował wyższą formę od partnera zespołowego Zsolta Baumgartnera (zwłaszcza w kwalifikacjach), to jednak Węgrowi udało się zdobyć jedyny punkt w sezonie dla włoskiego zespołu. Po zaledwie jednym podejściu opuścił stajnię z Faenzy. 
Seria GP2.
W 2005 roku zadebiutował w nowo utworzonej serii GP2, będącej bezpośrednim przedsionkiem F1. We włoskim zespole Coloni Motorsport sześć razy zakończył zmagania na premiowanych punktami pozycjach, z czego dwukrotnie na podium (w tym raz zwyciężył, na hiszpańskim torze Circuit de Catalunya). Pod koniec sezonu zerwał kontrakt z zespołem. Jego miejsce zajął Fin Toni Vilander. Po nieobecności w jednej rundzie, na torze Monza, Gianmaria nieoczekiwanie związał się z inną włoską stajnią – Durango - zastępując rodaka Ferdinando Monfardini. Nie zdobył w niej jednak punktów. Ostatecznie sezon ukończył na 10. miejscu, z dorobkiem 35 punktów.
W sezonie 2006 reprezentował barwy ekipy Trident Racing. W ciągu 21 wyścigów pięciokrotnie zapunktował, w tym dwukrotnie zwyciężył, uprzednio zdobywając pole position (miało to miejsce na torach Imola oraz Hockenheimring). Dorobek 33 punktów dał mu 7. lokatę w końcowej klasyfikacji. 
FIA GT.
W roku 2007 przeniósł się do wyścigów pojazdów sportowych – FIA GT. Rok później, wraz z Finem Tonim Vilanderem, sięgnął po tytuł mistrzowski, w klasie GT2. 
24h Le Mans.
Od sezonu 2008 Bruni bierze udział w słynnym dobowym wyścigu – 24h Le Mans. Najlepiej spisał się w pierwszym podejściu, kiedy to zwyciężył w klasie GT2. Partnerowali mu wówczas Brazylijczyk Jaime Melo oraz Fin Mika Salo (w ogólnej klasyfikacji zajęli 19. miejsce).

</doc>
<doc id="1562554" url="https://pl.wikipedia.org/wiki?curid=1562554" title="Szalona rodzinka">
Szalona rodzinka

Szalona rodzinka (oryg. "Folks!") – amerykański film komediowy z 1992 roku w reżyserii Teda Kotcheffa. Wyprodukowany przez 20th Century Fox.
Światowa premiera filmu miała miejsce 1 maja 1992 roku. Film otrzymał negatywne recenzje. Alternatywny polski tytuł "Nic strasznego".
Fabuła.
Jon Aldrich (Tom Selleck), syn właściciela sklepu obuwniczego z peryferyjnej dzielnicy, jest teraz zamożnym maklerem chicagowskiej giełdy. Prowadzi życie klasycznego yuppie. Mieszka w apartamencie, ma piękną żonę Audrey (Wendy Crewson), dwójkę udanych dzieci i stałe pokrycie na karcie kredytowej. Praca uczyniła z Jona niewolnika. Jest zaganiany i sfrustrowany potrzebą utrzymania stylu życia za wszelką cenę. Bez swej wiedzy wciągnięty zostaje w tryby nielegalnych interesów.
Pewnej nocy Jon otrzymuje telefoniczną wiadomość, że jego matka Mildred (Anne Jackson) leży w szpitalu w Fort Lauderdale i oczekuje na operację. Leci natychmiast na Florydę. W tym czasie FBI odkrywa w firmie zatrudniającej Aldricha nielegalne praktyki handlowe na wielką skalę. Powoduje to zablokowanie kont bankowych wszystkich urzędników zamieszanych w aferę. Aldrich zostaje zawieszony w pracy na równi z innymi.

</doc>
<doc id="1562555" url="https://pl.wikipedia.org/wiki?curid=1562555" title="Port lotniczy Cufar">
Port lotniczy Cufar

Port lotniczy Cufar (ICAO: GGCF) – port lotniczy zlokalizowany w Cufar, w Gwinei Bissau. Jest to drugi co do wielkości port lotniczy tego kraju.

</doc>
<doc id="1562556" url="https://pl.wikipedia.org/wiki?curid=1562556" title="Ronnie Correy">
Ronnie Correy

Ronnie Dean Correy (ur. 8 listopada 1966 w Bellflower) – amerykański żużlowiec.
Kariera sportowa.
Czterokrotnie wystąpił w finałach indywidualnych mistrzostw świata (Göteborg 1991 – X m., Wrocław 1992 – XII m., Monachium 1989 – XIV m., Bradford 1990 – XIV m.), ponadto raz pełnił rolę rezerwowego (Pocking 1993). Raz wystartował w finale IMŚJ (Zielona Góra 1987 – X m.).
Czterokrotnie reprezentował swój kraj w finałach drużynowych mistrzostw świata, trzy razy zdobywając medale: złoty (Kumla 1992) oraz dwa brązowe (Vojens 1991, Pardubice 1999). Oprócz tego, trzykrotnie wystąpił w finałach mistrzostw świata par, zdobywając złoty medal (Lonigo 1992) oraz srebrny (Vojens 1993).
Odszedł na emeryturę żużlową w 2000 roku z powodu groźnej kontuzji, jednak wrócił na tor po pięciu latach.
Starty w lidze.
Liga brytyjska
Liga szwedzka
Liga polska
Osiągnięcia.
Drużynowe mistrzostwa świata
Mistrzostwa świata par
Drużynowe mistrzostwa Wielkiej Brytanii
Indywidualne mistrzostwa Lig Brytyjskich
Drużynowe mistrzostwa Szwecji

</doc>
<doc id="1562558" url="https://pl.wikipedia.org/wiki?curid=1562558" title="Stój, bo mamuśka strzela!">
Stój, bo mamuśka strzela!



</doc>
<doc id="1562559" url="https://pl.wikipedia.org/wiki?curid=1562559" title="Księga Sprawiedliwego">
Księga Sprawiedliwego

Księga Sprawiedliwego – zaginiona księga, dwukrotnie przywoływana w Biblii. 
"Księga Sprawiedliwego" była najprawdopodobniej zbiorem krótkich hymnów i poematów epickich. Cytuje ją Księga Jozuego (Joz 10,13) w opisie cudu zatrzymania słońca. Zaczerpnięta z niej została także pieśń żałobna Dawida dla Saula i Jonatana z 2. Księgi Samuela (2Sm 1,18).

</doc>
<doc id="1562570" url="https://pl.wikipedia.org/wiki?curid=1562570" title="Chamis Muszajt">
Chamis Muszajt

Chamis Muszajt (arab. خميس مشيط) – miasto w saudyjskiej prowincji Asir. W 2010 roku liczyło 430 828 mieszkańców.

</doc>
<doc id="1562571" url="https://pl.wikipedia.org/wiki?curid=1562571" title="Koleje wąskotorowe">
Koleje wąskotorowe



</doc>
<doc id="1562572" url="https://pl.wikipedia.org/wiki?curid=1562572" title="Yvonnel Baenre">
Yvonnel Baenre



</doc>
<doc id="1562573" url="https://pl.wikipedia.org/wiki?curid=1562573" title="Port lotniczy Niamtougou">
Port lotniczy Niamtougou

Port lotniczy Niamtougou – port lotniczy zlokalizowany w miejscowości Niamtougou. Jest drugim co do wielkości portem lotniczym w Togo.

</doc>
<doc id="1562574" url="https://pl.wikipedia.org/wiki?curid=1562574" title="Król wzgórza">
Król wzgórza

Król wzgórza (oryg. "King of the Hill") – film z 1993 roku w reżyserii Stevena Soderbergha.
Fabuła.
Film oparty na wspomnieniach o dorastaniu w kryzysie lat 30. pisarza A.E. Hotchnera. Nastolatek stara się przetrwać samodzielnie w nędznym hotelu w St. Louis, kiedy jego matka trafia do sanatorium z powodu gruźlicy, podczas gdy jego ojciec, imigrant z Niemiec, komiwojażer, odbywa długie podróże handlowe, z których może nie wrócić.

</doc>
<doc id="1562575" url="https://pl.wikipedia.org/wiki?curid=1562575" title="Pawian niedźwiedziowy">
Pawian niedźwiedziowy



</doc>
<doc id="1562577" url="https://pl.wikipedia.org/wiki?curid=1562577" title="Billy Janniro">
Billy Janniro

Billy Janniro (ur. 3 lipca 1980 w Vallejo) – amerykański żużlowiec.
Kariera sportowa.
Wielokrotny reprezentant Stanów Zjednoczonych, w tym uczestnik finału drużynowego Pucharu Świata (Wrocław 2001 – V miejsce). Wielokrotny medalista indywidualnych mistrzostw Stanów Zjednoczonych, w tym czterokrotnie złoty w latach 2008, 2010, 2011, 2013 ("AMA U.S. National Speedway Champion") oraz czterokrotnie złoty w latach 2004, 2008, 2010, 2011 ("SRA U.S. National Speedway Champion"). Trzykrotny złoty medalista indywidualnych mistrzostw stanu Kalifornia (2010, 2011, 2012).
W 2003 r. startował w lidze polskiej, w barwach klubu ZKŻ Zielona Góra. W lidze brytyjskiej reprezentował barwy klubów Coventry Bees (2001-2008) i Peterborough Panthers (2005). Dwukrotny złoty medalista drużynowych mistrzostw Wielkiej Brytanii (2005, 2007).
Starty w lidze.
Liga brytyjska
Liga polska
Liga szwedzka
Liga niemiecka
Liga amerykańska
Liga duńska

</doc>
<doc id="1562581" url="https://pl.wikipedia.org/wiki?curid=1562581" title="Al-Chardż">
Al-Chardż

Al-Chardż (arab. الخرج) – miasto w saudyjskiej prowincji Rijad. Ośrodek przemysłu spożywczego. Miasto leży 50 km na południowy wschód od stołecznego Rijadu. W odległości 800 km leżą Abha i Nadżran, a 775 km od Al-Chardż położony jest Chamis Muszajt. Według spisu ludności z 2010 roku miasto liczyło 234 607 mieszkańców.

</doc>
<doc id="1562584" url="https://pl.wikipedia.org/wiki?curid=1562584" title="Ulica Henryka Sienkiewicza w Białymstoku">
Ulica Henryka Sienkiewicza w Białymstoku

Ulica Henryka Sienkiewicza (oficjalnie – ulica Sienkiewicza) – reprezentacyjna ulica Białegostoku, ciągnąca się od ul. Legionowej (os. Centrum) przez os. Sienkiewicza do wiaduktu z ul. Poleską i ul. Towarową.
Pochodzenie nazwy.
Ulica została nazwana dla upamiętnienia Henryka Sienkiewicza, pisarza żyjącego na przełomie XIX i XX wieku, noblisty.
Otoczenie.
Przy ulicy Henryka Sienkiewicza znajdują się m.in.:
Są tu również budynki dawnej Biblioteki im. Szolema Alejchema, gimnazjum hebrajskiego, kamienic Izaaka Zabłudowskiego, kinoteatru Apollo, Gimnazjum Józefa Zeligmana, Józefa Lebenhafta i Jakuba Derczyńskiego oraz teatru miniatur Gilarino, stanowiące jedne z punktów otwartego w czerwcu 2008 r. Szlaku Dziedzictwa Żydowskiego w Białymstoku opracowanego przez grupę doktorantów i studentów UwB – wolontariuszy Fundacji Uniwersytetu w Białymstoku.

</doc>
<doc id="1562588" url="https://pl.wikipedia.org/wiki?curid=1562588" title="Port lotniczy Kamembe">
Port lotniczy Kamembe

Port lotniczy Kamembe – port lotniczy zlokalizowany w mieście Kamembe, w Rwandzie. Jest to drugie co do wielkości lotnisko w kraju.

</doc>
<doc id="1562589" url="https://pl.wikipedia.org/wiki?curid=1562589" title="Przypadkowa dziewczyna">
Przypadkowa dziewczyna

Przypadkowa dziewczyna (ang. "Sliding Doors") – film z 1998 roku w reżyserii Petera Howitta.

</doc>
<doc id="1562593" url="https://pl.wikipedia.org/wiki?curid=1562593" title="Grand Prix Szwajcarii 1982">
Grand Prix Szwajcarii 1982

Grand Prix Szwajcarii 1982 (oryg. Grosser Preis der Schweiz) – 14. runda Mistrzostw Świata Formuły 1 w sezonie 1982, która odbyła się 29 sierpnia 1982, po raz pierwszy na torze Dijon-Prenois.
16. Grand Prix Szwajcarii, szóste zaliczane do Mistrzostw Świata Formuły 1.

</doc>
<doc id="1562594" url="https://pl.wikipedia.org/wiki?curid=1562594" title="Lajla">
Lajla

Lajla (arab. ليلى) – miasto w środkowej Arabii Saudyjskiej, w prowincji Rijad, 330 km na południe od miasta Rijad. Według spisu ludności z 2010 roku liczyło 30 906 mieszkańców.

</doc>
<doc id="1562595" url="https://pl.wikipedia.org/wiki?curid=1562595" title="Jagdstaffel 28">
Jagdstaffel 28

Jagdstaffel 28 – Königlich Württembergische Jagdstaffel Nr. 28 – Jasta 28w jednostka lotnictwa niemieckiego Luftstreitkräfte z okresu I wojny światowej.
Informacje ogólne.
Jednostka została utworzona w grudniu 1916 roku w FEA 5 w Böblingen. Po organizacji eskadry skierowano ją na front 24 stycznia 1917 roku pod dowództwem porucznika Rudolf Lang, który przeszedł z Jagdstaffel 11. Początkowo eskadra działała na terenie 4 Armii. W końcu marca 1917 roku została przeniesiona do 7 Armii. W sierpniu powróciła do 4 Armii.
Od lipca 1918 roku należała do grupy myśliwskiej Jagdgruppe 7 dowodzonej przez ówczesnego dowódcę eskadry.
Piloci eskadry latali na samolotach: Albatros D.III oraz Albatros D.V.
"Jasta 28" w całym okresie wojny odniosła ponad 100 zwycięstw nad samolotami nieprzyjaciela. W okresie od kwietnia 1917 do listopada 1918 roku jej straty wynosiły 9 zabitych w walce, 4 ranny oraz 1 pilot w niewoli.
Łącznie przez jej personel przeszło 9 asów myśliwskich:

</doc>
<doc id="1562596" url="https://pl.wikipedia.org/wiki?curid=1562596" title="Al-Lis">
Al-Lis

Al-Lis (arab. "الليث") - rybackie miasto na czerwonomorskim (zachodnim) wybrzeżu Arabii Saudyjskiej (prowincja Mekka).

</doc>
<doc id="1562598" url="https://pl.wikipedia.org/wiki?curid=1562598" title="Α-ketoglutaran">
Α-ketoglutaran



</doc>
<doc id="1562604" url="https://pl.wikipedia.org/wiki?curid=1562604" title="Zdrowie reprodukcyjne">
Zdrowie reprodukcyjne

Zdrowie reprodukcyjne – w ramach definicji zdrowia według WHO, jako stanu całkowitego fizycznego psychicznego i społecznego dobrego samopoczucia, a nie tylko braku choroby lub niemocy, pojęcie odnosi się do procesów i funkcji reprodukcyjnych i układu rozrodczego na wszystkich etapach życia człowieka. Definicja wskazuje, że zdrowie reprodukcyjne implikuje, iż ludzie mogą prowadzić odpowiedzialne, satysfakcjonujące i bezpieczne życie seksualne i mają możliwość reprodukowania się oraz wolność decyzji co do tego, kiedy i jak często to robić.
Obejmuje prawo mężczyzn i kobiet do informacji i dostępu do bezpiecznych, efektywnych, przystępnych i akceptowalnych metod regulacji płodności, zgodnych z ich wyborem oraz prawo do dostępu do odpowiedniej opieki medycznej, która umożliwi kobietom bezpieczne przejście przez okres ciąży i poród, a także zapewni partnerom największą szansę na posiadanie zdrowego dziecka.
Prawo do zdrowia reprodukcyjnego obejmuje: 
Zgodnie z rezolucją Zgromadzenia Światowej Organizacji Zdrowia z maja 1995 (WHA 48.10) WHO uznała za priorytetowe w skali globalnej właśnie zagadnienia z dziedziny zdrowia reprodukcyjnego. Rezolucja ta szczególnie podkreśla:
"Zdrowie seksualne" (według definicji roboczej WHO z roku 2002) – stan fizycznego, emocjonalnego, psychicznego i społecznego dobrostanu związanego z seksualnością. Nie jest to tylko brak choroby, dysfunkcji czy niemocy. Zdrowie seksualne wymaga pozytywnego i pełnego szacunku podejścia do seksualności i relacji seksualnych, a także do możliwości czerpania przyjemności i bezpiecznych doświadczeń seksualnych, wolnych od przymusu, dyskryminacji i przemocy. Aby zdrowie seksualne było utrzymywane, prawa seksualne wszystkich osób winny być respektowane, chronione i egzekwowane.
Definicja ta nie reprezentuje oficjalnego stanowiska WHO i nie powinna być używana lub cytowana jako pochodząca od WHO.

</doc>
<doc id="1562605" url="https://pl.wikipedia.org/wiki?curid=1562605" title="Port lotniczy Wyspa Książęca">
Port lotniczy Wyspa Książęca

Port lotniczy Wyspa Książęca (ang. Principe Airport, IATA: PCP, ICAO: FPPR) – drugi co do wielkości aeroport Wysp Świętego Tomasza i Książęcej, zlokalizowany na Wyspie Książęcej.

</doc>
<doc id="1562608" url="https://pl.wikipedia.org/wiki?curid=1562608" title="Hugh Gibson">
Hugh Gibson

Hugh Simons Gibson (ur. 16 sierpnia 1883 w Los Angeles w Kalifornii, zm. 12 grudnia 1954 w Genewie) – amerykański polityk i dyplomata, Minister Pełnomocny Stanów Zjednoczonych w Polsce w latach 1919 - 1924.
Był pierwszym przedstawicielem dyplomatycznym amerykańskim w odrodzonej po 123 latach Rzeczypospolitej. Jako reprezentant Stanów Zjednoczonych zdawał pozytywne z punktu widzenia rządu polskiego relacje dotyczące pogromów Żydów na terenach, które po I wojnie światowej przypadły Polsce.
Gibson pełnił również funkcje ambasadora Stanów Zjednoczonych w Szwajcarii, Belgii (dwukrotnie), Luksemburgu i Brazylii.
Aż trzykrotnie pojawił się na okładkach amerykańskiego tygodnika Time: 26 listopada 1923, 18 lipca 1927 oraz 8 lutego 1932.

</doc>
<doc id="1562609" url="https://pl.wikipedia.org/wiki?curid=1562609" title="Szczeniackie wojsko">
Szczeniackie wojsko

Szczeniackie wojsko (oryg. "Major Payne") – film z 1995 roku w reżyserii Nicka Castle’a. 
Fabuła.
Film ten opowiada o komandosie, który trafia do Madison Academy - prywatnej szkoły dla kadetów. Ma za zadanie w ciągu ośmiu tygodni przygotować oddział niezdyscyplinowanych kilkunastoletnich chłopców do pucharowych zawodów międzyszkolnych. Major wprowadza surowe zasady i żelazną dyscyplinę. Kiedy podopieczni lekceważą go, każe ich ogolić na łyso i poddaje morderczemu treningowi. Niebawem nastolatkowie zmieniają się w prawdziwą jednostkę militarną. Na krótko przed zawodami Payne otrzymuje propozycję udania się z misją specjalną do Bośni.

</doc>
<doc id="1562610" url="https://pl.wikipedia.org/wiki?curid=1562610" title="Thambetolepis">
Thambetolepis

Thambetolepis – rodzaj kambryjskich zwierząt.
Została zaliczona do Sachitida przez Sepkoskiego (2002) i do Halwaxiida przez Conwaya Morrisa i Carona (2007).

</doc>
<doc id="1562613" url="https://pl.wikipedia.org/wiki?curid=1562613" title="Port lotniczy Ali Sabieh">
Port lotniczy Ali Sabieh

Port lotniczy Ali Sabieh (ang. Ali-Sabieh Airport) – jeden z aeroportów Dżibuti. Obsługuje miasto Ali Sabieh, stolice regionu o tej same nazwie.

</doc>
<doc id="1562617" url="https://pl.wikipedia.org/wiki?curid=1562617" title="Jules Barbey d’Aurevilly">
Jules Barbey d’Aurevilly

Jules Amédée Barbey d’Aurevilly fr: ʒyl amede baʀbɛ doʀevi'li, (ur. 2 listopada 1808 w Saint-Sauveur-le-Vicomte, zm. 23 kwietnia 1889 w Paryżu) – francuski pisarz, poeta, publicysta i wpływowy krytyk literacki.
Życiorys.
Był postacią niezwykłą i ekscentryczną, pisał powieści i nowele o kontrowersyjnej mrocznej tematyce, zwykle nawiązującej do fantastyki, literatury grozy i satanizmu. Jego książki prowokowały, podważały normy obyczajowe i religijne, lecz prezentowały dopracowaną i sugestywną formę. Były wydawane i tłumaczone w Polsce od lat 20. XX w. do czasów współczesnych.
Uchodził za teoretyka dandyzmu i prekursora dekadentyzmu. Wydał liczne prace, eseje i artykuły krytycznoliterackie, miał znaczny wpływ na życie kulturalne Francji w drugiej połowie XIX w., pod jego wpływem byli pisarze Auguste Villiers de L’Isle-Adam, Henry James i Marcel Proust. Wiele jego utworów zostało zekranizowanych.

</doc>
<doc id="1562622" url="https://pl.wikipedia.org/wiki?curid=1562622" title="Sky">
Sky



</doc>
<doc id="1562625" url="https://pl.wikipedia.org/wiki?curid=1562625" title="Rotunda świętego Prokopa">
Rotunda świętego Prokopa



</doc>
<doc id="1562627" url="https://pl.wikipedia.org/wiki?curid=1562627" title="Pomorska Brygada WOP">
Pomorska Brygada WOP

 Pomorska Brygada Wojsk Ochrony Pogranicza (PBWOP) – zlikwidowana brygada Wojsk Ochrony Pogranicza pełniąca służbę na granicy państwowej z Niemiecką Republiką Demokratyczną i granicy morskiej.
Formowanie i zmiany organizacyjne.
Sformowana na podstawie zarządzenia MSW nr 075/58 z 22 kwietnia 1958, na bazie 12 Brygady WOP, jako 12 Pomorska Brygada WOP. 
Sztab brygady mieścił się Szczecinie przy ul. Żołnierskiej 4.
W 1958 sformowano placówkę zwiadu w Międzyzdrojach i Samodzielną Eskadrę Lotnictwa Rozpoznawczego WOP w Szczecinie Dąbiu, przemieszczoną następnie do Wicka Morskiego. 
W 1960 roku rozformowano dywizjon rzecznych kutrów pogranicza Szczecin, a w 1963–124 batalion WOP Police. Jego strażnice podporządkowano 123 batalionowi Szczecin. Jednocześnie zaprzestano konwojowania statków handlowych obcych bander na Zalewie Szczecińskim na trasie Szczecin-Świnoujście.
13.10.1960 roku sztab brygady został przeniesiony do wyremontowanego bloku koszarowego przy Żołnierskiej 5. W 1961 roku dowództwo posiadało kryptonim Ulewa.
Rozkazem organizacyjnym dowódcy WOP nr 0148 z 2.09.1963 przeformowano strażnice lądowe kategorii II Gryfino, kategorii III Widuchowa, Krajnik Górny, Pisek, Łysogórki, Czelin i Namyślin oraz kategorii IV Cedynia i Kostrzynek na strażnice WOP rzeczne kategorii I.
Z dniem 31 maja 1968 roku przeformowano brygadę z etatu 352/70 na etat 33/12 o stanie osobowym 3143 żołnierzy i 51 pracowników cywilnych.
W 1976 rozformowano 122 i 123 batalion WOP, podporządkowując strażnice bezpośrednio dowódcy brygady. Z rozformowanych batalionów sformowano placówki zwiadu i kompanie odwodowe. Brygada przyjęła nazwę Pomorska Brygada WOP.
Po stanie wojennym odtworzono batalion graniczny WOP w Chojnie. W 1989 przyjęto do ochrony odcinek na Odrze od rozformowanej Lubuskiej Brygady WOP wraz z batalionem granicznym WOP w Słubicach oraz przejściami granicznymi: Kunowice, Świecko, Słubice i Kostrzyn.
W 1990 rozformowano batalion portowy Szczecin Dąbie. 
17 grudnia 1989 roku brygada otrzymała Krzyż Komandorski Orderu Odrodzenia Polski.
Brygadę rozformowana 16 maja 1991 roku. Na jej bazie powstał Pomorski Oddział Straży Granicznej.
Struktura organizacyjna.
Graniczne placówki kontrolne:
Graniczne placówki kontrolne:
Wykaz punktów obserwacji wzrokowo-technicznej w Pomorskiej Brygadzie WOP wg stanu z 1990:
Przekształcenia.
3 Oddział Ochrony Pogranicza → 3 Szczeciński Oddział WOP → 8 Brygada Ochrony Pogranicza → 12 Brygada WOP → 12 Pomorska Brygada WOP → Pomorska Brygada WOP → Pomorski Oddział Straży Granicznej

</doc>
<doc id="1562629" url="https://pl.wikipedia.org/wiki?curid=1562629" title="Bursztynian">
Bursztynian



</doc>
<doc id="1562630" url="https://pl.wikipedia.org/wiki?curid=1562630" title="Rytro (stacja kolejowa)">
Rytro (stacja kolejowa)

Rytro – stacja kolejowa w miejscowości Rytro, w województwie małopolskim, w Polsce. Znajduje się przy drodze krajowej 87.
W roku 2017 stacja obsługiwała 20–49 pasażerów na dobę.
Na stacji znajduje się nieużywana rampa. Budynek stacyjny nieczynny, utrzymany w dobrym stanie. Na stacji urzęduje dyżurny ruchu.
Budynek stacyjny objęty jest ochroną konserwatorską.
PKP S.A planuje do marca 2022 r. renowację z przystosowaniem do współczesnych wymogów budynku stacyjnego

</doc>
<doc id="1562632" url="https://pl.wikipedia.org/wiki?curid=1562632" title="Mały rycerz El Cid">
Mały rycerz El Cid

Mały rycerz El Cid (ang. "Adventures of Little El Cid", hiszp. "Ruy, el pequeño Cid", jap. "Little El Cid no Boken", 1980) – hiszpańsko-japoński serial animowany, wyprodukowany przez studio BRB Internacional i Nippon Animation oraz stację TVE. Zrealizowano 26 odcinków. W Polsce emitowany w TVP1 z polskim dubbingiem.
Fabuła.
Serial animowany o hiszpańskim bohaterze narodowym, walecznym rycerzu Rodrigo (Ruy) Diaz de Vivar zwanym El Cid, 
który wsławił się walkami przeciwko Maurom. W serialu pokazane jest jego dzieciństwo.
Wersja polska.
Wersja polska: Telewizja Polska Agencja FilmowaReżyseria:
Dźwięk: Jakub MilenckiMontaż: Zofia DmochDialogi na podstawie tłumaczenia Veronici Di Folco: Dorota DziadkiewiczKierownik produkcji: Monika WojtysiakPiosenkę z tekstem Krzysztofa Rześniowieckiego w opracowaniu muzycznym Eugeniusza Majchrzaka śpiewał: Marek BarbasiewiczWystąpili:
i inni
Lektor: Krzysztof Mielańczuk

</doc>
<doc id="1562633" url="https://pl.wikipedia.org/wiki?curid=1562633" title="Berat Sadik">
Berat Sadik

Berat Sadik (albański: "Berat Sadiku", ur. 14 września 1986 w Skopju) – fiński piłkarz albańskiego pochodzenia występujący na pozycji napastnika. Posiada również obywatelstwo macedońskie.
Kariera klubowa.
Berat Sadik zawodową karierę rozpoczął w 2005 w klubie KuPS z miasta Kuopio. W jego barwach zadebiutował 28 kwietnia w przegranym 1:0 meczu ligi fińskiej z Haką. W trakcie całego sezonu Sadik wziął łącznie udział tylko w pięciu ligowych pojedynkach, jednak podczas rozgrywek w 2006 roku wystąpił już w 20 spotkaniach i zdobył trzy bramki. Od 2007 Fin był zawodnikiem FC Lahti, dla którego 1 października strzelił dwa gole w przegranym 2:3 meczu z Interem Turku. W trakcie całego sezonu Sadik zaliczył łącznie dziewięć trafień w lidze, a jego partner z ataku – Rafael zdobył o pięć bramek więcej.
16 czerwca 2008 poinformowano, że fiński napastnik podpisał trzyletni kontrakt z Arminią Bielefeld. Wcześniej chęć pozyskania wychowanka KuPS wyraziły między innymi Ascoli, Torino FC, Larisa, Örebro oraz Rosenborg. W barwach Arminii 23 sierpnia w zremisowanym 1:1 spotkaniu przeciwko Hercie Sadik zadebiutował w rozgrywkach Bundesligi. W sezonie 2008/2009 Fin zanotował 13 ligowych występów, jednak nie zdobył w nich żadnej bramki.
Latem 2009 Sadik został wypożyczony na 10 miesięcy do belgijskiego Zulte-Waregem, gdzie został rezerwowym i w 14 meczach strzelił 1 gola. W sierpniu 2010 kontrakt Fina z Arminią został rozwiązany. 24 sierpnia Sadik wrócił do FC Lahti. W styczniu 2011 Sadik podpisał kontrakt na dwa lata z HJK.
W styczniu 2013 został piłkarzem FC Thun. W FC Thun występował do czerwca 2015. W lipcu 2015 został piłkarzem Krylja Sowietow Samara.
Kariera reprezentacyjna.
W latach 2006–2008 Sadik rozegrał osiem meczów i zdobył jednego gola dla reprezentacji Finlandii do lat 21. W seniorskiej kadrze po raz pierwszy wystąpił 29 maja 2008 w przegranym 0:2 towarzyskim pojedynku z Turcją.

</doc>
<doc id="1562636" url="https://pl.wikipedia.org/wiki?curid=1562636" title="Laska marszałkowska">
Laska marszałkowska



</doc>
<doc id="1562640" url="https://pl.wikipedia.org/wiki?curid=1562640" title="Polskie Radio BIS">
Polskie Radio BIS



</doc>
<doc id="1562641" url="https://pl.wikipedia.org/wiki?curid=1562641" title="Kultura desneńska">
Kultura desneńska

Kultura desneńska (niekiedy Kultura greńska) – schyłkowopaleolityczna kultura należąca do kompleksu z ostrzami trzoneczkowatymi. Jest kulturą łowców renifera. Występowała głównie w basenie górnego Dniepru i Wołgi, sporadycznie docierała także na tereny dzisiejszej wschodniej Polski. Nazwa pochodzi od rzeki Desna – dopływu Dniepru.
Charakterystyczne dla tej jednostki są grociki greńskie (typ ostrzy trzoneczkowatych, nazwa pochodzi od stanowiska w Greńsku na Białorusi), posiadają one zadzior, stąd niekiedy zwane są jednozadziorcami desneńskimi.

</doc>
<doc id="1562643" url="https://pl.wikipedia.org/wiki?curid=1562643" title="Port lotniczy Maseru-Mejametalana">
Port lotniczy Maseru-Mejametalana

Port lotniczy Maseru-Mejametalana (ang. Maseru-Mejametalana International Airport, ICAO: FXMU) – drugi co do wielkości port lotniczy Lesotho, zlokalizowany w Maseru.

</doc>
<doc id="1562644" url="https://pl.wikipedia.org/wiki?curid=1562644" title="W hołdzie Solidarności – Drogi do wolności">
W hołdzie Solidarności – Drogi do wolności

W hołdzie Solidarności – Drogi do wolności – koncertowy album zespołu Lombard wydany 13 grudnia 2008 roku.
DVD zawiera widowisko multimedialne według scenariusza oraz reżyserii Marty Cugier i Grzegorza Stróżniaka. Koncert stanowiący połączenie obrazu i dźwięku, w nowatorski sposób przedstawia historię Polski od roku 1981 do czasów obecnych. Materiał jest zapisem koncertu, który odbył się 15 grudnia 2007 r. w Górnośląskim Centrum Kultury w Katowicach. Podczas widowiska na widowni zgromadziła się śląska publiczność, wśród której nie zabrakło rodzin ofiar 9 górników poległych w Kopalni „Wujek”. W koncercie wykorzystano fragmenty wystawy „Drogi do wolności w Gdańsku” oraz fragmenty filmów archiwalnych należących do Video Studio Gdańsk i TVP.
Partnerem wydawnictwa jest Instytut Pamięci Narodowej.

</doc>
<doc id="1562646" url="https://pl.wikipedia.org/wiki?curid=1562646" title="Alfred J. Pearson">
Alfred J. Pearson

Alfred John Pearson (ur. 29 września 1869 w Landskronie w Szwecji, zm. 9 sierpnia 1939 w Minnesocie) – amerykański polityk i dyplomata, Minister Pełnomocny Stanów Zjednoczonych w Polsce w latach 1924–1925.
Był wykładowcą germanistyki na Drake University w Des Moines. W latach 1925–1930 był ambasadorem Stanów Zjednoczonych w Finlandii. Był luteraninem.

</doc>
<doc id="1562647" url="https://pl.wikipedia.org/wiki?curid=1562647" title="Alfred John Pearson">
Alfred John Pearson



</doc>
<doc id="1562652" url="https://pl.wikipedia.org/wiki?curid=1562652" title="Jabłczan">
Jabłczan



</doc>
<doc id="1562655" url="https://pl.wikipedia.org/wiki?curid=1562655" title="Bałtycka Brygada WOP">
Bałtycka Brygada WOP

Bałtycka Brygada Wojsk Ochrony Pogranicza (BBWOP) – zlikwidowana brygada Wojsk Ochrony Pogranicza pełniąca służbę na granicy morskiej.
Formowanie i zmiany organizacyjne.
Sformowana 1 stycznia 1958 na bazie 15 Brygady WOP na podstawie zarządzenia MSW nr 075/58 z 22 kwietnia 1958 roku. W 1961 roku dowództwo miało kryptonim "Platyna".
W 1963 roku społeczeństwo województwa koszalińskiego ufundowało nowy sztandar dla Bałtyckiej Brygady WOP.
15 sierpnia 1964 roku Graniczna Placówka Kontrolna Łeba oraz strażnice WOP: Karwia, Biała Góra i Łeba wraz z odcinkami przekazano do Kaszubskiej Brygady WOP.
W 1976 roku, w wyniku zmian organizacyjnych w Wojskach Ochrony Pogranicza, podporządkowano z Kaszubskiej Brygady WOP w Gdańsku: GPK w Łebie, strażnicę WOP w Łebie i batalion WOP Lębork.
W kwietniu 1990 roku na bazie Bałtyckiej Brygady WOP utworzono Bałtycki Oddział Wojsk Ochrony Pogranicza.
Skład organizacyjny.
W latach 1958–1976 na bazie 15 Brygady Wojsk Ochrony Pogranicza w Koszalinie funkcjonowała 15 Bałtycka Brygada Wojsk Ochrony Pogranicza – rozkaz o powołaniu "057/58" z 22.04.1958 roku.
W 1958 roku zarządzeniem org. SWW nr "07/WW" z 28.03.1958 roku sformowano 2 placówki zwiadu WOP: Śliwno i Mielno.
Zarządzeniem organizacyjnym MSW nr "0155/60" z 1.09.1960 roku rozwiązano batalion WOP w Trzebiatowie podporządkowując strażnice bezpośrednio brygadzie. Rozwiązaniu nie podlegała sekcja II Zwiadu WOP. Dodatkowo sformowano GPK Mrzeżyno (rybackie).
Od 1976 roku zarządzeniem Dowódcy WOP z 17.02. i 25.07.1076 roku brygada przyjęła nazwę Bałtycka Brygada WOP. 
Zarządzeniem Dowódcy WOP nr "069" z 12.03.1990 roku na bazie Bałtyckiej Brygady WOP powołano Bałtycki Oddział WOP w składzie organizacyjnym:
Wykaz punktów obserwacji wzrokowo-technicznej w Bałtyckiej Brygadzie WOP wg stanu z 1990 roku:
Przekształcenia.
4 Oddział Morski Ochrony Pogranicza → 4 Bałtycki Oddział WOP → 12 Brygada Ochrony Pogranicza → 15 Brygada WOP → 15 Bałtycka Brygada WOP → Bałtycka Brygada WOP → Bałtycki Oddział WOP

</doc>
<doc id="1562672" url="https://pl.wikipedia.org/wiki?curid=1562672" title="Lubuska Brygada WOP">
Lubuska Brygada WOP

Lubuska Brygada WOP (LBWOP) – związek taktyczny Wojsk Ochrony Pogranicza.
Formowanie i zmiany organizacyjne.
Na podstawie zarządzenia ministra spraw wewnętrznych Nr 075/58 z 22 kwietnia 1958 r. 9 Brygada WOP przeformowana została na 9 Lubuską Brygadę WOP. W 1961 roku dowództwo posiadało kryptonim Refren.
Z dniem 31 maja 1968 roku przeformowano brygadę z etatu 352/70 na etat 33/11 o stanie osobowym 2823 żołnierzy i 51 pracowników cywilnych.
Rozformowana w listopadzie 1989. Na bazie dowództwa brygady powstał Ośrodek Szkolenia WOP. Lewy odcinek na Nysie Łużyckiej został przekazany Łużyckiej Brygadzie WOP w Lubaniu Śląskim, zaś prawy odcinek na Odrze – Pomorskiej Brygadzie WOP w Szczecinie.
Struktura organizacyjna.
W 1976 roku strażnice i GPK podlegały bezpośrednio pod sztab brygady, a w miejsce dawnych batalionów zakwaterowano:
Symbole brygady.
Wojewódzki Komitet Obchodów 20-lecia LWP w Zielonej Górze w związku ze zmianą wzoru sztandarów wojskowych wystąpił z inicjatywą ufundowania dla brygady lubuskiej nowego sztandaru.
21 lipca 1963 roku przed gmachem Komitetu Wojewódzkiego PZPR w Zielonej Górze odbyła się uroczystość wręczenia sztandaru. Sztandar z rąk dowódcy WOP otrzymał dowódca Lubuskiej Brygady WOP ppłk dypl. Kazimierz Weron, a następnie przekazał go dla pocztu sztandarowego.
Przekształcenia.
2 Oddział Ochrony Pogranicza → 2 Poznański Oddział WOP → 10 Brygada Ochrony Pogranicza → 9 Brygada WOP → 9 Lubuska Brygada WOP → Lubuska Brygada WOP → Ośrodek Szkolenia WOP w Krośnie Odrzańskim → Lubuski Oddział Straży Granicznej → Nadodrzański Oddział Straży Granicznej.

</doc>
<doc id="1562673" url="https://pl.wikipedia.org/wiki?curid=1562673" title="Vukašin Poleksić">
Vukašin Poleksić

Vukašin Poleksić (ur. 30 sierpnia 1982 w Nikšiciu) – czarnogórski piłkarz występujący na pozycji bramkarza.
Kariera klubowa.
Vukašin Poleksić zawodową karierę rozpoczynał w 2000 roku w zespole Sutjeska Nikšić, gdzie od razu wywalczył sobie miejsce w podstawowej jedenastce. Przez dwa sezony Poleksić rozegrał dla niego 57 ligowych pojedynków, po czym został wypożyczony do US Lecce. Następnie działacze włoskiej drużyny zdecydowali się na transfer definitywny tego zawodnika, jednak przez dwa sezony Poleksić wziął udział tylko w ośmiu spotkaniach Serie B.
Latem 2004 roku czarnogórski bramkarz odszedł do Sutjeska Nikšić, a po zakończeniu ligowych rozgrywek przeniósł się do węgierskiego FC Tatabánya. W sezonie 2005/2006 wystąpił w czternastu meczach, a następnie wywalczył już sobie miejsce w wyjściowym składzie na stałe. W trakcie rozgrywek 2007/2008 Poleksić przeszedł do klubu Debreceni VSC, z którym wywalczył tytuł wicemistrza Węgier. W podstawowej jedenastce ekipy „Loki” Czarnogórzec zastąpił Jánosa Balogha, który latem 2008 roku odszedł do szkockiego Heart of Midlothian. W sezonie 2008/2009 Poleksić zdobył mistrzostwo kraju, a sam w ligowych rozgrywkach strzelił 1 gola. Następnie grał w takich klubach jak: Kecskeméti TE, Pécsi MFC, Sutjeska Nikšić. W 2016 trafił do Békéscsaba 1912, z którego wypożyczono go do Vasasu.
Kariera reprezentacyjna.
8 maja 2002 roku w meczu przeciwko Ekwadorowi Poleksić zadebiutował w reprezentacji Jugosławii i jak się później okazało był to jego jedyny występ w tej drużynie. 24 marca 2008 roku w wygranym 2:1 towarzyskim spotkaniu z Węgrami zadebiutował natomiast w reprezentacji Czarnogóry i od tego czasu stał się jej pierwszym bramkarzem.

</doc>
<doc id="1562674" url="https://pl.wikipedia.org/wiki?curid=1562674" title="Vukasin Poleksic">
Vukasin Poleksic



</doc>
<doc id="1562678" url="https://pl.wikipedia.org/wiki?curid=1562678" title="The Thorn">
The Thorn

The Thorn – polska grupa muzyczna grająca melodic death metal, powstała w 1992 roku (jako Cranthorpe; od 1993 r. jako Thorn; od 2005 r. jako The Thorn) w Płocku, funkcjonująca do 2010 roku.
Muzycy.
Ostatni członkowie zespołu

</doc>
<doc id="1562686" url="https://pl.wikipedia.org/wiki?curid=1562686" title="Adolphe-Charles Adam">
Adolphe-Charles Adam



</doc>
<doc id="1562693" url="https://pl.wikipedia.org/wiki?curid=1562693" title="Kaszubska Brygada WOP">
Kaszubska Brygada WOP

Kaszubska Brygada Wojsk Ochrony Pogranicza (KBWOP) – zlikwidowana brygada Wojsk Ochrony Pogranicza pełniąca służbę na granicy morskiej.
Formowanie i zmiany organizacyjne.
Sformowana w 1958 roku na bazie 16 Brygady WOP na podstawie zarządzenia MSW nr 075/58 z 22 kwietnia 1958. Sztab brygady stacjonował w Gdańsku, ul. Oliwska 35.
Z dniem 1 stycznia 1960 roku dokonano zmiany nazwy batalionu granicznego Gdańsk na batalion graniczny Sopot oraz mieniono numeracje strażnic . W 1961 roku dowództwo posiadało kryptonim "Rynek".
Rozkazem organizacyjnym dowódcy WOP nr 0148 z 2.09.1963 przeformowano strażnice lądowe kategorii III Ustka i Jarosławiec na strażnice WOP nadmorskie kategorii II.
15 sierpnia 1964 roku Graniczna Placówka Kontrolna Łeba oraz strażnice WOP: Karwia, Biała Góra i Łeba z ochranianymi odcinkami została przyjęła od Bałtyckiej Brygady WOP.
W 1967 roku dywizjon okrętów został podporządkowany dowódcy Morskiej Brygady Okrętów Pogranicza.
W 1976 roku, w wyniku zmian organizacyjnych w Wojskach Ochrony Pogranicza, podporządkowano Bałtyckiej Brygadzie WOP w Koszalinie: GPK w Łebie, strażnicę WOP w Łebie i batalion WOP Lębork.
Brygada została rozformowana 16 maja 1991 roku, a na jej bazie utworzono Kaszubski Oddział Straży Granicznej.
Struktura organizacyjna.
Struktura organizacyjna brygady na dzień 1.01.1960 przedstawiała się następująco:
Wykaz punktów obserwacji wzrokowo-technicznej w Kaszubskiej Brygadzie WOP wg stanu z 1990:

</doc>
<doc id="1562696" url="https://pl.wikipedia.org/wiki?curid=1562696" title="LimeChat">
LimeChat

LimeChat - to opensource'owy klient sieci IRC przeznaczony dla systemu OS X. Został napisany przez Satoshi'ego Nakagawe. LimeChat wykorzystuje framework RubyCocoa oraz silnik WebKit. Motywy tego programu wykorzystują natomiast pliki CSS oraz YAML.

</doc>
<doc id="1562703" url="https://pl.wikipedia.org/wiki?curid=1562703" title="Wladimer Czaczibaia">
Wladimer Czaczibaia

Wladimer Czaczibaia (gruz. ვლადიმერ ჩაჩიბაია; ur. 4 listopada 1971 w Tbilisi) – gruziński wojskowy w stopniu generała broni.
Życiorys.
Karierę wojskową zaczynał na przełomie lat 80. i 90. Ukończył studia w Wojskowej Akademii w Tbilisi w 1994 roku. Szkolił się także w Kolegium Wojny Sił Zbrojnych USA w latach 2007-2008.
Był dowódcą armii obrony Gruzji podczas wojny domowej w Gruzji. Dowodził także kontyngentem Gruzińskim w Iraku w 2004 roku.
Od 4 listopada 2008 do 5 marca 2009 zajmował stanowisko szefa Połączonych Sztabów Sił Zbrojnych Gruzji. W 2016 roku został mianowany naczelnym dowódcą armii gruzińskiej. Obecnie pełni funkcję wiceministra obrony narodowej.

</doc>
<doc id="1562718" url="https://pl.wikipedia.org/wiki?curid=1562718" title="Podlasko-Mazurska Brygada WOP">
Podlasko-Mazurska Brygada WOP

Podlasko-Mazurska Brygada Wojsk Ochrony Pogranicza (P-MB WOP) – zlikwidowana brygada Wojsk Ochrony Pogranicza pełniąca służbę na granicy polsko-radzieckiej.
Formowanie i zmiany organizacyjne.
Sformowana w 1976 na bazie 22 Białostockiego Oddziału WOP na podstawie zarządzenia MSW nr "05/org" z 29 stycznia 1976. Sztab brygady stacjonował w Białymstoku, ul. Bema 100.
W 1987 roku uruchomiono Graniczną Placówkę Kontrolną Ogrodniki.
W 1989 roku od rozformowanej Nadbużańskiej Brygady Wojsk Ochrony Pogranicza przejęto lewy odcinek ze strażnicami: Janów Podlaski, Terespol, Sławatycze i granicznymi placówkami kontrolnymi: Terespol, Kukuryki).
Ochraniała odcinek granicy państwowej w północno-wschodniej Polsce na odcinku od Węgorzewa do Sławatycz o długości 564,37 km.
7 maja 1991 roku komendant główny Straży Granicznej płk prof. dr hab. Marek Lisiecki wydał zarządzenie nr "021", na mocy którego z dniem 16 maja 1991 roku rozwiązano Podlasko-Mazurską Brygadę WOP w Białymstoku oraz Graniczną Placówkę Kontrolną Terespol. Jednocześnie na mocy tego zarządzenia z dniem 16 maja 1991 roku został utworzony Podlaski Oddział Straży Granicznej w Białymstoku.
Struktura organizacyjna.
W skład brygady wchodziło:
31 grudnia 1990 roku brygada liczyła 1235 żołnierzy, w tym 766 służby zasadniczej i 57 pracowników cywilnych. Wśród nich było 160 oficerów, 237 chorążych, 75 podoficerów zawodowych i 766 żołnierzy służby zasadniczej, w tym 86 podoficerów i 680 szeregowych.
Kadra dowódcza Podlasko-Mazurskiej Brygady WOP w dniu 1 stycznia 1991 roku:
Dowództwo brygady
Jednostki graniczne
Przekształcenia.
6 Oddział Ochrony Pogranicza → 6 Białostocki Oddział WOP → 11 Brygada Ochrony Pogranicza → 22 Brygada WOP → Grupa Manewrowa WOP Białystok → Samodzielny Oddział Zwiadowczy WOP Białystok → 22 Oddział WOP → 22 Białostocki Oddział WOP → Podlasko-Mazurska Brygada WOP → Podlaski Oddział Straży Granicznej

</doc>
<doc id="1562719" url="https://pl.wikipedia.org/wiki?curid=1562719" title="KVIrc">
KVIrc

KVIrc (K Visual IRC) – graficzny klient sieci IRC dostępny dla systemów Linux, OS X, Unix oraz Windows. Program ten jest częścią środowiska graficznego KDE i podobnie jak ono całe jest dostępny na licencji GNU GPL (zmodyfikowanej). Autorem KVIrc jest polski programista Szymon Stefanek.

</doc>
<doc id="1562720" url="https://pl.wikipedia.org/wiki?curid=1562720" title="Daniel Stephan">
Daniel Stephan

Daniel Stephan (ur. 3 sierpnia 1973 roku w Rheinhausen) – były niemiecki piłkarz ręczny, wielokrotny reprezentant kraju.
Grał na pozycji środkowego rozgrywającego. W 2004 roku zdobył srebrny medal na Igrzyskach Olimpijskich w Atenach. W 1998 roku został wybrany najlepszym piłkarzem ręcznym roku na świecie. Karierę sportową zakończył w 2008 roku.

</doc>
<doc id="1562721" url="https://pl.wikipedia.org/wiki?curid=1562721" title="Otto Wilhelm von Struve">
Otto Wilhelm von Struve

Otto Wilhelm von Struve (ur. 7 maja 1819 w Dorpacie, zm. 14 kwietnia 1905 w Karlsruhe) – astronom rosyjski pochodzenia niemieckiego, syn Friedricha Georga Wilhelma Struve.
Życiorys.
Pracę zaczął w 1839 roku, w wieku 20 lat. W latach 1862–1889 następca swego ojca w Obserwatorium w Pułkowie, czynny, jak ojciec, przede wszystkim w dziedzinie gwiazd stałych, wyznaczył na nowo stałe precesji (1841). Obserwował mgławice, gwiazdy, komety, satelity planet, pierścienie Saturna, opracował paralaksy gwiazd i powtórzył obserwacje pasa gwiazd Bessela między -15° a +45° deklinacji. Ogłosił katalog 500 nowych gwiazd podwójnych, prace o Saturnie i jego pierścieniach, wyznaczenie masy Neptuna oraz wydał 14 tomów „Observations de Poulkova” (1869–1893). Jego synowie: Gustaw Ludwig Wilhelm von Struve i Hermann von Struve byli także astronomami.
W latach 1851–1869 w Obserwatorium w Pułkowie odkrył 13 obiektów, głównie galaktyk, które znalazły się w późniejszym "New General Catalogue"; jeden z nich (mgławicę NGC 1554) uznaje się za obiekt zaginiony.
Nagrody i wyróżnienia.
W 1850 roku otrzymał Złoty Medal Królewskiego Towarzystwa Astronomicznego.
Od 1852 roku członek Petersburskiej Akademii Nauk.
W 1873 roku został zagranicznym członkiem brytyjskiego Royal Society.
Na cześć astronomów z rodziny Struve nazwano planetoidę (768) Struveana oraz krater księżycowy.

</doc>
<doc id="1562723" url="https://pl.wikipedia.org/wiki?curid=1562723" title="Anila Mirza">
Anila Mirza



</doc>
<doc id="1562724" url="https://pl.wikipedia.org/wiki?curid=1562724" title="Franz Büchner">
Franz Büchner

Franz Büchner (ur. 2 stycznia 1898 w Lipsku, zm. 18 marca 1920 koło Lipska) – as lotnictwa niemieckiego z 40 zwycięstwami w I wojnie światowej.
Życiorys.
Urodzony w Saksonii. Po wybuchu I wojny światowej zgłosił się na ochotnika do piechoty niemieckiej (Kgl. Sächsisches 7. Infanterie-Regiment König Georg Nr. 106). Służy na obu frontach wschodnim i zachodnim. W czasie walk we Francji został ranny 3 kwietnia 1916 roku. Wkrótce został przeniesiony do Luftstreitkräfte i został przeszkolony na pilota obserwacyjnego.
W marcu 1917 roku po przejściu przeszkolenia na samolotach jednomiejscowych został przydzielony do Jagdstaffel 9. W eskadrze odniósł swoje pierwsze i jedyne zwycięstwo w Jasta 9 w dniu 17 sierpnia 1917 roku. Wkrótce został przeniesiony do Jagdstaffel 13, gdzie odniósł wszystkie pozostałe swoje zwycięstwa. Wśród zestrzelonych pilotów nieprzyjaciela było dwóch asów: brytyjskiego Josepha Callaghana i kanadyjskiego Merrilla Taylora.
W dniu 25 października 1918 roku został odznaczony orderem Pour le Mérite, jako jeden z ostatnich przed abdykacją cesarza.
W czasie rozruchów rewolucyjnych w powojennych Niemczech latał na rozpoznania przeciwko oddziałom komunistycznym. Został zabity w czasie lotu rozpoznawczego w okolicach rodzinnego Lipska.

</doc>
<doc id="1562726" url="https://pl.wikipedia.org/wiki?curid=1562726" title="Nadbużańska Brygada WOP">
Nadbużańska Brygada WOP

Nadbużańska Brygada Wojsk Ochrony Pogranicza (NB WOP) – zlikwidowana brygada Wojsk Ochrony Pogranicza pełniąca służbę graniczną na granicy polsko-radzieckiej.
Formowanie i zmiany organizacyjne.
Sformowana została 1 czerwca 1976 na bazie 23 Chełmskiego Oddziału WOP, na podstawie zarządzenia MSW nr "05/org "z 29 stycznia 1976. Podyktowane to było zmianą ochranianego odcinka w związku z reformą administracyjną kraju, nowym podziałem na województwa i odtwarzaniem brygad na granicy ze Związkiem Radzieckim. Sztab brygady stacjonował w Chełmie Lubelskim
W 1983 roku Rada Państwa nadała brygadzie Order Sztandaru Pracy II klasy.
Rozformowana została 1 października 1989. Na jej bazie powstał Nadbużański Batalion WOP.
Lewy odcinek ze strażnicami: Janów Podlaski, Terespol i Sławatycze przekazano Podlasko-Mazurskiej Brygadzie WOP. Brygada ta przejęła również GPK Terespol–Kukuryki. GPK Dorohusk podporządkowano Bieszczadzkiej Brygadzie WOP w Przemyślu.
Struktura organizacyjna.
W 1978 roku przeniesiono Strażnicę WOP Hrebenne do Lubyczy Królewskiej. W 1984 roku sformowano GPK Kukuryki (w strukturach GPK Terespol) i otwarto drogowe przejście graniczne o ruchu towarowym Kukuryki-Kozłowiczy między PRL a ZSRR.
Przekształcenia.
7 Oddział Ochrony Pogranicza → 7 Lubelski Oddział WOP → 13 Brygada Ochrony Pogranicza → 23 Brygada WOP → Grupa Manewrowa WOP Tomaszów (Chełm) Lubelski «» Samodzielny Oddział Zwiadowczy WOP Tomaszów (Chełm) Lubelski → 23 Oddział WOP → 23 Chełmski Oddział WOP → Nadbużańska Brygada WOP → Nadbużański Batalion WOP → Nadbużański Oddział Straży Granicznej

</doc>
<doc id="1562729" url="https://pl.wikipedia.org/wiki?curid=1562729" title="Colloquy">
Colloquy

Colloquy – to opensourcowy klient IRC, SILC oraz ICB dla systemu operacyjnego OS X. Posiada własny silnik protokołu IRC, który jest także częścią projektu ChatKit, w przeszłości jednak wykorzystywał mechanizm z irssi. Colloquy oferuje użytkownikowi również wygodny interfejs graficzny.

</doc>
<doc id="1562730" url="https://pl.wikipedia.org/wiki?curid=1562730" title="Pokłon Trzech Króli (obraz Sandra Botticellego)">
Pokłon Trzech Króli (obraz Sandra Botticellego)

Pokłon trzech króli () – obraz autorstwa Sandra Botticellego namalowany w 1475 roku.
Dzieło zostało wykonane na zlecenie bankiera Zenobiego del Lama. Było rodzajem hołdu dla rodziny Medyceuszy, związanej z kultem trzech mędrców ze Wschodu. Obraz jest jednym z czterech o tej tematyce i przedstawia Święta Rodzinę, wokół której skupiła się cała florencka elita oddająca hołd Dziecięciu. 
Botticelli przedstawił na obrazie wszystkich członków rodziny Medyceuszy. Po prawej stronie obrazu znajduje się sam zleceniodawca obrazu, przedstawiony jako starzec z białymi włosami, w błękitnym płaszczu, patrzący na obserwatora i wskazujący w jego kierunku prawą ręką. W złotym płaszczu po prawej stronie na skraju obrazu jest widoczna podobizna artysty. Jako drugi z magów, w czerwonym płaszczu w centralnej części sceny przedstawiony został Piero di Cosimo de' Medici, syn Kosmy Starszego przedstawionego obok Świętej Rodziny (u stóp Marii) oraz drugi syn Giovanni de' Medici (przedstawiony jako trzeci mag). Ponadto na obrazie znajdują się podobizny młodego Wawrzyńca (przy lewej dolnej krawędzi), a obok niego Angela Poliziana i Pica della Mirandoli.

</doc>
<doc id="1562732" url="https://pl.wikipedia.org/wiki?curid=1562732" title="Atlanta (Kansas)">
Atlanta (Kansas)

Atlanta – miasto położone w hrabstwie Cowley.

</doc>
<doc id="1562733" url="https://pl.wikipedia.org/wiki?curid=1562733" title="Bieszczadzka Brygada WOP">
Bieszczadzka Brygada WOP

 Bieszczadzka Brygada Wojsk Ochrony Pogranicza (BiBWOP) - jedna z brygad w strukturze organizacyjnej Wojsk Ochrony Pogranicza.
Sformowana w 1976 na bazie 26 Przemyskiego Oddziału WOP na podstawie zarządzenia MSW nr 05/org z 29 stycznia 1976. Sztab brygady stacjonował w Przemyślu.
Rozformowana 15 maja 1991. Na jej bazie powstał Bieszczadzki Oddział Straży Granicznej.
Struktura organizacyjna.
W 1989 roku brygadzie podporządkowano Nadbużański Batalion WOP oraz GPK Dorohusk (drogowa, kolejowa).
W 1990 roku skład Bieszczadzkiej Brygady WOP przedstawiał się następująco:
Oficerowie brygady.
Dowódcy brygady
Kierownicy sekcji KRG
Sztandar i medal.
17 czerwca 1985 podczas uroczystości odsłonięcia pomnika upamiętniającego zbrodnię w Jasielu na żołnierzach WOP, połączonej z rocznicą 40-lecia WOP, sztandar brygady został odznaczony odznaką „Za zasługi dla województwa krośnieńskiego” oraz odznaką „Zasłużony Bieszczadom”.
W 1985 został wybity medal o treści "40. rocznica powołania Wojsk Ochrony Pogranicza 1945-1985", wydany przez batalion Sanok Bieszczadzkiej Brygady WOP, zaś na jego awersie umieszczono inskrypcję "Bohaterska obrona strażnicy WOP Jasiel 20.03.1946".
Przekształcenia.
8 Oddział Ochrony Pogranicza → 8 Rzeszowski Oddział WOP → 15 Brygada Ochrony Pogranicza → 26 Brygada WOP → Grupa Manewrowa WOP Przemyśl «» Samodzielny Oddział Zwiadowczy WOP Przemyśl → 26 Oddział WOP → 26 Przemyski Oddział WOP → Bieszczadzka Brygada WOP → Bieszczadzki Oddział SG

</doc>
<doc id="1562735" url="https://pl.wikipedia.org/wiki?curid=1562735" title="I Liceum Ogólnokształcące im. Henryka Sienkiewicza w Łańcucie">
I Liceum Ogólnokształcące im. Henryka Sienkiewicza w Łańcucie

I Liceum Ogólnokształcące im. Henryka Sienkiewicza – liceum ogólnokształcące z siedzibą w Łańcucie
Historia.
Gimnazjum zostało założone w okresie zaboru austriackiego w 1907, a inicjatorem jego powstania był Bolesław Żardecki. W 1910 został upaństwowione. W pierwszym okresie gimnazjum liczyło trzy klasy, a od 1914 obejmowało osiem klasy i było prowadzone w typie realnym. W późniejszym czasie gimnazjum przekształcono w typ bifurkacyjny z rozgałęzieniem na oddziały równoległe o charakterze humanistycznym oraz matematyczno-przyrodniczym. W 1926 w Gimnazjum było osiem klas z 14 oddziałami, w których uczyło się łącznie 526 uczniów płci męskiej i 40 uczennic. Zarządzeniem Ministra Wyznań Religijnych i Oświecenia Publicznego Wojciecha Świętosławskiego z 23 lutego 1937 „Państwowe Gimnazjum im. Henryka Sienkiewicza w Łańcucie” zostało przekształcone w „Państwowe Liceum i Gimnazjum im. Henryka Sienkiewicza w Łańcucie” (państwową szkołę średnią ogólnokształcącą, złożoną z czteroletniego gimnazjum i dwuletniego liceum), a po wejściu w życie tzw. reformy jędrzejewiczowskiej szkoła miała charakter koedukacyjny, a wydział liceum ogólnokształcącego był prowadzony w typie humanistycznym.
Od października 1992 roku należy do Klubu Najstarszych Szkół w Polsce.

</doc>
<doc id="1562736" url="https://pl.wikipedia.org/wiki?curid=1562736" title="Wielicka Kopa">
Wielicka Kopa

Wielicka Kopa (słow. "Velická kopa", niem. "Flecht", węg. "Fonatos") – mało wybitne wzniesienie o wysokości 2227 m n.p.m., jedno z ostatnich w masywie Granatów Wielickich w słowackich Tatrach Wysokich. Wielicka Kopa od Dwoistej Turni oddzielona jest Dwoistą Przełęczą, a od Niedźwiedzich Czub – Niedźwiedzią Przełęczą. Należy do grupy Granackich Turni – wyższej z dwóch części Granatów Wielickich.
Na niektórych mapach jako wysokość Wielickiej Kopy podaje się wysokość 2206 m. Wysokość ta nie jest prawidłowa, dotyczy ona najprawdopodobniej punktu zwornikowego znajdującego się nieco poniżej wierzchołka. W miejscu tym odgałęzia się mała grań opadająca w kierunku Doliny Wielickiej, w której znajdują się Wyżni Wielicki Przechód (przez który biegnie Granacka Ławka) i Wielka Wielicka Strażnica.
Wierzchołek Wielickiej Kopy jest odwiedzany rzadko, najczęściej przy wejściu na pobliską Dwoistą Turnię. Dostępny jest jedynie dla taterników.
Historia.
Pierwsze wejścia turystyczne:

</doc>
<doc id="1562738" url="https://pl.wikipedia.org/wiki?curid=1562738" title="Geuda Springs (Kansas)">
Geuda Springs (Kansas)

Geuda Springs – miasto w Stanach Zjednoczonych, w stanie Kansas, położone na terenie dwóch hrabstw; hrabstwa Cowley oraz Sumner.

</doc>
<doc id="1562740" url="https://pl.wikipedia.org/wiki?curid=1562740" title="Tramwaje w Winnicy">
Tramwaje w Winnicy

Tramwaje w Winnicy (ukr. "Вінницький Трамвай") – system tramwajowy, działający w Winnicy od 1913. Rozstaw szyn wynosi 1000 mm, podobnie jak we Lwowie, Żytomierzu i Eupatorii. System obejmuje 21,2 km torów.
Pierwszy tramwaj elektryczny zbudowany został przez niemiecką firmę MAN AG i pojechał miejskimi ulicami 28 października 1913 roku. System działa nieprzerwanie, z wyjątkiem dwóch okresów: luty 1920 – 27 listopada 1921 i marzec 1944 – czerwiec 1945, a obie przerwy wiązały się z działaniami wojennymi.
W grudniu 2014 roku uruchomiono nowy odcinek torowiska o długości 2 km, łączący pętle Wiszenka i Barska szosa w zachodniej części miasta. Prace przygotowawcze podjęto w 2008 roku, potem wstrzymano i wznowiono w 2012 roku.
Linie.
Stan z 23 grudnia 2019 r.
Tabor.
Większość taboru w czasie przynależności miasta do ZSRR stanowiły czechosłowackie tramwaje Tatra KT4. Zajezdnia tramwajowa znajduje się w pobliżu skrzyżowania autostrady i ulicy Chmielnickiego. W Winnicy od 2007 roku są eksploatowane tramwaje typu Be 4/4 Karpfen, a od 2008 r. tramwaje typu Be 4/6 Mirage, oba typy pochodzą z Zurychu. Niezmodernizowane tramwaje Tatra T4 wycofano z eksploatacji liniowej. W 2010 roku przebudowano jeden tramwaj Be 4/4 na wagon-kawiarenkę. 8 grudnia wysłano 5 tramwajów typu KT4SU do Żytomierza o numerach 153, 164, 169, 205 i 211; w Żytomierzu otrzymały numery odpowiednio od 39 do 43.
Stan z 23 grudnia 2019 r.

</doc>
<doc id="1562741" url="https://pl.wikipedia.org/wiki?curid=1562741" title="Karpacka Brygada WOP">
Karpacka Brygada WOP

Karpacka Brygada Wojsk Ochrony Pogranicza (KaB WOP) – zlikwidowana brygada Wojsk Ochrony Pogranicza pełniąca służbę na granicy polsko-czechosłowackiej.
Formowanie i zmiany organizacyjne.
Sformowana jako 3 Karpacka Brygada WOP na bazie 3 Brygady WOP na podstawie zarządzenia MSW nr "075/58" z 22 kwietnia 1958. Sztab brygady stacjonował w Nowym Sączu. W 1961 roku dowództwo miało kryptonim "Nokturn".
W 1976 roku, przechodząc na dwuszczeblowy system dowodzenia, rozformowano bataliony Wojsk Ochrony Pogranicza: Sanok, Nowy Sącz, Nowy Targ i Żywiec, podporządkowując strażnice WOP bezpośrednio pod sztab dowódcy brygady. W ich miejsce utworzono placówki zwiadu i kompanie odwodowe. Jednocześnie brygada zmieniła nazwę na Karpacka Brygada Wojsk Ochrony Pogranicza.
W lipcu 1983 roku w strukturach Karpackiej Brygady WOP odtworzono bataliony graniczne WOP w: Sanoku i Nowym Targu, w strukturach których funkcjonowały strażnice WOP.
Brygadę Wojsk Ochrony Pogranicza rozformowana 16 maja 1991 roku, a w jej miejsce utworzono Karpacki Oddział Straży Granicznej.
Struktura organizacyjna.
Struktura organizacyjna:
W 1990 roku skład Karpackiej Brygady WOP przedstawiał się następująco:
Kadra brygady.
Dowódcy brygady
Kierownicy sekcji KRG
Przekształcenia.
9 Oddział Ochrony Pogranicza → 9 Krakowski Oddział WOP → 19 Brygada Ochrony Pogranicza → 3 Brygada WOP → 3 Karpacka Brygada WOP → Karpacka Brygada WOP → Karpacki Oddział SG → Śląsko-Małopolski Oddział SG → Karpacki Oddział SG.

</doc>
<doc id="1562742" url="https://pl.wikipedia.org/wiki?curid=1562742" title="Cambridge (Kansas)">
Cambridge (Kansas)

Cambridge – wieś położona w hrabstwie Cowley.

</doc>
<doc id="1562745" url="https://pl.wikipedia.org/wiki?curid=1562745" title="Górnośląska Brygada WOP">
Górnośląska Brygada WOP

Górnośląska Brygada Wojsk Ochrony Pogranicza (GB WOP) – zlikwidowana brygada Wojsk Ochrony Pogranicza pełniąca służbę na granicy polsko-czechosłowackiej.
Formowanie i zmiany organizacyjne.
4 Górnośląska Brygada WOP została sformowana na podstawie zarządzenia Nr "075/58" Ministra Spraw Wewnętrznych z dnia 22 kwietnia 1958 roku na bazie 4 Brygady WOP. Sztab brygady stacjonował w Gliwicach ul. Nowotki obecnie Daszyńskiego 56 z podległością Dowództwu WOP.
21 stycznia 1963 roku społeczności województw śląskiego i opolskiego ufundowały brygadzie nowy sztandar. W imieniu Ministerstwa Spraw Wewnętrznych, aktu wręczenia dokonał wiceminister gen. bryg. Franciszek Szlachcic. Sztandar odebrał dowódca brygady płk Bolesław Bonczar. Brygada odznaczona została m.in. Orderem Sztandaru Pracy II klasy, aktu dekoracji sztandaru w imieniu Rady Państwa dokonał gen.dyw Lucjan Czubiński Wiceminister MSW.
4 października 1983 roku Rada Państwa nadała Brygadzie Order Sztandaru Pracy II klasy. Aktu dekoracji sztandaru dokonał szef Wojsk Wewnętrznych gen.dyw. Lucjan Czubiński w obecności dowódcy WOP gen. bryg. Feliksa Stramika.
9 września 1989 roku w czasie uroczystej przysięgi żołnierzy brygady w Raciborzu, brygadzie wręczono nowy sztandar ufundowany przez zakłady pracy i społeczeństwo pogranicza. Aktu wręczenia sztandaru dokonał d-ca WOP gen. dyw. Feliks Stramik, a sztandar przyjął d-ca brygady, płk dypl. Tadeusz Jagodziński.
Zarządzeniem nr "021" z 7 maja 1991 roku Komendanta Głównego Straży Granicznej, 16 maja 1991 roku zostały rozwiązane jednostki WOP i powołane jednostki organizacyjne Straży Granicznej. Oddziałom zostały przydzielone nazwy związane z regionem, w którym działały.
Górnośląska Brygada WOP została rozformowana 15 maja 1991 roku. Na jej bazie powstały dwa oddziały Straży Granicznej: Beskidzki w Cieszynie i Śląski w Raciborzu.
Struktura organizacyjna.
Stan etatowy brygady wynosił 2645 wojskowych.
W 1963 roku dowódca WOP nakazał skrócić odcinek 3 Karpackiej Brygady WOP i ustalił linię rozgraniczenia między karpacką, a górnośląską brygadą na granicy województw krakowskiego i katowickiego. Nakazał też 1 stycznia 1964 roku przekazać strażnice WOP: Krężelka, Jaworzynka i Poniwiec Górnośląskiej Brygadzie WOP. Termin zmieniono na 1 października 1963 roku. Strażnice włączono w struktury batalionu WOP Cieszyn.
1 lipca 1965 roku WOP podporządkowano Ministerstwu Obrony Narodowej, Dowództwo WOP przeformowano na Szefostwo WOP z podległością Głównemu Inspektoratowi Obrony Terytorialnej. Do MSW odeszła cała kontrola ruchu granicznego oraz ochrona GPK. Tym samym naruszono jednolity system ochrony granicy.
1 października 1971 roku WOP został podporządkowany pod względem operacyjnym, a 1 stycznia 1972 roku pod względem gospodarczym MSW. Do WOP powrócił cały pion kontroli ruchu granicznego wraz z przejściami granicznymi. Przywrócono jednolity system ochrony granicy państwowej.
W lutym 1976 roku, związku z nowym podziałem administracyjnym kraju 34 Batalion WOP wraz z 5. placówkami został włączony w struktury organizacyjne 4 Górnośląskiej Brygady WOP.
Górnośląska brygada ochraniała odcinek granicy państwowej o długości 439,9 km, powierzchnia wynosiła 6650 km²:
Układ organizacyjny po kwietniu 1976.
W kwietniu 1976 roku brygada przeszła na dwuszczeblowy system dowodzenia. Rozformowano bataliony graniczne, strażnice podporządkowane zostały bezpośrednio pod sztab brygady. W miejsce batalionów granicznych sformowano:
W 1976 roku zniesiona została numeracja brygad WOP. Wówczas to Zarządzeniem D WOP z 17 lutego 1976 roku i 25 lipca 1976 roku przyjęto tylko nazwę „regionalną” Górnośląska Brygada Wojsk Ochrony Pogranicza.
13 grudnia 1981 roku, po wprowadzeniu stanu wojennego na terytorium w kraju dowódca Brygady wewnętrznym rozkazem w miejscu stacjonowania poszczególnych batalionów, utworzył tzw. „wysunięte stanowiska dowodzenia” (zalążek przyszłych batalionów granicznych), którym podporządkował strażnice znajdujące się na odcinkach dawnych batalionów granicznych. Brygada wykonywała zadania ochrony granicy i bezpieczeństwa państwa wynikające z dekretu o wprowadzeniu stanu wojennego.
Układ organizacyjny 2. poł. 1984.
W 2. połowie 1984 roku w wyniku reorganizacji Wojsk Ochrony Pogranicza ponownie utworzono bataliony graniczne podległe pod sztab Brygady.
Układ organizacyjny przedstawiał się następująco:
Żołnierze brygady.
Żołnierze GB WOP wpisani do "Honorowej Księgi Zasłużonych dla WOP".
Oficerowie brygady:

</doc>
<doc id="1562751" url="https://pl.wikipedia.org/wiki?curid=1562751" title="Sudecka Brygada WOP">
Sudecka Brygada WOP

 Sudecka Brygada Wojsk Ochrony Pogranicza (SBWOP) - jedna z brygad w strukturze organizacyjnej Wojsk Ochrony Pogranicza.
Formowanie i zmiany organizacyjne.
Sformowana w 1958 na bazie 5 Brygady WOP na podstawie zarządzenia MSW nr 075/58 z 22 kwietnia 1958. Sztab brygady stacjonował w Kłodzku. W 1961 roku dowództwo posiadało kryptonim Skała.
Rozkazem organizacyjnym dowódcy WOP nr 088 z 9.07.1964 rozformowano strażnicę WOP III kategorii Brzozowice i Zieleniec o stanach 48 wojskowych i kategorii IV Lesica o stanie 28 wojskowych. W ich miejscu sformowano placówki WOP II kategorii Zieleniec i Lesica o stanie 6 wojskowych.
Rozformowana w 1989. Na jej bazie powstał Sudecki Batalion WOP .
Przekształcenia.
11 Oddział Ochrony Pogranicza → 11 Wrocławski Oddział WOP → 23 Brygada Ochrony Pogranicza → 5 Brygada WOP → 5 Sudecka Brygada WOP → Sudecka Brygada WOP → Sudecki Batalion WOP

</doc>
<doc id="1562753" url="https://pl.wikipedia.org/wiki?curid=1562753" title="Antrykot">
Antrykot

Antrykot (fr. "entrecôte", międzyżebrze) – mięso otrzymywane z tuszy wołowej (z tzw. górnicy) lub cielęcej (z tzw. górki) (część przednia ćwierćtuszy). 
Antrykot oddzielony jest od rozbratla pomiędzy szóstym i siódmym kręgiem piersiowym i przyległymi do nich żebrami. Długi mięsień wzdłuż kręgosłupa przyrastający do kręgów piersiowych, a od dołu do żeber, z warstwą tłuszczu i powięzi; również kotlet z takiego mięsa.

</doc>
<doc id="1562756" url="https://pl.wikipedia.org/wiki?curid=1562756" title="Schronisko na Polanie Pisanej">
Schronisko na Polanie Pisanej

Schronisko na Polanie Pisanej (Bufet na Polanie Pisanej) – nieistniejące już schronisko w polskich Tatrach Zachodnich. Bufet stał na Polanie Pisanej w Dolinie Kościeliskiej na wysokości około 1020 m n.p.m.
W 1935 roku Stanisław Pitoń z Kościeliska wybudował na Polanie Pisanej niewielki budynek służący jako bufet. W czasie wojny szałas używany był jako schronienie przez partyzantów i kurierów. Już podczas okupacji budynek dzierżawiło małżeństwo Berestków aresztowane przez Niemców w 1941 r. Spłonął w wyniku bitwy między oddziałami radzieckich partyzantów kapitana Potiomkina a oddziałami niemieckimi w styczniu 1945.
Po wojnie, w 1946 budynek odbudowano w nieco innym miejscu. Postawiony wówczas budynek był większy od działającego przed wojną. Mieścił się tam bufet, punkt Górskiego Ochotniczego Pogotowia Ratunkowego i pomieszczenie grotołazów.
Przejęte przez Tatrzański Park Narodowy schronisko z powodu potrzeby ciągłych remontów zostało przeznaczone do rozbiórki. Wówczas do TPN zgłosiła się ekipa filmu "Trójkąt bermudzki", prosząc o zgodę na wysadzenie budynku. Pomysł ów, mimo wielkich kontrowersji co do szkodliwości takiego wybuchu dla przyrody, spotkał się z aprobatą parku. Jako że rozwiązanie takie pod względem finansowym było dla TPN korzystne, bufet wysadzono w powietrze 5 sierpnia 1987 r.
Dziś pozostałości schroniska nie są praktycznie widoczne.

</doc>
<doc id="1562757" url="https://pl.wikipedia.org/wiki?curid=1562757" title="Lazing on a Sunday Afternoon">
Lazing on a Sunday Afternoon



</doc>
<doc id="1562758" url="https://pl.wikipedia.org/wiki?curid=1562758" title="Łużycka Brygada WOP">
Łużycka Brygada WOP

 Łużycka Brygada Wojsk Ochrony Pogranicza (ŁBWOP) – zlikwidowana brygada Wojsk Ochrony Pogranicza pełniąca służbę graniczną na granicy polsko-czechosłowackiej i polsko-niemieckiej.
Formowanie i zmiany organizacyjne.
8 Brygada WOP w kwietniu 1958 została przemianowana na 8 Łużycką Brygadę Wojsk Ochrony Pogranicza. Sztab brygady stacjonował w Lubaniu przy ul. Wojska Polskiego 1.
W 1959 został rozformowany batalion WOP w Lubaniu, a Graniczny Punkt Kontrolny Węgliniec przeniesiony do Bielawy Dolnej. W 1961 roku dowództwo posiadało kryptonim "Teleskop".
Wiosną 1968 roku rozformowano kompanię rozpoznawczą, a dwa plutony rozpoznawcze bez kadry i sprzętu przekazano odpowiednio 9 Lubuskiej i 12 Pomorskiej Brygadzie WOP.
9 maja 1967 z okazji święta narodowego Czechosłowacji odbyła się uroczystość nadania imienia kapitana Stepana Wajdy Strażnicy WOP Porajów.
W 1976, w związku z przejściem na dwuszczeblowy system dowodzenia, zostały rozformowane Bataliony WOP Bogatynia i Zgorzelec. W miejsce batalionów zostały utworzone placówki zwiadu i kompanie odwodowe do wzmocnienia strażnic. Jednocześnie Brygada została przemianowana na Łużycką Brygadę Wojsk Ochrony Pogranicza.
Brygada została rozformowana 16 maja 1991. Na jej bazie powstał Łużycki Oddział Straży Granicznej.
Struktura organizacyjna.
Graniczne placówki kontrolne (GPK) w Jakuszycach, Zawidowie, Turoszowie, Zgorzelcu i Węglińcu.
Przekształcenia.
1 Oddział Ochrony Pogranicza → 1 Łużycki Oddział WOP → 6 Brygada Ochrony Pogranicza → 8 Brygada WOP → 8 Łużycka Brygada WOP → Łużycka Brygada WOP → Łużycki Oddział SG.

</doc>
<doc id="1562759" url="https://pl.wikipedia.org/wiki?curid=1562759" title="Krajobraz staroglacjalny">
Krajobraz staroglacjalny



</doc>
<doc id="1562774" url="https://pl.wikipedia.org/wiki?curid=1562774" title="Iris Schwabl">
Iris Schwabl

Iris Schwabl (ur. 2 lipca 1987 w Schladming) – austriacka biathlonistka. Zadebiutowała w biathlonie w rozgrywkach juniorów w roku 2002. W tym czasie brała udział na Mistrzostwach Świata Juniorów w roku 2005. Jej najlepszy wynik podczas tych zawodów to 13. miejsce w biegu indywidualnym. Na Mistrzostwach Świata Juniorów w roku 2008 zajęła 3. miejsce w biegu indywidualnym oraz 11 w sprincie. W Pucharze Świata zadebiutowała w sezonie 2007/2008. Jej dotychczasowe najlepsze miejsce to 37 na zawodach w słoweńskiej Pokljuce w roku 2007.

</doc>
<doc id="1562777" url="https://pl.wikipedia.org/wiki?curid=1562777" title="Good Company">
Good Company



</doc>
<doc id="1562778" url="https://pl.wikipedia.org/wiki?curid=1562778" title="Pięciobój nowoczesny na Letnich Igrzyskach Olimpijskich 2000">
Pięciobój nowoczesny na Letnich Igrzyskach Olimpijskich 2000

Pięciobój nowoczesny na Letnich Igrzyskach Olimpijskich 2000 – jedna z dyscyplin rozgrywanych podczas igrzysk 30 września 2000 w Sydney, w Australii.
Format zawodów.
Pięciobój nowoczesny składał się z pięciu konkurencji, z których wszystkie odbywały się w ciągu jednego dnia:

</doc>
<doc id="1562782" url="https://pl.wikipedia.org/wiki?curid=1562782" title="Kultura Fosna">
Kultura Fosna

Kultura Fosna (od rejonu Norwegii) – postpaleolityczna kultura w zachodniej Norwegii. Datowana na początek holocenu (8300 – 7300 B.C. lub 12 000 – 10 500 cal BP). Wraz z ociepleniem klimatu na północ przesuwają się grupy kompleksu z ostrzami trzoneczkowatymi, tworząc tę kulturę. W Szwecji nosi nazwę kultury Hensbecka, od stanowiska na północ od Göteborga.
W inwentarzach tej kultury występują m.in. ostrza trzoneczkowate ze skośnie uformowanym półtylcem, mikrolity (romby i segmenty), skośne trapezy oraz ciosaki.
Nosiciele tej kultury wędrują dalej na północ, gdzie dają początek nowej jednostce – kulturze Komsa.

</doc>
<doc id="1562783" url="https://pl.wikipedia.org/wiki?curid=1562783" title="Port lotniczy Gitega">
Port lotniczy Gitega

Port lotniczy Gitega – jeden z aeroportów Burundi. Jest to drugie pod względem wielkości lotnisko tego kraju.

</doc>
<doc id="1562786" url="https://pl.wikipedia.org/wiki?curid=1562786" title="Snak">
Snak

Snak – klient IRC przeznaczony dla systemu operacyjnego OS X. Został napisany przez Kenta Sorensena. Snak obsługuje nielimitowaną liczbę połączeń z serwerami i kanałami, prywatne rozmowy, jak również pełne wsparcie DCC dla transferu plików i rozmów.

</doc>
<doc id="1562790" url="https://pl.wikipedia.org/wiki?curid=1562790" title="John B. Stetson Jr.">
John B. Stetson Jr.

John B. Stetson Jr. (ur. 14 października 1884 w Pensylwanii, zm. 1952) – amerykański polityk i dyplomata, Minister Pełnomocny Stanów Zjednoczonych w Polsce w latach 1925 -1929.
Był synem producenta sławnych amerykańskich kapeluszy Johna B. Stetsona. W czasie I wojny światowej był pilotem we Francji w randze kapitana.

</doc>
<doc id="1562791" url="https://pl.wikipedia.org/wiki?curid=1562791" title="Edyta Andrzejewska">
Edyta Andrzejewska



</doc>
<doc id="1562792" url="https://pl.wikipedia.org/wiki?curid=1562792" title="Linkinus">
Linkinus

Linkinus – dostępny na licencji shareware klient sieci IRC przeznaczony dla systemu operacyjnego OS X.

</doc>
<doc id="1562796" url="https://pl.wikipedia.org/wiki?curid=1562796" title="Eurocopter EC725">
Eurocopter EC725

Eurocopter EC725 Super Cougar (bądź H225M "Caracal") – śmigłowiec, będący rozwinięciem konstrukcji . Oblatany 27 listopada 2000, a produkowany od lutego 2005 roku.
Historia.
Śmigłowiec powstał na zapotrzebowanie francuskich sił zbrojnych do zadań CSAR (poszukiwawczo-ratunkowych w warunkach bojowych), po odrzuceniu testowanego w latach 1996–1999 AS532A2 Cougar jako zmodernizowana konstrukcja. Pierwszy prototyp wzniósł się w powietrze 27 listopada 2000 roku w miejscowości Marignane.
Zastosowany silnik Turbomeca Makila dało przewagę nad wcześniejszymi konstrukcjami do zadań poszukiwawo-ratunkowych w postaci większego udźwigu i prędkości. Zamontowanie pięciołopatowego wirnika pozwoliło na redukcję wibracji. Wspomagane jest w ten sposób sterowanie maszyną zarówno w zwisie, jak i w trakcie lotu. Awionika pozwala na wykorzystanie śmigłowca zarówno do zadań nocnych, jak i w ciągu dnia bez względu na deszcz czy śnieg. Zasięg został dodatkowo zwiększony dzięki aparaturze umożliwiającej tankowanie w powietrzu. Bezwładnościowy układ nawigacji posiada możliwość planowania misji, a piloci do dyspozycji mają cyfrowy wyświetlacz mapy terenowej, współpracujący z lokalizatorem personelu. Umożliwiono w ten sposób szybkie ustalenie pozycji żołnierza celem ewakuacji przy pomocy jego nadajnika. Burtowe drzwi umożliwiają desant linowy z pokładu oraz użycie wciągarki. Dla bezpieczeństwa na terenie działań wojskowych zainstalowano system ostrzegania przed namierzeniem laserem czy radiolokacją. Wirnik został zaprojektowany aby był kuloodporny, a zbiorniki paliwa jako samouszczelniające się. Dla obrony na burtach zamontowane są dwa karabiny maszynowe kalibru 7,62 mm oraz opcjonalnie dwa zasobniki z niekierowanymi rakietami lub 20 mm działka. Kabina pasażerska może pomieścić do 29 osób, które są chronione przez burty do kalibru 12,7 mm oraz opcjonalny montaż osłon dla ładowni dla pocisków 7,62 mm.
Pierwsze sześć śmigłowców dostarczono do francuskich sił powietrznych w lutym 2005 roku. Dalsze osiem sztuk odebrała francuska armia. W 2008 zamówienie na 50 sztuk złożyła Brazylia (18 dla sił powietrznych, 16 dla marynarki i 16 dla wojsk lądowych). Od 2010 roku Meksyk zamówił łącznie 12 śmigłowców dla sił powietrznych i dla marynarki. Malezja w 2011 roku zamówiła 12 sztuk dla marynarki wojennej, które mają zastąpić przestarzałe SH-3 Sea Kingi. Po sześć śmigłowców zamówiła też Indonezja i Tajlandia, a trzydzieści – Kuwejt.
W ogłoszonym 29 marca 2012 roku przetargu na śmigłowce wielozadaniowe dla Wojska Polskiego dla zastąpienia Mi-8 i Mi-14, przewidującym dostawy 26 maszyn od 2015 roku, Airbus Helicopters oferował śmigłowiec H225M Caracal. W 2013 roku liczbę śmigłowców zwiększono z 26 do 70 sztuk, w tym 48 transportowych, termin składania ofert upłynął 30 grudnia 2014. Na zakup 70 śmigłowców z dostawami w latach 2017–2022 zarezerwowano 11,5 mld PLN. 21 kwietnia 2015 roku Ministerstwo Obrony Narodowej dopuściło do fazy testów śmigłowiec Airbus H2250M Caracal z zamiarem zakupu 50 śmigłowców za 13,5 mld PLN, w wersjach: 16 transportowych, 13 ratownictwa bojowego (CSAR, w tym sześć morskich), 8 wsparcia wojsk specjalnych, 8 zwalczanie okrętów podwodnych i 5 ewakuacji medycznej. Dwie konkurencyjne oferty odrzucono ze względów formalnych: PZL Mielec na śmigłowiec Sikorsky S-70i Black Hawk została odrzucona z powodu braku uzbrojenia, a oferta PZL-Świdnik na AgustaWestland AW149 z powodu terminu dostaw od 2019 zamiast od 2017 roku. W maju 2015 roku w 33. BLT w Powidzu przeprowadzono dwutygodniowe próby państwowe śmigłowca, które zakończyły się pozytywnie. 30 września 2015 rozpoczęto negocjacje offsetowe z producentem. 4 października 2016 Ministerstwo Rozwoju poinformowało o zakończeniu negocjacji umowy offsetowej, gdyż Airbus Helicopters nie przedstawił oferty zabezpieczającej w należyty sposób interesów ekonomicznych oraz bezpieczeństwa Polski. Zdaniem producenta decyzja o zerwaniu negocjacji została podjęta jednostronnie przez Ministerstwo. Zerwanie kontraktu miało być konsekwencją rekomendacji dr. Berczyńskiego. Producent domagał się odszkodowania za niepodpisanie wynegocjowanego kontraktu, w konsekwencji strona polska, aby uniknąć postępowania arbitrażowego i nie pogarszać relacji polsko-francuskich, zawarła ugodę z producentem, w wyniku której Skarb Państwa został zobowiązany do zapłaty 80 mln złotych firmie Airbus.
W zależności od konfiguracji śmigłowce specjalizują się w wykonywaniu zadań transportu wojska, poszukiwawczo-ratowniczej, ewakuacji medycznej, patrolowania mórz. Odmiana cywilna znana jest jako H225 (do 2015 roku jako EC225). Do 2015 roku wyprodukowano 170 śmigłowców dla odbiorców cywilnych lub rządowych w tym 70% do obsługi platform wiertniczych, a inne m.in. dla policji lub zadań SAR.
Użycie bojowe.
Francuskie Siły Powietrzne ogłosiły gotowość operacyjną dla śmigłowców 1 czerwca 2006 roku. Dwie maszyny 14 lipca 2006 roku dokonały przelotu nad Paryżem aby następnie skierować się do Cazaux na odprawę załóg o sytuacji w Libanie. Rząd francuski podjął decyzję o ewakuacji swoich obywateli z tamtych rejonów. Wysłano ostatecznie trzy śmigłowce do bazy RAF na Cyprze, które odbyły międzylądowania na terenie Włoch i Grecji. Pierwsza misja ewakuacyjna miała miejsce 16 lipca 2006 roku w Bejrucie. W dziewięć tygodni wykonano 90 lotów ewakuując 1000 osób.
W listopadzie 2006 roku śmigłowce z Cypru zostały przeniesione na tereny Afganistanu, w którym operowały do listopada 2007 roku. Włączone zostały do jednostki BATHELICO, która posiadała łącznie 14 śmigłowców: Aérospatiale Gazelle, Cougar, Caracal i Eurocopter Tiger. W Afganistanie Caracale wykonały 3396 misji bojowych zwiększając nalot do 3327 godzin. Misji ewakuacyjnych wykonano 250 zabierając 279 osób, w tym dwa razy ratowano załogi rozbitych śmigłowców. Podczas bitwy pod Uzbin śmigłowce miały za zadanie ewakuację francuskich żołnierzy. W 30 godzin wykonano zadanie i dostarczono 3 tony amunicji. Redukcja liczebna jednostki rozpoczęła się w październiku 2012 roku od wycofania śmigłowców Gazelle, a jako ostatnie były przywiezione do Francji śmigłowce Caracal na pokładzie An-124 Rusłan w marcu 2013 roku.
W 2011 roku dwa śmigłowce operowały z pokładu lotniskowca Charles de Gaulle podczas Wojny domowej w Libii. Stacjonował on około 50 mil morskich od wybrzeża. Zadaniami śmigłowców było poszukiwania ratownicze i obserwacja rejonu Bengazi. W momencie powrotu lotniskowca do macierzystego portu w Tulonie śmigłowce przeniesiono na inne okręty z których operowała Śmigłowcowa Grupa Uderzeniowa 15 mil morskich od wybrzeża. Wtedy ich zadaniem stała się również obrona floty podczas patroli i wykrywania małych jednostek wroga i ich eliminowania.
Wyposażenie.
Śmigłowce mogą być wyposażone m.in. w sondę do tankowania w locie, awaryjne pływaki, głowicę optoelektroniczną. Z tyłu kadłuba znajduje się miniaturowa rampa załadunkowa. Rozwijana jest wersja morska dla Brazylii z radarem APS-143C(V)3 OceanEye, uzbrojona w pociski AM39 Exocet.
Użytkownicy.
Użytkownicy Eurocopter EC725:
Montowane przez "Helibras" w Itajubá.
Mają być zmontowane przez "TOO Eurocopter Kazakhstan Engineering" w Astanie.

</doc>
<doc id="1562799" url="https://pl.wikipedia.org/wiki?curid=1562799" title="Kultura Komsa">
Kultura Komsa

Kultura Komsa (od góry Komsa w północnej Norwegii), zwana niekiedy Kulturą Finnmark (norweski okręg administracyjny o tej nazwie). Początki tej kultury wiążą się z ekspansją na północ Kultury Fosna, czemu sprzyjało ocieplenie klimatu na początku holocenu (ok. 9 000 B.C.) nie bez wpływu na jej genezę były grupy z terenu Niżu Rosyjskiego oraz grupy post-Świderskie. W datowaniu jej początków bywają spore rozbieżności, natomiast jej trwanie niekiedy przeciąga się do 2000 r. p.n.e.
Na stanowiskach tej kultury występują m.in.: masywne ostrza trzoneczkowate, tylczaki lancetowate, ciosaki, gładzone siekiero-dłuta oraz skośne trapezy.

</doc>
<doc id="1562803" url="https://pl.wikipedia.org/wiki?curid=1562803" title="Stanisław Zieliński (kolarz)">
Stanisław Zieliński (kolarz)

Stanisław Zieliński (ur. 26 lipca 1912 w Warszawie, zaginął w 1939) – polski kolarz szosowy, olimpijczyk.
W 1933 zajął 5. miejsce w Wyścigu Dookoła Polski. Wygrał wyścig o nagrodę Expressu Porannego w 1934. W 1936 został mistrzem Polski. W tym samym roku wystąpił na Igrzyskach Olimpijskich w Berlinie, gdzie zajął 16.-37. miejsce w wyścigu indywidualnym na szosie (168 km), a w klasyfikacji drużynowej reprezentacja Polski zajęła 6.-17. miejsce. Również w 1936 wygrał "Wyścig do Morza Polskiego". Był uznany najlepszym polskim kolarzem roku 1936 w klasyfikacji PZKol.
Miał wykształcenie podstawowe. Przed II wojną światową pracował jako robotnik w narzędziowni Zakładów Starachowickich. Podczas kampanii wrześniowej nie był zmobilizowany. Zaginął podczas ucieczki na wschód Polski.

</doc>
<doc id="1562804" url="https://pl.wikipedia.org/wiki?curid=1562804" title="László Köteles">
László Köteles

László Köteles (ur. 1 września 1984 w Segedynie) – węgierski piłkarz występujący na pozycji bramkarza. Od 2018 reprezentuje barwy klubu FC København. W sezonie 2007/08 zdobył nagrodę dla najlepszego bramkarza ligi węgierskiej.

</doc>
<doc id="1562809" url="https://pl.wikipedia.org/wiki?curid=1562809" title="Kultura Suomusjärvi">
Kultura Suomusjärvi

Kultura Suomusjärvi (od nazwy jeziora w Finlandii) – kultura archeologiczna rozwijająca się od końca VIII tysiąclecia p.n.e. Powstała jako efekt nasunięcia się ludności kompleksu z ostrzami trzoneczkowatymi, głównie kultury desneńskiej i świderskiej na początku holocenu. Ludność tej kultury zajmowała się myślistwem i rybołówstwem.
Wyróżnia się trzy fazy rozwojowe: Laperla, Sikunsuo oraz Kisko. Na stanowiskach występują m.in.: ostrza trzoneczkowate, skośne trapezy, siekiery, dłuta (żłobce), sztylety gładzone na obu stronach.

</doc>
<doc id="1562810" url="https://pl.wikipedia.org/wiki?curid=1562810" title="Męska reprezentacja Polski na mistrzostwach Europy w curlingu">
Męska reprezentacja Polski na mistrzostwach Europy w curlingu

Curling w Polsce jest młodą dyscypliną sportu, pierwsze kluby powstały w 2002, a kraj zadebiutował na Mistrzostwach Europy 2004. Polska od początku występuje w grupie B, podczas 15 występów kraj reprezentowało sześć drużyn z trzech klubów, było to łącznie 36 osób.
Reprezentację kraju do 2007 wyłaniały mistrzostwa Polski, w 2008 Polski Związek Curlingu zorganizował turniej kwalifikacyjny. Rok później powrócono do eliminacji przez turniej mistrzowski. Od roku 2017 reprezentacja wyłaniana jest przez Turniej Kwalifikacyjny dla najlepszych 3 drużyn Mistrzostw Polski
W 2010 Polski Związek Curlingu nie dopilnował formalności i reprezentacja nie została dopuszczona do gry przez Europejską Federację Curlingu.
W 2011 drużyny powróciły do rozgrywek Mistrzostw Europy zaczynając grę w grupie C. Reprezentacje wyłoniły Mistrzostwa Polski 2011.
W 2017 Reprezentacja Polski w składzie Borys Jasiecki, Krzysztof Domin, Damian Cebula, Bartosz Łobaza, Konrad Stych zajęła 2 miejsce w grupie B (Dywizji B) Mistrzostw Europy 2017 i awansowała do najwyższej Dywizji A.
W 2018 Reprezentacja Polski zajęła ostatnie, 10. miejsce w Dywizji A i spadła do Dywizji B.

</doc>
<doc id="1562811" url="https://pl.wikipedia.org/wiki?curid=1562811" title="Kobieca reprezentacja Polski na mistrzostwach Europy w curlingu">
Kobieca reprezentacja Polski na mistrzostwach Europy w curlingu

Curling w Polsce jest młodą dyscypliną sportu, pierwsze kluby powstały w 2002 a kraj zadebiutował na Mistrzostwach Europy 2004. Polska od początku występuje w grupie B, podczas 10 występów kraj reprezentowały drużyny 3 klubów oraz wyselekcjonowana reprezentacja w 2009, było to łącznie 24 osoby.
Reprezentację kraju do 2007 wyłaniały mistrzostwa Polski, w 2008 Polski Związek Curlingu zorganizował turniej kwalifikacyjny. W tym samym roku podczas Mistrzostw Europy Polska po raz pierwszy zakwalifikowała się do fazy Page play-off i osiągnęła swoją najwyższą pozycję.
W 2009 Polski Związek Curlingu zatrudnił Markku Uusipaavalniemiego jako selekcjonera reprezentacji i w tym roku na ME wyjechała drużyna łączona. Rok później Polski Związek Curlingu nie dopilnował formalności i reprezentacja nie została dopuszczona do gry przez Europejską Federację Curlingu.
W 2011 drużyny powróciły do rozgrywek Mistrzostw Europy zaczynając grę w grupie C. Reprezentantki z KŚ AZS Politechniki Śląskiej wygrały rozgrywki grupy C, a w grupie B zakwalifikowały się do fazy play-off, gdzie uległy Finkom w meczu o awans do grupy A. Ostatecznie zajęły 4. miejsce w grupie.

</doc>
<doc id="1562812" url="https://pl.wikipedia.org/wiki?curid=1562812" title="Tuffy">
Tuffy



</doc>
<doc id="1562814" url="https://pl.wikipedia.org/wiki?curid=1562814" title="Nibbles">
Nibbles



</doc>
<doc id="1562816" url="https://pl.wikipedia.org/wiki?curid=1562816" title="Zdeněk Vítek">
Zdeněk Vítek

Zdeněk Vítek (ur. 25 lipca 1977 we Vrchlabí) – czeski biathlonista, brązowy medalista mistrzostw świata.
Kariera.
W zawodach Pucharu Świata zadebiutował 9 lutego 1997 roku w Osrblie, zajmując 15. miejsce w sztafecie. Pierwsze pucharowe punkty zdobył 8 stycznia 1998 roku w Ruhpolding, kiedy zajął trzynaste miejsce w sprincie. Na podium zawodów tego cyklu pierwszy raz stanął 7 stycznia 2000 roku w Oberhofie, gdy rywalizację w biegu pościgowym ukończył na trzeciej pozycji. W zawodach tych wyprzedzili go jedynie Ole Einar Bjørndalen z Norwegii i Niemiec Peter Sendel. W kolejnych startach jeszcze 4 razy stanął na podium: 30 listopada 2000 roku w Anterselvie wygrał bieg indywidualny, 21 lutego 2003 roku w Östersund był drugi w tej konkurencji, dwa dni później w tej samej miejscowości był drugi w biegu pościgowym, a 15 marca 2003 roku w Chanty-Mansyjsku był trzeci w sprincie. Najlepsze wyniki osiągnął w sezonach 2000/2001 i 2002/2003, kiedy zajmował 16. miejsce w klasyfikacji generalnej.
Na mistrzostwach świata w Chanty-Mansyjsku w 2003 roku wywalczył brązowy medal w sprincie. Uległ tam tylko Bjørndalenowi i Niemcowi Ricco Großowi. Był też między innymi piąty w sztafecie na mistrzostwach świata w Anterselvie w 2007 roku oraz siódmy w biegu indywidualnym podczas mistrzostw świata w Östersund rok później. Ponadto na mistrzostwach Europy w Zakopanem w 2000 roku zwyciężył w biegu indywidualnym, a podczas mistrzostw Europy w Novym Měscie w 2008 roku wraz z kolegami z reprezentacji zdobył srebrny medal w sztafecie.
W 1998 roku wystartował na igrzyskach olimpijskich w Nagano, gdzie zajął 51. miejsce w sprincie i 14. miejsce w sztafecie. Na rozgrywanych cztery lata później igrzyskach w Salt Lake City był między innymi czternasty w sprincie i piąty w sztafecie. Podczas igrzysk olimpijskich w Turynie w 2006 roku jedyny raz znalazł się w czołowej dziesiątce zawodów indywidualnych tego cyklu - w sprincie zajął dziesiątą pozycję. Zajął też 22. miejsce w biegu indywidualnym i masowym, 16. w biegu pościgowym oraz szóste w sztafecie. Brał również udział w igrzyskach w Vancouver cztery lata później, zajmując 67. pozycję w biegu indywidualnym, 28. w sprincie, 38. w biegu pościgowym oraz 7. pozycję w sztafecie.
Po zakończeniu kariery został trenerem, trenował między innymi żeńską i męską reprezentację Czech.
Jest wujkiem Veroniki Vítkovej.

</doc>
<doc id="1562818" url="https://pl.wikipedia.org/wiki?curid=1562818" title="Armator wirtualny">
Armator wirtualny

Armator wirtualny (również Publiczny przewoźnik morski niedysponujący własnym taborem lub Operator transportu multimodalnego niemający własnego statku od ang. "Non-Vessel Operating Common Carrier" – NVOCC) – przewoźnik morski, który nie posiada własnej floty, za to wynajmuje po cenach hurtowych przestrzeń ładunkową od typowych armatorów (np. Hapag-Lloyd, Hyundai, Maersk, United Arab Shipping Company), wykorzystując ją do transportu przesyłek skonsolidowanych lub pełnokontenerowych.
Na terenie USA regulatorem działalności NVOCC jest Federalna Komisja Morska, która ustala wysokość pobieranych stawek.

</doc>
<doc id="1562823" url="https://pl.wikipedia.org/wiki?curid=1562823" title="Ján Chalupka">
Ján Chalupka

Ján Chalupka (ur. 28 października 1791 w Hornej Mičinej, zm. 15 lipca 1871 w Breźnie) – dramatopisarz słowacki, duchowny ewangelicki.
Twórca dramatu słowackiego – stworzył cykl komedii satyrycznych wymierzonych przeciw drobnomieszczańskiej moralności i feudalnym przywilejom stanowym. Był starszym bratem Sama Chalupki.
Życiorys.
Urodził się w rodzinie ewangelickiego księdza Adama Chalupki (matka Anna z domu Pruniová) i nie był jedynym członkiem rodziny, który później zajął się literaturą – jego brat Samo Chalupka stał się również znany. Naukę pobierał od ojca, w latach 1799 – 1800 uczęszczał do szkoły w Slovenskiej Ľupčy, 1800 – 1802 w Breźnie, 1802 – 1805 uczył się w gimnazjum w Ožďanach, w Lewoczy, w latach 1809 – 1814 w kolegium ewangelickim w Preszowie, w Sárospataku. W latach 1816-1817 studiował teologię, filozofię i filologię na uniwersytecie w Jenie. Od 1814 pracował jako nauczyciel domowy w Bańskiej Bystrzycy i Wiedniu, uczył w gimnazjum w Ožďanach, w liceum ewangelickim w Kieżmarku. W 1824 został proboszczem w Breźnie, w latach 1850-1860 był jednocześnie administratorem Bańskiej, a następnie Naddunajskiej superintendentury. W 1842 r. był członkiem delegacji nacjonalistów na dwór wiedeński. Opowiadał się, aby siedzibą Macierzy Słowackiej był Brezno. Wypowiadał się przeciwko węgierskiemu szowinizmowi, który uważał nie tylko za szkodliwy, ale przede wszystkim bezsensowny.
Twórczość.
Dzięki swoim sztukom jest jednym z twórców słowackiej tradycji teatralnej. Swoje pierwsze utwory pisał po czesku, od 1848 po słowacku; przetłumaczył także swoje utwory pisane po czesku na słowacki. Pisał głównie sztuki teatralne, w których wyszydzał lokalny patriotyzm, węgierski szowinizm, lizusostwo, konserwatyzm i mieszczańskie tchórzostwo, ale poświęcał się także twórczości historycznej, polemice i prozatorstwu. Jego prace charakteryzują satyryczne spojrzenie na społeczeństwo słowackie, tzw. fenomen Kocurkowa, zwłaszcza jego część, która była narodowo nieświadoma. Inspirował się głównie niemieckimi dramaturgami, od których czerpał pewne motywy, ale osadzał je w środowisku słowackim. Autor anonimowo publikowanych i satyrycznie ukierunkowanych polityczno-obronnych broszur antywęgierskich. Istnieją 3 książki o instytucji ubezpieczeniowej znane z pism naukowych. Pisał także opracowania dotyczące historii generalnych synodów obu wyznań ewangelickich na Węgrzech.
Życie prywatne.
Ożenił się z Ľudoviką Lovichovą, z którą miał troje dzieci. Syn Adam zmarł młodo. Córka Ema założyła rodzinę ze znanym słowackim nacjonalistą z Brezna, Jánem Čipką. Z powodu jego zazdrości para rozstała się, a młoda kobieta zmarła z żalu. Młodsza córka Luiza wyszła za mąż za alkoholika i zmarła młodo na raka. W ostatnich latach życia Ľudovika wpadła w alkoholizm. 
Jána Chalupkę miała łączyć miłosna relacja z Barbarą von Wieland, pochodzącą z Vlkovej koło Kieżmarku. Na podstawie zachowanej korespondencji nieszczęśliwa miłość została opisana w literaturze. W 1980 r. powstał czechosłowacki film pt. Podobizen prvej lásky (pol. Obraz pierwszej miłości). W rolach głównych zagrali Leopold Haverl i Sylva Turbová.
Upamiętnienie.
Tablice pamiątkowe umieszczono w Hornej Mičinej, Kieżmarku i Breźnie. W Breźnie ponadto znajduje się grób i pomnik Chalupki w parku miejskim.

</doc>
<doc id="1562824" url="https://pl.wikipedia.org/wiki?curid=1562824" title="Bill Laimbeer">
Bill Laimbeer

William „Bill” Laimbeer Jr. (ur. 19 maja 1957 w Bostonie) – amerykański koszykarz i trener, podczas kariery zawodniczej grający na pozycji środkowego, dwukrotny mistrz NBA.
Życiorys.
Mierzący 211 cm wzrostu koszykarz studiował na University of Notre Dame. Do NBA został wybrany z numerem 65. w drafcie w 1979 przez Cleveland Cavaliers, nie od razu trafił jednak do ligi i sezon 1979/80 spędził we Włoszech (Basket Brescia). Kontrakt z Cleveland podpisał w 1980 i grał w tym zespole niecałe dwa lata – w lutym 1982 został oddany do Detroit Pistons. W Detroit występował do końca kariery zawodniczej (1994) i stał się ważną częścią drużyny określanej mianem "Bad Boys". Pierścienie mistrzowskie zdobywał w 1989 i 1990.
Cztery razy brał udział w NBA All-Star Game (1983, 1984, 1985, 1987). Karierę zakończył z dorobkiem 13 790 punktów i 10 400 zbiórek. W latach 1982-1990 notował najwięcej defensywnych zbiórek w lidze, a w sezonie 1985/86 wygrał klasyfikację generalną zbierających. Jego seria 685 rozegranych meczów z rzędu (zakończona z powodu zawieszenia, nie kontuzji) lokuje go na piątym miejscu w historii w tej statystyce.
Laimbeer był jednym z najostrzej grających zawodników swoich czasów, w związku z czym był powszechnie nielubiany przez przeciwników i publiczność. Ma na swoim koncie fizyczne starcia z najlepszymi zawodnikami ligi, w tym z Larrym Birdem, Michaelem Jordanem, Charlesem Barkleyem czy Robertem Parishem. Z drugiej strony podziw budziły, rzadko spotykane u środkowych, jego umiejętności punktowania rzutami za 3 (32,6% skuteczności w karierze).
W 2002 został szkoleniowcem Detroit Shock, kobiecego zespołu występującego w lidze WNBA. W tej roli trzykrotnie zwyciężał (2003, 2006, 2008).
Bill Laimbeer wraz z Chaunceyem Billupsem i Swin Cash z Detroit Shock wygrali konkurencję „Shooting Stars” podczas NBA All-Star Weekend w 2007 roku.
30 grudnia 2021 został zwolniony ze stanowiska trenera Las Vegas Aces.

</doc>
<doc id="1562825" url="https://pl.wikipedia.org/wiki?curid=1562825" title="Ekspozycje kredytowe">
Ekspozycje kredytowe

Ekspozycje kredytowe (używane w liczbie mnogiej) – należności i zobowiązania pozabilansowe banku. Przykładem zobowiązań pozabilansowych są udzielone przez bank gwarancje i poręczenia oraz zobowiązania z tytułu przeprowadzonych transakcji na instrumentach pochodnych (które mogą się przerodzić w ekspozycje walutowe w momencie realizacji praw z tych instrumentów).
Definicję ekspozycji kredytowej wprowadzono w rozporządzeniu Ministra Finansów określającym zasady tworzenia rezerw celowych na ryzyko związane z działalnością banków. Są to bilansowe należności banku z tytułu kredytów i pożyczek, skupionych wierzytelności, czeków i weksli, zrealizowanych gwarancji, innych wierzytelności o podobnym charakterze oraz udzielone zobowiązania pozabilansowe o charakterze finansowym i gwarancyjnym, z wyłączeniem: odsetek i prowizji, także skapitalizowanych, oraz wierzytelności od podmiotów zależnych od banku, jeżeli zaangażowanie kapitałowe banku w te podmioty wycenione jest metodą praw własności oraz poziom rezerw tworzonych przez te podmioty jest nie niższy niż poziom obliczony zgodnie z obowiązującymi zasadami.
Banki zostały zobowiązane do tworzenia rezerw celowych, gdy ekspozycje kredytowe zostaną zakwalifikowane do jednej z trzech kategorii: normalnych, pod obserwacją, grupy zagrożonych (w tym do kategorii: poniżej standardu, wątpliwe, stracone)
Zasady klasyfikacji ekspozycji kredytowych określono w załączniku nr 1 do wspomnianego rozporządzenia Ministra Finansów.

</doc>
<doc id="1562826" url="https://pl.wikipedia.org/wiki?curid=1562826" title="Crossover (komiks)">
Crossover (komiks)

Crossover – termin używany w komiksie, kiedy dochodzi do spotkania bohaterów różnych serii komiksowych. Zjawisko niezwykle popularne w amerykańskim komiksie superbohaterskim, ale prawie niespotykane w komiksie europejskim i japońskim.
Odmiany crossoverów.
X/Y.
One-shot, mini lub maxi-seria, w której występują bohaterowie różnych serii komiksowych. Jeżeli są one wydawane w obrębie jednego wydawnictwa, historia taka zazwyczaj jest uznawana za część historii głównych bohaterów, jak na przykład "Planetary/Authority: Rulling the World" albo "Avengers/Invaders". Jeżeli jednak spotykają się bohaterowie różnych światów (jak w wydanym w Polsce Batman/Spawn albo "Archie meets Punisher"), komiks ten istnieje poza kontinuum obydwu wydawnictw. Wyjątkiem jest crossover "Marvel vs DC", który jest wyłączony z kontinuum świata Marvela, ale uznawany za część historii świata DC.
Występy gościnne.
Sytuacja, gdy główny bohater jakiegoś komiksu spotyka innego, którego przygody dzieją się w tym samym świecie na łamach swojej serii.
Crossover właściwy.
Taki crossover rozgrywa się na łamach więcej niż jednej serii komiksowej, połączonych wspólnym światem. Tak zwane crossovery wewnętrzne mają ściśle ułożoną fabułę - numer jednej serii jest kontynuacją wydarzeń z numeru innej. Crossovery ogólne obejmują zazwyczaj cały świat wydawnictwa lub jego konkretny segment (np. mutantów Marvela), a serie komiksowe połączone są wspólnym wątkiem.
W ostatnich latach nastał trend, aby po crossoverach właściwych wypuszczać "niby eventy" – komiksy opatrzone konkretną nazwą, w których motywem przewodnim jest ukazanie konsekwencji crossoveru (np. Decimation – następstwa wydarzeń z crossoveru Ród M) i Dark Reign (następstwa Tajnej Inwazji), mniej popularne jest wypuszczanie pojedynczych serii, spełniających to samo zadanie (52 – seria opisująca następstwa Infinite Crisis) albo będących prologami do crossoverów (Number of the Beast – prolog crossoveru World's End)
Ważniejsze crossovery.
Marvel Comics.
"Ultimate Marvel"

</doc>
<doc id="1562829" url="https://pl.wikipedia.org/wiki?curid=1562829" title="S-92">
S-92



</doc>
<doc id="1562831" url="https://pl.wikipedia.org/wiki?curid=1562831" title="EC 725">
EC 725



</doc>
<doc id="1562833" url="https://pl.wikipedia.org/wiki?curid=1562833" title="Sikorsky H-92">
Sikorsky H-92



</doc>
<doc id="1562834" url="https://pl.wikipedia.org/wiki?curid=1562834" title="H-92">
H-92



</doc>
<doc id="1562835" url="https://pl.wikipedia.org/wiki?curid=1562835" title="Superhawk">
Superhawk



</doc>
<doc id="1562838" url="https://pl.wikipedia.org/wiki?curid=1562838" title="Ulica Pawła Włodkowica we Wrocławiu">
Ulica Pawła Włodkowica we Wrocławiu

Ulica Pawła Włodkowica (j. niem "Wallstraße") – ulica na wrocławskim Starym Mieście
Nazwa.
Ulica, niegdyś biegnąca wzdłuż linii zewnętrznych murów miejskich na południowo-zachodnim ich odcinku, ale od ich wewnętrznej strony; jej historyczna nazwa – "Wallstraße" – oznacza "ulicę Wałową". Zaczynała się przy Bramie Mikołajskiej i stamtąd biegła na południe i południowy wschód aż do "Schweidnitzer Straße" (dzisiejszej Świdnickiej).
Historia.
O godzinie 3:00, przed świtem, 21 czerwca 1749 doszło do wielkiej katastrofy -piorun uderzył w basztę stojącą na miejscu dzisiejszej kamienicy nr 6 przy ul. Włodkowica. W jej wnętrzu znajdowało się dwa tysiące beczek prochu, które eksplodowały, znosząc z powierzchni ziemi okoliczną zabudowę, w znacznej części drewnianą, a nawet uszkadzając odległy o ponad pół kilometra murowany kościół Bożego Ciała przy ul. Świdnickiej i niszcząc okna od strony południowej w kościele św. Elżbiety. Znaczną grupę – około 1/3 – wśród 60 zabitych i dwustu rannych stanowili Żydzi – liczni mieszkańcy w okolicach Włodkowoca i "Graupenstraße" (dzisiejszej Krupniczej). Po tej katastrofie na miejscu zniszczonych wybudowano nowe domy.
Po zburzeniu na polecenie napoleońskich władz okupacyjnych fortyfikacji miejskich po roku 1807 na miejscu murów urządzona została miejska promenada spacerowa wzdłuż Fosy Miejskiej. Możliwa stała się zabudowa nie tylko północno-wschodniej i północnej pierzei Włodkowica (tam stanęła zwarta mieszkalna zabudowa miejska), ale także pierzei południowo-zachodniej i południowej (tu pierwotnie budowano jedynie parterowe obiekty gospodarcze).
Zabudowa i zagospodarowanie.
Przy Włodkowica powstały w XIX wieku liczne obiekty związane z funkcjonowaniem wrocławskiej gminy żydowskiej. M.in. w 1820 nabyto posesję w kwartale pomiędzy ulicą św. Antoniego 35 a Włodkowica 5-9, i kilka lat później zbudowano na niej synagogę Pod Białym Bocianem; na posesji nr 14 powstało w 1854 Żydowskie Seminarium Teologiczne. Dziś również siedziba Gminy Wyznaniowej Żydowskiej we Wrocławiu mieści się przy ul. Włodkowica nr 9.
Przy Włodkowica 4 znajdowała się rezydencja hrabiów Ballestremów, tzw. Pałac Ballestremów. 
Wschodnia część dawnej Włodkowica, pomiędzy Krupniczą a Świdnicką, przebiegała wzdłuż "Exercierplatz" ("Placu Ćwiczeniowego", dziś Plac Wolności) i wzdłuż południowego skrzydła rozbudowanego ok. 1845 zamku królów pruskich. Odcinek ten został wyłączony z tej ulicy w 1916; skrajna wschodnia jego część, tuż przy Świdnickiej, pomiędzy budynkiem Opery a Hotelem Monopol nazwana została "Agnes Sorma Straße", pozostałą część, aż do Krupniczej, włączono do "Schloßplatz" ("Plac Zamkowy" na miejscu wcześniejszego "Ćwiczeniowego"). Od tego czasu ulica Włodkowica liczy około 0,47 km długości.
Po zniszczeniach podczas ostrzału "Festung Breslau" wiosną 1945 zabudowa ulicy uległa poważnym uszkodzeniom lub zniszczeniu, w części jednak w późniejszych latach ją odbudowano. M.in. w budynku nr 20 położonym w sąsiedztwie skrzyżowania z ul. Ruską znajduje się dziś urząd stanu cywilnego. Patronem ulicy został Paweł Włodkowic.

</doc>
<doc id="1562839" url="https://pl.wikipedia.org/wiki?curid=1562839" title="Harakat">
Harakat

Harakat (حركات) albo taszkil (تشكيل) – system wokalizacji spółgłosek arabskiego alfabetu przy pomocy dodatkowych znaków diakrytycznych. System ten jest jednak używany prawie wyłącznie w Koranie i w podręcznikach.

</doc>
<doc id="1562840" url="https://pl.wikipedia.org/wiki?curid=1562840" title="Konsolidacja (logistyka)">
Konsolidacja (logistyka)

Konsolidacja – proces łączenia niewielkich przesyłek (między innymi od różnych dostawców dla różnych odbiorców) w celu transportu ich w jednym kontenerze. Przesyłki takie nazywane są również niepełnokontenerowymi lub drobnicą (LCL – "Less than Container Load").
W celu transportu np. z Azji do Europy dóbr mieszczących się na czterech paletach usługa pełnokontenerowa byłaby nieopłacalna, więc można skorzystać z konsolidacji - towar zostaje dostarczony (zwykle ciężarówką) do magazynu w którym odbywa się konsolidacja przesyłki razem z innymi do jednego kontenera, po czym ten kontener zostaje wyekspediowany (zwykle drogą morską - jeśli konsolidacja miała miejsce w głębi lądu zwykle wchodzi w grę dostarczenie kontenera do portu samochodem, pociągiem lub z wykorzystaniem żeglugi śródlądowej). Po dotarciu do portu docelowego dostarcza się kontener do magazynu w którym odbywa się dekonsolidacja i dostarczenie dóbr do poszczególnych odbiorców.
Do transportu drobnicy wykorzystuje się dokładnie takie same kontenery co do przesyłek pełnokontenerowych.

</doc>
<doc id="1562842" url="https://pl.wikipedia.org/wiki?curid=1562842" title="Vinnie Johnson">
Vinnie Johnson

Vincent "Vinnie" Johnson (ur. 1 września 1956 w Nowym Jorku) – amerykański koszykarz, rzucający obrońca. Dwukrotny mistrz NBA.
Mierzący 188 cm wzrostu koszykarz studiował na Baylor University, gdzie grał w drużynie uczelnianej Baylor Bears. Do NBA został wybrany z numerem 7. w drafcie w 1979 przez Seattle SuperSonics. Grał w tym zespole ponad dwa lata. W 1981 został oddany do Detroit Pistons. W Detroit występował do 1991 i stał się ważną częścią teamu określanego mianem "Bad Boys". Pierścienie mistrzowskie zdobywał w 1989 i 1990. Karierę zakończył w San Antonio Spurs (1992). Jego numer (15) został zastrzeżony przez Pistons.
W sezonie 1986/1987 zajął drugie miejsce w głosowaniu na najlepszego „szóstego” zawodnika ligi.

</doc>
<doc id="1562843" url="https://pl.wikipedia.org/wiki?curid=1562843" title="A.C. Milan w sezonie 1960/1961">
A.C. Milan w sezonie 1960/1961

Osiągnięcia i skład piłkarskiego zespołu A.C. Milan w sezonie 1960/61.
Skład zespołu.
Bramkarze:
Obrońcy:
Pomocnicy:
Napastnicy:
Bibliografia.
Źródła drukowane:
Źródła internetowe:

</doc>
<doc id="1562844" url="https://pl.wikipedia.org/wiki?curid=1562844" title="Instrukcja poselska">
Instrukcja poselska

Instrukcja poselska – Akt normatywny wydawany w okresie Rzeczypospolitej szlacheckiej przez sejmiki ziemskie, przekazywany posłom na Sejm walny. Zawierał dyrektywy w sprawach mających stanowić punkt obrad Sejmu. W ostatnich latach panowania króla Zygmunta Augusta zaczęto sporządzać je w formie pisemnej, nie miały jednak ścisłej formy dokumentów. Były spisywane przez deputatów, którzy opatrywali je swoimi pieczęciami. Oryginalne instrukcje oddawano do rąk posłów na obrady Sejmu, a od początku XVII wieku tekst instrukcji włączano do ksiąg grodzkich.

</doc>
<doc id="1562845" url="https://pl.wikipedia.org/wiki?curid=1562845" title="Luis Antonio Carniglia">
Luis Antonio Carniglia



</doc>
<doc id="1562846" url="https://pl.wikipedia.org/wiki?curid=1562846" title="Mixtape Vol. 3">
Mixtape Vol. 3

Mixtape Vol. 3 – trzeci album studyjny polskiego DJ-a i producent muzycznego DJ-a Decks. Wydawnictwo ukazało się 16 sierpnia 2003 roku nakładem wytwórni muzycznej T1-Teraz.
Nagrania dotarły do 34. miejsca zestawienia OLiS. 
Lista utworów.
Opracowano na podstawie materiału źródłowego.

</doc>
<doc id="1562848" url="https://pl.wikipedia.org/wiki?curid=1562848" title="A.C. Milan w sezonie 1959/1960">
A.C. Milan w sezonie 1959/1960

Osiągnięcia i skład piłkarskiego zespołu A.C. Milan w sezonie 1959/60.
Skład zespołu.
Bramkarze:
Obrońcy:
Pomocnicy:
Napastnicy:
Bibliografia.
Źródła drukowane:
Źródła internetowe:

</doc>
<doc id="1562850" url="https://pl.wikipedia.org/wiki?curid=1562850" title="Zeno Roth">
Zeno Roth

Zeno Roth, właśc. Jochen Roth (ur. 30 czerwca 1956 w Düsseldorfie, zm. 5 lutego 2018) – niemiecki gitarzysta rockowy, młodszy brat Ulego Jona Rotha byłego członka grupy Scorpions.
Życiorys.
W 1963 przeprowadził się do Hanoweru. W wieku 17–19 lat pobierał lekcje gry na skrzypcach. W 1974 roku założył swój pierwszy zespół o nazwie Black Angel, który koncertował na terenie Niemiec. Zespół jednak rozpadł się w 1977 roku. W rok później Zeno Roth przeprowadził się do Wielkiej Brytanii. Wtedy zaczął się czas pisania utworów, które swoje światło dzienne ujrzały w momencie utworzenia kolejnej grupy o nazwie Zeno w lutym 1984 roku. Muzyka tejże grupy to melodyjny rock. Najsłynniejszymi utworami zespołu są: "Eastern Sun", "A little more love" i "Love will live". Dodatkowo Zeno Roth brał udział w różnych przedsięwzięciach koncertowych np. w kwietniu 1991 w zorganizowanym przez jego brata, Ulego Jona, koncercie o nazwie: "The Jimi Hendrix Concert". Od sierpnia 2000 mieszkał w Wielkiej Brytanii, gdzie dalej pracował w branży muzycznej.

</doc>
<doc id="1562851" url="https://pl.wikipedia.org/wiki?curid=1562851" title="Al-Madżma’a">
Al-Madżma’a

Al-Madżma’a (arab. المجمعة, "Al-Maǧmaʿa") – miasto w Arabii Saudyjskiej, w prowincji Rijad. W 2010 roku liczyło ok. 48 tys. mieszkańców.

</doc>
<doc id="1562853" url="https://pl.wikipedia.org/wiki?curid=1562853" title="Ryżniak">
Ryżniak

Ryżniak ("Oryzomys") – rodzaj ssaka z podrodziny bawełniaków (Sigmodontinae) w obrębie rodziny chomikowatych (Cricetidae).
Zasięg występowania.
Rodzaj obejmuje gatunki występujące w Ameryce.
Morfologia.
Długość ciała (bez ogona) 94–152 mm, długość ogona 100–173 mm, długość ucha 13–18 mm, długość tylnej stopy 24–40 mm; masa ciała 40–80 g.
Systematyka.
Podział systematyczny.
Do rodzaju należą następujące żyjące współcześnie i wymarłe po 1500 roku gatunki:

</doc>
<doc id="1562854" url="https://pl.wikipedia.org/wiki?curid=1562854" title="Al-Kadima">
Al-Kadima

Al-Kadima (arab. "القضيمة") – wieś położona w saudyjskiej prowincji Mekka, 44 km na północ od Dżuddy.

</doc>
<doc id="1562856" url="https://pl.wikipedia.org/wiki?curid=1562856" title="A.C. Milan w sezonie 1958/1959">
A.C. Milan w sezonie 1958/1959

Osiągnięcia i skład piłkarskiego zespołu A.C. Milan w sezonie 1958/59.
Skład zespołu.
Bramkarze:
Obrońcy:
Pomocnicy:
Napastnicy:
Bibliografia.
Źródła drukowane:
Źródła internetowe:

</doc>
<doc id="1562858" url="https://pl.wikipedia.org/wiki?curid=1562858" title="Al-Kajsuma">
Al-Kajsuma

Al-Kajsuma (arab. "القيصومة") – miasto położone w saudyjskiej Prowincji Wschodniej, przedmieście pobliskiego Hafar al-Batin.

</doc>
<doc id="1562860" url="https://pl.wikipedia.org/wiki?curid=1562860" title="Ryan Bowen">
Ryan Bowen

Ryan Cleo Bowen (ur. 20 listopada 1975 w Fort Madison) – amerykański koszykarz, grający na pozycji silnego skrzydłowego. Obecnie jest asystentem trenera w Denver Nuggets.
Kariera zawodnicza.
Bowen grał w uczelnianej drużynie Iowa Hawkeyes. Podczas czwartego sezonu gry na parkietach akademickich zdobywał średnio 14,4 punktu, 8,7 zbiórki i 2,5 asysty na mecz. Został wybrany w drugiej rundzie draftu 1998 przez Denver Nuggets. Jednak dopiero po roku podpisał kontrakt z Nuggets, grając jeszcze w drużynie ligi tureckiej, Oyak Renault. Grał tam przez 5 lat, później, jako wolny agent podpisał kontrakt z Houston Rockets. Po dwóch sezonach, przed startem rozgrywek 2006/07, został zwolniony przez Rockets. 
W styczniu 2007 roku podpisał dwumiesięczny kontrakt opcją przedłużenia go do końca sezonu z hiszpańskim klubem TAU Cerámica. Z powodu kontuzji nie zagrał w tym klubie ani jednego meczu. W marcu 2007 podpisał kontrakt z izraelską drużyną Ironi Naharia, gdzie dokończył sezon. 
Przed sezonem 2007/08 powrócił do NBA, podpisując kontrakt z New Orleans Hornets. Po dwóch latach gry w barwach Hornets, przed sezonem 2009/10 podpisał niegwarantowany kontrakt z Oklahoma City Thunder, który został przedłużony po obozie przygotowawczym. 25 listopada 2009, po rozegraniu jednego meczu, został zwolniony przez Thunder.
Kariera trenerska.
Po zakończeniu kariery zawodniczej, w 2010, Bowen został zatrudniony przez University of Iowa jako analityk wideo. Po ponad roku, w grudniu 2011, został asystentem trenera w Denver Nuggets. Spędził tam dwa sezony, po czym został asystentem trenera w Sacramento Kings.
Życie prywatne.
Ryan Bowen ma trójkę dzieci, córkę i dwóch synów ze swoją żoną Wendy. Został nagrodzony Chopper Travaglini Award za zasługi dla społeczności w Denver.

</doc>
<doc id="1562862" url="https://pl.wikipedia.org/wiki?curid=1562862" title="Al-Kunfuza">
Al-Kunfuza

Al-Kunfuza (arab. "القنفذة") - nadbrzeżne miasto położone w Arabii Saudyjskiej (prowincja Mekka).

</doc>
<doc id="1562863" url="https://pl.wikipedia.org/wiki?curid=1562863" title="Moko">
Moko

Moko () – tradycyjny maoryski tatuaż ciała i twarzy. Jeden z elementów tożsamości i dziedzictwa narodowego autochtonicznej ludności Nowej Zelandii.
Tatuowanie twarzy jest powszechne wśród wszystkich mieszkańców Polinezji. Na Nowej Zelandii zwyczaj moko był wyrazem statusu społecznego, m.in. ze względu na koszt jego wykonania był dostępny tylko dla wodzów plemiennych i znamienitych wojowników. Co do zasady prawo do moko posiadali tylko mężczyźni, aczkolwiek kobiety czasem miały tatuowane okolice ust i brody (tych tatuaży nie nazywano moko).
Po zakończeniu „wojny muszkietów” (patrz wojny maoryskie), które doprowadziły do wyniszczenia części klanów oraz do ogólnego upadku kultury Maorysów, stopniowo odchodzono od moko aż do zupełnego zaniechania jego stosowania pod koniec XIX w.

</doc>
<doc id="1562864" url="https://pl.wikipedia.org/wiki?curid=1562864" title="A.C. Milan w sezonie 1957/1958">
A.C. Milan w sezonie 1957/1958

Osiągnięcia i skład piłkarskiego zespołu A.C. Milan w sezonie 1957/58.
Skład zespołu.
Bramkarze:
Obrońcy:
Pomocnicy:
Napastnicy:
Bibliografia.
Źródła drukowane:
Źródła internetowe:

</doc>
<doc id="1562865" url="https://pl.wikipedia.org/wiki?curid=1562865" title="Jan Kiwerski">
Jan Kiwerski



</doc>
<doc id="1562866" url="https://pl.wikipedia.org/wiki?curid=1562866" title="27 Wołyńska Dywizja Armii Krajowej">
27 Wołyńska Dywizja Armii Krajowej



</doc>
<doc id="1562868" url="https://pl.wikipedia.org/wiki?curid=1562868" title="Ta moko">
Ta moko



</doc>
<doc id="1562869" url="https://pl.wikipedia.org/wiki?curid=1562869" title="Rabigh">
Rabigh

Rabigh (arab. "رابغ") – miasto położone w saudyjskiej prowincji Mekka. Według spisu ludności z 2010 roku liczyło 55 304 mieszkańców. Ośrodek przemysłowy. Do początków XVII wieku nazywane Al-Johfa.

</doc>
<doc id="1562873" url="https://pl.wikipedia.org/wiki?curid=1562873" title="A.C. Milan w sezonie 1956/1957">
A.C. Milan w sezonie 1956/1957

Osiągnięcia i skład piłkarskiego zespołu A.C. Milan w sezonie 1956/57.
Skład zespołu.
Bramkarze:
Obrońcy:
Pomocnicy:
Napastnicy:
Bibliografia.
Źródła drukowane:
Źródła internetowe:

</doc>
<doc id="1562876" url="https://pl.wikipedia.org/wiki?curid=1562876" title="Ślepiec">
Ślepiec

Ślepiec ("Spalax") – rodzaj ssaka z podrodziny ślepców (Spalacinae) w obrębie rodziny ślepcowatych (Spalacidae).
Zasięg występowania.
Rodzaj obejmuje gatunki występujące w południowo-wschodniej Europie i południowo-zachodniej Azji.
Morfologia.
Długość ciała 190–350 mm, ogon niewidoczny; masa ciała 120–1000 g.
Nazwa zwyczajowa.
W polskiej literaturze zoologicznej nazwa „ślepiec” była używana dla oznaczenia gatunku "Spalax microphthalmus". W wydanej w 2015 roku przez Muzeum i Instytut Zoologii Polskiej Akademii Nauk publikacji „Polskie nazewnictwo ssaków świata” gatunkowi temu przypisano oznaczenie ślepiec stepowy, rezerwując nazwę „ślepiec” dla rodzaju "Spalax".
Podział systematyczny.
Do rodzaju należą następujące występujące współcześnie gatunki:
Opisano również gatunki wymarłe:

</doc>
<doc id="1562877" url="https://pl.wikipedia.org/wiki?curid=1562877" title="Spalax microphthalmus">
Spalax microphthalmus



</doc>
<doc id="1562878" url="https://pl.wikipedia.org/wiki?curid=1562878" title="Zoran Tošić">
Zoran Tošić

Zoran Tošić, cyr. Зоран Тошић (ur. 28 kwietnia 1987 w Zrenjaninie) – serbski piłkarz występujący na pozycji pomocnika. Mierzy 171 cm wzrostu.
Jest wychowankiem klubu FK Radnički Zrenjanin. Następnie występował w innych klubach z tego miasta: Futurze, Proleterze oraz Banacie. W 2007 roku trafił do Partizana Belgrad, zaś 2 lata później do Manchesteru United, gdzie nie zdołał przebić się do podstawowego składu. Przebywał również na wypożyczeniu w FC Köln. W swojej karierze świętował mistrzostwo Serbii oraz mistrzostwo Anglii.
W reprezentacji Serbii U-21 grał w latach 2007–2009, zaś w seniorskiej reprezentacji zadebiutował w 2007 roku. Ma za sobą występ na Mistrzostwach Europy U-21 2007, gdzie Serbia zdobyła srebro oraz Mistrzostwach Europy U-21 2009. Grał też na turnieju Igrzysk Olimpijskich 2008 w Pekinie oraz na Mundialu 2010 w Południowej Afryce. Zarówno igrzyska jak i mistrzostwa świata Serbowie zakończyli na fazie grupowej.
Życie prywatne.
Zoran Tošić urodził się w miejscowości Zrenjanin, w północno-wschodniej Serbii. Mówi o sobie, że jest człowiekiem rodzinnym. W 2010 roku urodziła mu się córka Ina. Jego pseudonimem jest „Bambi”. Na pierwszym treningu w drużynie Banata zaczęto tak na niego mówić, ponieważ był najmłodszy w drużynie oraz bardzo chudy.
Kariera.
Początki.
W wieku juniorskim grał w klubach: FK Radnički oraz ŠF Futura. Seniorską karierę piłkarską rozpoczął w klubie z rodzinnego miasta, Proleter Zrenjanin. Drużyna ta występowała wtedy w Srpska Liga Vojvodina. W zespole Proletera występował do końca sezonu 2005/06, w którym zagrał w sumie w 7 meczach. Po fuzji Proletera z klubem z Super liga Srbije, Budućnostią Banatski Dvor w 2006 roku, Zoran Tosić trafił do nowo powstałego Banata Zrenjanin. W sezonie 2006/07 grał na tyle dobrze (25 meczów, 2 bramki), że został dostrzeżony przez Partizana Belgrad. Ówczesny wicemistrz Serbii kupił go w lipcu 2007 roku za 400.000 euro.
Partizan Belgrad (2007–2009).
W barwach drużyny Grobari, Zoran Tošić zadebiutował 11 sierpnia 2007 roku, wchodząc z ławki rezerwowych w meczu z Vojvodiną (0:1) na stadionie Karađorđe w Nowym Sadzie. Potem na dobre zagościł w pierwszym składzie Partizana. Świetne występy w lidze przyniosły mu powołanie do reprezentacji Serbii. W sezonie 2007/08 wystąpił w 32 meczach ligowych i zdobył 8 bramek. Zagrał też 7 meczów w drużynie narodowej. W sezonie 2008/09 zainteresowanie zawodnikiem wyraził angielski potentat, Manchester United. Rundę jesienną spędził jeszcze w Partizanie. Kluby doszły do porozumienia 22 listopada 2008 roku – Zoran Tošić wraz z kolegą z drużyny, Ademem Ljajiciem, miał przenieść się do klubu z Manchesteru, tyle że on w styczniu 2009 roku, zaś cztery lata młodszy Ljajić, dokładnie rok później. Jak się później okazało Adem Ljajić nie dostał pozwolenia na pracę w Wielkiej Brytanii, więc był zmuszony pozostać w dotychczasowym klubie.
Przez dwa lata gry w Partizanie, Tošić zdobył wraz z nim mistrzostwo i puchar Serbii, zagrał też dla niego w 46 meczach i zdobył 14 bramek.
Manchester United (2009–2010).
Zoran Tošić w styczniu 2009 roku stał się piłkarzem Manchesteru United. Angielski klub zapłacił za niego Partizanowi 8 mln euro. Jego debiut w lidze nastąpił 28 stycznia 2009 roku w meczu z West Bromwich Albion (5:0). Zmienił wtedy Carlosa Téveza. W sumie, w Premier League zagrał w 2 meczach. W sezonie 2008/2009 świętował wraz z klubem mistrzostwo Anglii oraz triumf w Carling Cup. W sezonie 2009/2010 grywał głównie w Premiership Reserve League North – wystąpił w sześciu spotkaniach, w których strzelił cztery gole. W styczniu 2010 roku, władze „Czerwonych Diabłów” zdecydowały się wypożyczyć Tošicia na pół roku do niemieckiego klubu 1. FC Köln, by zawodnik mógł się rozwijać. Ostatecznie Tošić został sprzedany w lipcu 2010 do CSKA Moskwa za 10 milionów euro.
FC Köln (2010).
27 stycznia 2010 roku wyjechał do Kolonii, by grać tam do końca sezonu 2009/2010. W drużynie z Nadrenii Północnej-Westfalii, Tošić zadebiutował 30 stycznia 2010 roku w wygranym meczu z Eintrachtem Frankfurt (2:1). 27 marca 2010 roku strzelił dwa gole przeciwko drużynie Hannoveru 96 (4:1). W Bundeslidze Serb zagrał w sumie w 13 meczach i zdobył 5 bramek. W meczach z Eintrachtem Frankfurt, FC Schalke 04 (0:2), Bayernem (1:1) oraz 1. FSV Mainz 05 (0:1) nie grał od pierwszej minuty. Zawodnik deklarował chęć transferu definitywnego, jednak FC Köln nie doszedł do porozumienia z Manchesterem.
CSKA Moskwa (2010–2017).
Zoran Tošić w nowym klubie dostał koszulkę z numerem 21. O miejsce w pierwszym składzie na pozycji skrzydłowego konkurował ze swoim rodakiem, Milošem Krasiciem. Ten jednak odszedł w przerwie letniej przed sezonem 2010/2011 do włoskiego Juventusu Turyn. W barwach CSKA Moskwa zadebiutował 1 sierpnia 2010 roku w wygranym meczu ze Spartakiem Moskwa (2:1). Zawodnik wystąpił w podstawowym składzie, zaś w 73. minucie został zmieniony przez Sekou Oliseha. 15 sierpnia 2010 roku, w meczu z Anży Machaczkała, zdobył swoją pierwszą bramkę dla CSKA. Gole zdobywał również w konfrontacji z Ałaniją Władykaukaz (2:1) i Krylją Sowietow (4:3). Pierwszym meczem Tošicia w europejskich pucharach w barwach CSKA było spotkanie z Anorthosisem Famagusta (4:0), w którym Serb zaliczył dwa trafienia.
Reprezentacja.
U-21.
Zoran Tošić w reprezentacji Serbii U-21 zadebiutował 23 marca 2007 roku w meczu z Belgią. Pierwszego gola w serbskiej drużynie młodzieżowej zdobył 27 marca 2007 roku w meczu z Portugalią. W tym samym roku wystąpił w finałach Mistrzostw Europy U-21 w Holandii, gdzie wraz z kolegami dotarł do finału turnieju. Ten sukces dał jego drużynie przepustkę do igrzysk olimpijskich. W 2008 roku wystąpił na Igrzyskach Olimpijskich w Pekinie. Również w 2009 roku zagrał na młodzieżowych mistrzostwach Starego Kontynentu. W sumie w kadrze młodzieżowej zagrał w 17 meczach, zdobył w nich 2 gole.
Serbia.
W seniorskiej reprezentacji kraju zadebiutował we 8 września 2007 roku w meczu z Finlandią. Pierwszego gola w kadrze zdobył 12 sierpnia 2009 roku w meczu z RPA. W czerwcu 2010 roku został powołany na mistrzostwa świata. Nie zagrał w dwóch pierwszych meczach turnieju, rozegranych 13 czerwca z reprezentacją Ghany (0:1) oraz meczem Niemcami (1:0), który odbył się 18 czerwca. W meczu z Australią (1:2) grał od 62. minuty. Ostatecznie Serbia swój udział w mundialu zakończyła na fazie grupowej.

</doc>
<doc id="1562879" url="https://pl.wikipedia.org/wiki?curid=1562879" title="Mike Hailwood">
Mike Hailwood

Michael Stanley Bailey „Mike” Hailwood (ur. 2 kwietnia 1940 w Great Milton w hrabstwie Oxfordshire, zm. 23 marca 1981 w Birmingham) – brytyjski motocyklista i kierowca wyścigowy.
Dziewięciokrotny motocyklowy Mistrz Świata; noszący przydomek "The Bike". Obok Giacomo Agostiniego i Johna Surteesa powszechnie uznawany za jednego z najlepszych motocyklistów wyścigowych w historii. Jeden z nielicznych, obok m.in. Surteesa i Jeana-Pierre Beltoise, którzy startowali również w Formule 1.
Kariera motocyklowa.
Karierę rozpoczął w 1957 roku. Rok później zaliczył debiut w Mistrzostwach Świata, startując w zaliczanym ówcześnie do punktacji Grand Prix Wyspy Man (Isle of Man Tourist Trophy). W 1959 roku wygrał swój pierwszy wyścig, Grand Prix Ulsteru w klasie 125 cm³.
W 1961 roku przeszedł do fabrycznego zespołu Hondy i od razu zdobył swój pierwszy tytuł Mistrza Świata (w klasie 250 cm³). Po tym sukcesie skoncentrował się na zdobyciu najbardziej prestiżowej korony, czyli klasy 500 cm³ (obecna MotoGP). W tym celu przesiadł się na motocykle MV Agusta, a swoje zamierzenia zrealizował w imponującym stylu. W latach 1962–1965 cztery razy z rzędu triumfował w Mistrzostwach Świata 500 cm³. W kolejnych dwóch sezonach ponownie jeździł na Hondzie, ale przegrał rywalizację z nową gwiazdą MV Agusty, Giacomo Agostinim, w zamian zdobywając tytuły w klasach 250 cm³ i 350 cm³.
Równocześnie odnosił wielkie sukcesy w Isle Of Man TT. W latach 1958–1967 wygrał ten wyścig 12 razy (łącznie z klasyfikacjami według pojemności silnika). Najbardziej udanym był 1961 rok, gdzie triumfował w trzech klasach, lecz najbardziej pamiętnym 1967, gdzie stoczył niesamowity pojedynek z Giacomo Agostinim, zakończony awarią MV Agusty Włocha na przedostatnim okrążeniu.
Po sezonie 1967 Honda wycofała się z Mistrzostw Świata, a Hailwood odrzucił ofertę pozostania na liście płac koncernu, w razie powrotu do startów. Nigdy nie brał już udziału w pełnym sezonie Motocyklowych Mistrzostw Świata. Łącznie w latach 1958–1967 wystartował w 152 rundach MŚ, w których odniósł 76 zwycięstw.
Kariera samochodowa.
Zainspirowany sukcesami Johna Surteesa w Formule 1, już w 1963 roku zaliczył debiut w prywatnym zespole Rega Parnella podczas Grand Prix Wielkiej Brytanii na torze Silverstone, gdzie zajął ósme miejsce. Kontynuował starty w ekipie Parnella do 1965 roku, gdy postanowił skoncentrować się wyłącznie na motocyklach.
Od 1968 roku startował okazyjnie w wyścigach samochodów sportowych, by w 1971 roku powrócić do Formuły 1 w barwach zespołu Johna Surteesa. W swoim pierwszym występie po sześcioletniej przerwie, zajął czwarte miejsce, a było to słynne Grand Prix Włoch 1971, gdzie Peter Gethin ustanowił ówczesny rekord średniej prędkości wyścigu F1 – 242 616 km/h, a pierwszych pięciu kierowców na mecie dzieliło zaledwie 0.6 sekundy.
Równocześnie reprezentował barwy zespołu Surteesa w Formule 2, gdzie w 1972 zdobył tytuł Mistrza Europy, wygrywając pięć z 14 wyścigów.
W sezonie 1972, swoim najlepszym w Formule 1, zajął drugie miejsce w Grand Prix Włoch, a w punktacji generalnej uplasował się na ósmym miejscu.
W 1973 roku notował słabe wyniki, nie zdobywając ani jednego punktu, ale do historii sportu przeszedł, gdy podczas Grand Prix Południowej Afryki na torze Kyalami wyciągnął z płonącego bolidu Shadowa Claya Regazzoniego. W uznaniu tego czynu został odznaczony Medalem Jerzego.
W 1974 roku został trzecim kierowcą zespołu McLarena, partnerując Emersonowi Fittipaldiemu oraz Denny Hulme’owi. Podczas Grand Prix Południowej Afryki na torze Kyalami po raz drugi w swojej karierze stanął na podium wyścigu F1; zajął trzecie miejsce.
Kariera Hailwooda została przerwana po poważnym wypadku w Grand Prix Niemiec na torze Nürburgring. Na przedostatnim okrążeniu Brytyjczyk uderzył w barierę w sekcji Pflanzgarten i doznał złamania obu kostek oraz uszkodzenia kolana.
Łącznie w latach 1963–1965 oraz 1971-1974 wziął udział w 50. wyścigach Grand Prix; zdobył 29 punktów.
Powrót na Wyspę Man.
Po jedenastu latach przerwy, w 1978 roku, powrócił na Wyspę Man, gdzie, wbrew wszelkim oczekiwaniom, sensacyjnie wygrał główny wyścig Tourist Trophy. Rok później triumfował w klasie Senior, po czym oficjalnie zakończył karierę. Łącznie na swoim koncie zapisał 14 zwycięstw w TT, więcej w historii odniósł tylko Joey Dunlop.
W 1979 roku w uznaniu zasług został odznaczony Orderem Imperium Brytyjskiego V klasy (MBE).
Życie osobiste.
Był żonaty z Pauline Barbarą Nash (data ślubu 11 czerwca 1975 roku); miał dwoje dzieci syna Davida oraz córkę Michelle. Na stałe mieszkał w Tanworth-in-Arden.
Śmierć.
21 marca 1981 roku jechał prywatnym Roverem SD1 do pobliskiego sklepu wraz z dwójką swoich dzieci. W drodze powrotnej, na autostradzie A435 Alcester Road, kierowca ciężarówki wykonał nieprawidłowy manewr zawracania i zderzył się z Roverem Hailwooda. Córka Michelle zginęła na miejscu, natomiast sam Hailwood zmarł dwa dni później z powodu obrażeń w szpitalu Selly Oak w Birmingham.
Wdowa Pauline oraz syn David, który przeżył feralny wypadek obecnie prowadzą oficjalną stronę kierowcy, „Mike The Bike”; są także właścicielami "Hailwood Lounge" w hiszpańskiej Maladze, gdzie można podziwiać trofea i zdjęcia dokumentujące bogatą karierę Brytyjczyka.

</doc>
<doc id="1562881" url="https://pl.wikipedia.org/wiki?curid=1562881" title="Złuszczające śródmiąższowe zapalenie płuc">
Złuszczające śródmiąższowe zapalenie płuc

Złuszczające śródmiąższowe zapalenie płuc (, DIP) – rzadka choroba zaliczana do idiopatycznych śródmiąższowych zapaleń płuc występująca u osób palących, najczęściej w wieku 30-50 lat. Choroba objawia się kaszlem i dusznością, w badaniu przedmiotowym stwierdza się palce pałeczkowate, podczas osłuchiwania stetoskopem trzeszczenia nad dolnymi polami płucnymi. W gazometrii wykazać można hipoksemię. W badaniu rentgenowskim klatki piersiowej stwierdza się zmiany o charakterze "mlecznego szkła" (nieznaczne zacienienie obszaru płuc z widocznym rysunkiem naczyń krwionośnych). W badaniu tomokomputerowym widoczne są zmiany o charakterze "mlecznego szkła" i siateczkowate zlokalizowane na obwodzie płuc. W diagnostyce wykorzystuje się również badanie histopatologiczne tkanki pobranej w czasie biopsji płuca. W leczeniu stosuje się kortykosterydy. Opisano skuteczną terapię metyloprednizolonem u 10-letniego dziecka.

</doc>
<doc id="1562882" url="https://pl.wikipedia.org/wiki?curid=1562882" title="Mandy Smith">
Mandy Smith

Amanda Louise Smith (ur. 17 lipca 1970 w Londynie) – angielska piosenkarka pop i modelka.
Życiorys.
Wczesne lata.
Urodziła się w irlandzkiej rzymskokatolickiej rodzinie. Jej matka Patsy była rozwiedziona. Wychowywała się w Tottenham na obszarze Londynu wraz ze starszą siostrą Nicolą.
W 1983, kiedy miała 13 lat związała się z 48-letnim wówczas Billem Wymanem, basistą zespołu The Rolling Stones. Poznali się w północnym Londynie podczas zabawy w nocnym klubie z jej starszą siostrą. Przez dwa lata ich związek pozostał w ścisłej tajemnicy. Ale kiedy informacja została podana do wiadomości publicznej, stała się największym skandalem show-biznesu dekady. Jej matka zaakceptowała ten związek. W 2010, w wywiadzie dla „Daily Mail”, Smith wyznała, że rozpoczęła stosunki seksualne z Wymanem mając zaledwie 14 lat. 2 czerwca 1989, w wieku 18 lat Smith poślubiła 52-letniego wtedy Wymana. Na ich ślubie pojawili się m.in. Mick Jagger, Jerry Hall i Keith Richards. W 1991 rozwiedli się.
Kariera.
W 1987 Mandy rozpoczęła pracę z wytwórnią PWL Records i producentami Stock Aitken &amp; Waterman, którzy byli twórcami przebojów Kylie Minogue, Bananaramy, Ricka Astleya i Sabriny.
Mandy zadebiutowała singlem „I Just Can't Wait” (1987), który był numerem 1. w Japonii. Drugi singiel „Positive Reaction” (1987) też odnosił sukcesy. Kolejne dwa single: „Boys and Girls” oraz „Victim of Pleasure” pochodziły już z 1988. W tym samym roku Mandy wydała swój debiutancki album, zatytułowany po prostu "Mandy". W 1989 został wydany singiel „Don't You Want Me Baby”, który był coverem zespołu The Human League. Mandy nagrała również oryginalną wersję singla „Got to Be Certain” (1987), który został singlem piosenkarki Kylie Minogue (1988) i odnosił duże sukcesy. Ze względu na stan zdrowia Smith musiała zakończyć swoją krótką muzyczną karierę.
W 1994 wydała autobiografię zatytułowaną "It's All Over Now".
Życie prywatne.
19 czerwca 1993 ponownie wyszła za mąż, za dziesięć lat starszego od niej piłkarza Millwall F.C. Pata Van Dena Hauwe'a, ale ich związek trwał tylko dwa lata, do 1997. W latach 2001-2002 była zaręczona z Ianem Mosby, modelem „Vanity Fair”, z którym ma syna Maxa Harrisona (ur. 9 maja 2001).
Przeniosła się do Manchesteru, gdzie wspólnie z siostrą otworzyła sklep odzieżowy. W 2005 decydowała się dołączyć do grupy przyjaciół, którzy udali się na pielgrzymkę do sanktuarium w Medjugorje, gdzie w odległości dziesięciu metrów pojawił się wizerunek Maryi w białym płaszczu. Od tego momentu zaczęła chodzić do kościoła i modliła się. "„Teraz mam Boga jako Tego, u którego mogę szukać porady. Rozmawiam z nim codziennie i mogę powiedzieć, że jest cudowny mężczyzna w moim życiu. Nie boję się niczego”" - wyznała.

</doc>
<doc id="1562883" url="https://pl.wikipedia.org/wiki?curid=1562883" title="Zoran Tosić">
Zoran Tosić



</doc>
<doc id="1562884" url="https://pl.wikipedia.org/wiki?curid=1562884" title="I Believe I Can Fly">
I Believe I Can Fly

I Believe I Can Fly – singel amerykańskiego piosenkarza R&amp;B R. Kelly. Jest on także autorem tekstu oraz producentem. Piosenka była głównym utworem w filmie "Kosmiczny mecz".
"I Believe I Can Fly" zajęło ostatecznie 2. miejsce na amerykańskiej liście Billboard Hot 100, 1. na liście R&amp;B oraz 1. na brytyjskich listach przebojów. Utwór zdobył 3 nagrody Grammy i usytuował się na 406. pozycji na liście 500 utworów wszech czasów magazynu Rolling Stone.
W późniejszym okresie nagranie doczekało się wielu coverów, m.in. ze strony Yolandy Adams, Ruth Brown i Bianki Ryan.
Załoga 29. misji promu kosmicznego Atlantis na Międzynarodową Stację Kosmiczną – STS-122 usłyszała "I Believe I Can Fly" podczas 10. dnia lotu jako dźwięk budzika.

</doc>
<doc id="1562885" url="https://pl.wikipedia.org/wiki?curid=1562885" title="Hidalgo – ocean ognia">
Hidalgo – ocean ognia

Hidalgo – ocean ognia (oryg. "Hidalgo") – film z 2004 roku w reżyserii Joe Johnstona.
Fabuła.
W 1890 roku amerykański kurier firmy Pony Express, Frank Hopkins jedzie do Arabii, by wystawić swojego konia, tytułowego Hidalgo w wyścigu. Film oparty na faktach.

</doc>
<doc id="1562891" url="https://pl.wikipedia.org/wiki?curid=1562891" title="Quale">
Quale



</doc>
<doc id="1562892" url="https://pl.wikipedia.org/wiki?curid=1562892" title="Starsza pani musi zniknąć">
Starsza pani musi zniknąć

Starsza pani musi zniknąć (oryg. "Duplex") – amerykański film z 2003 roku w reżyserii Danny’ego DeVito.
Fabuła.
Para odnajduje wymarzone mieszkanie. Problemem jest osoba staruszki mieszkającej piętro wyżej, która nie daje im spokoju. Lokatorzy postanawiają pozbyć się uciążliwej sąsiadki.

</doc>
<doc id="1562896" url="https://pl.wikipedia.org/wiki?curid=1562896" title="Sweet Lady">
Sweet Lady



</doc>
<doc id="1562897" url="https://pl.wikipedia.org/wiki?curid=1562897" title="Broń Radom (piłka nożna)">
Broń Radom (piłka nożna)



</doc>
<doc id="1562901" url="https://pl.wikipedia.org/wiki?curid=1562901" title="Michael Johnson (ur. 1988)">
Michael Johnson (ur. 1988)

Michael Johnson (ur. 24 lutego 1988 w Urmston, Manchester) – angielski piłkarz, grający na pozycji pomocnika.
Kariera piłkarska.
Johnson szkolił się w drużynach juniorskich Leeds United, holenderskiego SBV Excelsior, a od 2002 w Evertonie. Dwa lata później dołączył do Manchesteru City, od 2006 stając się członkiem pierwszego zespołu. 
21 października 2006 zadebiutował w Premier League w barwach City w meczu przeciwko Wigan, przegranym 0:4. Drugi mecz w Premier League zagrał w marcu 2007 przeciwko Middlesbrough. Mecz ten był początkiem serii siedmiu kolejnych występów w pierwszej drużynie, która zakończyła się kontuzją ścięgna podkolanowego podczas meczu z Aston Villą. 
Swojego pierwszego gola w lidze strzelił w wygranym 1:0 meczu z Derby County. Johnson na przełomie 2007 i 2008 był wyłączony z gry z powodu usunięcia podwójnej przepukliny w brzuchu. Wrócił do gry 29 lutego 2008, grając pełne 90. minut w zremisowanym bezbramkowo meczu z Wigan. 
Johnson rozpoczął sezon 2008/09 w dobrej formie grając w pierwszych trzech spotkaniach sezonu. Potem pojawił się przez prawie rok z powodu ponownego urazu brzucha. Nie wrócił przez prawie siedem miesięcy. Po raz pierwszy w sezonie 2009/10 zagrał 28 września 2009 w wygranym 3:1 meczu z West Ham United. 28 października strzelił swojego pierwszego gola od ponad roku w meczu Pucharu Ligi przeciwko Scunthorpe United. 10 grudnia 2009 Manchester City ogłosił, że Johnson doznał poważnej kontuzji kolana podczas treningu, co wykluczało go z gry do końca sezonu.
27 lipca 2011 został wypożyczony do Leicester City, trenowanego przez byłego menadżera Manchesteru City Svena-Görana Erikssona. Dla "Lisów" zagrał tylko w 9 spotkaniach, kiedy to w styczniu 2012 doznał kolejnej kontuzji. W styczniu 2013 poinformowano, że jego kontrakt z Manchesterem City został rozwiązany, a Johnson zakończył karierę piłkarską. 
Kariera reprezentacyjna.
Johnson reprezentował Anglię w zespołach młodzieżowych do lat 16, 19 (6 występów) oraz 21.

</doc>
<doc id="1562902" url="https://pl.wikipedia.org/wiki?curid=1562902" title="Jenny from the Block">
Jenny from the Block

Jenny from the Block – główny singel promujący trzeci album studyjny Jennifer Lopez – "This Is Me... Then". Został wyprodukowany przez Cory’ego Rooneya, Troya Olivera i Poke &amp; Tone. singel został wydany w 2002 i szybko stał się numerem jeden w Kanadzie. Piosenka nawiązuje do dwóch poprzednich albumów Lopez On the 6 i J. Lo.
Informacje.
Piosenka pokazuje kontrast dwóch epok życia Lopez: dorastania w Bronksie i bycia gwiazdą. Deklaruje ona, że nadal jest „Jenny z osiedla”. Wiele wokalistek, np. Fergie i Gwen Stefani tak samo, jak Lopez napisały utwory podobne do „Jenny from the Block” (Fergie:"Glamorous”, a Gwen Stefani: „Orange County Girl”).
Lista utworów.
UK CD 1
UK CD 2
Australijski CD single

</doc>
<doc id="1562903" url="https://pl.wikipedia.org/wiki?curid=1562903" title="ERC Ingolstadt">
ERC Ingolstadt

ERC Ingolstadt – niemiecki klub hokejowy z siedzibą w Ingolstadt występujący w rozgrywkach DEL (od sezonu 2002/03).
W 2008 roku klub brał udział w Pucharze Spenglera.

</doc>
<doc id="1562904" url="https://pl.wikipedia.org/wiki?curid=1562904" title="Przyjaciel gangstera">
Przyjaciel gangstera

Przyjaciel gangstera (fr. "Tais-toi!") – francusko-włoski film komediowy z 2003 roku w reżyserii Francisa Vebera.
Opis fabuły.
Ruby i Quentin to para przestępców. Ruby jest milczącym gangsterem, zaś Quentin jest drobnym złodziejem, doprowadzającym wszystkich do wściekłości swoją naiwnością i gadatliwością. Gdy Ruby ucieka z więzienia Quentin przyłącza się do niego, wbrew woli Rubiego. Odtąd ukrywają się razem przed policją.

</doc>
<doc id="1562905" url="https://pl.wikipedia.org/wiki?curid=1562905" title="Hell’s Kitchen (film 1998)">
Hell’s Kitchen (film 1998)

Hell’s Kitchen - amerykański dramat kryminalny z 1998 r., w którym zagrali m.in. Rosanna Arquette, William Forsythe, Angelina Jolie, Mekhi Phifer i Johnny Whitworth. Reżyserem i autorem scenariusza był Tony Cinciripini.

</doc>
<doc id="1562906" url="https://pl.wikipedia.org/wiki?curid=1562906" title="Śródmiąższowa choroba płuc z zapaleniem oskrzelików oddechowych">
Śródmiąższowa choroba płuc z zapaleniem oskrzelików oddechowych

Śródmiąższowa choroba płuc z zapaleniem oskrzelików oddechowych (ang. respiratory bronchiolitis associated interstitial lung desease, RB-ILD) – rzadka choroba zaliczana do idiopatycznych śródmiąższowych zapaleń płuc, występująca u osób palących, najczęściej w wieku 30-50 lat. Choroba może przebiegać bezobjawowo, czasem stwierdza się palce pałeczkowate. W badaniach czynności płuc (np. spirometria) stwierdza się obturację oskrzeli i cechy restrykcji tkanki płucnej. W badaniu rentgenowskim klatki piersiowej stwierdza się zmiany o charakterze "mlecznego szkła" (nieznaczne zacienienie obszaru płuc z widocznym rysunkiem naczyń krwionośnych) i pogrubienie ścian oskrzeli. W badaniu tomokomputerowym widoczne są podobne zmiany obejmujące całe płuca oraz drobne guzki. W diagnostyce wykorzystuje się również badanie histopatologiczne tkanki pobranej w czasie biopsji płuca. Choroba ustępuje zwykle samoistnie po zaprzestaniu palenia tytoniu.
Niekiedy choroba przybiera formę ograniczoną jedynie do oskrzelików oddechowych i wówczas określa się ją jako zapalenie oskrzelików oddechowych (ang. respiratory bronchiolitis, RB). Ta forma dotyczy również osób palących, objawia się kaszlem lub przebiega bezobjawowo i nie powoduje znaczących zaburzeń czynności dróg oddechowych. W badaniu rentgenowskim płuc u takich chorych widoczne są niekiedy zmiany o charakterze guzków lub siateczkowo-guzkowe, może być widoczne rozdęcie płuc. W badaniu histopatologicznym stwierdza się obecne w oskrzelikach oddechowych i pęcherzykach płucnych podbarwione pigmentem makrofagi. Zapalenie oskrzelików oddechowych nie wymaga leczenia farmakologicznego, zaleca się jedynie zakończenie palenia.

</doc>
<doc id="1562919" url="https://pl.wikipedia.org/wiki?curid=1562919" title="Esher">
Esher

Esher – miasto w Wielkiej Brytanii, w Anglii, w regionie South East England, w hrabstwie Surrey, położone na wschodnim brzegu rzeki Mole. W 2001 r. miasto to zamieszkiwało 8387 osób.
Z Esher pochodzi Lily James, brytyjska aktorka.

</doc>
<doc id="1562920" url="https://pl.wikipedia.org/wiki?curid=1562920" title="Waka">
Waka



</doc>
<doc id="1562921" url="https://pl.wikipedia.org/wiki?curid=1562921" title="Felicjan Szopski">
Felicjan Szopski

Felicjan Szopski (ur. 5 czerwca 1865 w Krzeszowicach, zm. 28 września 1939 w Warszawie) – polski kompozytor, pianista, pedagog i krytyk muzyczny.
Autor utworów fortepianowych "(Bagatelles)", pieśni na głos i fortepian, utworów chóralnych (m.in. popularnego hasła Krakowskiego Chóru Akademickiego Uniwersytetu Jagiellońskiego - "Leć, pieśni, w dal"), "Preludium Symfonicznego", trzyaktowej opery "Lilie" (libretto wspólnie z Henrykiem Zbierzchowskim na kanwie ballad Adama Mickiewicza, wystawionej w Warszawie w 1916), opery "Eros i Psyche" według dramatu Jerzego Żuławskiego (1915, partytura zaginęła) i opracowań pieśni ludowych z ziemi krakowskiej.
Uczeń Władysława Żeleńskiego w Krakowie (autor monografii o nim, wyd. 1928), Zygmunta Noskowskiego w Warszawie, Heinricha Urbana w Berlinie i Hugo Riemanna w Lipsku. Profesor wyższych uczelni muzycznych w Warszawie i Krakowie (wśród uczniów m.in. Kazimierz Sikorski, Bolesław Woytowicz). 
Pracownik administracji państwowej (1918–1929), kierownik Wydziału Muzyki w Ministerstwie Sztuki i Kultury w 1919, kierownik działu estetycznego w „Kwartalniku Muzycznym”. W 1934 otrzymał nagrodę muzyczną m. st. Warszawy. 
Zmarł na atak serca w dniu kapitulacji Warszawy 28 września 1939. Jest pochowany na cmentarzu reformowanym przy ul. Żytniej w Warszawie (kwatera W-2-12).

</doc>
<doc id="1562923" url="https://pl.wikipedia.org/wiki?curid=1562923" title="Mikołaj Róża Borzyszowski">
Mikołaj Róża Borzyszowski

Mikołaj Róża Borzyszowski (Boryszewski) z Borzyszowic (Borszowic) herbu Poraj (zm. 1477) – kuchmistrz nadworny króla, ochmistrz dworu królowej, kasztelan zawichojski i małogoski. 
Rodzina.
Pochodził z rycerskiego rodu Porajów h. Róża z sieradzkiego. Był najmłodszym synem Zawiszy Róży z Borzyszowic, burgrabiego krakowskiego. Braćmi jego byli: Zawisza, podkomorzy królowej Zofii i Marek, kuchmistrz królewski. Miał dwie siostry Siechnę i Annę, obie zostały zakonnicami. Borzyszowscy (Boryszewscy) są odgałęzieniem rodziny Bużeńskich osiadłej w ziemi sieradzkiej nad Wartą. Na pocz. XV w. przenieśli się nad Nidę do Boryszowic (obecnie Borszowice) w powiecie jędrzejowskim. 
Kariera.
W 1467 roku przebywał w Nowym Korczynie, a w 1469 we Lwowie.
Oprócz rodzinnych Borszowic Mikołaj Róża posiadał w powiecie jędrzejowskim część Imielna, Jasionnę, Lśin, Źurawie Błoto (obecnie Wólka), a w powiecie pińczowskim Stępocice i Dziewięczyce (nabyte częściami). Od Kazimierza Jagiellończyka otrzymał prawo pobierania cła w Stępocicach, wieś Depułtycze Ruskie (gm. Krzywiczki). Miał też dom w Krakowie przy ul. Grodzkiej. Podczas swej dworskiej kariery nie stworzył wielkiego latyfundium, przyczynił się natomiast do awansu społecznego swej rodziny, a przede wszystkim kariery syna Andrzeja, który w 1503 roku, po Fryderyku Jagiellończyku został prymasem Polski. Poza Andrzejem pozostawił jeszcze synów: Janusza zwanego Zawiszą, starostę chełmskiego i Mikołaja, łożnego królewskiego.

</doc>
<doc id="1562924" url="https://pl.wikipedia.org/wiki?curid=1562924" title="Muju Resort">
Muju Resort

Muju Resort – kompleks czterech skoczni narciarskich o punktach konstrukcyjnych K-120, K-90, K-60 oraz K-35, położonych w kurorcie Muju Resort w południowokoreańskim powiecie Muju.
Kompleks naturalnych skoczni narciarskich położonych na terenie kurortu Muju Resort powstał w 1990 roku jako centrum treningowe koreańskiej reprezentacji skoczków narciarskich. Obiekty o punktach konstrukcyjnych umieszczonych na 120, 90, 60 i 35 metrze wyposażone są w igelit i do czasu otwarcia wybudowanego w latach 2006–2008 kompleksu Alpensia Jumping Park były jedynymi tego typu obiektami w Korei Południowej. Trybuny pod skoczniami mogą pomieścić około 25 tysięcy widzów. Obecnie (2016 rok) serwis skisprungschanzen.com klasyfikuje kompleks jako nieużywany.
We wrześniu 1996 kompleks gościł dwa konkursy Pucharu Kontynentalnego – zarówno na dużym, jak i normalnym obiekcie zwyciężył wówczas Adam Małysz. Na przełomie stycznia i lutego 1997 odbyły się tutaj konkursy skoków narciarskich w ramach Zimowej Uniwersjady 1997 – w rywalizacji indywidualnej złote medale zdobyli Łukasz Kruczek (skocznia normalna) i Yoshiharu Ikeda (skocznia duża), a konkurs drużynowy wygrała reprezentacja Japonii. Podczas rywalizacji uniwersjadowej Yoshiharu Ikeda ustanowił rekordy zarówno normalnego (103,5 m), jak i dużego (136 m) obiektu. Po uniwersjadzie planowano na stałe włączyć kompleks Muju Resort do kalendarza zawodów międzynarodowych rozgrywanych pod egidą FIS, jednak ostatecznie pomysł ten skończył się niepowodzeniem – w sierpniu 2000 obiekt ten gościł cykl Letniej Grand Prix, ale z powodu niekorzystnych warunków atmosferycznych jedyny konkurs przerwano i odwołano, a po odwołaniu zaplanowanych na sezon 2000/2001 zawodów Pucharu Kontynentalnego skocznie w kurorcie Muju Resort nigdy więcej nie otrzymały już organizacji zawodów rangi FIS.

</doc>
<doc id="1562926" url="https://pl.wikipedia.org/wiki?curid=1562926" title="Litery słoneczne i księżycowe">
Litery słoneczne i księżycowe

Litery słoneczne (arab. حروف شمسية hurūf šamsiyya) i litery księżycowe (arab. حروف قمرية hurūf qamariyya) – określenia dwu grup, na które podzielony jest alfabet arabski ze względu na asymilację fonetyczną litery "lām" (ل) rodzajnika określonego "al-" (ال).
Litery słoneczne.
Literami słonecznymi (na rysunku poniżej czerwone) są spółgłoski asymilujące ل rodzajnika określonego. Są to: ﻥ. ﻝ. ﻅ. ﻁ. ﺽ. ﺹ. ﺵ. ﺱ. ﺯ. ﺭ. ﺫ. ﺩ. ﺙ. ﺕ.Przykładem jest słowo "słońce" (الشمس) transkrybowane jako "asz-szams" (od którego też ze względu na ową asymilację pochodzi nazwa).
Litery księżycowe.
Literami księżycowymi (na rysunku poniżej czarne) są spółgłoski nieasymilujące ل rodzajnika określonego. Są to: ا. ﺏ. ﺝ. ﺡ. ﺥ. ﻉ. ﻍ. ﻑ. ﻕ. ﻙ. ﻡ. ﻩ. ﻭ. ﻱ.Przykładem jest słowo "księżyc" (القمر) transkrybowane jako "al-qamar" lub zgodnie z uproszczoną transkrypcją polską "al-kamar" (od którego też ze względu na brak owej asymilacji pochodzi nazwa).
Obie grupy.
W obu grupach rodzajnik jest transliterowany jako „al“. Czyli "al-šams" i "al-qamar". Należy jednak pamiętać, iż nie każdy zapis jest transliteracją i zgodnie z normami języka polskiego zapis nazw własnych często winien uwzględniać asymilację ل, co w praktyce oznacza zapis rodzajnika w jednej z jego form: "ad-", "an-", "ar-", "as-", "asz-", "at-", "az-" .

</doc>
<doc id="1562930" url="https://pl.wikipedia.org/wiki?curid=1562930" title="Steve Harper">
Steve Harper

Stephen Alan Harper (ur. 14 marca 1975 w Seaham) – angielski piłkarz występujący na pozycji bramkarza.
Życiorys.
Wczesne życie.
Harper dorastał w wiosce Easington w hrabstwie Durham. Od najmłodszych lat interesował się piłką nożną, jako dziecko był kibicem Liverpoolu a bramkarz tego zespołu, Bruce Grobelaar, był jego idolem. Pierwszym meczem piłkarski jaki obejrzał było wygrane 2:0 spotkanie Liverpoolu na Anfield rozegrane w sezonie 1982/1983. Harper uczęszczał do Easington Comprehensive School. Później uczył się także na University of Liverpool.
Kariera.
Swoją piłkarską karierę rozpoczynał w 1992 w zespole Seaham Red Star. Rok później podpisał zawodowy kontrakt z Newcastle United.
Początkowo pierwszym bramkarzem Newcastle był Pavel Srniček, następnie Shaka Hislop oraz potem Shay Given. W tym czasie Harper był wypożyczany. Trafiał do Bradford City, Gateshead, Stockport County, Hartlepool United oraz Huddersfield Town. W 2009 stał się podstawowym zawodnikiem swojego klubu po odejściu Givena do Manchesteru City.
Harper walczył z Givenem o miejsce w podstawowym składzie, najlepiej poradził on sobie w sezonie 1998/1999, kiedy to zagrał w ośmiu ligowych meczach. Anglik grał także w finale Pucharu Anglii w tym sezonie, który jednak jego klub przegrał 2:0 z Manchester United. Ówczesny szkoleniowiec Newcastle, Ruud Gullit twierdził, że Harper bardziej zasługiwał na grę niż Given. Jednak na początku sezonu 1999/2000 Gullit przestał być trenerem zespołu i Harper stał się drugim bramkarze. Mimo to Anglik wystąpił w niemal 30 ligowych spotkaniach tego sezonu z powodu kontuzji Irlandczyka. Kiedy on jednak powrócił, Harper dalej zasiadał na ławce rezerwowych.
W 2002 zaliczył kilka występów w Lidze Mistrzów, między innymi z Juventusem, w którym jego zespół wygrał 1:0 a on sam zachował czyste konto. Wygrana ta zapewniła Newcastle awans do fazy pucharowej.
Harper złożył prośbę o transfer do innego klubu jako przyczynę podając brak miejsca w podstawowym składzie (to samo zrobił Given w grudniu 2000, kiedy stracił miejsce w składzie na rzecz Harpera). W czasie gry w Newcastle Anglik był łączony z odejściem do West Bromwich Albion, Celtiku Glasgow, Watford, Rangers oraz Liverpoolu, jeden żaden z tych transferów nie doszedł do skutku.
Swoją chęć gry w pierwszym składzie ponownie wyraził w czerwcu 2006, jednak trener Glenn Roeder namawiał go do pozostania w zespole. Spowodowało to, że Anglik przedłużył swój kontrakt z klubem z St James’ Park do czerwca 2009. Kontuzja, którą nabawił się Given na początku sezonu 2006/2007 dała szansę pokazania się Harperowi w pierwszym zespole. Jego pierwszym ligowym spotkaniu od 15 miesięcy był przegrany 2:0 mecz z Liverpoolem we wrześniu 2006 roku. Przy drugiej bramce, którą zdobył Xabi Alonso lobem z 60 metrów, Harper poślizgnął się i nie udało mu się obronić strzału. Mimo to Anglik zaliczył jeszcze kilka innych występów w tym sezonie. Harper z powodu trzeciej kontuzji Givena wystąpił także w spotkaniu z Chelsea F.C., w którym zachował czyste konto. Był to pierwszy sezon od 2001, w którym Harper występował w kolejnych ligowych spotkaniach.
26 lipca 2007 Harper zagrał jako napastnik w towarzyskim spotkaniu z Celtikiem Glasgow, w którym wszedł z ławki rezerwowych. Harper kontynuował grę jako bramkarz w sezonie 2007/2008 pod wodzą nowego szkoleniowca, Sama Allardyce'a. Given borykał się z kontuzją a Tim Krul przebywał na wypożyczeniu w Falkirk, więc Harper bronił przez pierwsze sześć ligowych pojedynków, w dwóch z nich zachował czyste konto. Gdy jednak Given był w pełni sił Anglik stracił miejsce w składzie. Kolejna kontuzja Irlandczyka spowodowała jednak, że Harper coraz częściej grał w wyjściowej jedenastce pod wodzą nowego trenera, Kevina Keegana. Po serii dobrych meczów, Harper wiązany był odejściem z Newcastle. Jego pozyskaniem zainteresowany był Liverpool, gdzie Anglik miał pełnić rolę zmiennika Reiny. Keegan chciał jednak zatrzymać Harpera w swojej drużynie i transfer nie doszedł do skutku.
W styczniu 2009 Harper przedłużył swój kontrakt z klubem do 2012, który będzie jego dziewiętnastym sezonem w Newcastle. W tym samym miesiącu Shay Given przeszedł do Manchesteru City i po prawie 16 latach spędzonych w klubie Harper stał się podstawowym bramkarzem swojego zespołu.
19 maja 2013 zagrał swój ostatni mecz w barwach Newcastle United. Jego klub przegrał 0-1 z Arsenalem.
15 lipca podpisał roczny kontrakt z beniaminkiem Premier League - Hull City, w którym występował do 2015..
22 stycznia 2016 podpisał kontrakt z Sunderlandem do końca sezonu 2015/16, będąc trzecim bramkarzem zespołu, w którym występowali także Jordan Pickford i Vito Mannone. Zawodnikiem Sunderlandu był do 10 czerwca, po czym zakończył karierę piłkarską. 
Obecnie pracuje jako trener bramkarzy w reprezentacji Irlandii Północnej oraz Newcastle United.
Sukcesy.
Newcastle United F.C.
Hull City A.F.C.

</doc>
<doc id="1562934" url="https://pl.wikipedia.org/wiki?curid=1562934" title="Stanley (Durham)">
Stanley (Durham)

Stanley - miasto w Wielkiej Brytanii, w Anglii, w regionie North East England, w hrabstwie Durham. W 2001 r. miasto to zamieszkiwało 16 306 osób.

</doc>
<doc id="1562935" url="https://pl.wikipedia.org/wiki?curid=1562935" title="All I Have (singel)">
All I Have (singel)

All I Have – piosenka wydana na drugim singlu z trzeciego albumu Jennifer Lopez, "This Is Me... Then". Singiel, wydany w 2002 roku, wyprodukowany został przez Lopez i Cory’ego Rooneya. Lopez zaśpiewała utwór z LL Cool J. „All I Have” znalazł się na szczycie amerykańskiej oraz nowozelandzkiej listy przebojów. Po sukcesie małej płyty, LL Cool J umieścił piosenkę na reedycji swojego albumu "10".
Geneza.
„All I Have” jest wzorowany na fragmentach piosenki „Very Special” Debry Laws z 1981 roku. Singiel początkowo miał nosić tytuł „I’m Good”, ale brzmiał zbyt podobnie do jej poprzedniego singla „I’m Real”.

</doc>
<doc id="1562936" url="https://pl.wikipedia.org/wiki?curid=1562936" title="Typ logiczny">
Typ logiczny



</doc>
<doc id="1562938" url="https://pl.wikipedia.org/wiki?curid=1562938" title="Hapag-Lloyd">
Hapag-Lloyd

Hapag-Lloyd AG – niemieckie przedsiębiorstwo logistyczne od 2015 notowane na giełdzie z siedzibą w Hamburgu. To piąty na świecie przewoźnik kontenerowy (2021).
Historia.
W 1847 powstało przedsiębiorstwo żeglugowe "Hamburg-Amerikanische Packetfahrt-Actien-Gesellschaft" (HAPAG), obsługujące początkowo tylko rejsy pomiędzy Hamburgiem a USA (Hoboken, Nowy Orlean). Przewoziło początkowo emigrantów z Niemiec oraz krajów Europy Środkowej. W czasie I i II wojny światowej jego działalność była zawieszana. W 1970 połączyło się z Norddeutscher Lloyd z Bremy, działając od tej pory pod nazwą HAPAG-Lloyd.
Po wielu przekształceniach, sprzedażach i fuzjach w 2006 dawne "Hapag-Lloyd AG" i "Hapag-Lloyd Container Line GmbH" połączyły się, tworząc nową "Hapag-Lloyd AG". Pod koniec 2019 Hapag-Lloyd posiadał 239 statków, 112 własnych i 127 wyczarterowanych, o łącznej pojemności 1 707 000 TEU.
20 marca 2021 Hapag-Lloyd ogłosił, że zawarł umowę na zakup holenderskiej firmy transportowej kontenerowej NileDutch, która miała wieloletnie doświadczenie na morskich rynkach zachodnio-afrykańskich. Przejęcie zostało zakończone 8 lipca tego roku.

</doc>
<doc id="1562939" url="https://pl.wikipedia.org/wiki?curid=1562939" title="Głuchowo (województwo lubelskie)">
Głuchowo (województwo lubelskie)

Głuchowo – nazwa miejscowości wymieniana w zestawieniach z 1980 r. i 2013 r. o miejscowości typu kolonia położonej w Polsce, do 1998 w województwie bialskopodlaskim, w gminie Konstantynów, od 1999 w województwie lubelskim, w powiecie bialskim, w gminie Konstantynów. Nazwę miejscowości zniesiono w 2023 r. Według urzędu gminy nazwa miejscowości była tożsama z kolonią Siekierka.

</doc>
<doc id="1562940" url="https://pl.wikipedia.org/wiki?curid=1562940" title="Klon włoski">
Klon włoski

Klon włoski ("Acer opalus" Mill.) – gatunek drzewa z rodziny mydleńcowatych ("Sapindaceae" Juss.). Występuje naturalnie w południowej i zachodniej Europie oraz w Afryce Północnej. W Polsce podawany jest między innymi z kolekcji arboretum w Rogowie. 
Rozmieszczenie geograficzne.
Rośnie naturalnie w Niemczech, Szwajcarii, krajach byłej Jugosławii, w Grecji, Albanii, Włoszech, Francji, Hiszpanii, Maroku oraz północnej części Algierii. We Włoszech został zarejestrowany w regionach Abruzja, Apulia, Basilicata, Emilia-Romania, Friuli-Wenecja Julijska, Kalabria, Kampania, Lacjum, Liguria, Lombardia, Marche, Molise, Piemont, Sycylia, Toskania i Umbria. We Francji występuje głównie w południowej i południowo-wschodniej części kraju. Został zaobserwowany w departamentach Ain, Alpy Górnej Prowansji, Alpy Wysokie, Alpy Nadmorskie, Ardèche, Ariège, Aude, Aveyron, Delta Rodanu, Cantal, Korsyka Południowa, Górna Korsyka, Côte-d’Or, Creuse, Dordogne, Doubs, Drôme, Gard, Górna Garonna, Żyronda, Hérault, Isère, Jura, Loara, Lozère, Oise, Pireneje Atlantyckie, Pireneje Wysokie, Pireneje Wschodnie, Rodan, Górna Saona, Saona i Loara, Sabaudia, Górna Sabaudia, Tarn i Garonna, Var oraz Vaucluse. Nie potwierdzone jest jego występowanie w departamencie Marna, natomiast w Puy-de-Dôme wyginął. W Szwajcarii występuje w dolinie Rodanu, Alpach Berneńskich, nad Jeziorem Genewskim oraz w górach Jura.
Biologia i ekologia.
Rośnie w lasach z przewagą buka i dębu omszonego. Występuje na wyżynach i w górach, na wysokości od 400 do 1900 m n.p.m. 
Dobrze rośnie w pełnym nasłonecznieniu. Preferuje gleby o odczynie lekko zasadowym. Dobrze znosi okresy suszy, natomiast nie jest wytrzymały na silne mrozy – występuje do 5. strefy mrozoodporności. Jest rośliną wolno rosnącą. Kwitnie na początku kwietnia, prawie w tym samym czasie co klon zwyczajny ("Acer platanoides" L.), pojawiają się przed liśćmi. 
Zmienność.
W obrębie tego gatunku oprócz podgatunku nominatywnego wyróżniono także jeden podgatunek:
Zastosowanie.
Drewno tego gatunku ma podobne zastosowanie do klona polnego ("Acer campestre" L.). Jest używane między innymi w tokarstwie, do wyrobu stołów. Ma zastosowanie także jako drewno opałowe.

</doc>
<doc id="1562944" url="https://pl.wikipedia.org/wiki?curid=1562944" title="Ludwinów (gmina Konstantynów)">
Ludwinów (gmina Konstantynów)

Ludwinów – kolonia w Polsce położona w województwie lubelskim, w powiecie bialskim, w gminie Konstantynów.
W latach 1975–1998 miejscowość administracyjnie należała do województwa bialskopodlaskiego.

</doc>
<doc id="1562946" url="https://pl.wikipedia.org/wiki?curid=1562946" title="Międzylesie (województwo lubelskie)">
Międzylesie (województwo lubelskie)

Międzylesie – kolonia w Polsce położona w województwie lubelskim, w powiecie bialskim, w gminie Konstantynów.
W latach 1975–1998 miejscowość administracyjnie należała do województwa bialskopodlaskiego.

</doc>
<doc id="1562947" url="https://pl.wikipedia.org/wiki?curid=1562947" title="Stan manii">
Stan manii



</doc>
<doc id="1562951" url="https://pl.wikipedia.org/wiki?curid=1562951" title="Niemoc seksualna">
Niemoc seksualna



</doc>
<doc id="1562952" url="https://pl.wikipedia.org/wiki?curid=1562952" title="Yannic Seidenberg">
Yannic Seidenberg

Yannic Seidenberg (ur. 11 stycznia 1984 w Villingen-Schwenningen) – niemiecki hokeista, reprezentant Niemiec, olimpijczyk.
Jego starszy brat Dennis (ur. 1981) także został hokeistą.
Kariera.
Wychowanek klubu Schwenninger ERC. Od 2009 do 2013 roku zawodnik Adler Mannheim. Od maja 2013 zawodnik EHC Red Bull Monachium.
Uczestniczył w turniejach mistrzostw świata w 2006, 2007, 2008, 2009, 2014, 2015, 2016, 2017, 2018, 2019 oraz zimowych igrzysk olimpijskich 2018.

</doc>
<doc id="1562953" url="https://pl.wikipedia.org/wiki?curid=1562953" title="Jacek Szczurowski">
Jacek Szczurowski

Jacek Szczurowski, zwany Hyacinthus lub Roxolanus (ur. 15 sierpnia 1716 na Rusi Czerwonej, zm. po 1773) – polski kompozytor przełomu okresu baroku i klasycyzmu.
Autor muzyki kościelnej: antyfony "Ave Regina" i "Salve Regina", "Introitus"; koncerty kościelne "Dziecino Boże, Infans pusille, Sub Tuum praesidium, Vanitas vanitatum, Vota mea"; 9 litanii, motety (m.in. "De Beata M., De Deo, Veni Creator, De Sanctis, Confessio et pulchritudo"); 4 msze (m.in. "Missa Emmanuelis"), psalmy, "Magnificat", "Vesperae".
Autor muzyki świeckiej, utworów orkiestrowych, m.in. "Symfonii" – pierwszej polskiej (zaginionej) symfonii (1750). Obok Antoniego Milwida był jednym z pierwszych przedstawicieli muzyki symfonicznej w Polsce.
Członek zakonu jezuitów w Kaliszu. Święcenia kapłańskie otrzymał w 1737. Przebywał w ośrodkach jezuickich w Kaliszu, Krośnie, Gdańsku, Toruniu, Krakowie, Jarosławiu i Poznaniu.

</doc>
<doc id="1562954" url="https://pl.wikipedia.org/wiki?curid=1562954" title="Siekierka (województwo lubelskie)">
Siekierka (województwo lubelskie)

Siekierka – kolonia w Polsce położona w województwie lubelskim, w powiecie bialskim, w gminie Konstantynów.
W zestawieniu miejscowości Państwowego Rejestru Nazw Geograficznych w polu uwagi zapisano: "wg UG nazwa tożsama z nazwą Głuchowo (Id TERYT 1021837)".
W latach 1975–1998 miejscowość administracyjnie należała do województwa bialskopodlaskiego.

</doc>
<doc id="1562956" url="https://pl.wikipedia.org/wiki?curid=1562956" title="Typ pusty">
Typ pusty



</doc>
<doc id="1562958" url="https://pl.wikipedia.org/wiki?curid=1562958" title="Niemoc">
Niemoc



</doc>
<doc id="1562960" url="https://pl.wikipedia.org/wiki?curid=1562960" title="Wirusowe zakażenie przewodu pokarmowego">
Wirusowe zakażenie przewodu pokarmowego



</doc>
<doc id="1562962" url="https://pl.wikipedia.org/wiki?curid=1562962" title="Der Neue Gott">
Der Neue Gott

Der Neue Gott (niem. Nowy Bóg) - drugi singiel Oomph! promujący debiutancki album zespołu Oomph! (1992).
Okładka.
Okładka przedstawia postacie powszechnie uznawane a "Bogów". Są to m.in. Józef Stalin, Karol Marks, Lech Wałęsa, Ronald Reagan, czy Saddam Husajn.

</doc>
<doc id="1562964" url="https://pl.wikipedia.org/wiki?curid=1562964" title="Stowmarket">
Stowmarket

Stowmarket – miasto i civil parish w Wielkiej Brytanii, w Anglii, w regionie East of England, w hrabstwie Suffolk, w dystrykcie Mid Suffolk. W 2011 civil parish liczyła 19280 mieszkańców. Stowmarket jest wspomniana w Domesday Book (1086) jako "Stou".
W mieście ma siedzibę klub piłkarski - Stowmarket Town F.C.

</doc>
<doc id="1562966" url="https://pl.wikipedia.org/wiki?curid=1562966" title="Typ znakowy">
Typ znakowy



</doc>
<doc id="1562967" url="https://pl.wikipedia.org/wiki?curid=1562967" title="12 Brygada WOP">
12 Brygada WOP

 12 Brygada Wojsk Ochrony Pogranicza – związek taktyczny Wojsk Ochrony Pogranicza pełniący służbę ochronną na granicy polsko-niemieckiej.
Formowanie i zmiany organizacyjne.
Sformowana w 1950 na bazie 8 Brygady Ochrony Pogranicza, na podstawie rozkazu MBP nr 043/org z 3 czerwca 1950. Nowa numeracja batalionów i brygad weszła w życie z dniem 1 stycznia 1951. Sztab brygady stacjonował w Szczecinie. 
W 1951 sformowano dywizjon okrętów pogranicza WOP Świnoujście, a w 1952 – batalion portowy WOP Świnoujście
W 1954 sformowano rzeczny dywizjon okrętów pogranicza Szczecin, a w 1957 - 125 batalion WOP Świnoujście.
W 1955 sztab brygady mieścił się Szczecinie przy ul. Żołnierskiej 4 .
W 1956 rozformowano 125 batalion WOP Międzyzdroje, a 121 batalion WOP Mieszkowice przekazano 9 Brygadzie WOP w Krośnie Odrzańskim.
Przeformowana w 1958. Na jej bazie powstała 12 Pomorska Brygada WOP.
Służba graniczna.
12 września 1953 na brzegu Odry stwierdzono ślady nielegalnego przekroczenia granicy. Patrol blokujący drogę do stacji PKP zatrzymał mężczyznę, który podając się za mieszkańca pogranicza nie znał okolicznych miejscowości. W drodze do strażnicy odrzucił kompas. W toku dochodzenia przyznał się do współpracy z obcym wywiadem. Żołnierzy patrolu odznaczono Srebrnym Medalem "Zasłużonym na Polu Chwały".
6 października 1953 w nocy nad Odrą obsada zasadzki zauważyła łódź przybijającą do polskiego brzegu. Mężczyzna wezwany do zatrzymania usiłował użyć broni i odpłynąć na stronę NRD. Żołnierze zatrzymali i obezwładnili obywatela NRD, podejrzanego o przerzut ludzi przez granicę państwa. Żołnierzy odznaczono Krzyżami Walecznych.

</doc>
<doc id="1562968" url="https://pl.wikipedia.org/wiki?curid=1562968" title="☫">
☫



</doc>
<doc id="1562969" url="https://pl.wikipedia.org/wiki?curid=1562969" title="Typ tekstowy">
Typ tekstowy



</doc>
<doc id="1562970" url="https://pl.wikipedia.org/wiki?curid=1562970" title="Mostek Maxwella">
Mostek Maxwella

Mostek Maxwella – mostek indukcyjny zasilany prądem przemiennym służącym do pomiaru parametrów cewek.
Mostek indukcyjny Maxwella ma w dwóch gałęziach rezystancje stałe formula_1 i formula_2 zwane rezystorami stosunkowymi. W trzeciej gałęzi nieznana impedancja pomiarowa składająca się z formula_3 i formula_4 zostaje porównana ze wzorcową impedancja czwartej gałęzi mostka formula_5 składającej się z formula_6 i formula_7 Stan równowagi mostka osiągamy przez odpowiednią regulację formula_6 i formula_7 Zrównoważenie mostka następuje kiedy zostają spełnione warunki:
Teoretycznie warunki równowagi są niezależne od częstotliwości. W praktyce między zwojami i między warstwami drutu w obu cewkach formula_3 i formula_6 występują pojemności pasożytnicze, co powoduje, że przy wielkich częstotliwościach mostek może być zrównoważony tylko dla jednej częstotliwości.

</doc>
<doc id="1562971" url="https://pl.wikipedia.org/wiki?curid=1562971" title="Fatha">
Fatha



</doc>
<doc id="1562972" url="https://pl.wikipedia.org/wiki?curid=1562972" title="Fathatan">
Fathatan



</doc>
<doc id="1562973" url="https://pl.wikipedia.org/wiki?curid=1562973" title="Kasra">
Kasra



</doc>
<doc id="1562974" url="https://pl.wikipedia.org/wiki?curid=1562974" title="Kasratan">
Kasratan



</doc>
<doc id="1562976" url="https://pl.wikipedia.org/wiki?curid=1562976" title="Andres Ambühl">
Andres Ambühl

Andres Ambühl (ur. 14 września 1983 w Davos) – szwajcarski hokeista, reprezentant Szwajcarii, pięciokrotny olimpijczyk.
Kariera.
Wielokrotny reprezentant Szwajcarii. Uczestniczył w turniejach mistrzostw świata edycji 2004, 2005, 2006, 2007, 2008, 2009, 2010, 2011, 2012, 2014, 2015, 2016, 2017, 2019, 2021, 2022 oraz zimowych igrzysk olimpijskich 2006, 2010, 2014, 2018, 2022. Został wybrany chorążym ekipy Szwajcarii na Zimowe Igrzyska Olimpijskie 2022.

</doc>
<doc id="1562977" url="https://pl.wikipedia.org/wiki?curid=1562977" title="Damma">
Damma



</doc>
<doc id="1562978" url="https://pl.wikipedia.org/wiki?curid=1562978" title="Dridu">
Dridu

Dridu – wieś w Rumunii, w okręgu Jałomica, w gminie Dridu. W 2011 roku liczyła 3112 mieszkańców.

</doc>
<doc id="1562979" url="https://pl.wikipedia.org/wiki?curid=1562979" title="Dammatan">
Dammatan



</doc>
<doc id="1562981" url="https://pl.wikipedia.org/wiki?curid=1562981" title="Tasztyd">
Tasztyd



</doc>
<doc id="1562982" url="https://pl.wikipedia.org/wiki?curid=1562982" title="8 Brygada Ochrony Pogranicza">
8 Brygada Ochrony Pogranicza

 8 Brygada Ochrony Pogranicza – związek taktyczny Wojsk Ochrony Pogranicza pełniący służbę ochronną na granicy polsko-niemieckiej.
Formowanie i zmiany organizacyjne.
Sformowana w 1948 na bazie Szczecińskiego Oddziału WOP nr 3, na podstawie rozkazu MON nr 055/org. z 20 marca 1948. Brygada posiadała pięć batalionów, a stan etatowy wynosił 1886 żołnierzy i 12 pracowników cywilnych. Podporządkowana została Głównemu Inspektoratowi Ochrony Pogranicza. Zaopatrzenie nadal realizowane było przez kwatermistrzostwo okręgu wojskowego. Rozkazem Ministra Obrony Narodowej nr 205/Org. z 4 grudnia 1948, z dniem 1 stycznia 1949, Wojska Ochrony Pogranicza podporządkowano Ministerstwu Bezpieczeństwa Publicznego. Zaopatrzenie brygady przejęła Komenda Wojewódzka MO.
W 1949 sformowano batalion kontroli granicznej Szczecin i 5 strażnic liniowych. W 1950 został on przeformowany w batalion portowy WOP Szczecin.
Sztab brygady stacjonował w Szczecinie.
Aby nadać ochronie granic większą rangę, podkreślano wojskowy charakter formacji. Od 1 stycznia 1950 powrócono w nazwach jednostek do wcześniejszego określania: „Wojska Ochrony Pogranicza”. Z dniem 1 stycznia 1951 weszła w życie nowa numeracja batalionów i brygad Wojsk Ochrony Pogranicza. Na bazie 8 Brygady Ochrony Pogranicza powstała 12 Brygada WOP.
Struktura organizacyjna.
Etat brygady przewidywał: 5 batalionów, 1886 wojskowych i 12 pracowników cywilnych.
Na terenie odpowiedzialności brygady funkcjonowało sześć GPK:
Żołnierze brygady.
Dowódcy brygady
Oficerowie brygady
Przekształcenia.
3 Oddział Ochrony Pogranicza → 3 Szczeciński Oddział WOP → 8 Brygada Ochrony Pogranicza → 12 Brygada WOP → 12 Pomorska Brygada WOP → Pomorska Brygada WOP → Pomorski Oddział Straży Granicznej

</doc>
<doc id="1562983" url="https://pl.wikipedia.org/wiki?curid=1562983" title="Szydda">
Szydda



</doc>
<doc id="1562985" url="https://pl.wikipedia.org/wiki?curid=1562985" title="Sukun">
Sukun



</doc>
<doc id="1562986" url="https://pl.wikipedia.org/wiki?curid=1562986" title="Wasla">
Wasla



</doc>
<doc id="1562987" url="https://pl.wikipedia.org/wiki?curid=1562987" title="Łasla">
Łasla



</doc>
<doc id="1562988" url="https://pl.wikipedia.org/wiki?curid=1562988" title="Andres Ambuhl">
Andres Ambuhl



</doc>
<doc id="1562990" url="https://pl.wikipedia.org/wiki?curid=1562990" title="Litery słoneczne">
Litery słoneczne



</doc>
<doc id="1562991" url="https://pl.wikipedia.org/wiki?curid=1562991" title="Litery księżycowe">
Litery księżycowe



</doc>
<doc id="1562994" url="https://pl.wikipedia.org/wiki?curid=1562994" title="Typ wyliczeniowy">
Typ wyliczeniowy



</doc>
<doc id="1562995" url="https://pl.wikipedia.org/wiki?curid=1562995" title="Jan Chalupka">
Jan Chalupka



</doc>
<doc id="1562999" url="https://pl.wikipedia.org/wiki?curid=1562999" title="Zbrodnie w Zawadce Morochowskiej">
Zbrodnie w Zawadce Morochowskiej

Zbrodnie w Zawadce Morochowskiej – zbrodnie dokonane 25 stycznia, 28 marca i 13 kwietnia 1946 we wsi Zawadka Morochowska przez oddziały ludowego Wojska Polskiego na ukraińskiej ludności cywilnej.
Tło zbrodni.
23 stycznia 1946 grupa operacyjna 36 komendy odcinka Olszanica w sile 80 żołnierzy pod dowództwem ppor. Henryka Garbowskiego prowadząc rozpoznanie rozbiła pododdziały UPA we wsi Morochow i Mokre. W Zawadce Morochowskiej natknęła się na większe siły przeciwnika (bazę). Zmuszona była wycofać się. Na polu walki pozostały dwa wozy taborowe i dwa moździerze 82 mm. próba odzyskania broni następnego dnia nie powiodła się. W toku walki część wsi spłonęła, a przeciwnik wycofał się.
Zbrodnia 25 stycznia 1946.
25 stycznia do Zawadki Morochowskiej wkroczył 120-osobowy oddział z 34 Budziszyńskiego Pułku Piechoty, paląc wieś i zabijając kilkudziesięciu mieszkańców, w tym kobiety i dzieci. Atakiem kierował dowódca 34 pp, ppłk Stanisław Pluto. Dokonano tego mimo faktu, że żaden mieszkaniec wsi nie był członkiem UPA. Żołnierze 3 batalionu 34 pp, schwytani później przez UPA zeznali, że winnym zbrodni był 2 batalion 34 pp 8 DP. Ich wyjaśnienia pojawiły się w opublikowanej przez OUN broszurze zatytułowanej "Krwawym szlakiem stalinowskiej demokracji". Jedna z ofiar napaści, Kateryna Tomasz, przed śmiercią zdążyła powiedzieć przybyłym na miejsce partyzantom z UPA, że razem z żołnierzami widziała polskich chłopów ze wsi Niebieszczany.
Liczba ofiar pierwszej zbrodni w Zawadce Morochowskiej nie została jednoznacznie ustalona. Wskazana wyżej broszura wymienia z nazwiska 56 zabitych, równocześnie stwierdzając, że ofiar było ok. 70. Padają również liczby 64, 68 lub 78 zabitych. Zbrodnia dokonana została w okrutny sposób, ofiary przed śmiercią były okaleczane i torturowane. Większość ofiar pochowano w zbiorowej mogile na cmentarzu w Zawadce Morochowskiej, tylko nielicznych pochowano w rodzinnych grobach.
Zbrodnie 28 marca i 13 kwietnia 1946.
28 marca 1946 oddział 34 pp po raz drugi pojawił się w Zawadce Morochowskiej. Ludność ukraińska zaczęła uciekać; ci, którzy nie zdążyli, zostali zgrupowani w pobliżu budynku szkoły. Dowodzący oddziałem oznajmił, że wszyscy zebrani zostaną zabici za unikanie wyjazdu do ZSRR oraz za wspieranie UPA. Następnie żołnierze wyciągnęli z tłumu 11 mężczyzn i natychmiast ich rozstrzelali, po czym spalili kilka ocalałych po poprzednim ataku na wieś szałasów. Zamordowanych pochowano w zbiorowym grobie na cmentarzu we wsi.
Ostatni raz oddział Wojska Polskiego pojawił się w Zawadce Morochowskiej 13 kwietnia 1946 i zabił sześciu przypadkowych ukraińskich cywilów.
Deportacja ludności.
30 kwietnia 1946 wszyscy pozostali mieszkańcy wsi zostali zmuszeni do wyjazdu do ZSRR przez oddział LWP, który otoczył wieś i odprowadził wszystkich obecnych na stację kolejową Zagórz. Ich liczba szacowana jest na 73 osoby. Deportacji uniknęli jedynie ci mieszkańcy Zawadki, którzy w momencie pojawienia się wojska nie przebywali na terenie wsi.
29 kwietnia 1947 roku w ramach Akcji Wisła wywieziono ostatnich 15 mieszkańców wsi, co ostatecznie zakończyło istnienie Zawadki Morochowskiej, w której pozostał tylko cmentarz i cerkiew, którą rozebrano prawdopodobnie w latach pięćdziesiątych.
Upamiętnienie zbrodni.
Przez wiele lat o Zawadce i jej tragicznej historii nie ukazały się żadne publikacje. W 1986 na łamach „Kultury” wydawanej w Paryżu pojawił się list Jerzego Biłasa, ośmiomiesięcznego dziecka w momencie zbrodni, który stracił w niej prawie całą rodzinę. W 1998 w "Gazecie Wyborczej" ukazał się reportaż "Prawo do cierpienia" autorstwa Pawła Smoleńskiego, przedrukowany w jego książce "Pochówek dla rezuna".
W październiku 1997 roku powstał komitet upamiętnienia zamordowanych mieszkańców wsi Zawadka Morochowska, zaś w 1998 pomnik, na którym umieszczono listę 73 znanych z nazwiska zabitych. Pomnik oraz uporządkowany cmentarz są miejscem uroczystości upamiętniających, w których biorą udział przedstawiciele władz lokalnych, ambasady Ukrainy w Polsce, Związku Ukraińców w Polsce oraz duchowni wyznań prawosławnego i greckokatolickiego.

</doc>
<doc id="1563000" url="https://pl.wikipedia.org/wiki?curid=1563000" title="Marcel Goc">
Marcel Goc

Marcel Goc (ur. 24 sierpnia 1983 w Calw) – niemiecki hokeista, reprezentant Niemiec, trzykrotny olimpijczyk.
Jego bracia (Sascha i Nikolai) również zostali hokeistami.
Kariera klubowa.
Wychowanek klubu ESG Esslingen. Od lipca 2011 zawodnik Florida Panthers, związany trzyletnim kontraktem. Od września 2012 na okres lokautu w sezonie NHL (2012/2013) związany kontraktem z macierzystym klubem Adler Mannheim. Od marca 2014 zawodnik Pittsburgh Penguins. Od września 2015 ponownie zawodnik Adler Mannheim, związany pięcioletnim kontraktem. Po sezonie DEL (2019/2020) zakończył karierę.
Kariera reprezentacyjna.
Wielokrotnie uczestniczył w meczach międzynarodowych w barwach reprezentacji Niemiec. W juniorskiej reprezentacji wystąpił w 33 meczach i strzelił 10 bramek. Uczestniczył między innymi w mistrzostwach świata juniorów do lat 18 i do lat 20. Od końca stycznia 2014 zawodnik .
Uczestniczył w turniejach mistrzostw świata w 2001, 2003, 2005, 2008, 2010, 2012, 2016, Pucharu Świata 2004 oraz zimowych igrzysk olimpijskich 2006, 2010, 2018.

</doc>
<doc id="1563001" url="https://pl.wikipedia.org/wiki?curid=1563001" title="3 Szczeciński Oddział WOP">
3 Szczeciński Oddział WOP

 Szczeciński Oddział WOP nr 3 – oddział w strukturze organizacyjnej Wojsk Ochrony Pogranicza pełniący służbę ochronną na granicy polsko-niemieckiej.
Formowanie i zmiany organizacyjne.
Sformowany w 1946 na bazie 3 Oddziału Ochrony Pogranicza., na podstawie rozkazu NDWP nr 0153/org. z 21 września 1946. Oddział posiadał cztery komendy, 20 strażnic, stan etatowy wynosił 1597 żołnierzy i 14 pracowników cywilnych. Sztab oddziału stacjonował w Szczecinie.
We wrześniu 1946 przekazano Bałtyckiemu Oddziałowi WOP 15 komendę odcinka Międzyzdroje.
W 1947 przejęto z powrotem 15 komendę odcinka Międzyzdroje. Rozformowano grupę manewrową i sformowano szkołę podoficerską.
Na mocy rozkazu MON z 20 marca 1948 – z dniem 1 maja 1948 – Szczeciński Oddział WOP nr 3 przeformowano na 8 Brygadę Ochrony Pogranicza.
Służba graniczna.
W latach 1945-1947 w czasie pełnienia służby granicznej poległo 18 żołnierzy oddziału. Byli to między innymi: kpt. Jerzy Zdrojewski, szer. Zenon Kubalka, szer. Marian Gabrysiak, szer. Wacław Dulkiewicz i st. szer. Antoni Gacki. 10 marca 1947 w rejonie Lipnik Górnych zginęło dwóch żołnierzy ze strażnicy Kamieniec 13 komendy odcinka. Odznaczono ich pośmiertnie Krzyżami Walecznych i pochowano na Cmentarzu Komunalnym w Szczecinie.
Struktura organizacyjna.
We wrześniu 1946 stan etatowy oddziału przewidywał: 4 komendy, 20 strażnic, 1597 wojskowych i 14 pracowników cywilnych. Po reorganizacji w 1947 było to: 5 komend odcinków, 24 strażnice, 1563 wojskowych i 13 pracowników cywilnych.
Sztandar oddziału.
Uroczystość wręczenia sztandaru odbyła się 29 czerwca 1947 na Wałach Chrobrego w Szczecinie. Sztandar z rąk wojewody szczecińskiego Borkowicza, w obecności prezydenta RP Bolesława Bieruta, premiera rządu Józefa Cyrankiewicza, ministra obrony narodowej, marszałka Polski Michała Roli-Żymierskiego i szefa Sztabu Głównego gen. Władysława Korczyca, przyjął płk Aleksander Bochan.
Sztandar miał 44 gwoździe pamiątkowe. Z niewiadomych przyczyn i nie wiadomo na czyje polecenie oraz kiedy usunięto z drzewca 5 gwoździ.
Przekształcenia.
3 Oddział Ochrony Pogranicza → 3 Szczeciński Oddział WOP → 8 Brygada Ochrony Pogranicza → 12 Brygada WOP → 12 Pomorska Brygada WOP → Pomorska Brygada WOP → Pomorski Oddział Straży Granicznej

</doc>
<doc id="1563002" url="https://pl.wikipedia.org/wiki?curid=1563002" title="A.C. Milan w sezonie 1955/1956">
A.C. Milan w sezonie 1955/1956

Osiągnięcia i skład piłkarskiego zespołu A.C. Milan w sezonie 1955/56.
Skład zespołu.
Bramkarze:
Obrońcy:
Pomocnicy:
Napastnicy:
Bibliografia.
Źródła drukowane:
Źródła internetowe:

</doc>
<doc id="1563005" url="https://pl.wikipedia.org/wiki?curid=1563005" title="Typ bitowy">
Typ bitowy



</doc>
<doc id="1563009" url="https://pl.wikipedia.org/wiki?curid=1563009" title="Cleckheaton">
Cleckheaton

Cleckheaton - miasto w Wielkiej Brytanii, w Anglii, w regionie Yorkshire and the Humber, w hrabstwie West Yorkshire. W 2001 r. miasto to zamieszkiwało 14 937 osób.

</doc>
<doc id="1563016" url="https://pl.wikipedia.org/wiki?curid=1563016" title="Ego (album Oomph!)">
Ego (album Oomph!)

Ego (niem. "Jaźń") – siódmy studyjny album Oomph!.

</doc>
<doc id="1563018" url="https://pl.wikipedia.org/wiki?curid=1563018" title="A.C. Milan w sezonie 1954/1955">
A.C. Milan w sezonie 1954/1955

Osiągnięcia i skład piłkarskiego zespołu A.C. Milan w sezonie 1954/55.
Skład zespołu.
Bramkarze:
Obrońcy:
Pomocnicy:
Napastnicy:
Bibliografia.
Źródła drukowane:
Źródła internetowe:

</doc>
<doc id="1563019" url="https://pl.wikipedia.org/wiki?curid=1563019" title="Kamar De Los Reyes">
Kamar De Los Reyes

Kamar de los Reyes (ur. 8 listopada 1967 w San Juan) – kubańsko-portorykański aktor i tancerz. 
Odtwórca roli detektywa Antonia Vegi w operze mydlanej ABC "Tylko jedno życie" ("One Life to Live", 1995–1998, 2000–2009), za którą w 2008 zdobył ALMA Award. 
Życiorys.
Wczesne lata.
Urodził się w San Juan, stolicy Portoryko jako syn Puertorykanki Rican i kubańskiego bębniarza i perkusisty Walfredo de los Reyesa. Od drugiego roku życia dorastał z dwoma braćmi – Danielem i Walfredo Jr. w Las Vegas, w stanie Nevada. W wieku czterech lat grał na trąbce u boku Dizzy Gillespie. W szkole średniej dołączył do zespołu pop–jazzowego Harmony Express. Studiował taniec w Backstage Dance Studio.
Kariera.
Po raz pierwszy trafił na scenę w spektaklu "Fantastyki" ("The Fantastiks") jako El Gallo. Przeniósł się potem do Los Angeles, gdzie jego brat Daniel grał na perkusji podczas realizacji teledysku Cher do piosenki „We All Sleep Alone” (1988) i sam grał na perkusji na albumie swojego brata Daniela "San Rafael 500" (1999).
Po debiutanckim występie jako tancerz w filmie muzycznym "Salsa" (1988), występował na scenie w przedstawieniach: "Liść do upału" ("Blade to the Heat", 1994) jako irlandzko-meksykański bokser-gej Pedro Quinn w The Public Theater, szekspirowskiej sztuce "Burza" na Public Theatre’s Shakespeare in Park u boku Patricka Stewarta i "Złoty chłopiec" ("Golden Boy", 2002).
W 1997 znalazł się na liście 50. najpiękniejszych ludzi świata magazynu „People”.
Pojawił się w teledysku Toni Braxton do piosenki „Spanish Guitar” (2000). W melodramacie muzycznym "Bo do salsy trzeba dwojga" ("The Way She Moves", 2001) z Annabeth Gish i Danielem Cosgrove zagrał tancerza. W serialu NBC "Prawo i porządek" ("Law &amp; Order", 2005) wystąpił jako podejrzany w sprawie zabójstwa. W melodramacie "Kubańska miłość i samobójstwo" ("Love &amp; Suicide", 2005) wcielił się w postać Thomasa, zastrzelonego na miejscu w Hawanie. W 2012 brał udział w produkcji gry "", gdzie użyczył głosu głównemu antagoniście- Raulowi Menendezowi i wraz z Jackiem Wallem nagrał piosenkę zatytułowaną „Niño Precioso”.
Życie prywatne.
Był żonaty z Elane, z którą ma syna. 19 maja 2007 w Nowym Jorku ożenił się z Sherri Saum.

</doc>
<doc id="1563022" url="https://pl.wikipedia.org/wiki?curid=1563022" title="Nikša Kaleb">
Nikša Kaleb

Nikša Kaleb (ur. 9 marca 1973 w Metkoviciu) – były chorwacki piłkarz ręczny. Grał na pozycji lewoskrzydłowego. W 2004 roku w Atenach zdobył mistrzostwo olimpijskie. Karierę sportową zakończył w 2008 roku.

</doc>
<doc id="1563025" url="https://pl.wikipedia.org/wiki?curid=1563025" title="12 Pomorska Brygada WOP">
12 Pomorska Brygada WOP



</doc>
<doc id="1563035" url="https://pl.wikipedia.org/wiki?curid=1563035" title="Henning Fritz">
Henning Fritz

Henning Fritz (ur. 21 września 1974 roku w Magdeburgu), niemiecki piłkarz ręczny, wielokrotny reprezentant Niemiec, gra na pozycji bramkarza. Obecnie występuje w Bundeslidze, w drużynie Rhein-Neckar Löwen. W 2004 roku w Atenach zdobył wicemistrzostwo olimpijskie. Został wybrany najlepszy piłkarzem ręcznym na świecie roku 2004.

</doc>
<doc id="1563036" url="https://pl.wikipedia.org/wiki?curid=1563036" title="A.C. Milan w sezonie 1950/1951">
A.C. Milan w sezonie 1950/1951

Osiągnięcia i skład piłkarskiego zespołu A.C. Milan w sezonie 1950/51.
Skład zespołu.
Bramkarze:
Obrońcy:
Pomocnicy:
Napastnicy:
Bibliografia.
Źródła drukowane:
Źródła internetowe:

</doc>
<doc id="1563038" url="https://pl.wikipedia.org/wiki?curid=1563038" title="Le Chalet">
Le Chalet

Le Chalet ("Chatka w górach") – opera (opéra comique) w 1 akcie francuskiego kompozytora Adolpha Adama z 1834. Libretto do niej napisali Eugène Scribe i Anne Honoré Joseph Mélesville na podstawie bagateli Goethego – "Jery und Bätely".
Prapremiera miała miejsce 25 października 1834 w Paryżu w Opéra-Comique.
"Le Chalet" była pierwszym sukcesem Adama, na deskach Opery Komicznej była grana 1500 razy. Libretto posłużyło później Dionizettiemu i Moniuszce.
Treść.
Wydarzenia rozgrywają się z kantonie Appenzell w Szwajcarii podczas wojen napoleońskich.
Historia opowiada o nieszczęśliwej miłości Daniela do Bettly. Daniel, zwiedziony fałszywym listem miłosnym od Bettly, postanawia wyprawić wesele. Po uświadomieniu sobie pomyłki postanawia zaciągnąć się do oddziału wojskowego stacjonującego w górskiej chatce Bettly. Jednak dzięki pomocy Maksa, brata Bettly, ta w końcu podpisuje kontrakt ślubny.
Muzyka.
Adam w pracy nad operą wykorzystał starą kantatę "Ariadna na Naxos" (1825).
Najsłynniejszą arią z opery jest aria Maksa "Vallons de Helvétie" ("Szwajcarskie doliny").

</doc>
<doc id="1563039" url="https://pl.wikipedia.org/wiki?curid=1563039" title="Chatka w górach">
Chatka w górach



</doc>
<doc id="1563046" url="https://pl.wikipedia.org/wiki?curid=1563046" title="Leki beta adrenolityczne">
Leki beta adrenolityczne



</doc>
<doc id="1563049" url="https://pl.wikipedia.org/wiki?curid=1563049" title="Zufar">
Zufar



</doc>
<doc id="1563052" url="https://pl.wikipedia.org/wiki?curid=1563052" title="Musandam">
Musandam



</doc>
<doc id="1563053" url="https://pl.wikipedia.org/wiki?curid=1563053" title="Al-Wusta">
Al-Wusta



</doc>
<doc id="1563054" url="https://pl.wikipedia.org/wiki?curid=1563054" title="Klon Davida">
Klon Davida

Klon Davida ("Acer davidii") – gatunek drzewa z rodziny mydleńcowatych ("Sapindaceae"). Występuje naturalnie w Chinach.
Uprawa.
W Polsce uprawiany jest jako drzewo ozdobne. Bardzo dobrze znosi mróz. Szybko rośnie na żyznej glebie dobrze odwadnianej. Źle znosi glebę bardzo wilgotną.

</doc>
<doc id="1563055" url="https://pl.wikipedia.org/wiki?curid=1563055" title="Maskat (muhafaza)">
Maskat (muhafaza)



</doc>
<doc id="1563057" url="https://pl.wikipedia.org/wiki?curid=1563057" title="Orzeł śnieżny">
Orzeł śnieżny



</doc>
<doc id="1563058" url="https://pl.wikipedia.org/wiki?curid=1563058" title="Gre-No-Li">
Gre-No-Li

Gre-No-Li – popularne określenie (od pierwszych sylab nazwisk) trójki szwedzkich piłkarzy: Gunnara Grena, Gunnara Nordahla oraz Nilsa Liedholma.
Trójka szwedzkich ofensywnych graczy pomogła w zdobyciu przez szwedzką drużynę olimpijską złotego medalu na Igrzyskach Olimpijskich w Londynie w 1948 roku. Rok później szwedzcy gracze dołączyli do składu włoskiego A.C. Milan, gdzie już w pierwszym sezonie przyczynili się do ustanowienia przez mediolański klub rekordu pod względem zdobytych bramek w jednym sezonie Serie A (118).
Wraz z włoskim zespołem Gren, Nordahl i Liedholm zdobył tytuł mistrzowski w 1951. Po odejściu Grena z Milanu w 1953 dwaj ostatni gracze kolejny sukces świętowali w 1955, a Liedholm dodatkowo w 1957 i 1959 (Nordahl opuścił Milan w 1956).
Gunnar Nordahl do dziś jest rekordzistą pod względem liczby tytułów króla strzelców Serie A (5 razy) oraz liczby bramek zdobytych w jednym sezonie (35). Ponadto szwedzki gracz jest 2. w klasyfikacji wszech czasów najlepszych strzelców ligi włoskiej.

</doc>
<doc id="1563060" url="https://pl.wikipedia.org/wiki?curid=1563060" title="Podbój Rusi przez Mongołów">
Podbój Rusi przez Mongołów

Podbój Rusi przez Mongołów.
Rozpoczęcie wojny.
W 1206 roku chanem został Temudżyn. W 1216 Połowcy przyjęli na swoje ziemie Merkitów – zaciekłych wrogów Temudżyna i jego imperium. Wspierali też stale jego wrogów w postaci plemion ugrofińskich. W końcu w celu pacyfikacji Połowców Temudżyn wysłał w 1222 korpus ekspedycyjny złożony z trzech tümenów, a dowodzony przez Subedeja i Dżebe. Korpus ruszył przez Kaukaz, aby wyjść na tyły Połowców. Usiłował ich zatrzymać król gruziński Jerzy IV Lasza, ale poniósł sromotną klęskę. Mongołowie pochwycili też przewodników, którzy wskazali im drogę przez Wąwóz Darialski – w ten sposób w 1223 wyszli na stepy połowieckie ("Deszt-i-Kipczak") u źródeł Kubania. Po drodze zaatakowali i obrabowali plemię Alanów, a następnie zaatakowali i pokonali Połowców, których kagan Kocjan po klęsce zwrócił się o pomoc do książąt ruskich. 
W 1223 wyruszyli wspólnie przeciw Mongołom, spotykając ich nad rzeką Kałka. Ponieważ po stronie ruskiej brak było jednolitego dowództwa (w wyprawie brało udział 18 książąt ruskich), Mongołowie kolejno pokonali ich oddziały, a na koniec zdobyli podstępem obóz księcia kijowskiego. Wziętych do niewoli książąt związano, ułożono na nich deski i bale drewniane, na których urządzono ucztę dla zwycięzców. 
Wojska mongolskie ruszyły dalej na zachód, pustosząc południowe ziemie ruskie, a następnie zawróciły nad Wołgę, gdzie doznały niepowodzeń w walkach z osiadłymi tutaj plemionami bułgarskimi. Zarządzono więc odwrót.
Kolejne wyprawy.
Kolejna wyprawa Mongołów na Ruś została zorganizowana w 1236. Dowodził nią Batu-chan, który właśnie objął przywództwo ułusu zachodniego po swoim ojcu Dżoczi. Uderzył on na państwo Bułgarów Kamskich i pokonał je, następnie zajął ziemie Mordwinów. Jesienią 1237 odbył się zjazd samych wnuków Czyngis-chana, który uchwalił następną wyprawę przeciw ziemiom ruskim. W 1238 zdobyto Riazań (Arpan), Kołomnę (Ike, pod którą zginął jeden z synów Czyngis-chana Kulkan), Twer, Rostów, przez 8 dni trwało oblężenie twierdzy "Jurgija Wielkiego", zakończone zdobyciem grodu, po czym Mongołowie ruszyli na Perejasław, który także wzięli. Obrońca grodu kniaź "Wanke Jurku" – Jerzy II Wsiewołodowicz, został pojmany i ścięty. Następnie armia stepu rozdzieliła się. Batu na czele własnego tümenu poszedł pod Kozielsk i dwa miesiące bezskutecznie się pod nim męczył. Widoki obrońców były jednak marne, pod grodem zjawili się niebawem Kadan i Büri i zdobyli miasto. W 1239 roku zdobyty został Czernihów i Głuchów. Przed kolejnym szturmem Batu postanowił paktować i wysłał poselstwo, aby ocalić miasto – perłę Rusi, zostało ono jednak zabite na rozkaz księcia Michała I Wsiewołodowicza, a on sam uciekł na Węgry.
Oddziały, które ruszyły na Nowogród, zawróciły w odległości kilkunastu kilometrów od miasta. Obronił się również Smoleńsk. Późną jesienią 1240 oddziały mongolskie podeszły pod Kijów. Był to podjazd większej wyprawy, która zaatakowała Polskę, Czechy, Węgry, Siedmiogród, Bułgarię. 
Obroną miasta, po ucieczce księcia Michała, kierował wojewoda Dymitr. Wojownicy i mieszkańcy stolicy wykazali ogromne bohaterstwo, broniąc się mężnie do końca. Po sforsowaniu murów miejskich i wewnętrznych zapór rażono nieprzyjaciela z ostatniego punktu oporu – cerkwi Dziesięcinnej. Wreszcie i ona została zdobyta. Dymitr dostał się do niewoli, lecz podobno za męstwo okazane w walce darowano mu życie, natomiast miasto zostało zrujnowane. W ten sposób upadło Wielkie Księstwo Kijowskie.
Kolejnym celem najeźdźców stało się Księstwo halicko-wołyńskie. Wprawdzie nie udało się im opanować ufortyfikowanego Kamieńca, ale reszta miast wpadła w ich ręce (m.in. Włodzimierz i Halicz). Miasta zostały splądrowane i spalone, a ludność wymordowana lub uprowadzona. 
Ruś, która na przeszło dwieście lat dostała się pod panowanie Mongołów, przekształciła się ze stojącego na wysokim poziomie kulturalnym i rozwiniętego organizmu państwowego – co prawda na przełomie XII i XIII wieku targanego wewnętrznymi sprzecznościami i walkami dzielnicowymi – w peryferie Europy, nie odgrywające żadnej roli w jej dziejach. Rozwój Rusi został zahamowany, a ona sama osłabiona, i to w chwili, gdy zachodni sąsiedzi wychodzili ze stadium rozdrobnienia dzielnicowego, formując silne i scentralizowane państwa.
Podział imperium mongolskiego.
W połowie XIII wieku imperium mongolskie zostało podzielone na cztery części (tzw. ułusy). Jedną z nich był ułus najstarszego syna Dżyngis-chana – Dżucziego, nazywany potem Złotą Ordą. Obejmował on ogromny obszar: od Irtysza do Dunaju i od Uralu do Kaukazu. Osiadłych tu Mongołów nazwano Tatarami. Początkowo stolicą państwa było miasto Saraj Batu (koło dzisiejszego Astrachania), później Saraj Berke (koło dzisiejszego Wołgogradu).
Rządy Złotej Ordy.
W 1243 Batu-chan, udzielając zezwolenia Jarosławowi na używanie tytułu wielkiego księcia i pozwalając na sprawowanie przezeń władzy w księstwie kijowskim i rostowsko-suzdalskim, wprowadził przestrzegany później obyczaj każdorazowego uzyskiwania odpowiedniego przywileju przez władców Rusi, tzw. jarłyku.
Tatarzy pozostawili na podbitych ziemiach ruskich stare struktury polityczne i nie tylko wykorzystywali dla umocnienia swego panowania waśnie i konflikty między książętami ruskimi, lecz również sami umiejętnie je podsycali. Ci, którzy chcieli otrzymać jarłyk, musieli stanąć przed obliczem chana. Nigdy nie wiedzieli, czy czeka ich wspaniałe przyjęcie, poniżająca procedura hołdownicza, czy też śmierć. Takie wypadki zdarzały się niejeden raz. W 1245 zabito księcia czernihowskiego Michała, w rok później wielkiego księcia Jarosława II, a jego syn Aleksander uniknął śmierci, nie stawiając się na wezwanie tatarskie.
Wkrótce działania chanów przybrały charakter metodyczny. Na Rusi pojawili się poborcy podatkowi i urzędnicy przeprowadzający spis ludności. W miastach osadzono namiestników tatarskich (baskaków), którzy mieli czuwać nad przestrzeganiem terminów składania daniny. Spisy mieszkańców ziem ruskich oparte były na systemie dziesiątkowym. Dla ułatwienia rozliczeń podatkowych dziesiątki łączono w setki, te w tysiące, a następnie – dziesiątki tysięcy. Duchowieństwo zwolniono od wszelkich danin i powinności. Dodatkowy ciężar stanowiły periodyczne branki, uprowadzanie ludności i zmuszanie jej do służby wojskowej. Spadały na nią również świadczenia na rzecz tatarskiej służby łączności: dostarczanie podwód, kwater i wyżywienia dla posłańców.
Upadek Kijowa wyraził się także w przeniesieniu prawosławnej metropolii kościelnej do Włodzimierza nad Klaźmą, a następnie do Moskwy.
Wyzwolenie.
W 1254 książę halicki Daniel wypędził Tatarów z kilku miast podolskich, ale po pięciu latach został przez nich zmuszony do ucieczki na Węgry. Na żądanie najeźdźców rozebrano ziemne wały obronne w grodach we Lwowie, w Łucku i Chełmie. Każda, podejmowana w XIII wieku próba zrzucenia jarzma mongolskiego kończyła się klęską. Mimo to za następców Daniela: Lwa, Jurija I oraz ich potomków, nie ustawała walka przeciw Tatarom. Toczyła się ona ze zmiennym szczęściem i doprowadziła wreszcie do usunięcia bezpośredniej zależności.
Dopiero w roku 1380, po bitwie na Kulikowym Polu, rozpoczął się proces uniezależniania się Moskwy od zwierzchnictwa Złotej Ordy i budowy państwa rosyjskiego w oparciu o rosnącą potęgę i autorytet Wielkiego Księstwa Moskiewskiego. Zwycięzca, książę Dymitr otrzymał przydomek "Doński" i jest do dzisiaj rosyjskim bohaterem narodowym.

</doc>
<doc id="1563062" url="https://pl.wikipedia.org/wiki?curid=1563062" title="Inkrementalny współczynnik efektywności kosztów">
Inkrementalny współczynnik efektywności kosztów

Inkrementalny współczynnik efektywności kosztów lub inkrementalny współczynnik kosztów-efektywności (ang. "incremental cost-effectiveness ratio", ICER) – oznacza dodatkowy koszt interwencji medycznej (zabiegu operacyjnego, badania laboratoryjnego, porady specjalistycznej itp.) w przeliczeniu na jednostkę zyskanego efektu zdrowotnego w porównaniu z interwencją alternatywną (lub brakiem interwencji). Ze względu na ograniczone fundusze w systemie ochrony zdrowia, współczynnik ten jest pomocny w podejmowaniu decyzji o finansowaniu danej technologii medycznej, na przykład badań przesiewowych lub leku.
Wyliczanie kosztów i zysków.
Miarą kosztu jest zazwyczaj całkowity monetarny koszt danej procedury medycznej, zazwyczaj ze strony ubezpieczyciela. Uwzględnianie szerszego, społecznego kontekstu kosztów jest dyskusyjne. Ze względu na różnice kosztów medycznych w różnych krajach należy odnosić się z rezerwą do "współczynników ICER" powstałych w badaniach w innych państwach.
Analiza zysków odbywa się najczęściej metodą zyskanych lat życia lub lat życia skorygowana jego jakością QALY. W niektórych obszarach medycyny spotyka się też inne miary efektu zdrowotnego, np. liczbę lat życia bez progresji w onkologii.
ICER oznacza całkowity koszt zyskania jednej jednostki efektu zdrowotnego. Przykładowo, analizowane badanie przesiewowe o czułości 50% i swoistości 100% kosztuje 20 USD. Częstość występowania poszukiwanej choroby w populacji wynosi 1 na 5000, a osoby chore żyją o 25 lat krócej. Wyliczenie: 5 000 (konieczna populacja dla znalezienia jednej osoby chorej) * 2 (poprawka na czułość badania) * 20 (koszt badania jednej osoby) / 25 (zyskane lata życia); tak więc w tym wypadku koszt zyskanego jednego roku życia wynosi 8 000 USD. Dla ułatwienia obliczeń założono, że wykrycie choroby jest równoznaczne z jej całkowitym wyleczeniem bez żadnych dodatkowych kosztów.
Przykłady wartości ICER.
Przedstawiono tutaj bezpośrednie koszty przedłużenia życia o jeden rok ze strony społeczeństwa. Badanie dotyczy USA.
Mediana pojedynczej interwencji medycznej wydłużającej życie o rok wynosiła w Stanach Zjednoczonych 19 000 dolarów.
ICER a finansowanie procedur medycznych.
"Współczynnik ICER" pomaga podejmować decyzje dotyczące refundacji jakiejś procedury medycznej, a więc dotyczące jej opłacalności. W wielu publikacjach zwyczajowo za próg opłacalności zyskania 1 QALY przyjmuje się 50 000 dolarów lub koszt jednego roku dializ chorego na schyłkową niewydolność nerek.

</doc>
<doc id="1563063" url="https://pl.wikipedia.org/wiki?curid=1563063" title="ICER">
ICER



</doc>
<doc id="1563069" url="https://pl.wikipedia.org/wiki?curid=1563069" title="Zgromadzenie Sióstr Misjonarek Miłości">
Zgromadzenie Sióstr Misjonarek Miłości



</doc>
<doc id="1563073" url="https://pl.wikipedia.org/wiki?curid=1563073" title="Rožca">
Rožca

Rožca (niem. "Rosenbachsattel") – przełęcz w paśmie górskim Karawanki, położona na granicy Słowenii i Austrii. Leży między szczytami Hruški vrh a Klek, na wysokości 1587 m n.p.m., niedaleko Jasenic. Teren trawiasty, wykorzystywany do wypasu owiec.

</doc>
<doc id="1563074" url="https://pl.wikipedia.org/wiki?curid=1563074" title="Anioł śnieżny">
Anioł śnieżny

Orzeł na śniegu lub anioł śnieżny – forma uzyskana poprzez odciśnięcie ludzkiego ciała w śniegu na kształt orła lub anioła. Zabawa w „robienie” orła lub anioła na śniegu jest dziecięcą, zimową zabawą.
Technika.
Aby wykonać anioła na śniegu należy rozpocząć od znalezienia miejsca z gładkim, nienaruszonym śniegiem. Następnie kładzie się na wznak, z nogami i rękami skierowanymi w bok. W trakcie leżenia na plecach przesuwa się wyprostowanymi rękami i nogami po śniegu, tworząc wgłębienia. Po wykonaniu kilku takich ruchów należy wstać, uważając, aby nie zrobić dodatkowych, niepożądanych wgłębień w śniegu. Otrzymany kształt przypomina anioła czy dużego ptaka (orła).
Aktualny rekord świata.
W dniu 28 marca 2007 Księga rekordów Guinnessa potwierdziła, że w Dakocie Północnej wykonano najwięcej aniołów śnieżnych w jednym miejscu. Wydarzenie to miało miejsce 17 lutego 2007. W stolicy stanu, mieście Bismarck wykonano 8962 aniołów w śniegu. Poprzedni rekord należał do Michigan Technological University, gdzie 3784 studentów utworzyło na boisku futbolowym anioły na śniegu.

</doc>
<doc id="1563075" url="https://pl.wikipedia.org/wiki?curid=1563075" title="Klon tatarski">
Klon tatarski

Klon tatarski ("Acer tataricum") – gatunek drzewa z rodziny mydleńcowatych ("Sapindaceae"). W obrębie rodzaju klasyfikowany do sekcji "Ginnala". Występuje naturalnie w centralnej i południowo-wschodniej Europie oraz w południowo-zachodniej Azji. Można go znaleźć od wschodniej Austrii, poprzez południowo-zachodnią Rosję, po Kaukaz i południową Turcję.
Wymagania.
Drzewo rośnie najlepiej w miejscach słonecznych. Wymaga gleby żyznej, świeżej, umiarkowanie próchnicznej o odczynie pH zbliżonym do obojętnego. Klon tatarski jest rośliną odporną na suszę i mróz (strefa mrozoodporności 4).

</doc>
<doc id="1563079" url="https://pl.wikipedia.org/wiki?curid=1563079" title="MGM-5 Corporal">
MGM-5 Corporal

M-2 Corporal (SSM-A-17) – amerykańska rakieta krótkiego zasięgu
Historia.
20 listopada 1943 roku Laboratorium Napędu odrzutowego (Jet Propulsion Laboratory/JPL) działające przy Politechnice Kalifornijskiej (California Institute of Technology) zaproponowało wojsku zbudowanie małej, czterostopniowej rakiety klasy ziemia-ziemia o zasięgu ok. 125 km. Propozycja została odrzucona, jako że znano już osiągnięcia rakiety V-1 będącej w istocie uskrzydlonym pociskiem, a której zasięg był większy a konstrukcja - o wiele prostsza. JPL niezniechęcone porażką w czerwcu 1944 roku przedstawiło kolejny projekt rakiety nazwany "Colonel" ("Pułkownik") o zasięgu ok. 250 km. Projekt został zaakceptowany przez US Army i otrzymał kodową nazwę Galcit. W celu przetestowania możliwości silnika rakietowego na stały materiał pędny, zbudowano małą, ważącą zaledwie 240 kg rakietę "Private" ("Szeregowiec"). Po zakończeniu II wojny światowej US Army w pełni poznała i przetestowała możliwości rakiet V-1 i V-2. Wyniki prób z rakietami pochodzącymi z hitlerowskich Niemiec jak i własne doświadczenia na tym polu pozwoliły opracować kolejny projekt rakiety nazwanej "Corporal" ("Kapral"). Rakieta Corporal otrzymała kadłub rakiety Private i silnik na ciekły materiał pędny wzorowany na silnikach rakiet V-2; w owych czasach silniki takie były znacznie efektywniejsze niż silniki na stały materiał pędny choć jednocześnie były dużo trudniejsze w obsłudze.
Pierwsze odpalenie nowej rakiet miało miejsce 22 maja 1947 roku i przebiegło pomyślnie, rakieta przeleciała 105 km i upadła o mniej niż 1 km od wyznaczonego celu. Jednak kolejne starty kończyły się eksplozjami pocisków w locie. Zaowocowało to zaprojektowaniem nowego silnika (nadal na ciekły materiał pędny) a pierwszy start rakiety z nową jednostką napędową odbył się 7 czerwca 1949 roku. W latach 1950 - 1951 dokonano następnych dziesięciu udanych startów zmodernizowanego Corporala. Ostatni próbny start odbył się 10 października 1951 roku. US Army uznała, że rakieta nadaje się do produkcji seryjnej i nadała jej oznaczenia SSM-A-17, pozostając przy nazwie Corporal.
Zakładami przemysłowymi, które podjęły się produkcji seryjnej rakiety była fabryka opon samochodowych Firestone Tire and Rubber Co. Pierwsze seryjne rakiety zaczęły opuszczać fabrykę w maju 1952 roku a pierwsze odpalenia seryjnej rakiety odbyło się w sierpniu tego samego roku. Pocisk Corporal był jednostopniową rakietą napędzaną silnikiem na ciekły materiał pędny, który dawał ciąg ok. 88 kN, o zasięgu max. 120 km. Minimalna odległość strzału wynosiła 47 km. Pocisk mógł być uzbrojony w głowicę konwencjonalną o masie 680 kg lub atomową W-7 o mocy 20 kt. Do kierowania pociskiem wykorzystywano układ radiokomendowy z radiolokacyjnym śledzeniem rakiety na jej aktywnym torze lotu. Układ ten był bardzo podatny na zakłócenia przez przeciwnika.
W lutym 1955 roku do Europy trafił pierwszy sformowany dywizjon rakiet Corporal. W 1956 roku do uzbrojenia weszły zmodernizowane rakiety Corporal Type II, które charakteryzowały się wzrostem średniej niezawodności z 50% do ponad 60%. Rakiety modernizowano jeszcze dwukrotnie, pierwszy raz w 1957 roku Corporal Type IIA i w 1959 roku Corporal Type IIB. W 1962 roku w ramach ujednolicania oznaczeń uzbrojenia wprowadzono nazwę Corporal M-2. W 1964 roku pocisk Corporal przestał być stosowany, jako powody tak krótkiej kariery rakiety w US Army można uznać bardzo skomplikowaną i kłopotliwą obsługę rakiet na ciekły materiał pędny, podatność na zakłócenia toru lotu rakiety, a tym samym jej celność oraz długi czas przygotowania pocisku do odpalenia trwający 9 godzin.

</doc>
<doc id="1563084" url="https://pl.wikipedia.org/wiki?curid=1563084" title="Rejon romeński">
Rejon romeński

Rejon romeński – jednostka administracyjna wchodząca w skład obwodu sumskiego Ukrainy.
Rejon utworzony w 1930, ma powierzchnię 1900 km². Siedzibą władz rejonu są Romny.
Na terenie rejonu znajdują się 32 silskie rady, obejmujące w sumie 128 wsi i 2 osady.

</doc>
<doc id="1563085" url="https://pl.wikipedia.org/wiki?curid=1563085" title="FK Jagodina">
FK Jagodina

FK Jagodina (cyr. ФК Јагодина) – nieistniejący serbski klub piłkarski, mający siedzibę w Jagodinie.
Klub powstał w 1918 jako SK Dača, a następnie zmienił nazwę, kolejno na Jagodinski SK (w 1935 roku) i na FK Polet (w 1945 roku). Klub pod aktualną nazwą istnieje od 1981 roku.
W sezonie 2007/2008 FK Jagodina zajął drugie miejsce w II lidze serbskiej, przez co po raz pierwszy w swojej historii awansował do I ligi serbskiej.
W sezonie 2012/13 klub osiągnął największy sukces w swojej historii, zdobywając Puchar Serbii.

</doc>
<doc id="1563086" url="https://pl.wikipedia.org/wiki?curid=1563086" title="Rejon seredynobudski">
Rejon seredynobudski

Rejon seredynobudski – jednostka administracyjna wchodząca w skład obwodu sumskiego Ukrainy.
Rejon utworzony w 1923, ma powierzchnię 1100 km². Siedzibą władz rejonu jest Seredyna-Buda.
Na terenie rejonu znajdują się 1 miejska rada, 1 osiedlowa rada i 16 silskich rad, obejmujących w sumie 57 wsi i 4 osady.

</doc>
<doc id="1563087" url="https://pl.wikipedia.org/wiki?curid=1563087" title="U-958">
U-958

U-958 – niemiecki okręt podwodny typu "VII C" z okresu II wojny światowej. Okręt wszedł do służby w 1943.
Historia.
Zamówienie na kolejny okręt podwodny typu "VII C" zostało złożone w stoczni Blohm &amp; Voss w Hamburgu 10 kwietnia 1941. Rozpoczęcie budowy okrętu miało miejsce 11 marca 1942. Wodowanie nastąpiło 21 listopada 1942, wejście do służby 14 stycznia 1943.
Po wejściu do służby wszedł w skład 5. Flotylli okrętów podwodnych. Przez pierwsze miesiące służby wykorzystywany do treningu nowej załogi. 1 sierpnia 1943 wszedł w skład 8. Flotylli w której służył do 15 lutego 1945. Okręt wycofano ze służby w sierpniu 1944. Samozatopiony 3 maja 1945 (operacja Regenbogen), złomowany w 1947.

</doc>
<doc id="1563088" url="https://pl.wikipedia.org/wiki?curid=1563088" title="U-957">
U-957

U-957 – niemiecki okręt podwodny (U-Boot) typu "VII C" z okresu II wojny światowej. Okręt wszedł do służby w 1943 roku. Kolejnymi dowódcami byli: Ltnt. Franz Saar, Oblt. Gerd Schaar. 
Historia.
Wcielony do 5. Flotylli U-Bootów celem szkolenia załogi. Od sierpnia 1943 roku w 3., 11. i 13. Flotylli jako jednostka bojowa.
Podczas 6 patroli bojowych na wodach polarnych zatopił dwa statki o łącznej pojemności 7564 BRT i dwa okręty: łódź patrolową PTC-38 (54 t) oraz radziecką korwetę "Brilliant" (550 t). 30 maja 1944 roku bezskutecznie atakował torpedą akustyczną lotniskowiec HMS "Victorious".
Okręt wycofano ze służby 21 października 1944 roku po kolizji ze statkiem transportowym (lub – według innych źródeł – z powodu uszkodzeń od lodu). 29 maja 1945 roku przeholowany do Wielkiej Brytanii i tam złomowany.

</doc>
<doc id="1563089" url="https://pl.wikipedia.org/wiki?curid=1563089" title="Gli Invincibili">
Gli Invincibili

Gli Invincibili (wł. "niezwyciężeni") – termin utworzony przez włoskich dziennikarzy sportowych określający w latach 1991 - 1993 piłkarski zespół A.C. Milan pod wodzą Arrigo Sacchiego.
Pomiędzy 26 maja 1991 a 21 marca 1993 piłkarze Milanu nie odnieśli ani jednej porażki w lidze włoskiej, ustanawiając rekord Serie A - 58 spotkań z rzędu bez przegranego meczu (39 zwycięstw i 19 remisów).

</doc>
<doc id="1563091" url="https://pl.wikipedia.org/wiki?curid=1563091" title="Banat Zrenjanin">
Banat Zrenjanin

Fudbalski Klub Banat Zrenjanin (serb.: Фудбалски Kлуб Банат Зрењанин) – nieistniejący serbski klub piłkarski z siedzibą w Zrenjaninie (w okręgu środkowobanackim, w Wojwodinie), działający w latach 2006–2016.
Stadion.
Klub rozgrywał swoje mecze domowe na stadionie Stadion Karađorđev Park w Zrenjaninie, który może pomieścić 13.500 widzów.
Sezony.
 * Po sezonie 2015/16 klub wycofał się z rozgrywek Zonskiej ligi (4. poziom serbskich rozgrywek piłkarskich), grupy Vojvodinska liga Istok (drużyna została rozwiązana).

</doc>
<doc id="1563092" url="https://pl.wikipedia.org/wiki?curid=1563092" title="Psychoterapia online">
Psychoterapia online

Psychoterapia online (inaczej "e-terapia" lub "cyberterapia") – interakcja online z terapeutą podczas gdy klient i terapeuta są w oddzielnych miejscach i używają mediów elektronicznych do kontaktu ze sobą. Taka komunikacja może mieć charakter synchroniczny (pacjent i terapeuta wymieniają wiadomości w tym samym czasie, np. podczas spotkania na czacie, wideokonferencji czy rozmowy) lub asynchroniczny (odpowiedź nadchodzi po pewnym czasie, jak np. w korespondencji e-mail, na forum internetowym). Korespondencja elektroniczna jest najczęściej używana do świadczenia tego rodzaju usług.
Zalety i wady psychoterapii online.
Wśród zalet wymienia się fakty, że ta forma pomocy jest tańsza od tradycyjnego kontaktu twarzą w twarz, a także umożliwia ona dostęp do terapeuty osobom z mniejszych miejscowości lub mającym trudności z opuszczaniem domu. Podnosi się także argument, że kontakt online może być jedynym sposobem na konsultację ze specjalistą od jakiejś rzadkiej jednostki chorobowej. Do tego, osoba potrzebująca pomocy może się kontaktować ze specjalistą o wybranych przez siebie porach.
Z drugiej zaś strony, długoterminowa skuteczność e-terapii nie jest znana (jest to dziedzina zbyt młoda, by powstały badania na ten temat). Istnieją także wątpliwości natury etycznej, jako że trudniej jest online weryfikować kwalifikacje terapeutów. Dodatkowo, stawianie wiarygodnej diagnozy przy kontakcie online jest praktycznie niemożliwe, jako że w formie mailowej jest to kontakt ograniczony tylko do słowa pisanego. Podnosi się również kwestię możliwości wystąpienia nieporozumień na tle kulturowym, gdyż sytuacja kontaktu online zwiększa prawdopodobieństwo tego, że specjalista i klient będą pochodzili z różnych kręgów kulturowych.
Korzystanie z psychoterapii online wymaga od klienta umiejętności opisywania i werbalizacji własnych trudności.
Odrębną kwestią jest bezpieczeństwo takiej relacji. Dotyczy ono zarówno problematyki kodowania przesyłanych danych jak i możliwości uzyskania do nich dostępu przez osoby niepowołane (zaleca się przechowywanie maili na komputerze, który nie jest podłączony do sieci). Istnieje również możliwość, że ktoś będzie się podszywał pod psychoterapeutę lub pod samego pacjenta w kontakcie zapośredniczonym elektronicznie.
Podejście psychologów do psychoterapii online.
Według danych z 2003 roku dotyczących 1040 psychologów w Norwegii, ich nastawienie do użycia mediów elektronicznych w komunikacji w obrębie relacji terapeutycznej było w większości neutralne, a tylko u 3% negatywne. 45% z nich używało e-maila w komunikacji z pacjentem (choć w tym część albo tylko otrzymywała, albo tylko wysyłała e-maile), a 42% zdarzyło się kontaktować z pacjentem SMSowo (choć nie wszystkie z nich dotyczyły spraw klinicznych i znów część terapeutów albo tylko wysyłała lub tylko otrzymywała wiadomości). Należy jednocześnie podkreślić, że do prowadzenia psychoterapii przez internet uprawnieni są wyłącznie psychoterapeuci. Psycholodzy nie posiadają do tego rodzaju działalności niezbędnych kwalifikacji. 
Ewolucja podejścia do psychoterapii online.
Dla upowszechnienia psychoterapii online kluczowy stał się rok 2020. Pandemia COVID-19 i powiązany z nią ogólnoświatowy lockdown, spowodowały, że coraz większa liczba osób zaczęła odczuwać problemy ze swoim dobrostanem psychicznym. Brak możliwości odbywania wizyt stacjonarnych tak u psychologów, jak i psychoterapeutów, doprowadził do zastąpienia ich terapią w formie zdalnej. Szereg badań dowodzi zaś, że skuteczność psychoterapii online jest taka sama jak terapii w klasycznym wydaniu. 
Certyfikat Doradcy Online.
Celem łatwiejszej weryfikacji kwalifikacji e- terapeuty Polskie Towarzystwo Terapeutyczne zdecydowało się wydawać Certyfikaty PTT Doradcy Online na okres 5 lat, osobom, które wykazały się co najmniej 2-letnią praktyką w tej formie poradnictwa z zakresu reprezentowanej przez siebie wiedzy (z założenia oferta jest kierowana głównie do psychologów, psychoterapeutów i lekarzy). W toku postępowania kwalifikacyjnego należy się wykazać uczestnictwem w szkoleniach poświęconych problematyce poradnictwa online, konferencjach naukowych o podanej przez PTT tematyce, odbyciem odpowiedniej ilości superwizji i prowadzeniem szkoleń/ pogadanek z zakresu zdrowia psychicznego lub poradnictwa w różnych sferach życia.
Znamienne, że organ wydający uznaje, że certyfikat dotyczy poradnictwa, a nie psychoterapii.

</doc>
<doc id="1563093" url="https://pl.wikipedia.org/wiki?curid=1563093" title="Zofia Jarema">
Zofia Jarema

Zofia Jarema-Holeksa z domu Leśniewska (ur. 15 maja 1919 w Warszawie, zm. 11 grudnia 2008 w Krakowie) – polska artystka teatru lalek, reżyser i scenograf.
Życiorys.
Studiowała historię sztuki na Uniwersytecie Warszawskim, a następnie rzeźbę i scenografię w krakowskiej Akademii Sztuk Pięknych. W latach 1938-1939 pracowała w krakowskim Teatrze Cricot. W 1939 wraz z mężem Władysławem pracowała w Państwowym Polskim Teatrze Lalek w Grodnie, gdzie była kierownikiem pracowni plastycznej. W 1941 powróciła do Warszawy, a po upadku powstania warszawskiego była więźniarką obozów koncentracyjnych w Stutthofie i Alvorwerk.
W 1945 wraz z mężem założyła Teatr Lalki, Maski i Aktora „Groteska” w Krakowie, którego w latach 1949–1975 była dyrektorką; zajmowała się tamże również reżyserowaniem przedstawień oraz ich scenografią. Do jej najbardziej znanych realizacji należą: "Gdyby Adam był Polakiem" z 1955, "Noc cudów", "Męczeństwo Piotra Oheya" z 1959 (debiut Sławomira Mrożka), "Czarowna noc" z 1964, "Dom na granicy" z 1979. 
Odznaczona Krzyżem Kawalerskim (1964) i Krzyżem Oficerskim (2005) Orderu Odrodzenia Polski oraz Medalem 10-lecia Polski Ludowej (1955) i innymi odznaczeniami.
Pochowana na cmentarzu wojskowym przy ul. Prandoty w Krakowie (kw. XC-5-9).

</doc>
<doc id="1563094" url="https://pl.wikipedia.org/wiki?curid=1563094" title="E-terapia">
E-terapia



</doc>
<doc id="1563095" url="https://pl.wikipedia.org/wiki?curid=1563095" title="Cyberterapia">
Cyberterapia



</doc>
<doc id="1563097" url="https://pl.wikipedia.org/wiki?curid=1563097" title="Zofia Jaremowa">
Zofia Jaremowa



</doc>
<doc id="1563100" url="https://pl.wikipedia.org/wiki?curid=1563100" title="Rejon sumski">
Rejon sumski

Rejon sumski – jednostka administracyjna wchodząca w skład obwodu sumskiego Ukrainy.
Rejon utworzony w 1923, ma powierzchnię 1800 km² i liczy około 63 tysięcy mieszkańców. Siedzibą władz rejonu są Sumy.
Na terenie rejonu znajdują się 3 osiedlowe rady i 29 silskich rad, obejmujących w sumie 115 wsi i 8 osad.

</doc>
<doc id="1563101" url="https://pl.wikipedia.org/wiki?curid=1563101" title="Rejon trościański (obwód sumski)">
Rejon trościański (obwód sumski)

Rejon trościański – jednostka administracyjna wchodząca w skład obwodu sumskiego Ukrainy.
Rejon utworzony w 1939, ma powierzchnię 1065 km². Siedzibą władz rejonu jest Trościaniec.
Na terenie rejonu znajdują się 1 miejska rada i 16 silskich rad, obejmujących w sumie 46 wsi i 2 osady.

</doc>
<doc id="1563102" url="https://pl.wikipedia.org/wiki?curid=1563102" title="Klon nikkoński">
Klon nikkoński



</doc>
<doc id="1563103" url="https://pl.wikipedia.org/wiki?curid=1563103" title="Dziurawiec (ujednoznacznienie)">
Dziurawiec (ujednoznacznienie)



</doc>
<doc id="1563104" url="https://pl.wikipedia.org/wiki?curid=1563104" title="Rejon szostecki">
Rejon szostecki

Rejon szostecki – jednostka administracyjna wchodząca w skład obwodu sumskiego Ukrainy.
Rejon utworzony w 1923, ma powierzchnię 1219 km² i liczy około 23 tysięcy mieszkańców. Siedzibą władz rejonu jest Szostka.
Na terenie rejonu znajdują się 1 osiedlowa rada i 16 silskich rad, obejmujących w sumie 36 wsi.

</doc>
<doc id="1563106" url="https://pl.wikipedia.org/wiki?curid=1563106" title="Dziurawiec (nazwisko)">
Dziurawiec (nazwisko)

Dziurawiec – polskie nazwisko. Na początku lat 90. XX wieku ogółem w Polsce mieszkało ponad 400 osób o tym nazwisku.
Osoby noszące to nazwisko:

</doc>
<doc id="1563113" url="https://pl.wikipedia.org/wiki?curid=1563113" title="Ogród zoologiczny w Bratysławie">
Ogród zoologiczny w Bratysławie

Ogród zoologiczny w Bratysławie (słow. "Bratislavská zoologická záhrada") – ogród zoologiczny w Bratysławie na Słowacji.
Znajduje się w Dolinie Młyńskiej ("Mlynská dolina"), należącej administracyjnie do dzielnicy Karlova Ves. Pierwsze plany otwarcia ogrodu powstały już w 1948 roku, jednak ogród otwarto dopiero 9 maja 1960. W zoo mieszka 983 zwierząt z 157 gatunków. Powierzchnia ogrodu wynosi 96 ha, przy czym część udostępniona zwiedzającym obejmuje 35 ha.

</doc>
<doc id="1563119" url="https://pl.wikipedia.org/wiki?curid=1563119" title="Klon Trautvettera">
Klon Trautvettera

Klon Trautvettera, klon kaukaski ("Acer trautvetteri") – gatunek lub podgatunek klonu Heldreicha z rodziny mydleńcowatych ("Sapindaceae"). Występuje naturalnie w górach Kaukaz, a także w Turcji. W Polsce jest wytrzymały na mróz.

</doc>
<doc id="1563124" url="https://pl.wikipedia.org/wiki?curid=1563124" title="Muhafazat az-Zahira">
Muhafazat az-Zahira

Muhafazat az-Zahira (arab.محافظة الظاهرة, trb. Muhafazat az-Zahira, trl. Muhafaza aà-āhirah) – do 2011 region ("mintaka"), od 2011 muhafaza (gubernatorstwo) Omanu, położone w północnej części kraju. Ośrodkiem administracyjnym jest miasto Ibri. Jego powierzchnia wynosi ok. 37 000 km². Na zachodzie graniczy z Arabią Saudyjską i z Zjednoczonymi Emiratami Arabskimi, na północy z Muhafazat al-Burajmi, Szamal al-Batina i Dżanub al-Batina, od wschodu z ad-Dachilijja a od południa z Prowincją Centralną.
Według spisu powszechnego z 2003 roku liczba mieszkańców 207 015; spadła do 151 664 osób według spisu z 2010 roku, a wedle informacji centrum statystyk Omanu, w 2016 roku gubernatorstwo zamieszkiwało 203 239 osób. 
W jego skład wchodzą 3 wilajety:

</doc>
<doc id="1563127" url="https://pl.wikipedia.org/wiki?curid=1563127" title="Potton">
Potton

Potton – miasto i civil parish w Wielkiej Brytanii, w Anglii, w regionie East of England, w hrabstwie Bedfordshire, w dystrykcie (unitary authority) Central Bedfordshire. W 2011 roku civil parish liczyła 4870 mieszkańców. Potton jest wspomniana w Domesday Book (1086) jako "Potone".

</doc>
<doc id="1563131" url="https://pl.wikipedia.org/wiki?curid=1563131" title="Abd al-Karim Kasim">
Abd al-Karim Kasim

Abd al-Karim Kasim (ur. 1914, zm. 9 lutego 1963) – nacjonalistyczny iracki wojskowy, który przejął władzę w roku 1958 w drodze zamachu stanu, likwidując tym samym iracką monarchię. Rządził krajem jako premier aż do swojego upadku i śmierci w 1963 roku.
W czasie rządów Kasima, powszechnie tytułowano go "az-za‘im", czyli „wodzem”.
Życiorys.
Młodość i przebieg kariery.
Ojciec Abda al-Karima Kasima należał do sunnickiego odłamu muzułmanów. Pochodził z rodziny arabskiej. Zmarł wkrótce po narodzeniu się syna podczas I wojny światowej, gdy służył jako żołnierz w armii tureckiej. Matka Kasima była szyitką, córką kurdyjskiego rolnika z Bagdadu.
Gdy Kasim ukończył szósty rok życia, jego rodzina przeniosła się do Suwarji, niewielkiego miasteczka nad Tygrysem, a następnie, w roku 1926 – do Bagdadu. Kasim był wyśmienitym uczniem; podczas nauki w szkole średniej otrzymywał stypendium rządowe. Po ukończeniu edukacji w roku 1931 nauczał w szkole podstawowej w Szamijja (od 22 października 1931 do 3 września 1932). Później został przyjęty do Szkoły Wojskowej. W roku 1934 ukończył ją ze stopniem podporucznika. Później uczęszczał do Szkoły al-Arkan (sztabu irackiego) i zakończył ją z wyróżnieniem (stopniem A) w grudniu 1941 roku. W 1951 ukończył kurs oficerski w Wielkiej Brytanii.
W ramach szkolenia wojskowego brał udział w tłumieniu walk plemiennych w rejonie Środkowego Eufratu w roku 1935. Uczestniczył również w wojnie angielsko-irackiej w maju 1941 roku oraz w wojnie w Kurdystanie w 1945 roku. Brał także udział w irackiej interwencji wojskowej w czasie konfliktu arabsko-izraelskiego (od maja 1948 do czerwca 1949 roku). W końcowej fazie tej operacji, dowodził batalionem należącym do I Brygady, który stacjonował w rejonie Kafar Qasem, na południe od Kalkiliji. W latach 1956-1957 – podczas kryzysu sueskiego służył wraz ze swoją brygadą w Al-Mafrak w Jordanii. Do roku 1957 Kasim objął kierownictwo nad kilkoma opozycyjnymi ugrupowaniami, które powstały na łonie armii.
14 lipca 1958 Kasim oraz jego zwolennicy wykorzystali manewry wojskowe zaplanowane przez rząd jako okazję do przejęcia militarnej kontroli nad Bagdadem i obalenia monarchii. W trakcie puczu zginęło kilku członków irackiej rodziny królewskiej oraz ich bliskich krewnych, włącznie z Nurim as-Sa’idem.
Rewolucja 14 lipca.
Pucz był przygotowywany przez ruch Wolnych Oficerów, ale jego realizacją zajęli się głównie Kasim oraz pułkownik Abd as-Salam Arif. Kasima zainspirowała rewolucja egipska z roku 1952 oraz konsekwencje zawarcia Paktu Bagdadzkiego w 1955 i nacjonalizacja Kanału Sueskiego i związana z nią interwencja mocarstw.
Rewolucja została zainicjowana gdy jordański król Husajn, w obawie przed rozprzestrzenieniem się „antyzachodniego” przewrotu w Libanie na Jordanię, poprosił o wsparcie rząd iracki. Jednak zamiast maszerować w stronę Jordanii, pułkownik Arif poprowadził swój batalion do Bagdadu, gdzie natychmiast ogłosił powstanie nowej republiki oraz koniec starego reżimu. W szerszym kontekście historycznym rewolucja 14 lipca stanowiła kulminację serii powstań oraz prób zamachu stanu, które zapoczątkował w roku 1936 pucz Bakra Sidkiego. Do ważnych wydarzeń, które miały miejsce w międzyczasie, zaliczyć można m.in.: wojskowy ruch Raszida Alego z 1941 roku, powstanie Wathba w 1948 oraz protesty z lat 1952 i 1956. Rewolucja 14 lipca nie napotkała praktycznie żadnego oporu.
Książę Abd al-Ilah postanowił nie opierać się siłom, które okrążyły królewski pałac Rihab, w nadziei, że dzięki ugodowej postawie uzyska pozwolenie na opuszczenie kraju. Dowódca batalionu Gwardii Królewskiej, pułkownik Taha Bamirni, nakazał swoim podwładnym zawieszenie broni.
14 lipca 1958 członkowie rodziny królewskiej: król Fajsal II, książę Abd Allah, księżna Hijam – żona Abd al-Ilaha, księżna Nafisa – matka Abd al-Ilaha oraz księżna Abadija – ciotka króla wraz z kilkoma służącymi, zostali zaatakowani, gdy opuszczali pałac. Kiedy wyszli na dziedziniec, kapitan Abd as-Sattar As Sab' – uczestnik puczu dowodzonego przez pułkownika Kasima, rozkazał im odwrócić się w stronę murów pałacu, a następnie strzelał do nich. Król Fajsal II oraz księżna Hijam odnieśli rany. Król zmarł w drodze do szpitala. Księżną Hijam uratowano, ponieważ w szpitalu nie rozpoznano jej jako członkini rodziny królewskiej. Później wyemigrowała ona do Arabii Saudyjskiej, gdzie zamieszkiwała jej rodzina, a następnie udała się do Egiptu i przebywała tam aż do swojej śmierci.
Kasim zaplanował obalenie monarchii, proklamowanie republiki, opracowanie demokratycznej konstytucji i wdrożenie demokratycznych instytucji władzy, uznanie praw mniejszości narodowych, w tym Kurdów, opuszczenie paktów wojskowych, usunięcie zagranicznych baz militarnych z terytorium kraju, walkę z imperializmem, walkę z feudalizmem i wyzwolenie osobiste chłopów, bliską współpracę z innymi państwami arabskimi, w tym poparcie Palestyńczyków w walce o ich własne państwo i przyjęcie programu panarabskiego.
Kasim premierem.
Abd al-Karim Kasim pełnił urząd premiera od lipca 1958 r. do lutego 1963 r. Choć społeczeństwo domagało się radykalnych przemian w kraju, jednak w rządzie znaleźli się przede wszystkim zwolennicy umiarkowanych reform. Teki w rządzie Kasima otrzymali przedstawiciele Narodowej Partii Demokratycznej, Partii Baas i Partii Niepodległości, jak również wojskowi, nie zaproszono natomiast do niego polityków Demokratycznej Partii Kurdystanu (choć wśród ministrów byli etniczni Kurdowie) ani komunistów. W odróżnieniu od Wolnych Oficerów egipskich, ich iraccy odpowiednicy nie utworzyli Rady Rewolucyjnych Dowódców, co rozczarowało część wysokich stopniem oficerów. Równocześnie członkowie sprzysiężenia objęli stanowiska dowódcze w poszczególnych oddziałach. Osobnym organem władzy była trzyosobowa Rada Suwerenności. Skład obydwu organów władzy odzwierciedlał skład etniczny i religijny Iraku. Dwuizbowy parlament został zlikwidowany. Rozwiązano Federację Iracko-Jordańską proklamowaną w lutym 1958 jako przeciwwagę dla egipsko-syryjskiej Zjednoczonej Republiki Arabskiej. Formalnie nie zalegalizowano partii politycznych, ale w początkowej fazie istnienia Republiki Irackiej rząd nie przeszkadzał im w prowadzeniu działalności.
Objął też stanowisko premiera oraz ministra obrony, tymczasem pułkownik Abd as-Salam Arif został zastępcą premiera i ministrem spraw wewnętrznych. We dwóch stali się najważniejszymi osobistościami irackiej sceny politycznej i skupili w swoich rękach zarówno władzę wykonawczą, jak i ustawodawczą. Muhammad Nadżib ar-Rubaji został prezydentem Iraku, jednak jego stanowisko miało bardzo ograniczone znaczenie polityczne.
Dwa tygodnie po rewolucji ogłoszona została konstytucja Iraku na mocy której kraj stał się republiką z islamem jako religią państwową; został uznany za "część narodu arabskiego". Nie ustanowiono urzędu prezydenckiego, lecz zachowano kolektywne sprawowanie obowiązków głowy państwa przez Radę Suwerenności. Władza ustawodawcza i wykonawcza pozostały w kompetencji rady ministrów (z tym że ustawy musiały być zatwierdzane przez Radę Suwerenności). Konstytucja głosiła równość wszystkich obywateli irackich wobec prawa i przyznała a im wolność niezależnie od rasy, narodowości, języka czy religii. Rząd zwolnił więźniów politycznych i objął amnestią Kurdów, którzy uczestniczyli w powstaniach kurdyjskich w latach 1943-1945. Przebywający na wygnaniu Kurdowie powrócili do kraju i zostali uroczyście powitani przez rząd republikański.
W przeciwieństwie do większości wyższych wojskowych irackich, Kasim nie wywodził się z tradycji sunnickiej, rozpowszechnionej w miastach na północnym zachodzie kraju i nie podzielał ich entuzjazmu wobec koncepcji panarabizmu; pochodził z sunnicko-szyickiej rodziny z południowo-wschodniego Iraku. Dlatego możliwość utrzymania się Kasima przy władzy zależała od umiejętnego balansu pomiędzy komunistami i panarabistami. Przez większość okresu swojego urzędowania, przeciwwagę dla wzrastającego trendu panarabistycznego w armii uzyskiwał poprzez wspieranie komunistów, kontrolujących ulice. Usankcjonował utworzenie komunistycznej milicji, Ludowej Siły Oporu, a poza tym zwolnił wszystkich komunistycznych więźniów.
Walki w szeregach władzy.
Walka między Kasimem a Arifem.
Pomimo wspólnej przeszłości wojskowej członkowie ugrupowania Wolnych Oficerów, które przeprowadziło rewolucję 14 lipca, było nękane przez wewnętrzne waśnie. Jego członkom brakowało spójnej ideologii oraz efektywnej struktury organizacyjnej. Wielu spośród starszych oficerów armii irackiej nie chciało przyjmować orderów nadawanych przez Arifa, który wobec nich był niższy stopniem. Podłożem walki o władzę pomiędzy Kasimem i Arifem była kwestia przystąpienia Iraku do związku egipsko-syryjskiego – Arif był zwolennikiem zjednoczenia natomiast Kasim jako zagorzały nacjonalista był zwolennikiem zupełnej niezależności Iraku – a także odmienne poglądy (poglądy Kasima określany były jako "niezależny nacjonalizm o lewicowym charakterze" a poglądy Arifa były baasistowskie). Kasim rozwiązał Unię Arabską z Jordańskim Królestwem Haszymidów, wielu panarabistów uważało, że umożliwi to realizacje pomysłów Arifa.
Arif, sympatyzujący z polityką egipskiego prezydenta Nasera, cieszył się poparciem partii Baas, której to sympatykiem pozostawał. Tymczasem Kasim, jako sceptyk zawierania sojuszu, znalazł zwolenników w szeregach komunistów. Kasim, jako polityk bardziej doświadczony i ceniony w wojsku, ostatecznie wyszedł ze sporu zwycięsko. Arif został zdymisjonowany, a następnie postawiony przed sądem za zdradę stanu i skazany na karę śmierci w roku 1959. Później, w grudniu 1962 r., został ułaskawiony. Po dymisji Arifa w lutym 1959 rząd Kasima przeszedł rekonstrukcję. Z ministerstw usunięto polityków aktywnych w czasach monarchii (chociaż byli oni wtedy w opozycji, a przewrót 14 lipca poparli); niektórzy z nich sami zrezygnowali ze stanowisk, nie chcąc zostać oskarżonymi o działanie przeciwko rządowi (spotkało to m.in. gen. al-Kilaniego). Na ich miejsce weszli działacze lewicowi.
W październiku 1959 działacze Partii Baas zorganizowali nieudany zamach na Kasima, który został w nim jedynie raniony. Wydarzenie to skłoniło go do dalszego zaostrzenia represji wobec opozycji. Przed specjalnym trybunałem osądzono też polityków związanych z obaloną monarchią i uczestników spisków przeciwko nowemu rządowi. W 1959 doszło do kilku prób obalenia rządu, podejmowanych przez oficerów, którzy dla doraźnych celów posługiwali się hasłami panarabskimi i prospołecznymi. Do pierwszego takiego buntu doszło w marcu 1959 w Mosulu, zbuntowane oddziały zostały powstrzymane przez siły rządowe i aktywistów lokalnej partii komunistycznej. Bunt ten wsparła Zjednoczona Republika Arabska. W maju 1959 do rządu Kasima weszła pierwsza w historii Iraku kobieta, komunistka Naziha ad-Dulajmi.
Wkrótce potem Kasim wycofał Irak z prozachodniego Paktu Bagdadzkiego i nawiązał przyjazne stosunki ze Związkiem Radzieckim, Chinami i wieloma państwami regionu. Irak unieważnił traktat o wzajemnej obronie oraz obustronne gwarancje z Wielką Brytanią. Ponadto Kasim wycofał się z porozumienia zawartego ze Stanami Zjednoczonymi za czasów monarchii (obowiązującego od roku 1955), dotyczącego wojskowości, uzbrojenia oraz wyposażenia a USA na krótko po rewolucji rozważały nawet bezpośrednią interwencję w kraju. Pogorszyły się też stosunki z krajami Bliskiego Wschodu nastawionymi wówczas prozachodnio (były to Turcja, Iran i Arabia Saudyjska). 30 maja 1959 r. ostatni brytyjscy żołnierze oraz urzędnicy wojskowi opuścili bazę Al-Habbanijja w Iraku.
W lipcu 1959 w Kirkuku starli się Turkmeni i Kurdowie. Wydarzenie to miało miejsce w czasie ogólnokrajowego zjazdu komunistów i to oni zostali przez rząd Kasima i opinię publiczną obarczeni winą za zamieszki. Po tym wydarzeniu stosunki między Iracką Partią Komunistyczną a Kasimem ostatecznie się pogorszyły.
Reformy.
Radykalizacja rządu była widoczna od lutego 1959. W gospodarce wprowadził centralne planowanie, którym kierowało odpowiedzialne za nie ministerstwo. Wśród wydatków państwa najważniejsze miejsce zajmowały odtąd inwestycje w budownictwo mieszkaniowe, rozwój rolnictwa, służbę zdrowia, oświatę i opiekę społeczną.
Rząd domagał się aneksji Kuwejtu. Przyczynił się również do reformy rolnej w 1958 r. wzorowanej na egipskim eksperymencie z 1952 r. Na mocy postanowień reformy prywatny majątek rolny nie mógł przekraczać 250 ha (jeśli pola były nawadniane sztucznie) lub 500 ha (w przypadku nawadnianych przez deszcz). Państwo przejmowało nadwyżki gruntów (za odszkodowaniem) i rozdzielało je między chłopów.
Zwolennicy Kasima uważają, że zmierzał on do poprawy sytuacji zwykłych obywateli Iraku, której domagali się oni podczas długotrwałych rządów wąskiej elity arystokratycznej. Kasim wprowadził akt nr 80, na mocy którego skonfiskował 98% gruntów należących do kontrolowanej przez Brytyjczyków Irackiej Kompanii Paliwowej. Ziemię tą przekazał ludowi. W ten sposób przyczynił się do wzrostu irackiej klasy średniej. Oprócz tego, nadzorował budowę 35 tys. mieszkań dla biedaków oraz przedstawicieli niższej klasy średniej. Najbardziej charakterystycznym przykładem tych działań oraz ich symbolem, stała się budowa nowego przedmieścia Bagdadu, nazwanego "Madinat as-Sawra" („miasto rewolucji”). Przedmieście to podczas rządów partii Baas przemianowano na "Saddam City", a obecnie nazywane jest ono "Sadr City". Kasim znowelizował konstytucję, by zwiększyć udział kobiet w życiu społecznym.
W polityce zagranicznej popierał algierskie oraz palestyńskie walki przeciwko Francji i Izraelowi.
Był zagorzałym przeciwnikiem brytyjskiej interwencji wojskowej na Bliskim Wschodzie i wielokrotnie wzywał do usunięcia zagranicznych żołnierzy. Próbował zachować równowagę polityczną przy pomocy tradycyjnych przeciwników panarabistów – nacjonalistów oraz prawicy. Aż do wybuchu wojny z frakcjami kurdyjskimi, mógł też liczyć na lojalność armii.
Reformy dotyczyły także sfery obyczajowej. Rząd rewolucyjny zrównał prawa kobiet przy dziedziczeniu, ograniczył poligamię i zabronił małżeństw dzieci.
Iran i rewolty kurdyjskie.
Kasima obwinia się za utorowanie drogi do wojny iracko-irańskiej. 18 grudnia 1959 r. wydał on następujące oświadczenie:
„Nie zamierzamy odwoływać się do historii plemion arabskich, osiadłych w rejonie Ahwazu oraz Chorramszahru. Imperium Osmańskie przekazało Iranowi Chorramszahr, który stanowił część terytorium irackiego”.
Po tym oświadczeniu, Irak zaczął wspierać ruchy secesjonistyczne w irańskim Chuzestanie, a nawet, podczas najbliższego szczytu Ligi Arabskiej, bezskutecznie wnosił roszczenia terytorialne względem tego regionu.
W trakcie rządów Kasima doszło również do konfrontacji z mniejszością kurdyjską. Rząd uznał Kurdów za „jeden z dwóch narodów irackich”. Podczas kadencji Kasima, społeczność kurdyjska mianowała Mustafę Barzaniego swoim pełnomocnikiem w rozmowach z rządem. Dostrzegał on sprzyjające okoliczności do ogłoszenia niepodległości Kurdystanu.
Po okresie względnego spokoju, kwestia kurdyjskiej autonomii (samorządności bądź niepodległości) pozostała niezałatwiona, co spowodowało niezadowolenie Kurdów, a w dalszej perspektywie – rebelię w roku 1961.
Przewrót i śmierć.
Kasim został obalony podczas puczu zorganizowanego przez partię Baas w dniu 8 lutego 1963 r. Zamach stanu został zainspirowany obawą przed rosnącymi wpływami komunistów oraz kontrolą paliwowego sektora gospodarki przez państwo. Uważano, że przewrót wspierany był przez rząd brytyjski oraz amerykański wywiad CIA.
Proces sądowy przeciwko Kasimowi trwał krótko i zakończył się wyrokiem śmierci. Wkrótce potem zapis egzekucji byłego premiera został opublikowany, by udowodnić śmierć Kasima, w którą początkowo wielu Irakijczyków nie mogło uwierzyć. W związku z tym inicjatorzy zamachu odwołali się do pomocy telewizji prezentując ciało premiera po egzekucji:
W czasie walk w dniach od 8 do 10 lutego 1963 roku zginęło co najmniej 5 tys. Irakijczyków. Wielu z poległych padło ofiarą „polowania na komunistów”. Tymczasem partia Baas oszacowała swoje straty personalne na ok. 80 osób.
W lipcu 2004 zwłoki Kasima zostały odkryte w Bagdadzie przez zespół reporterów związanych z Radiem Didżla.

</doc>
<doc id="1563136" url="https://pl.wikipedia.org/wiki?curid=1563136" title="Muhafazat ad-Dachilijja">
Muhafazat ad-Dachilijja

Muhafazat ad-Dachilijja (arab. المحافظة الداخلية, trb. al-Muḥāfaẓa ad-Dāḫilīya) – gubernatorstwo (muhafaza), a do 2011 roku region (mintakat) Omanu, położone w północnej części kraju. Ośrodkiem administracyjnym jest miasto Nizwa. Jego powierzchnia wynosi ok. 31 900 km². Na zachodzie graniczy z muhafazami az-Zahira, na północy z Dżanub al-Batina (przed 2011 - Mintakat al-Batina) i z Maskat, od wschodu z Prowincją Północno-Wschodnią, a od południa z Prowincją Centralną.
Według spisu powszechnego z 2010 roku liczba mieszkańców wynosiła 326 651 osób, a wedle informacji centrum statystyk Omanu, w 2016 roku gubernatorstwo zamieszkiwało 438 460 osób. 
W jego skład wchodzi 8 wilajetów:

</doc>
<doc id="1563146" url="https://pl.wikipedia.org/wiki?curid=1563146" title="Region Wschodni (Oman)">
Region Wschodni (Oman)

Region Wschodni (arab. المنطقة الشرقية, trb. "Al-Mintaka asz-Szarkijja", trl. "Al-Minṭaqah ash-Sharqiyyah") – istniejący do 2011 region (mintaka) Omanu, położony w północno-wschodniej części kraju, nad Morzem Arabskim. Ośrodkiem administracyjnym było miasto Sur. Jego powierzchnia wynosiła ok. 36 800 km² a liczba mieszkańców ok. 314 tys. (2003). Na zachodzie graniczył z regionem Ad-Dachilijja, na północy z prowincją Maskat a od południa z Regionem Centralnym.
W jego skład wchodziło 11 wilajetów:
W 2011 roku w jego miejsce ustanowiono dwie prowincje (muhafahazy), których polskie egzonimy to Prowincja Południowo-Wschodnia i Prowincja Północno-Wschodnia.

</doc>
<doc id="1563147" url="https://pl.wikipedia.org/wiki?curid=1563147" title="Klon cissolistny">
Klon cissolistny

Klon cissolistny, klon winolistny ("Acer cissifolium") – gatunek z rodziny mydleńcowatych ("Sapindaceae"). W obrębie rodzaju klasyfikowany do sekcji "Negundo" i serii "Cissifolia". Występuje naturalnie w Japonii – na wyspach Honsiu, Kiusiu i Sikoku, a także w południowej części Hokkaido.

</doc>
<doc id="1563148" url="https://pl.wikipedia.org/wiki?curid=1563148" title="Stanisław Dziuba">
Stanisław Dziuba

Stanisław Jan Dziuba OSPPE (ur. 27 kwietnia 1960 w Radomsku) – polski duchowny katolicki, paulin, biskup diecezjalny diecezji Umzimkulu w Południowej Afryce od 2009.
Życiorys.
Do Zakonu Paulinów wstąpił 24 sierpnia 1979. Pierwszą profesję zakonną złożył 25 sierpnia 1980. W latach 1980-86 kształcił się w Wyższym Seminarium Duchownym Zakonu Paulinów w Krakowie Na Skałce. 21 września 1985 złożył śluby wieczyste. Święcenia diakonatu przyjął 14 grudnia 1985 z rąk bp. Tadeusza Szwagrzyka. 31 maja 1986 przyjął na Jasnej Górze święcenia prezbiteratu z rąk bp. Stanisława Nowaka.
Do 1987 był mistrzem nowicjatu w sanktuarium maryjnym w Leśniowie, po czym wyjechał do Stanów Zjednoczonych, gdzie do 1991 pracował duszpastersko w tzw. Amerykańskiej Częstochowie w Doylestown (archidiecezja filadelfijska).
W 1991 wyjechał do pracy duszpasterskiej w diecezji Umzimkulu w RPA. Pełnił tam różne funkcje, m.in. był proboszczem i miejscowym przełożonym paulinów w miejscowości Centocow (południowoafrykańska Częstochowa), diecezjalnym kierownikiem duchowym Sodalicji Najświętszego Serca, diecezjalnym koordynatorem katechezy. Od 1 maja 2008 piastował stanowisko wikariusza generalnego tej diecezji.
31 grudnia 2008 papież Benedykt XVI mianował go biskupem Umzimkulu. Sakry biskupiej udzielił mu 14 marca 2009 kardynał Wilfrid Fox Napier OFM, razem z nuncjuszem Jamesem Greenem i biskupem radomskim Zygmuntem Zimowskim.

</doc>
<doc id="1563149" url="https://pl.wikipedia.org/wiki?curid=1563149" title="Ahmadu Bello">
Ahmadu Bello

Al-Haji Sir Ahmadu Bello (ur. 1910, zm. 1966) był nigeryjskim politykiem i pierwszym premierem regionu Północna Nigeria w latach 1954-1966.
Obok Abubakara Tafawy Balewy, był jednym z wiodących polityków Północnej Nigerii. Razem z Balewą odegrał znaczącą rolę w negocjacjach dotyczących pozycji regionu w niepodległej Nigerii. W czasie jego przewodnictwa w Północnym Kongresie Ludowym, jego partia wygrała wybory parlamentarne w roku 1959. Bello został zamordowany 15 stycznia 1966 roku.
Młodość.
Ahmadu Bello urodził się 12 czerwca 1910 r. w Rabbah, w stanie Sokoto. Był synem przywódcy dystryktu i dziedzica tronu w emiracie Sokoto. Jego pradziadek, Sułtan Bello, zasłynął jako założyciel Sokoto oraz syn czczonego kalifa Usmana Dana Fodio. Ahmadu Bello odebrał edukację w Szkole Prowincjonalnej w Sokoto (w owym czasie jedynej nowoczesnej szkole w okolicy). Później uczęszczał do Koledżu Kształcenia Nauczycieli w Katsina. Po spędzeniu pięciu lat w Katsima, został oddelegowany przez sułtana do pełnienia funkcji nauczyciela w średniej szkole w Sokoto (jego byłej szkole, która przeszła gruntowną transformację). W roku 1934 Bello został przywódcą dystryktu Rabbah, a cztery lata później awansowano go na burmistrza miasta Gusau. W 1938 roku bez powodzenia ubiegał się o urząd sułtana Sokoto. Nowy sułtan wkrótce przyznał mu tradycyjny - a obecnie honorowy - tytuł "Sarduna" i przyjął go do Lokalnej Rady Zarządzającej Sokoto. W roku 1948 otrzymał stypendium na studia związane z administracją samorządową, które pobierać miał w Anglii. Ahmadu Bello przyjął stypendium, gdyż zamierzał poszerzyć swoją wiedzę o procesie zarządzania.
Polityka nigeryjska.
Po powrocie z Wielkiej Brytanii, Ahmadu Bello został mianowany delegatem prowincji Sokoto do regionalnego Zgromadzenia. Na forum Zgromadzenia zabierał on głos w obronie interesów terytoriów północnych i zawarł porozumienie z naczelnymi reprezentantami północnych emiratów: Kano oraz Bornu. W rezultacie pierwszych wyborów w Północnej Nigerii, przeprowadzonych w 1952 roku, uzyskał mandat w Zgromadzeniu Północnym. Został jednocześnie członkiem regionalnej Rady Wykonawczej oraz ministrem pracy. Kolejno piastował stanowiska: ministra pracy, ministra rządu lokalnego oraz ministra rozwoju społeczności w Północnej Nigerii.
W roku 1954 Bello został pierwszym premierem Północnej Nigerii. Podczas wyborów niepodległościowych w 1959 r. Bello poprowadził Północny Kongres Ludowy (NPC) do zdobycia większości miejsc w parlamencie. NPC ubiegał się o zawarcie koalicji z Narodową Radą Nigerii i Kamerunu ("National Council of Nigeria and the Cameroons") pod przewodnictwem dra Nnamdi Azikiwe. Połączone stronnictwa utworzyły pierwszy krajowy, federalny rząd, który doprowadził Nigerię do uzyskania niepodległości od Wielkiej Brytanii. W trakcie tworzenia niezawisłego rządu federalnego w roku 1960, Bello jako przywódca NPC, pozostał na stanowisku premiera Północnej Nigerii, a funkcję premiera Federacji przekazał zastępcy przywódcy partii NPC - Abubakarowi Tafawie Balewie.
Najdonioślejsze osiągnięcie Ahmadu Bello stanowiła modernizacja i unifikacja różnorodnych, odrębnych ludów północnej Nigerii. Premier został zamordowany w trakcie przewrotu wojskowego w styczniu 1966 r., który zakończył się obaleniem pierwszego rządu niepodległej Nigerii. Aż do zamachu stanu Ahmadu Bello piastował urząd premiera Północnej Nigerii.
Na jego cześć uniwersytet w mieście Zaria nazwano jego imieniem. Podobizna Ahmadu Bello widnieje ponadto na banknocie o nominale 200 "naira" (waluta nigeryjska). Ahmadu Bello pozostawił po sobie jedno dziecko.

</doc>
<doc id="1563151" url="https://pl.wikipedia.org/wiki?curid=1563151" title="￼">
￼



</doc>
<doc id="1563152" url="https://pl.wikipedia.org/wiki?curid=1563152" title="Znak unikodu U+FFFD">
Znak unikodu U+FFFD



</doc>
<doc id="1563154" url="https://pl.wikipedia.org/wiki?curid=1563154" title="Mintakat al-Batina">
Mintakat al-Batina

Mintakat al-Batina (arab. منطقة الباطنة, trb. Mintakat al-Batina, trl. Minţaqat al-Bāţinah) – istniejący do 2011 region (mintakat) Omanu, położony w północnej części kraju, nad Zatoką Omańską. Ośrodkiem administracyjnym jest miasto Suhar. Jego powierzchnia wynosiła ok. 12 500 km² a liczba mieszkańców ok. 654 tys. (2003). Na zachodzie graniczył z Muhafazat al-Burajmi, od wschodu z Muhafazat Maskat a od południa z Al-Mintakat ad-Dachilijja i z Mintakat az-Zahira.
W jego skład wchodziło 12 wilajetów:

</doc>
<doc id="1563156" url="https://pl.wikipedia.org/wiki?curid=1563156" title="Londyńska Parada Zwycięstwa (1946)">
Londyńska Parada Zwycięstwa (1946)

Londyńska Parada Zwycięstwa (ang. "London Victory Celebrations of 1946") – brytyjska parada zwycięstwa, która odbyła się 8 czerwca 1946 dla uczczenia zwycięstwa nad Niemcami oraz Japonią w II wojnie światowej. Parada przeszła ulicami stolicy Wielkiej Brytanii, Londynu gromadząc tysiące widzów oraz obserwatorów.
Kontrowersje.
Stacja radiowa BBC skrytykowała wybór dnia parady jako nieodzwierciedlający prawdziwego dnia zwycięstwa. Stacja uważała, że parada powinna się odbyć w innym terminie, który bardziej przypominałby o dokonanym zwycięstwie.
Bardzo duże kontrowersje podczas parady wywołało wykluczenie z nich polskich żołnierzy, którzy walcząc w Polskich Siłach na Zachodzie byli jedną z liczniejszych walczących nacji po stronie sił alianckich. Jedyną polską organizacją bojową zaproszoną do udziału w paradzie byli piloci Dywizjonu 303, którzy mieli maszerować w szeregach RAF, ale odmówili po tym, jak inne polskie oddziały nie zostały zaproszone na paradę. Lider opozycji Winston Churchill przemawiając w Izbie Gmin powiedział: 
Jednym z głównych powodów, który doprowadził do wykluczenia Polaków z parady był fakt, że Brytyjczycy nie chcieli drażnić stosunków ze Związkiem Radzieckim, który uważał Polskę za własną strefę wpływów. Rząd Clementa Attleego wystosował zaproszenie do polskiego Tymczasowego Rządu Jedności Narodowej (TRJN) do wzięcia udziału w paradzie – wiceminister spraw zagranicznych Hector McNeil na posiedzeniu Izby Gmin wyjaśniał: 
Zdominowany przez komunistów TRJN odmówił wysłania żołnierzy ludowego Wojska Polskiego na paradę uzasadniając to umożliwieniem przez władze brytyjskie podróży generałowi Borowi-Komorowskiemu do USA. W rzeczywistości wasalne wobec ZSRR władze polskie nie chciały narażać się Stalinowi, który nie wysłał żołnierzy Armii Czerwonej na paradę do Londynu. 
W efekcie Polacy nie wzięli udziału w paradzie, co odbiło się szerokim echem na stosunkach pomiędzy rządem brytyjskim a polskimi organizacjami weteranów wojny oraz w polskich środowiskach emigracyjnych.

</doc>
<doc id="1563158" url="https://pl.wikipedia.org/wiki?curid=1563158" title="Klon mandżurski">
Klon mandżurski

Klon mandżurski ("Acer mandshuricum") – gatunek z rodziny mydleńcowatych ("Sapindaceae"). W obrębie rodzaju sklasyfikowany do sekcji "Trifoliata" i serii "Mandshurica". Występuje naturalnie w Chinach (Gansu, Heilongjiang, Jilin, Liaoning, Shaanxi), Korei i Rosji (Kraj Nadmorski).

</doc>
<doc id="1563160" url="https://pl.wikipedia.org/wiki?curid=1563160" title="Amcazade Köprülü Hüseyin Pasza">
Amcazade Köprülü Hüseyin Pasza

Amcazade Köprülü Hüseyin Pasza - (ur. 1644, zm. 1702) − turecki urzędnik, wielki wezyr.
Wielki wezyr od września 1697 do września 1702 roku. Kontynuował rozpoczęte wcześniej wojny z państwami chrześcijańskimi. W 1699 roku zawarł pokój z Austrią, Wenecją i Polską w Karłowicach, a w 1700 roku z Rosją w Stambule. Reformował armię i system edukacji.

</doc>
<doc id="1563161" url="https://pl.wikipedia.org/wiki?curid=1563161" title="Klon hondoański">
Klon hondoański

Klon hondoański, klon cienkoszypułkowy ("Acer capillipes") – gatunek z rodziny mydleńcowatych ("Sapindaceae"). Występuje naturalnie w górskich lasach Japonii.

</doc>
<doc id="1563162" url="https://pl.wikipedia.org/wiki?curid=1563162" title="Anne de Montmorency">
Anne de Montmorency

Anne de Montmorency, książę Montmorency (ur. 15 marca 1493 w Chantilly, zm. 12 listopada 1567 w Paryżu) – francuski żołnierz, urzędnik oraz dyplomata. Został marszałkiem i konetablem Francji.
Młodość.
Anne de Montmorency urodził się w Chantilly w regionie Pikardii. Wywodził się ze starego i szanowanego rodu Montmorency. Jego ojciec piastował wyższe stanowisko służebne na dworze króla Ludwika XII. Anne de Montmorency w młodości wychowywał się wspólnie z przyszłym królem Franciszkiem I Walezjuszem i blisko się z nim przyjaźnił. W roku 1512 walczył w bitwie pod Rawenną. W roku 1514 jego siostra Luiza poślubiła Gasparda I z Coligny. Jeden z ich synów został później admirałem floty francuskiej.
Pod rządami Franciszka I.
W roku 1515, gdy młody król wstąpił na tron, Montmorency uzyskał wpływowe stanowisko na jego dworze. Kiedy w tym samym roku król ponowił swoje roszczenia względem Mediolanu, Montmorency udał się razem z nim na wyprawę wojenną do Włoch. Wyróżnił się walecznością podczas bitwy pod Marignano.
W roku 1516 Montmorency został kapitanem Bastylii, a w roku 1516 otrzymał stanowisko zarządcy Novary w Piemoncie. W roku 1518 król angielski Henryk VIII pojmał go w charakterze zakładnika w zamian za dzierżawę przez króla francuskiego miasta Tournai w regionie Walonii (obecnie leży ono w granicach Belgii; w roku 1513 należące do Francji Tournai zostało zdobyte przez Henryka VIII, który zwrócił je poprzednim właścicielom dopiero w roku 1519). W maju 1519 Montmorency wrócił do Francji, by wziąć udział w krótkiej i bezowocnej konferencji pokojowej pomiędzy Francją a Świętym Cesarstwem Rzymskim. W roku 1520 uczestniczył w spotkaniu pomiędzy francuskim a angielskim monarchą na tzw. Polu Złotego Sukna ("Field of the Golden Cloth"), leżącym pomiędzy miejscowościami Guînes i Ardres w pobliżu francuskiego portu Calais. Później, gdy stosunki pomiędzy Anglią i Francją uległy ponownemu zaostrzeniu, Montmorency odegrał ważną rolę w negocjacjach dyplomatycznych.
W roku 1521, Anne de Montmorency był jednym z dowódców obrony miasta Mézieres przed armią niemiecką. W tym samym roku dowodził szwajcarskimi oddziałami we Włoszech. Wojska Montmorency'ego zostały rozbite w trakcie bitwy pod Bicoccą (27 kwietnia 1522). Jednak w uznaniu jego odwagi, król uhonorował go tytułem marszałka Francji.
W ciągu trzech kolejnych lat Montmorency bronił północnej Francji przed najazdem Anglików, który rozpoczął się w roku 1523. Już wcześniej Anglia sprzymierzyła się ze Świętym Cesarstwem Rzymskim. W roku 1524 Montmorency wziął udział w kampanii Franciszka I, której celem było odbicie Mediolanu. W dniu 24 lutego 1525 sprzymierzone wojska włoskie, hiszpańskie oraz niemieckie pokonały Francuzów pod Pawią i wzięły za jeńców zarówno marszałka Montmorency, jak i jego króla. Obu zakładników przewieziono do Hiszpanii, jednak Montmorency został wkrótce zwolniony z więzienia. W roku 1526 reprezentował stronę francuską w czasie rokowań, które doprowadziły do podpisania traktatu w Madrycie. Później towarzyszył królowi Franciszkowi w drodze powrotnej do Paryża, gdy został on zwolniony z niewoli w zamian za dwóch jego najstarszych synów. W roku 1530 Montmorency sprowadził potomków króla do Francji.
23 marca 1526 Montmorency uzyskał tytuł Wielkiego Mistrza Francji, który zobowiązywał go do opieki nad dworem królewskim oraz nad prywatną służbą władcy. W roku 1527 Montmorency poślubił Magdalenę, córkę René Sabaudzkiego. Wspierał króla w dążeniach do zawiązania sojuszu przeciwko cesarzowi Karolowi V Habsburgowi. Razem z kardynałem Wolseyem mediował w roku 1527 na rzecz utworzenia koalicji pomiędzy Franciszkiem I a Henrykiem VIII. Alians doprowadził do nowej wojny z cesarstwem Habsburgów, którą zakończył pokój w Cambrai w roku 1529.
W roku 1536 Franciszek, pomimo przestróg Montmorency'ego, zaatakował Sabaudię. Chciał w ten sposób dać upust swoim roszczeniom do terytorium księstwa, a także wywrzeć presję na Karola V, by zwrócił Mediolan Francji. W odwecie Karol V wysłał swoje wojska do Prowansji. W zaistniałej sytuacji Franciszek I powierzył Montmorency’emu, zwolnionemu z nadzorowania dworu, stanowisko zarządcy Langwedocji oraz funkcję dowódcy armii w południowo-wschodniej Francji. Prowadził on obronę Prowansji, stosując taktykę spalonej ziemi. Montmorency ewakuował miasto Aix-en-Provence i skupił swoje oddziały w pobliżu Awinionu. Przed jesienią 1536 Karol V wycofał swoje wojska do Genui i zrezygnował z oblężenia Marsylii.
Montmorency dołączył do oddziałów królewskich w Pikardii. Po zakończeniu kampanii w Niderlandach wspierał oddziały walczące pod Turynem. W roku 1537, podczas inwazji na region Artois w Niderlandach, Montmorency dowodził wojskami francuskimi. Zanim podpisano dziesięcioletnie zawieszenie broni, udało mu się zdobyć liczne miasta w tym regionie. W dniu 10 lutego 1538 król wyróżnił go tytułem konetabla Francji.
Później, Montmorency opowiadał się za porozumieniem pokojowym z Cesarstwem Niemieckim, pomimo przeciwstawnego nastawienia dworu królewskiego. Wznowił rokowania z cesarzem Karolem V i namówił papieża Pawła III do zawarcia ugody. W lipcu 1538 udało mu się zaaranżować spotkanie dwóch monarchów. Na mocy umowy, w której zawarciu pośredniczył, Karol V zobligowany był oddać tron w Mediolanie jednemu z synów króla Franciszka I. Jednak cesarz powierzył to księstwo swemu synowi, Filipowi.
Próba porozumienia pomiędzy Francją a Cesarstwem Niemieckim zakończyła się fiaskiem, wobec czego Montmorency stracił zaufanie i przychylność króla. Franciszek I związał się natomiast z jego przeciwnikami: kardynałem Tournon, Claude’em d’Annebaultem oraz Anną de Pisseleu d’Heilly, księżną Etampes. Montmorency opuścił dwór królewski w czerwcu 1541 Utracił również posadę zarządcy Langwedocji oraz wszystkie swoje urzędy. Nadal jednak prowadził korespondencję z księciem Henrykiem, synem króla.
Pod rządami Henryka II.
Montmorency powrócił do życia publicznego dopiero po intronizacji Henryka II w marcu 1547 r. Nowy król zwrócił mu wszystkie jego tytuły i pozbył się ze swojego otoczenia księżnej Etampes oraz grona jej zwolenników. W roku 1548, Montmorency stłumił powstania w prowincjach południowo-zachodnich, a przede wszystkim - w Bordeaux. W latach 1549-50 Montmorency prowadził kampanię w Boulonnais, po czym 24 marca 1550 r. przyjął kapitulację tego regionu. Król nagrodził go tytułami księcia oraz para. W roku 1551 jego baronostwo awansowało do statusu księstwa. Wkrótce potem jego armie, walczące na północnym wschodzie Francji, opanowały Metz, Toul i Verdun.
Pod berłem Franciszka II.
Próba odsieczy pod Saint-Quentin w dniu 10 sierpnia 1557 r. dokonana przez Montmorency'ego, zakończyła się jego klęską i dostaniem się do niewoli księcia sabaudzkiego Emanuela Filiberta, sprzymierzonego z cesarstwem Habsburgów. Odzyskał wolność dopiero w październiku 1558 r. po podpisaniu pokoju w Cateau-Cambrésis.
W czasie gdy Montmorency przebywał w niewoli, jego miejsce u boku króla Franciszka II zajęli członkowie rodu Gwizjuszy. Montmorency musiał zrzec się tytułu Wielkiego Mistrza na rzecz księcia Guise. Jednak jego syn, w ramach rekompensaty, został mianowany marszałkiem. Montmorency wycofał się z polityki do swoich posiadłości.
Francuskie wojny religijne.
Po przejęciu władzy przez Karola IX Walezjusza w roku 1560, Montmorency powrócił do swoich dawnych obowiązków na dworze królewskim. Jednak, gdy protestancki ród Burbonów zaczął wywierać wpływ na młodego władcę, Montmorency jako katolik wycofał się z otoczenia monarchy. W kwietniu 1561 r. wspólnie z księciem Guise, Franciszkiem - swoim dawnym wrogiem, oraz z Jacques'em d’Albon – marszałkiem Saint-André, Montmorency zawiązał triumwirat ku obronie katolicyzmu.
Montmorency wsławił się swoim udziałem w wojnie z roku 1562. Gdy dowodzona przez niego konnica została rozgromiona w bitwie pod Dreux, dostał się on do niewoli przywódcy hugenotów, Ludwika I Burbon-Condé. Żołnierze Montmorency'ego ostatecznie zwyciężyli batalię. Jak się później okazało, była to jedna z najkrwawszych bitew w całym XVI wieku. Montmorency uczestniczył później w rokowaniach pokojowych, których uwieńczeniem był traktat w Amboise (19 marca 1563 r.)
W roku 1567 hugenoci szantażowali króla, by zgodził się na renegocjację warunków traktatu. W dniu 10 listopada 1567 r. Montmorency poprowadził do walki przeciw nim armię królewską. Podczas zwycięskiej dla katolików bitwy pod Saint-Denis, odniósł śmiertelną ranę. Zmarł dwa dni później w Paryżu.
Potomstwo.
Anne de Montmorency był żonaty z Magdaleną Sabaudzką (1510-1586?), córką René Sabaudzkiego i Anny Lascaris, miał dwanaścioro dzieci:

</doc>
<doc id="1563163" url="https://pl.wikipedia.org/wiki?curid=1563163" title="Mahomet (ligatura)">
Mahomet (ligatura)

Mahomet – ligatura alfabetu arabskiego przedstawiająca imię proroka islamu Mahometa (Muhammada).

</doc>
<doc id="1563164" url="https://pl.wikipedia.org/wiki?curid=1563164" title="Luiz Garcia Jr.">
Luiz Garcia Jr.

Luiz Garcia Junior (ur. 4 maja 1971 w Brasílii) – brazylijski kierowca wyścigowy.
Kariera.
Początki kariery.
W 1991 roku wygrał brazylijską serię Formuła Ford 1600. W następnym sezonie wyjechał za granicę i rozpoczął starty w brytyjskiej Formule Vauxhall której został wicemistrzem w 1993 roku (tytuł mistrzowski zdobył wtedy Dario Franchitti). W latach 1994-1995 startował w brytyjskiej Formule 3, a w 1996 w tamtejszej Formule 2 zdobywając w niej tytuł wicemistrzowski. W 1997 roku wystartował w amerykańskiej serii Indy Lights. W drugim sezonie startów udało mu się odnieść jedno zwycięstwo (w Cleveland).
CART.
W 1999 roku zadebiutował w serii CART w zespole Dale Coyne Racing. W barwach zespołu wystartował w siedmiu wyścigach, następnie przeniósł się do zespołu Hogan Racing w którym wystartował w trzech wyścigach. Sezon zakończył na 34 miejscu bez zdobytych punktów. W sezonie 2000 zaliczył pełny sezon w barwach zespołu Arciero Project Racing Group. Nadal był kierowcą końca stawki ale w przeciągu sezonu udało mu się zdobyć kilka punktów (najlepsze miejsce to jedenaste na torze Michigan) i ostatecznie został sklasyfikowany na 27 miejscu. W 2001 roku powrócił do zespołu Dale Coyne Racing, jednak po dwóch wyścigach zespół z powodów finansowych zawiesił starty. Dla Garcii który również nie miał już wsparcia sponsorów sytuacja ta oznaczała koniec kariery w CART.
Po dłuższym okresie bez ścigania, powrócił na krótko w 2005 roku, kiedy to wystartował w brazylijskiej serii Stock Car Brasil.

</doc>
<doc id="1563165" url="https://pl.wikipedia.org/wiki?curid=1563165" title="Wulkan Yellowstone">
Wulkan Yellowstone



</doc>
<doc id="1563170" url="https://pl.wikipedia.org/wiki?curid=1563170" title="Larry Hagman">
Larry Hagman

Larry Martin Hagman (ur. 21 września 1931 w Fort Worth, zm. 23 listopada 2012 w Dallas) – amerykański aktor, reżyser i producent telewizyjny i filmowy. Występował w roli Anthony’ego Majora Nelsona, pana, a później męża tytułowej bohaterki w sitcomie fantasy NBC "I Dream of Jeannie", (1965–1970) z Barbarą Eden oraz jako J.R. Ewing w operze mydlanej CBS "Dallas".
W 1981 otrzymał własną gwiazdę w Alei Gwiazd w Los Angeles znajdującą się przy 1560 Hollywood Boulevard.
Życiorys.
Wczesne lata.
Urodził się w Fort Worth w Teksasie jako syn Mary Martin (ur. 1 grudnia 1913, zm. 3 listopada 1990 na raka jelita grubego), popularnej broadwayowskiej aktorki i Benjamina Jacka Hagmana (ur. 3 kwietnia 1905, zm. 14 lipca 1965), prokuratora rejonowego. Jego ojciec był pochodzenia szwedzkiego i niemieckiego, a matka miała pochodzenie angielskie. W 1936, kiedy miał pięć lat, jego rodzice rozwiedli się. Mieszkał ze swoją babcią w Teksasie i Kalifornii. Matka w 1940 roku ponownie wyszła za mąż za Richarda Hallidaya.
Uczęszczał do Black Fox Military Institute. W 1945, w wieku czternastu lat, uzależnił się od alkoholu, co doprowadziło do poważnych problemów zdrowotnych w jego późniejszym okresie życia. W 1946 przeniósł się z powrotem do jego rodzinnych stron w Weatherford, w stanie Teksas, gdzie pracował na ranczo u znajomego ojca. W 1949 ukończył szkołę średnią Weatherford High School w Weatherford, w stanie Teksas, gdy jego matka zasugerowała, by spróbował swoich umiejętności jako aktor. Rozpoczął swoją karierę występując w Dallas, pracując jako asystent produkcji i grając małe role w Theater'50 Margo Jones, a następnie w musicalach z St. John Terrell's Music Circus w St. Petersburg na Florydzie i Lambertville w New Jersey. Przez rok uczęszczał do Bard College w Annandale-on-Hudson w Nowym Jorku. W wieku 20 lat przeniósł się do Londynu jako członek chóru Rodgersa i Hammerstein's South Pacific, gdzie jego matka grała rolę Nellie Forbush, jaką stworzyła na Broadwayu. Hagman i o rok starszy Sean Connery byli jednymi z półnagich żeglarzy, którzy śpiewali „There Is Nothing Like a Dame”.
Kariera.
W 1951 zadebiutował na Broadwayu w komedii szekspirowskiej "Poskromienie złośnicy". W 1952 podczas wojny koreańskiej odbył służbę wojskową Sił Powietrznych Stanów Zjednoczonych, stacjonujących w Londynie, spędził większość służby w Wielkiej Brytanii oraz w bazach wojskowych w Europie. Po opuszczeniu Sił Powietrznych w 1956, powrócił do Nowego Jorku, gdzie pojawił się na scenie Off-Broadwayu w sztuce "Jeden raz wokół bloku" ("Once Around The Block") i otrzymał znakomite recenzje. Później przez prawie rok grał w innym off-broadwayowskim spektaklu Jamesa Lee "Kariera" ("Career"). Jego rola Rory’ego Murphy w broadwayowskiej sztuce "Bóg i Kate Murphy" ("God and Kate Murphy", 1959) została uhonorowana nagrodą Theatre World. Pojawił się jeszcze w czterech innych produkcjach broadwayowskich: "Przybywa dzień" ("Comes a Day", 1958), "Nerwowa ustawa" ("The Nervous Set", 1959), "Ogrzewany półwysep" ("The Warm Peninsula", 1960) i "Piękno części" ("The Beauty Part", 1962/63). Larry Hagman pogodził się ze swoją matką w 1973, wkrótce po śmierci ojczyma, i stał się bliski aż do jej śmierci, siedemnaście lat później.
Występy na małym ekranie zapoczątkował gościnnymi rolami w serialach: "Decoy" (1957), NBC "Goodyear Television Playhouse" (1957) i operze mydlanej CBS "Search for Tomorrow" (1957). Przełomem w karierze telewizyjnej stała się postać majora Anthony’ego Nelsona, chłopaka i podczas ostatniego sezonu męża tytułowej bohaterki w sitcomie fantasy NBC "I Dream of Jeannie" ("Marzę o Jeannie", 1965–1970) z Barbarą Eden. Największą popularność przyniosła mu kreacja biznesmena Johna Rossa 'J.R.' Ewinga Jr. w operze mydlanej CBS "Dallas" (1978–1991), za którą odebrał pięciokrotnie nagrodę Soap Opera Digest, był czterokrotnie nominowany do nagrody Złotego Globu i dwukrotnie do nagrody Emmy. Jest laureatem szwedzkiej nagrody TV Prize, Bambi i Złotej Kamery. Za rolę Johna Rossa 'J.R.' Ewinga Jr. w telefilmie CBS "Dallas: J.R. powraca" ("Dallas: J.R. Returns", 1996) otrzymał nagrodę Lone Star Film &amp; Television.
Można go było zobaczyć także w jednym z odcinków serialu NBC "Sierżant Anderson" ("Police Woman", 1974) z Angie Dickinson, filmie sci-fi "Superman" (1978), komediodramacie Mike’a Nicholsa "Barwy kampanii" ("Primary Colors", 1998) z Johnem Travoltą, Emmą Thompson, Billy Bobem Thorntonem i Kathy Bates i serialu "Bez skazy" ("Nip/Tuck", 2006) w roli Burta Landau. Użyczył swojego głosu Wallace Brady w serialu animowanym "Simpsonowie" ("The Simpsons", 2006). Z kolei w roku 2011 wcielił się w postać Franka Kaminsky’ego w serialu "Gotowe na wszystko". Ponownie powrócił jako J.R. Ewing, ojciec Johna Rossa Ewinga III (Josh Henderson) w dwóch sezonach kontynuacji "Dallas" (2012–2013).
Życie prywatne.
18 grudnia 1954 poślubił urodzoną w Szwecji Maj Axelsson. Mieli dwoje dzieci – córkę Kristinę „Heidi” Marie (ur. 17 lutego 1958) i syna Prestona (ur. 2 maja 1962). Podczas pobytu w Anglii, spotykał się z Joan Collins (1970). W 1967, Peter Fonda dostarczył mu LSD. W sierpniu 1995 przeszedł przeszczepienie wątroby. Był wegetarianinem.
Śmierć.
Zmarł 23 listopada 2012 w szpitalu Medical City Dallas Hospital w Dallas wskutek komplikacji będących rezultatem ostrej białaczki szpikowej. Cierpiał też na marskość wątroby. Miał 81 lat.

</doc>
<doc id="1563171" url="https://pl.wikipedia.org/wiki?curid=1563171" title="Antonio Maceo Grajales">
Antonio Maceo Grajales

Antonio de la Caridad Maceo y Grajales (ur. 14 czerwca 1845 w Santiago de Cuba, zm. 7 grudnia 1896 pod Punta Brava) był zastępcą dowódcy Kubańskiej Armii Wyzwoleńczej.
Rodacy obdarzyli go przydomkiem „Tytan z brązu” (hiszp.:"El Titan de Bronce"), który odnosił się do jego koloru skóry, postury i prestiżu, jaki uzyskał wśród Kubańczyków. Hiszpanie nazywali go „Większym lwem” ("El Leon mayor"). Maceo należał do grona najważniejszych przywódców ruchów wyzwoleńczych w XIX-wiecznej Ameryce Łacińskiej. Pod względem zdolności militarnych dorównywał wenezuelskiemu przywódcy powstańczemu, José Antonio Páezowi.
Młodość.
Maceo był synem wenezuelskiego plantatora i handlarza produktami rolniczymi, Marcosa Maceo oraz Mariany Grajales y Coello, Kubanki pochodzenia afrykańskiego. W roku 1823 jego ojciec przeprowadził się z Caracas (Wenezuela) do Santiago de Cuba. Niektórzy znajomi Marcosa Maceo również opuścili Amerykę Południową. Antonio Maceo y Grajales urodził się na wsi, niedaleko Santiago de Cuba. Ojciec nauczył go posługiwać się bronią, a matka wpoiła mu zasady dyscypliny. Matczyna dyscyplina w znacznym stopniu wpłynęła na kształtowanie się jego charakteru. Znalazła później odbicie w czynach Maceo jako przywódcy wojskowego.
W wieku szesnastu lat Maceo rozpoczął pracę w przedsiębiorstwie ojca. Dostarczał mu towarów i zaopatrzenia. Wykazywał się zdolnością do interesów oraz dobrą znajomością zasad uprawy roli. Jako najstarszy z synów państwa Maceo, przejął po ojcu obowiązki kierownicze. Później, to doświadczenie przywódcze zaowocowało zdobyciem przez Antoniego Maceo rangi generała. Maceo interesował się aktualnymi wydarzeniami politycznymi i uczestniczył w spotkaniach lóż masońskich. Ideologia Wolnomularstwa Kubańskiego przesiąknięta była zasadami rewolucji francuskiej: „Wolność, Równość i Braterstwo”. Kubańscy masoni za swoje wytyczne przyjęli: „Boga, Rozsądek i Cnotę”.
Wojna dziesięcioletnia (1868-1878).
Około 24 października 1868, dwa tygodnie po rozpoczęciu rebelii przeciwko Hiszpanii przez -Carlosa Manuela de Céspedesa, Maceo, wraz ze swoim ojcem i braćmi, wstąpił w szeregi powstańców. Mariana Grajales udała się wraz ze swoją rodziną do "manigua" (pokryte gęstymi lasami doliny), by wspierać "mambises" (tak w XIX wieku nazywano kubańskich powstańców). W momencie wybuchu wojny dziesięcioletniej, członkowie rodziny Maceo nosili stopnie szeregowych. W ciągu następnych pięciu miesięcy, Antonio Maceo awansował do stopnia majora, a w ciągu kilku kolejnych tygodni – doszedł do rangi podpułkownika.
Niebawem miał miejsce jego awans na pułkownika. Pięć lat później, ze względu na odwagę oraz fakt wymanewrowania armii hiszpańskiej, Antonio Maceo otrzymał stopień generała brygady. Maceo uczestniczył w ponad 500 bitwach. Niemniej jednak, pochodzenie z niższej warstwy społecznej oraz kolor skóry opóźniły znacząco jego awans do stopnia generała majora. W sztabie dowódczym powstańców dostrzec można było tendencje rasistowskie oraz segregację ze względu na status społeczny. Wielu spośród przywódców rebelii wywodziło się z rodów arystokratycznych bądź burżuazyjnych. Podwładni Antoniego Maceo nazywali go „Tytanem z Brązu”, gdyż wyróżniał się on wyjątkową siłą fizyczną oraz odpornością na rany po kulach i rany cięte. W czasie trwania kampanii wyleczył ponad 25 ran poniesionych na przestrzeni ok. 500 bitew. Liczne obrażenia nie pozbawiły go jednak woli dowodzenia wojskiem.
Maceo, jako dowódca i strateg, cieszył się szczególnym uznaniem i podziwem dominikańskiego przywódcy, Máximo Gómeza, który objął dowodzenie nad Kubańską Armią Wyzwoleńczą. Zastosowana przez Gomeza innowacja w sztuce walki, polegająca na wykorzystaniu maczet zamiast hiszpańskich mieczy i karabinów (po części ze względu na deficyt broni palnej i amunicji) została wkrótce przejęta przez Maceo.
Antonio Maceo odmówił udziału w buncie miast Lagunas da Varona i Santa Rita. Wskutek jego odmowy doszło do rozpadu integralności armii wyzwoleńczej. Coraz wyraźniejsza stawała się tendencja ku regionalizmowi. Zupełnie inny sposób dowodzenia preferował Vicente Garcia. Unikał on heroicznych czynów w pierwszej linii frontu. Wolał poświęcić się planowaniu kampanii na tyłach. Poza tym opowiadał się za samodzielnością poszczególnych regionów kraju w walce o niepodległość. Projekty Garcii, pełne błędów i nieścisłości, zostały odrzucone przez Maceo, gdy ten pierwszy poprosił go o pomoc w ustanowieniu „Nowego Rządu Rewolucyjnego”.
Regionalizm, podziały regionalne i brak dyscypliny przyczyniły się do osłabienia impetu rewolucji, z czego skorzystał przede wszystkim hiszpański generał Arsenio Martínez Campos y Antón. Jako człowiek honoru, proponował on powstańcom gwarancje pokojowe, amnestię dla rebeliantów oraz reformy prawne, w zamian za zawieszenie walk, które ciągnęły się niemal od dziesięciu lat. Równocześnie, rząd hiszpański przeprowadzał koncentrację nowych wojsk w celu otoczenia słabnącej armii rewolucyjnej.
Antonio Maceo był jednym z oficerów, którzy odmówili podpisania paktu w Zanjón, kończącego wojnę dziesięcioletnią. 15 marca 1878 r. razem ze swoimi zwolennikami udał się on na spotkanie z generałem Arsenio Martinezem Camposem, którego celem było uzgodnienie warunków pokoju. Maceo oświadczył, że niemożliwe jest ustanowienie trwałego pokoju, póki nie zostanie osiągnięty którykolwiek z celów wojny. Jego głównymi postulatami były: zniesienie niewolnictwa na Kubie oraz przyznanie wyspie niepodległości. Jedyne widoczne od razu efekty porozumienia z Zanjon stanowiły: amnestia dla uczestników powstania oraz wolność dla czarnych żołnierzy z „armii wyzwoleńczej”. Maceo nie godził się z postanowieniami traktatu i nie przekonywała go nawet obietnica amnestii. Postanowił udać się na spotkanie z Martinezem (nazwano je „Protestem z Baragua”), gdy otrzymał od innego oficera kubańskiego list, z propozycją urządzenia zasadzki na hiszpańskiego generała. Przywódca powstańców odrzucił plan i oświadczył, że „"nie chce zwycięstwa, jeżeli ma być ono zdobyte w sposób niehonorowy".”
Po zakończeniu okresu rozejmu (który miał trwać kilka dni), Maceo wznowił walki. By ocalić jego życie, rząd Republiki Kubańskiej zlecił mu zadanie zebrania pieniędzy, broni oraz żołnierzy, potrzebnych do zorganizowania odsieczy za granicą. Starania Antoniego Maceo okazały się jednak nieskuteczne, gdyż większość z przebywających na emigracji zwolenników powstania czuła konsternację z powodu paktu w Zanjon.
Pod koniec roku 1879 Maceo wraz z generałem Calixto Garcią Iniguezem przygotowywali w Nowym Jorku plany nowej inwazji na Kubę. Wzniecili tzw. małą wojnę. Maceo osobiście nie uczestniczył w walkach. Najwyższym dowódcą powstańców ogłosił Calixto Garcię. Chciał w ten sposób uniknąć rozdźwięków na tle uprzedzeń rasistowskich, które hiszpańska propaganda celowo podsycała w armii powstańczej. Hiszpanie starali się wmówić Kubańczykom, że Maceo dąży do wywołania wojny przeciwko białym Kubańczykom. Głoszona przez nich propaganda przyczyniła się do pogorszenia reputacji Maceo.
Korzystny okres zawieszenia broni (1879-1895).
Przez pewien czas Maceo przybywał na Haiti. Władze hiszpańskie wydały nakaz jego aresztowania i prowadziły poszukiwania. Maceo padł nawet ofiarą kilku prób zamachu, które przeprowadzili hiszpańscy wysłannicy. Później przeniósł się na Jamajkę, a potem zdecydował się na dłużej osiąść w prowincji Guanacaste w Kostaryce. Prezydent Kostaryki powierzył mu jednostkę wojskową w armii kostarykańskiej i ofiarował mu niewielką posiadłość. W tym czasie kontaktował się z nim José Martí. Przekonywał Antoniego Maceo, by wzniecić kolejne powstanie, które do historii przeszło pod nazwą "Guerra del 95". Marti określił tę kampanię mianem „wojny koniecznej”.
Maceo, wzbogacony doświadczeniem i wiedzą z wcześniej nieudanej rewolucji, w krótkotrwałej, ale intensywnej wymianie korespondencji z Martim, wskazywał na liczne przeszkody w osiągnięciu sukcesu militarnego. Przypominał o przyczynach częściowej klęski w wojnie dziesięcioletniej. Marti odpowiedział mu swoją szablonową dewizą: „"wojsko, zgoda; ale państwo, państwo obroniło swoją godność"”. Udało mu się przekonać Maceo, że jeśli plany wojenne zostaną dobrze przygotowane, istnieją niemałe szanse na zwycięstwo. Maceo zażądał, by naczelne dowództwo spoczęło w rękach Gomeza. Jego kandydatura została bez zastrzeżeń przyjęta przez delegata Kubańskiej Partii Rewolucyjnej (Marti’ego). W Kostaryce miała miejsce kolejna nieudana próba zabójstwa Maceo. Strzelano do niego, gdy wychodził z teatru. Jako że Maceo również był uzbrojony, zamach miał przykre skutki dla napastników.
Wojna o niepodległość Kuby.
W roku 1895 Maceo, razem z Florem Crombetem oraz grupą niższych oficerów, wylądował na Kubie w pobliżu miasta Baracoa (na wschodnim brzegu wyspy). Po odparciu hiszpańskiego ataku, udał się w pobliskie góry. Po wielu trudnościach, zdołał zgromadzić niewielki kontyngent uzbrojonych bojowników, do których wkrótce dołączyli rebelianci z regionu Santiago de Cuba. W posiadłości „"La Mejorana"” Maceo uczestniczył w historycznym spotkaniu z Gomezem i Martim, w trakcie którego pokłócił się z Martim w kwestii powiązań pomiędzy ruchami militarnymi a rządem cywilnym. Maceo opowiadał się przeciwko ustanowieniu takich związków. Jednak Marti, dogłębniej zorientowany w sytuacji, wyrecytował swoją słynną formułkę.
Kilka dni później Marti poległ podczas bitwy pod Dos Rios (niedaleko miejsca łączenia się koryt rzek Contramaestre i Cauto).
Gdy Gomez został głównodowodzącym Kubańskiej Armii Wyzwoleńczej, Maceo otrzymał stanowisko generała porucznika (zastępcy dowódcy). Maceo i Gomez, stojący na czele dwóch kolumn "mambises", rozpoczęli swój marsz w Mangos de Baragua. Doskonale wywiązali się oni z zadania zdobycia zachodniej Kuby. W ciągu 96 przemaszerowali bądź przejechali ponad 1000 mil. Kilka miesięcy później, 10 października 1896 r., po rozbiciu oddziałów hiszpańskich w Hawanie i pod Pinar del Rio, Maceo wyruszył do Mantui, na zachodnim krańcu Kuby. Niejednokrotnie pokonywał przeważające pod względem liczebności i wyposażenia siły hiszpańskie (niekiedy nawet pięciokrotnie większe od oddziałów rewolucyjnych).
Wykorzystując zamiennie taktykę walk partyzanckich oraz otwartych bitew, Maceo i Gomez wyczerpali hiszpańską armię, składającą się z 250 tys. żołnierzy. Ich oddziały przemierzyły całą wyspę, często przedzierając się przez szlaki, mury i ogrodzenia ustawione przez Hiszpanów w celu powstrzymania partyzantów. Rebelianci radzili sobie z przytłaczającą techniczną oraz liczebną wyższością wojsk królewskich. Dobra koordynacja i spójność oddziałów kubańskich wynikała z faktu, że Maximo Gomez wprowadził przejrzystą i jasną strukturę dowodzenia. Wszystkich generałów majorów podporządkował Antoniemu Maceo, swojemu oficerowi wykonawczemu.
Wcześniej, w okresie wojny dziesięcioletniej, nieudaną próbę inwazji na zachodnią Kubę przeprowadził generał Henry Reeve. Jego siły zostały rozbite pomiędzy wschodnią częścią prowincji Matanzas, a zachodnią częścią prowincji Hawana. Reeve zginął w toku bitwy. W tamtym czasie Maceo i Reeve współpracowali ze sobą pod wspólną komendą Maximo Gomeza.
Nastroje niepodległościowe oraz okrucieństwo hiszpańskich wojskowych skłoniło mieszkańców obszarów wiejskich z zachodniej części wyspy do udzielenia wsparcia Kubańskiej Armii Wyzwoleńczej. Z tego powodu hiszpański kapitan Valeriano Weyler założył obozy koncentracyjne dla ludności kubańskiej. Setki tysięcy chłopów przymusowo sprowadzano do miast; głównie do Hawany, Pinar del Rio oraz Matanzas, a także do kilku mniejszych miast w wymienionych trzech prowincjach. W obozach koncentracyjnych, podobnych do tych budowanych później przez nazistów w Europie, zmarła prawie jedna trzecia mieszkańców kubańskich wsi. Wbrew oczekiwaniom Weylera, utworzenie obozów zachęciło wiele osób do wstąpienia do Armii Wyzwoleńczej, gdyż woleli oni zginąć w walce niż – z głodu. W roku 1896, po spotkaniu z Gomezem w Hawanie (przebywszy po raz kolejny szlak z Mariel do Majany przez Zatokę Mariel), Maceo powrócił na przedpola miasta Pinar del Rio, gdzie jego oddziały uczestniczyły w krwawej walce z przeważającymi siłami hiszpańskich generałów, którzy wcześniej zasłynęli zwycięstwami w Afryce i na Filipinach. Ponadto Hiszpanie wspierani byli dostawami artylerii oraz nowoczesnej broni dla piechoty. Po rozbiciu ich w górach zachodniej Kuby, Maceo skierował się na wschód z zamiarem udania się do Las Villas bądź Camagüey. Tam zamierzał się spotkać z Gomezem i opracować wspólnie plan dalszych działań wojennych. Chciał również doprowadzić do porozumienia pomiędzy rządem rewolucyjnym oraz wojskiem powstańczym w dwóch zasadniczych kwestiach: awansu dla oficerów Armii Wyzwoleńczej oraz międzynarodowego wsparcia dla Kubańczyków. Maceo potrzebował pomocy ekonomicznej, dostarczenia ładunków broni oraz amunicji z Europy, a nawet – ze Stanów Zjednoczonych. Jednak zdecydowanie sprzeciwiał się możliwości amerykańskiej interwencji wojskowej na Kubie.
Śmierć.
Plany spotkania z Gomezem oraz rządem rewolucyjnym nie ziściły się. Podczas pobytu w mieście Punta Brava, Maceo maszerował w stronę posiadłości San Pedro w towarzystwie swoich osobistych ochroniarzy (trzech mężczyzn), lekarza z jego kwatery głównej, generała José Miró Argentera oraz niewielkiego oddziału, składającego się z ok. dwudziestu żołnierzy.
Gdy próbowali oni przełamać parkan w celu ułatwienia przemarszu oddziałów konnych, napotkali hiszpańską kolumnę, która otworzyła do nich ogień. Maceo odniósł dwie rany postrzałowe. Jedna kula trafiła go w klatkę piersiową, a druga – rozbiła mu szczękę i przeszła przez czaszkę. Ze względu na intensywność ostrzału, towarzysze Antoniego Maceo nie mogli podnieść go z ziemi i przenieść w bezpieczne miejsce. Przy rannym pozostał jedynie porucznik Francisco Gomez (zwany "Panchito"), syn Maximo Gomeza. Porucznik stawił czoła hiszpańskiej kolumnie, by zwłoki jego dowódcy nie dostały się w ręce Hiszpanów. Żołnierze królewscy oddali w jego stronę kilka strzałów, po czym dobili go maczetami. Następnie porzucili zwłoki, nie wiedząc na dobrą sprawę, do kogo należały.
Następnego dnia ciała Antoniego Maceo i Panchito zabrał z pola bitwy pułkownik Aranguren z Hawany, który dowiedziawszy się o incydencie, natychmiast udał się na miejsce potyczki. Zwłoki rebeliantów pochowano na farmie należącej do dwóch braci, którzy przyrzekli, że utrzymają miejsce pochówku w tajemnicy aż do dnia uzyskania przez Kubę niepodległości, gdy będzie możliwe oddanie bohaterowi należnych mu honorów wojskowych. Obecnie szczątki Antonio Maceo Grajalesa oraz Francisco Gomeza Toro znajdują się w Cacahual, nieopodal posiadłości San Pedro. Mauzoleum to jest miejscem pielgrzymek Kubańczyków.
Dziedzictwo.
Maceo był nie tylko zasłużonym żołnierzem oraz działaczem kubańskiego ruchu niepodległościowego, ale również wpływowym politykiem i strategiem. Z jego dorobku czerpał m.in. Jose Marti. Jako członek loży masońskiej, Maceo sygnował swoją korespondencję dewizą: „Bóg, Rozsądek i Cnota”. Podobno jego życiowe motto brzmiało: „Moje powinności względem kraju, wynikające z moich przekonań politycznych przekraczają wszelkie ludzkie możliwości; poprzez swoje starania powinienem stanąć na piedestale wolności bądź zginąć w walce za odkupienie mej ojczyzny.” (3 listopada 1890). Marti powiedział kiedyś, że „Dusza Maceo jest równie silna jak jego ręce.”
Jeśli chodzi o poglądy polityczne, Maceo wielokrotnie wyrażał swoje poparcie dla ustroju republikańskiego. Uważał, że należy dążyć do takiej formy rządów, która zapewni całemu narodowi „wolność, równość i braterstwo”. Często powoływał się na dobrze znane, ale nigdy nie zastosowane, hasła rewolucji francuskiej. Opowiadał się za ustanowieniem sprawiedliwości społecznej. Podczas krótkiego pobytu w Santiago de Cuba (w okresie zawieszenia broni), Maceo został zaproszony na kolację. Gdy wznoszono toast, pewien mężczyzna wyraził życzenie, by Stany Zjednoczone anektowały Kubę i by uczyniły z niej”...kolejną gwiazdę w swojej konstelacji...” Maceo, urażony, odpowiedział: „Młody człowieku, uważam, że byłaby to jedyna okazja, gdybym mógł stanąć do walki ramię w ramię z Hiszpanami.” Przewidując ekspansyjną politykę Stanów Zjednoczonych, Maceo napisał w swoim liście do jednego z towarzyszy broni: „Ktokolwiek spróbuje zawładnąć Kubą, dostanie proch jej ziemi przesiąknięty krwią; oczywiście, jeżeli sam nie polegnie.” Maceo był całkowicie przekonany o niechybnym tryumfie Kubańskiej Armii Wyzwoleńczej.

</doc>
<doc id="1563172" url="https://pl.wikipedia.org/wiki?curid=1563172" title="Seeb">
Seeb



</doc>
<doc id="1563174" url="https://pl.wikipedia.org/wiki?curid=1563174" title="Al Seeb">
Al Seeb



</doc>
<doc id="1563177" url="https://pl.wikipedia.org/wiki?curid=1563177" title="Queer">
Queer

Queer (z – dziwny, osobliwy) – określenie używane od lat 90. XX wieku do opisywania społeczności LGBTQ+ i jej członków. Efektem tego była zmiana we współczesnej angielszczyźnie: pierwotne znaczenie słowa "queer" zostało zmarginalizowane i obecnie określenie to znaczy przede wszystkim „lesbijski”, „gejowski”, „homoseksualny” (czy generalnie „nie-heteroseksualny”. „nie-heteronormatywny”) oraz również „nie-cispłciowy” (np. trans lub genderqueer).
W naukach humanistycznych słowo "queer" jest zbiorczym terminem określającym przedmiot badań socjologicznych, psychologicznych, antropologicznych, kulturowych i krytycznoliterackich skupionych na analizowaniu i proliferacji ustalonych społecznie tożsamości oraz opozycji płciowych i związanych z seksualnością (kobieta – mężczyzna, płeć męska – płeć żeńska, heteroseksualność – homoseksualność itp.), w tym przede wszystkim konstrukcji tożsamości subwersywnych. Na uczelniach zachodnich od kilkunastu lat pojawiają się osobne studia i specjalizacje z zakresu "queer studies", czasami wiązane z "gender studies", a czasami stanowiące element studiów z zakresu "women’s studies" (problematyki kobiecej), np. na Humboldt State University.
Użycie wyrazu "queer" w niektórych kontekstach może być postrzegane jako obraźliwe i zwłaszcza w heteronormatywnych społeczeństwach powinno być traktowane z ostrożnością, mimo że bywa stosowane także jako samookreślenie LGBT (podobnie jak określenie "nigger" wobec Afroamerykanów).
Użycie historyczne i współczesne.
Pierwsze użycie tego słowa datuje się na początek XVI wieku i oznaczało wtedy między innymi „dziwny”, „osobliwy”, „ekscentryczny”, „komiczny”, „nadzwyczajny”, niepospolity”, także „podejrzany”, „kontrowersyjny” oraz „nieswój”, „o słabym zdrowiu” jako przymiotnik. Używane było wtedy również jako czasownik w znaczeniu „zepsuć”, „zniszczyć”, „zmarnować”, „złamać” (umowę, zdarzenie lub sytuację). Wyrażenie „in queer street” odnosiło się również do osoby posiadającej znaczne długi.
Queer w znaczeniu negatywnym.
Na przełomie XIX i XX wieku słowo „queer” zaczęło nabierać bardziej negatywnego znaczenia i coraz częściej kojarzyło się z dewiacją seksualną. Zaczęto też używać tego słowa do określania zniewieściałych mężczyzn oraz mężczyzn uprawiających seks z osobami tej samej płci. Wczesnym odnotowanym użyciem tego słowa w tym znaczeniu był list Jana Sholto Douglasa, 9. markiza Queensberry z 1894 roku. Używanie queer jako uwłaczającego określenia na zniewieściałych mężczyzn stało się popularne w XX wieku i właśnie na pierwszą połowę XX wieku przypada okres najczęstszego używania tego słowa. Kiedy w ciągu XX wieku homoseksualni mężczyźni preferowali identyfikować się najpierw jako homofil, a później gej, słowo „queer” stosowano pejoratywnie w stosunku do mężczyzn, co do których sądzono, że angażują się w receptywny (pasywny) seks analny lub oralny z innymi mężczyznami, jak również wobec tych, którzy wykazywali nienormatywne formy ekspresji płci.
Odzyskiwanie terminu przez społeczność LGBT.
Pod koniec lat 80. niektórzy geje zaczęli celowo używać słowa queer zamiast określenia gej czy homoseksualista, próbując, poprzez użycie tego słowa w sposób pozytywny, pozbawić go jego negatywnej mocy. Wczesnym przykładem użycia tego słowa przez społeczność LGBT może być organizacja Queer Nation, która została utworzona w marcu 1990 roku i dystrybuowała anonimową ulotkę na Nowojorskiej Paradzie Gay Pride w czerwcu 1990 roku zatytułowanej „Queers Read This”. Ulotka zawierała fragment tłumaczący ich przyjęcie etykiety queer:"Naprawdę musimy używać tego słowa? To tylko kłopot. Każdy gej ma swoje własne zdanie na ten temat. Dla jednych oznacza to dziwne i ekscentryczne i swego rodzaju tajemnicze [...] A dla innych „queer” wyczarowuje te okropne wspomnienia o cierpieniu nastolatków [...] No tak, „gej” jest świetny. Ma swoje miejsce. Ale kiedy wiele lesbijek i gejów budzi się rano, czujemy się źli i zdegustowani, a nie gejowsko (radośnie). Więc zdecydowaliśmy się nazywać siebie queer. Używając „queer” przypominamy sobie, jak jesteśmy postrzegani przez resztę świata." [Tłumaczenie z angielskiego]Współcześnie słowo „queer” uznawane jest za pojęcie zbiorcze oznaczające ogół mniejszości seksualnych i genderowych oraz antonim heteronormatywności. Obejmuje on wtedy swym znaczeniem ludzi o orientacji nieheteroseksualnej (osoby homoseksualne, biseksualne, aseksualne i panseksualne) osoby nie-cispłciowe (transseksualne, transpłciowe, niebinarne, agender i androgyniczne lub dowolnej innej tożsamości płciowej) oraz osoby interpłciowe. Niektórzy byli za tym aby także uwzględniać rodzajowo normatywnych heteroseksualistów, których orientacja lub aktywność seksualna nie mieszczą się w granicach najpowszechniejszych (np. BDSM, poliamoria). Jednak spotkało się to z dość powszechnym sprzeciwem ze strony społeczności LGBT.
W tym znaczeniu słowo "queer" (zarówno jako przymiotnik, jak i jako rzeczownik) może być używane jako synonimiczne dla LGBT, co zwłaszcza w języku angielskim jest w mowie potocznej wygodniejsze niż używanie ciągle wydłużającego się akronimu (w skrajnych przypadkach nawet LGBTQIAPK+ lub LGBTTQIAAP). Jest też pojęciem szerszym, ponieważ obejmuje również osoby niewymienione w skrócie LGBT.
Teoria queer.
Uważana jest ona za alternatywę esencjalistycznego podejścia do tożsamości seksualnej, które głosi, że tożsamości/orientacje seksualne istnieją obiektywnie i jedynie czekają na nazwanie. Jednocześnie w nurcie esencjalistycznym utożsamia się te pojęcia z rzeczywistością. Podnosi się jednak kwestię, że w tym ujęciu np. termin „heteroseksualny” dla każdego może znaczyć coś nieco innego. A zatem ludzką różnorodność płciową znacznie lepiej opisuje teoria queer. Zakłada ona ludzką niepowtarzalność i fakt, że każdy jest indywidualny i różni się od innych wskutek wpływów biologicznych, psychologicznych i społecznych. W świetle powyższego definiowanie tożsamości seksualnej jest wytworem kultury i jedynie wtórnie kreuje rzeczywistość. Wskutek takiego definiowania dochodzi do wyższego wartościowania jednych tożsamości, a niższego innych, co prowadzi do sztucznej kategoryzacji. W odpowiedzi na to teoria wysuwa następujące postulaty:
Konteksty kulturowe.
Pojęcie "queer" pojawiło się w tytułach kilku filmów i nie tylko:
Odnoszą się do niego również takie pojęcia z zakresu kultury jak:

</doc>
<doc id="1563181" url="https://pl.wikipedia.org/wiki?curid=1563181" title="Dragon Attack">
Dragon Attack



</doc>
<doc id="1563182" url="https://pl.wikipedia.org/wiki?curid=1563182" title="Save Me">
Save Me

Save Me – ballada soft rockowa brytyjskiego zespołu Queen. Utwór został napisany przez Briana Maya, i ukazał się na albumie "The Game" z 1980 roku. Piosenka wydana została na singlu, na którego B stronie umieszczono koncertową wersję „Let Me Entertain You”, pochodzącą z poprzedniego albumu formacji "Live Killers".
Utwór „Save Me” jest jednym z pierwszych w repertuarze Queen, przy nagrywaniu którego użyto syntezatorów. Ponadto wykorzystano w nim instrumenty charakterystyczne dla twórczości zespołu z lat 70., czyli fortepian i gitary (zarówno elektryczną, jak i akustyczną, 12-strunową).
„Save Me” był wykonywany na koncertach w latach 1979–1982. Wersja koncertowa była zwykle poprzedzana krótkim wstępem na pianinie w wykonaniu Briana Maya. Wstęp ten znalazł się później w solowej kompozycji Maya „My Boy”, którą gitarzysta nagrał w roku 1982. Utwór znalazł się na albumie kompilacyjnym "Lullabies with a Difference" (1998), nagranym przez różnych wykonawców.

</doc>
<doc id="1563185" url="https://pl.wikipedia.org/wiki?curid=1563185" title="Sleeping on the Sidewalk">
Sleeping on the Sidewalk



</doc>
<doc id="1563188" url="https://pl.wikipedia.org/wiki?curid=1563188" title="Is This the World We Created...?">
Is This the World We Created...?



</doc>
<doc id="1563190" url="https://pl.wikipedia.org/wiki?curid=1563190" title="Muhafazat al-Burajmi">
Muhafazat al-Burajmi

Muhafazat al-Burajmi (arab. محافظة البريمي) – gubernatorstwo (muhafaza) Omanu, położone w północnej części kraju. Ośrodkiem administracyjnym jest miasto Al-Burajmi. Jego powierzchnia wynosi ok. 7 000 km². 
Na zachodzie graniczy z Zjednoczonymi Emiratami Arabskimi, od wschodu z muhafazą Szamal al-Batina, a od południa z muhafazą az-Zahira (według podziału administracyjnego do 2011 odpowiednio z mintakatami al-Batina i az-Zahira).
Położony w strategicznym, nadgranicznym regionie północno-zachodnim. Historycznie był istotnym ośrodkiem handlowym i rolnym (uprawa pszenicy, daktyli i owoców), ponieważ dzięki wysokiemu położeniu był stosunkowo dobrze nawodniony (naturalne uedy i sztuczne kanały afladż).
Według spisu powszechnego z 2010 roku liczba mieszkańców wynosiła 72 917 osób, a wedle informacji centrum statystyk Omanu, w 2016 roku zamieszkiwało tam 107 501 osób. 
W jego skład wchodzą 3 wilajety:

</doc>
<doc id="1563194" url="https://pl.wikipedia.org/wiki?curid=1563194" title="Finały rozgrywek piłkarskich z udziałem A.C. Milan">
Finały rozgrywek piłkarskich z udziałem A.C. Milan

Włoski klub piłkarski A.C. Milan w swojej historii 53 razy uczestniczył w finałach oficjalnych rozgrywek na szczeblu krajowym i międzynarodowym. W swoich dotychczasowych startach Milan odnotował 30 triumfów, a 23 razy finałowa rywalizacja kończyła się zdobyciem trofeum przez rywali mediolańskiego klubu.
W poszczególnych rozgrywkach statystyka udziałów Milanu przedstawia się następująco:

</doc>
