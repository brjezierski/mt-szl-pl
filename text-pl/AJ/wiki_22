<doc id="1569981" url="https://pl.wikipedia.org/wiki?curid=1569981" title="Broken Strings">
Broken Strings

Broken Strings – piosenka softrockowa autorstwa Jamesa Morrisona, Frasera T Smitha i Niny Woodford. Trafiła ona na drugi studyjny album Morrisona, "Songs for You, Truths for Me" (2008). Wyprodukowany przez Marka Taylora oraz nagrany z gościnnym udziałem kanadyjskiej wokalistki pop Nelly Furtado, utwór wydany został jako trzeci singel promujący krążek dnia 8 grudnia 2008.
Informacje o singlu.
By promować utwór, James Morrison zaprezentował kompozycję podczas audycji "Live in Brecon" w stacji radiowej BBC Radio 2 dnia 27 listopada 2008. Z powodu nieobecności Nelly Furtado, jej miejsce zastąpiła brytyjska wokalistka Beverly Brown. 14 listopada 2008 artysta wykonał „Broken Strings” na charytatywnym koncercie "Children in Need" z gościnnym udziałem Keishy Buchanan, członkini zespołu Sugababes. Dnia 1 grudnia 2008 wersja piosenki z wokalem Brown zaprezentowana została w czasie trwania "The Paul O’Grady Show", natomiast dnia 10 grudnia 2008 wersję z udziałem Buchanan usłyszeć można było na koncercie "Jingle Bell Ball" w hali The O2, w Londynie. Trzy dni później James Morrison gościł na antenie ITV w programie "The Girls Aloud Party", gdzie zaśpiewał piosenkę z gościnnym udziałem Girls Aloud. Dnia 17 stycznia 2009 w programie "Schlag den Raab" kompozycja wykonana została z gościnnym udziałem Gabrielli Cilmi.
Wydanie singla.
„Broken Strings” wydany został jako drugi singel promujący krążek "Songs for You, Truths for Me" dnia 8 grudnia 2008 w Wielkiej Brytanii. Kompozycja zadebiutowała na notowaniu UK Singles Chart dnia 23 listopada 2008 na pozycji #73 dzięki częstemu graniu utworu w stacjach radiowych. Tydzień później singel znalazł się na miejscu #51, jednak to ósmym tygodniu od debiutu piosenka osiadła na pozycji #2, czyniąc z kompozycji czwarty singel artysty znajdujący się w Top 10 listy przebojów oraz pierwszy, który obrał tak wysokie miejsce. Dnia 30 stycznia 2009 utwór zadebiutował na miejscu #1 w Niemczech stając się pierwszym singlem w karierze Morrisona i drugim Furtado, który znalazł się na szczycie oficjalnego niemieckiego notowania najlepiej sprzedających się utworów w tymże kraju.
Teledysk.
Teledysk do singla reżyserowany był przez Micaha Meisnera oraz odbył premierę dnia 17 listopada 2008. Koncepcja teledysku zaczerpnięta została z filmu "Paryż, Teksas" natomiast ujęcia przedstawiające wybuchy różnych przedmiotów to pomysł z filmu "Z przymrużeniem oka". Klip przedstawia wokalistę śpiewającego w pokoju hotelowym oraz artystkę znajdującą się w pomieszczeniu za szybą. Kiedy Furtado zaczyna śpiewać zza szyby, przedmioty umiejscowione w apartamencie wybuchają. W finalnej scenie videoclipu wszystko powraca do normy wraz ze zniknięciem wokalistki z pola widzenia.

</doc>
<doc id="1569986" url="https://pl.wikipedia.org/wiki?curid=1569986" title="Linie transmisyjne TEM">
Linie transmisyjne TEM

Linie transmisyjne TEM (in. linie długie) – fale płaskie typu TEM lub zbliżone quasi-TEM. Jest to teoretyczny łącznik pomiędzy teorią pola elektromagnetycznego a teorią obwodów o stałych skupionych. Linie transmisyjne są obwodami o stałych rozłożonych.
Parametry linii określa się w odniesieniu do jednostki długości linii.
Rodzaje linii transmisyjnych.
Linia współosiowa.
Pomiędzy przewodnikami znajduje się przestrzeń, która jest wypełniona dielektrykiem (tworzywo sztuczne lub powietrze). Ze względu na ekran linia ta promieniuje znikomo małymi polami rozproszonymi, nie "zbiera" też zakłóceń wewnętrznych. Nie jest wrażliwa na zbliżenie do innych przedmiotów, a jej konstrukcja mechaniczna jest bardzo trwała (co najmniej 10 lat użytkowania) i odporna na czynniki zewnętrzne, które nie powodują zmian parametrów elektrycznych linii.
Linia symetryczna.
Pozwala realizować dość duże wartości impedancji charakterystycznych. Jej wady to znaczny poziom pól zakłócających promieniowanych (lub odbieranych) przez linię oraz wpływ blisko znajdujących się przedmiotów na jej parametry elektryczne. Jeżeli przewody są umieszczone w tworzywie sztucznym (kable antenowe), to działanie promieni ultrafioletowych i czynników atmosferycznych powoduje szybką korozję tworzywa (2-3 lata). Jej symetria polega na tym, że potencjały w obu przewodach są równe co do wartości i przeciwne co do znaku względem wspólnego potencjału odniesienia (najczęściej ziemi.) W obu przewodach płynie prąd I w przeciwnych kierunkach. W praktyce model ten jest zakłócony nieidealną symetrią przewodów (błędy wykonania, zbliżenie do innych przedmiotów).
Linie mikropaskowe i paskowe.
Używane w technice mikrofalowej. Wykonane są one w technice obwodów drukowanych, co ułatwia połączenia z elementami elektronicznymi oraz redukuje koszty urządzenia. Charakterystyczną cechą tych linii jest dość duża tłumienność, co jednak nie stanowi większej przeszkody w krótkich połączeniach. Linia mikropaskowa jest strukturą niesymetryczną względem ziemi, a część linii pola zamyka się w powietrzu, co powoduje występowanie składowych wzdłużnych pola o małych wartościach, dlatego też linię tę nazywamy linią quasi-TEM.
TEM jako czwórnik.
Jeżeli interesuje nas napięcie i prądy tylko na zaciskach linii wówczas można potraktować ją jako czwórnik. 
Oznaczenia:
Zakładając, że mamy podane napięcie i prąd na wejściu linii(dla z=0) otrzymujemy następujące równania:
U1=U 0++ U0-
-I1Zc=U0 - -U0+
Postać macierzy łańcuchowej linii transmisyjnej:

</doc>
<doc id="1569987" url="https://pl.wikipedia.org/wiki?curid=1569987" title="Wasilij Bołdyriew">
Wasilij Bołdyriew

Wasilij Gieorgijewicz Bołdyriew ros. Василий Георгиевич Болдырев (ur. w Syzraniu, zm. 20 sierpnia 1933 r. w rejonie Nowosybirska) – generał porucznik, profesor, rosyjski wojskowy, dowódca wojsk białych na Syberii podczas wojny domowej w Rosji.
Życiorys.
Ukończył średnią szkolę geodezyjną w Penzie, zaś w 1895 r. Oficerską Szkołę Topograficzną w Sankt Petersburgu. Oficer od 1895. Służył w stopniu podporucznika w wojskowym korpusie topografów. W 1903 r. ukończył Nikołajewską Akademię Sztabu Generalnego.
Dowódca kompanii, oficer do zadań specjalnych w 4 Korpusie Armijnym (KA). Uczestniczył w wojnie rosyjsko-japońskiej w latach 1904–1905 jako oficer w sztabie 22 Dywizji Piechoty; 3-krotnie był ranny. Od 28 października 1906 r. był adiutantem w sztabie 18 Korpusu Armijnego, zaś od 8 września 1907 r. – XX Korpusu Armijnego. W 1908 r. awansował do stopnia podpułkownika. 29 marca 1909 r. został oficerem do zadań specjalnych w sztabie 20 Korpusu Armijnego. Od 1911 r. wykładał taktykę wojsk technicznych w Nikołajewskiej Akademii Sztabu Generalnego. Pułkownik z 1911. W 1914 został profesorem nadzwyczajnym.
Brał udział w I wojnie światowej. Początkowo pełnił funkcję szefa sztabu 2 Dywizji Piechoty Gwardii. Został wyróżniony Bronią Złotą i odznaczony Orderem Świętego Jerzego IV klasy za waleczność w walkach pod Twierdzą Iwangorodzką (Dęblińską) i pod Jedwabnem. Od 8 marca 1915 dowodził 30 Połtawskim pułkiem piechoty. 26 czerwca tego roku został awansowany do stopnia generała majora. 29 lutego 1916 r. objął funkcję generała do specjalnych poruczeń przy dowódcy 4 Armii. 8 września tego roku objął funkcję generał-kwatermistrza Frontu Północnego. 19 kwietnia 1917 r. został w stopniu generała porucznika dowódcą 43 Korpusu Armijnego. Na jego Korpus wojska niemieckie naniosły główne uderzenie w czasie operacji ryskiej.
Po rewolucji lutowej 1917 dowódca 43 Korpusu Armijnego. Od 9 września do 11 listopada 1917 roku dowodził 5 Armią. Po rewolucji bolszewickiej i wyznaczeniu na Najwyższego Naczelnego Dowódcę chorążego Nikołaja Krylenki odmówił podporządkowania i 13 listopada 1917 został aresztowany. Uwolniono go w marcu 1918 w wyniku ogłoszenia amnestii.
W marcu 1918 r. współtworzył Związek Odrodzenia Rosji, z ramienia którego miał kierować walką z bolszewikami. Był też członkiem Centrum Narodowego. Na pocz. sierpnia 1918 r. przybył do Samary, a następnie do Ufy, gdzie we wrześniu tego roku wszedł w skład tzw. Dyrektoriatu Ufijskiego. Został mianowany głównodowodzącym jego sił zbrojnych. Był zwolennikiem podporządkowania politycznego władzy Komucza. Po listopadowym przewrocie wojskowym adm. Aleksandra Kołczaka nie poparł jego władzy i odmówił przyjęcia stanowiska w nowym rządzie syberyjskim. Wyjechał 18 listopada do Japonii, gdzie aktywnie popierał działania interwencyjne w Rosji. W styczniu 1920 r., po upadku rządów Kołczaka, powrócił do Władywostoku wraz z japońskimi wojskami interwencyjnymi, gdzie był jednym z organizatorów Stowarzyszenia Słowiańskiego oraz członkiem Rządu Syberyjskiego. Następnie został komendantem Twierdzy Władywostockiej, a potem komendantem garnizonu Władywostoku. Przez pewien czas był członkiem Primorskiej Okręgowej Uprawy Ziemskiej, stojąc na czele sił morskich. 29 kwietnia 1920 r. podpisał z Japończykami umowę o utworzeniu strefy neutralnej. W okresie kwiecień – grudzień 1920 r. objął naczelne dowództwo sił zbrojnych władz Primorskiej Okręgowej Uprawy Ziemskiej. Po ustanowieniu dyktatury przez Spiridiona Mierkułowa 17 czerwca 1921 r., został członkiem prezydium i jednocześnie zastępcą Ludowego Zebrania. Stanął też na czele rosyjsko-japońskiej komisji sojuszniczej.
Kiedy Władywostok został zdobyty przez Armię Czerwoną w październiku 1922 r., został w mieście, po czym 5 listopada tego roku został aresztowany i uwięziony. W 1923 r. wystąpił o darowanie win i wyraził chęć pracy dla władzy sowieckiej. Po wyjściu na wolność latem 1923 r., pracował jako konsultant w syberyjskiej komisji planistycznej w Nowosybirsku, a następnie w stowarzyszeniu naukowym Syberii. W 1926 objęła go amnestia. Wchodził w skład redakcji „Syberyjskiej Encyklopedii Sowieckiej”. W latach 1926–1927 był świadkiem na procesie atamana Borysa Annienkowa i jego zastępcy gen. Denisowa. Od 1927 r. pracował w Nowosybirsku w Syberyjskiej Komisji Planowania, przewodniczący sekcji „Głębiny Ziemi”, stowarzyszenia badającego Syberię.
29 grudnia 1932 (lub 23 lutego 1933) aresztowany przez OGPU. Rozstrzelany 20 sierpnia 1933. Zrehabilitowany pośmiertnie w 1958.

</doc>
<doc id="1569990" url="https://pl.wikipedia.org/wiki?curid=1569990" title="Adair (Iowa)">
Adair (Iowa)

Adair – miasto w Stanach Zjednoczonych, w stanie Iowa, w hrabstwie Adair. W 2010 liczyło "781" mieszkańców.

</doc>
<doc id="1569992" url="https://pl.wikipedia.org/wiki?curid=1569992" title="Giuliano Razzoli">
Giuliano Razzoli

Giuliano Razzoli (ur. 18 grudnia 1984 w Castelnovo ne’ Monti) – włoski narciarz alpejski, mistrz olimpijski.
Kariera.
Po raz pierwszy na arenie międzynarodowej Giuliano Razzoli pojawił się 29 listopada 1999 roku w San Vigilio di Marebbe, gdzie w zawodach FIS Race w slalomie został zdyskwalifikowany w pierwszym przejeździe. Nigdy nie wystąpił na mistrzostwach świata juniorów.
W zawodach Pucharu Świata zadebiutował 18 grudnia 2006 roku w Alta Badia, gdzie nie ukończył pierwszego przejazdu w slalomie. Pierwsze pucharowe punkty wywalczył 27 stycznia 2007 roku w Kitzbühel, gdzie w tej samej konkurencji zajął 24. miejsce. Blisko dwa lata później, 6 stycznia 2009 roku w Zagrzebiu, po raz pierwszy stanął na podium zawodów tego cyklu, zajmując trzecie miejsce w slalomie. W zawodach tych wyprzedzili go jedynie FrancuzJean-Baptiste Grange i Chorwat Ivica Kostelić. Łącznie na podium stawał siedem razy, za każdym razem w slalomie, odnosząc jednocześnie dwa zwycięstwa: 6 stycznia 2010 roku w Zagrzebiu oraz 19 marca 2011 roku w Lenzerheide. Najlepsze wyniki osiągnął w sezonie 2010/2011, kiedy był dziewiąty w klasyfikacji slalomu.
Największy sukces osiągnął w 2010 roku, kiedy podczas igrzysk olimpijskich w Vancouver wywalczył złoty medal w slalomie. Prowadził już po pierwszym przejeździe, jako jedyny zawodnik uzyskując czas poniżej 48 sekund. W drugim przejeździe osiągnął siódmy wynik, co jednak wystarczyło do utrzymania prowadzenia. Ostatecznie wyprzedził Ivicę Kostelicia o 0,16 sekundy i André Myhrera ze Szwecji o 0,44 sekundy. Został tym samym trzecim włoskim mistrzem olimpijskim w tej konkurencji, po Piero Grosie, który zwyciężył na ZIO w Innsbrucku (1976) i Alberto Tombie, który był najlepszy na ZIO w Calgary (1988). Na rozgrywanych cztery lata później igrzyskach w Soczi był szesnasty po pierwszym przejeździe. Nie ukończył jednak drugiego przejazdu i nie był klasyfikowany. W tej samej konkurencji startował także na mistrzostwach świata w Val d’Isère (2009), mistrzostwach świata w Garmisch-Partenkirchen (2011) i mistrzostwach świata w Schladming (2013), jednak we wszystkich przypadkach nie kończył rywalizacji.
Dwukrotnie zdobywał mistrzostwo Włoch, w latach 2006 i 2011 zwyciężając w slalomie. W 2010 roku otrzymał tytuł Komandora Orderu Zasługi Republiki Włoskiej.

</doc>
<doc id="1569994" url="https://pl.wikipedia.org/wiki?curid=1569994" title="Bridgewater (Iowa)">
Bridgewater (Iowa)

Bridgewater – miasto w Stanach Zjednoczonych, w stanie Iowa, w hrabstwie Adair. W 2000 liczyło 178 mieszkańców.

</doc>
<doc id="1569996" url="https://pl.wikipedia.org/wiki?curid=1569996" title="Reakcja pomostowa">
Reakcja pomostowa

Reakcja pomostowa, dekarboksylacja oksydacyjna pirogronianu, d.o.p. – zachodzi czteroetapowo w macierzy mitochondrialnej i polega na oksydacyjnej dekarboksylacji pirogronianu. Podczas tej egzoergicznej, nieodwracalnej reakcji powstaje dwutlenek węgla, następuje dehydrogenacja substratu (biorcą elektronów i jonów H+ jest NAD+), co prowadzi do powstania dwuwęglowej grupy acetylowej, która przyłączana jest do cząsteczki koenzymu A (CoA). Ostatecznie powstaje więc acetylo-CoA potrzebny do cyklu Krebsa. 
Reakcja katalizowana jest przez kompleks dehydrogenazy pirogronianowej. Sumarycznie reakcję zapisać można następująco.
pirogronian + CoA + NAD+ → acetylo-CoA + NADH + CO2 + H+
Jej przebieg został tu pokazany w sposób uproszczony, bowiem uczestniczą w niej jeszcze działające katalitycznie kofaktory: pirofosforan tiaminy, amid kwasu liponowego oraz FAD. 

</doc>
<doc id="1569999" url="https://pl.wikipedia.org/wiki?curid=1569999" title="Reinhard Marx">
Reinhard Marx

Reinhard Marx (ur. 21 września 1953 w Geseke) – niemiecki duchowny rzymskokatolicki, doktor teologii, biskup pomocniczy Paderborn w latach 1996–2001, biskup diecezjalny Trewiru w latach 2001–2007, arcybiskup metropolita Monachium i Fryzyngi od 2008, kardynał prezbiter od 2010, przewodniczący Komisji Episkopatów Wspólnoty Europejskiej w latach 2012–2018, członek Rady Kardynałów od 2013, przewodniczący Konferencji Episkopatu Niemiec w latach 2014–2020, koordynator Rady ds. Gospodarki od 2014.
Życiorys.
Urodził się 21 września 1953 w Geseke. Kształcił się w miejscowym gimnazjum, gdzie w 1972 złożył świadectwo dojrzałości, a następnie podjął studia teologiczno-filozoficzne na Wydziale Teologicznym w Paderborn i na Katolickim Uniwersytecie Paryskim. Święcenia diakonatu otrzymał 11 lutego 1978 w kościele św. Kiliana w Paderborn przez posługę miejscowego biskupa pomocniczego , natomiast święceń prezbiteratu udzielił mu 2 czerwca 1979 w katedrze w Paderborn miejscowy arcybiskup metropolita Johannes Joachim Degenhardt. W latach 1981–1989 kontynuował naukę na uniwersytetach w Bochum i Münster, uzyskując doktorat z teologii na podstawie pracy "Ist Kirche anders? Möglichkeiten und Grenzen einer soziologischen Betrachtungsweise" ("Czy kościół jest inny? Możliwości i ograniczenia podejścia socjologicznego").
W latach 1979–1981 pracował jako wikariusz w parafii św. Jana Chrzciciela w Arolsen. W trakcie studiów doktorskich w latach 1981–1986 był asystentem kościelnym instytutu społecznego „Kommende”, zaś w latach 1986–1989 był kapelanem w parafii Najświętszej Maryi Panny w Witten. W 1989 został dyrektorem instytutu społecznego „Kommende” i kapelanem parafii św. Ewalda w Dortmundzie, a w latach 1989–1996 pełnił funkcję kierownika doradczej rady teologicznej „Unitas”. Ponadto wykładał doktrynę społeczną na Wydziale Teologicznym w Paderborn, gdzie w 1996 został profesorem katolickiej nauki społecznej. 21 czerwca 1993 papież Jan Paweł II obdarzył go godnością Kapelana Jego Świątobliwości.
23 lipca 1996 papież Jan Paweł II mianował go biskupem pomocniczym archidiecezji Paderborn ze stolicą tytularną Petina. Święcenia biskupie otrzymał 21 września 1996 w katedrze Najświętszej Marii Panny i św. Liboriusza i Kiliana. Udzielił mu ich Johannes Joachim Degenhardt, arcybiskup metropolita Paderborn, któremu asystowali biskupi pomocniczy Paderborn Hans Leo Drewes i Paul Consbruch. Jako zawołanie biskupie przyjął słowa "Ubi spiritus Domini ibi libertas" ("Gdzie jest Duch Pański – tam wolność").
20 grudnia 2001 papież Jan Paweł II przeniósł go na urząd biskupa diecezjalnego Trewiru. Ingres do katedry Świętego Piotra w Trewirze odbył 1 kwietnia 2002.
30 listopada 2007 papież Benedykt XVI mianował go arcybiskupem metropolitą Monachium i Freising. Ingres do katedry Najświętszej Marii Panny w Monachium odbył 2 lutego 2008. 29 czerwca 2008 w bazylice św. Piotra na Watykanie odebrał od papieża paliusz metropolitalny.
W latach 2012–2018 był przewodniczącym Komisji Episkopatów Wspólnoty Europejskiej (COMECE). 12 marca 2014 został wybrany na przewodniczącego Konferencji Episkopatu Niemiec. Pełnił tę funkcję do lutego 2020.
20 października 2010 papież Benedykt XVI ogłosił, że mianował go kardynałem. Na konsystorzu w bazylice św. Piotra 20 listopada 2010 kreował go kardynałem prezbiterem, a jako kościół tytularny nadał mu . 5 czerwca 2011 uroczyście objął swój kościół tytularny w Rzymie. Brał udział w konklawe 2013, które wybrało papieża Franciszka. Decyzją papieża Franciszka od 13 kwietnia 2013 jest członkiem grupy siedmiu kardynałów doradców (Rada Kardynałów), którzy służą radą Ojcu Świętemu w zarządzaniu Kościołem i w sprawach reformy Kurii Rzymskiej, a także od 8 marca 2014 jest Koordynatorem Rady ds. Gospodarki.
21 maja 2021 złożył rezygnację z urzędu arcybiskupa Monachium i Freising, aby wziąć odpowiedzialność za błędy swoje i kościoła katolickiego w Niemczech, jako instytucji w związku z ujawnionymi tam przypadkami tuszowania nadużyć seksualnych, których dopuszczali się wobec nieletnich niektórzy duchowni. Jego decyzja została zakomunikowana 4 czerwca 2021, za zgodą papieża Franciszka. 10 czerwca 2021 papież Franciszek wysłał do niego list informujący, że rezygnacji nie przyjął, prosząc go o dalsze pełnienie urzędu

</doc>
<doc id="1570002" url="https://pl.wikipedia.org/wiki?curid=1570002" title="Casey (Iowa)">
Casey (Iowa)

Casey – miasto w Stanach Zjednoczonych, w stanie Iowa, w hrabstwie Adair. W 2000 liczyło 478 mieszkańców.

</doc>
<doc id="1570010" url="https://pl.wikipedia.org/wiki?curid=1570010" title="Fontanelle (Iowa)">
Fontanelle (Iowa)

Fontanelle – miasto w Stanach Zjednoczonych, w stanie Iowa, w hrabstwie Adair. W 2000 liczyło 692 mieszkańców.

</doc>
<doc id="1570012" url="https://pl.wikipedia.org/wiki?curid=1570012" title="Łopata saperska">
Łopata saperska

Łopata saperska – w Polsce: łopata o prostokątnej konsze i zaostrzonych krawędziach roboczych, stosowana w wojsku, wchodzi w skład wyposażenia sprzętu okopowego dla pododdziałów jednostek SZ RP oraz pojazdów wojskowych od 29 stycznia 1973, wozi się ją przytwierdzoną do samochodów, transporterów opancerzonych, bojowych wozów piechoty i jest przeznaczona dla żołnierza do wykonywania różnych prac ziemnych. Długość łopaty wraz z trzonkiem wynosi 110 centymetrów. Koncha ma 20 cm szerokości i 40 cm długości (mierzona od obsady). Masa łopaty z trzonkiem wynosi 1,95 kg. Zawiera oznaki cechowania: nazwę wytwórni i rok produkcji.
Elementy konstrukcyjno-techniczne łopaty saperskiej:
Łopata saperska jest większa (dłuższa i cięższa) od łopatki piechoty i ma prostokątną konchę.

</doc>
<doc id="1570014" url="https://pl.wikipedia.org/wiki?curid=1570014" title="Orient (Iowa)">
Orient (Iowa)

Orient – miasto w Stanach Zjednoczonych, w stanie Iowa, w hrabstwie Adair. W 2000 liczyło 402 mieszkańców.

</doc>
<doc id="1570015" url="https://pl.wikipedia.org/wiki?curid=1570015" title="Nowy Kaczyniec">
Nowy Kaczyniec

Nowy Kaczyniec – nazwa zniesiona, wieś w Polsce położona w województwie lubelskim, w powiecie kraśnickim, w gminie Szastarka.
Miejscowość w latach 1975–1998 administracyjnie należała do województwa tarnobrzeskiego.
Nazwę wsi zniesiono w 2023 r..

</doc>
<doc id="1570019" url="https://pl.wikipedia.org/wiki?curid=1570019" title="Stuart (Iowa)">
Stuart (Iowa)

Stuart – miasto w Stanach Zjednoczonych, w stanie Iowa, w hrabstwach Adair i Guthrie. W 2000 liczyło 1712 mieszkańców.

</doc>
<doc id="1570021" url="https://pl.wikipedia.org/wiki?curid=1570021" title="Eamonn Coghlan">
Eamonn Coghlan

Eamonn Coghlan (ur. 24 listopada 1952) – irlandzki lekkoatleta, średniodystansowiec. Od maja 2011 senator.

</doc>
<doc id="1570023" url="https://pl.wikipedia.org/wiki?curid=1570023" title="Zbigniew Klimowski">
Zbigniew Klimowski

Zbigniew Wojciech Klimowski (ur. 18 stycznia 1967 w Nowym Targu) – polski skoczek narciarski, mistrz Polski, olimpijczyk, trener. Syn Stanisławy Kozy i Andrzeja Klimowskiego, także skoczka; kuzyn Aleksandra Stołowskiego, reprezentanta Polski.
Kariera zawodnicza.
Klimowski swoje pierwsze skoki oddał w wieku 6 lat na skoczni w Nowym Targu. Wynosiły one ok. 10-15 metrów. Jego pierwszym klubem było Podhale Nowy Targ, a pierwszym trenerem Krzysztof Sobański. Początkowo startował na nartach metalowych, wyprodukowanych w Szaflarach. W 1981 roku przeniósł się do WKS Zakopane.
Pierwszy raz na arenie międzynarodowej zaprezentował się w austriackim Stams, gdzie na skoczni igelitowej był drugi. W 1985 konkursem w Oberstdorfie zadebiutował w Turnieju Czterech Skoczni i, jednocześnie, w Pucharze Świata. W tym samym mieście startował w 1987 na mistrzostwach świata (54. i 62. miejsce) i w 1988 na mistrzostwach świata w lotach, kiedy to był 18.
W Pucharze Świata jedyny raz punktował 20 marca 1988 w Oslo, zajmując 15. miejsce. W 1992 w Predazzo zajął miejsce osiemnaste. W tym samym roku na igrzyskach olimpijskich w Albertville zajął 49. miejsce na skoczni dużej. Na normalnej, z powodu grypy, nie startował. Był jedynym skoczkiem reprezentującym Polskę na tamtej olimpiadzie. W tym samym roku pobił też rekord skoczni Wielkiej Krokwi skokiem na 124 metr, zdobywając indywidualny tytuł mistrza Polski.
W sezonie 1992/1993 skakał jeszcze w PŚ w Ruhpolding oraz w Sapporo, a na mistrzostwach Polski zajął indywidualnie czwarte i drużynowo drugie miejsce. Potem zakończył sportową karierę.
Kariera trenerska.
W 1994 objął funkcję trenera LKS Kowaniec. Potem pracował w Zębie, szkoląc m.in. Kamila Stocha. W 2004 do 2006 roku był asystentem Stefana Horngachera przy kadrze Polski B. Od 2008 do marca 2016 był asystentem Łukasza Kruczka w kadrze A. Od kwietnia 2016 do 24 marca 2019 był jednym z asystentów Stefana Horngachera przy pierwszej reprezentacji Polski. Od kwietnia 2019 do kwietnia 2020 był asystentem trenera Michala Doležala. Przed sezonem 2020/2021 został głównym trenerem kadry juniorskiej w skokach narciarskich. Od sezonu 2021/2022 ze względu na problemy zdrowotne po cieżkim przejściu choroby covid -19 pracuje w jako asystent głównego trenera kadry juniorskiej w skokach narciarskich.
W 2010 został odznaczony Srebrnym Krzyżem Zasługi, a 21 września 2019, podczas gali z okazji 100-lecia PZN, za zasługi w działalności na rzecz rozwoju i upowszechniania sportu został przez prezydenta RP Andrzeja Dudę odznaczony Krzyżem Złotym.

</doc>
<doc id="1570025" url="https://pl.wikipedia.org/wiki?curid=1570025" title="Puchar Świata w narciarstwie alpejskim 2000/2001">
Puchar Świata w narciarstwie alpejskim 2000/2001

Sezon 2000/2001 Pucharu Świata w narciarstwie alpejskim rozpoczął się 28 października 2000 w austriackim Sölden, a zakończył 11 marca 2001 w szwedzkiej miejscowości Åre. Była to 35. edycja pucharowej rywalizacji. Rozegrano 34 konkurencje dla kobiet (8 zjazdów, 8 slalomów gigantów, 8 supergigantów, 9 slalomów specjalnych oraz 1 kombinację) i 33 konkurencje dla mężczyzn (9 zjazdów, 9 slalomów gigantów, 5 supergigantów, 9 slalomów specjalnych oraz 1 kombinację).
Puchar Narodów (łącznie) zdobyła reprezentacja Austrii, wyprzedzając Szwajcarię i Francję.
Puchar Świata w narciarstwie alpejskim kobiet.
Wśród kobiet najlepszą zawodniczką okazała się Chorwatka Janica Kostelić, która zdobyła 1256 punktów, wyprzedzając Austriaczkę Renate Götschl i Francuzkę Régine Cavagnoud.
W poszczególnych klasyfikacjach tryumfowały:
Puchar Świata w narciarstwie alpejskim mężczyzn.
Wśród mężczyzn najlepszym zawodnikiem okazał się Austriak Hermann Maier, który zdobył 1618 punktów, wyprzedzając swojego rodaka Stephana Eberhartera oraz Norwega Lasse Kjusa.
W poszczególnych klasyfikacjach tryumfowali:

</doc>
<doc id="1570033" url="https://pl.wikipedia.org/wiki?curid=1570033" title="Alexandra Burke">
Alexandra Burke

Alexandra Imelda Cecilia Ewan Burke (ur. 25 sierpnia 1988) – angielska piosenkarka i autorka tekstów, która zyskała sukces dzięki wygranej w piątej edycji programu telewizyjnego "The X Factor".
Jako zwyciężczyni "The X Factor", Burke w ramach nagrody wydała debiutancki utwór "Hallelujah", oryginalnie nagrany przez Leonarda Cohena, który ustanowił europejski rekord w ilości sprzedaży singla w przeciągu 24 godzin od daty premiery sprzedając się w nakładzie 105.000 egzemplarzy. Do stycznia 2009 kompozycja zyskała ponad milion nabywców w Wielkiej Brytanii, czyniąc z Alexandry pierwszą brytyjską solową artystkę, której singiel przekroczył sprzedaż miliona egzemplarzy.
Debiutancki album artystki, "Overcome" ukazał się w październiku 2009 i zadebiutował na szczycie zestawienia najlepiej sprzedających się płyt w Wielkiej Brytanii. Wydawnictwo promowało pięć singli, które znalazły się w Top 20 notowania UK Singles Chart. Dnia 6 grudnia 2010 na rynek muzyczny wydana została edycja deluxe albumu wzbogacona o cztery premierowe utwory. W rodzinnym kraju wokalistki płyta sprzedała się w ilości ponad 600.000 kopii, zyskując certyfikat platynowej płyty.
Życiorys.
Alexandra Burke urodziła się w Islington, dzielnicy Londynu w Wielkiej Brytanii jako córka byłej członkini zespołu Soul II Soul Melissy Bell i Davida Burke. Swoje drugie imię (Imelda) artystka odziedziczyła po swojej babci, trzecie (Cecilia) zawdzięcza dziadkowi (Cecil), natomiast czwarte imię (Ewan) to nazwisko panieńskie jej matki. Rodzice Alexandry rozstali się, kiedy ich córka miała sześć lat. Piosenkarka ma czterech braci oraz jedną siostrę.
Burke rozpoczęła naukę śpiewu w wieku pięciu lat. Cztery lata później wystąpiła wraz z matką na scenie w Bahrajnie. Jako dwunastolatka artystka wzięła udział w programie telewizyjnym "Star for a Night", gdzie była najmłodszą uczestniczką w historii show.
Piosenkarka uczęszczała do szkoły Elizabeth Garrett Anderson School w Londynie, którą po egzaminach GCSE opuściła, by skupić się na karierze muzycznej. Przed sukcesem w programie "The X Factor" Burke etatowo śpiewała w klubach oraz wyruszyła w trasę koncertową z artystami wspierającymi Young Voices – organizację charytatywną opiekującą się dziećmi chorymi na białaczkę.
Kariera muzyczna.
2005, 2008-2009: "The X Factor".
W 2005 Burke wzięła udział w eliminacjach do drugiej serii programu "The X Factor", ostatecznie odpadając w trzecim poziomie – wyborze finalistów w domach jurorskich. Louis Walsh, ówczesny mentor grupy wiekowej 16–24, nie zgodził się na dalsze uczestnictwo, argumentując swoją decyzję zbyt młodym wiekiem Alexandry. Po porażce artystka przez trzy lata pobierała lekcje nauki śpiewu, by ponownie pojawić się na castingu do programu. W 2008 ponownie wzięła udział w przesłuchaniach do "The X Factor". Dostając się do grupy żeńskiej, której mentorką była Cheryl Cole, otrzymała możliwość uczestnictwa w finałowych odcinkach "na żywo", w których o dalszym losie uczestników decydują widzowie. W pierwszym odcinku Burke wykonała "I Wanna Dance With Somebody" Whitney Houston, tydzień później zaprezentowała "I'll Be There" zespołu The Jackson 5. W trzecim odcinku poświęconym gatunkowi big band Alexandra zaśpiewała utwór "Candyman" Christiny Aguilery zyskując owacje na stojąco zarówno od członków jury jak i publiczności zgromadzonej w studiu. Następnego tygodnia Burke zaprezentowała "On the Radio" Donny Summer. 8 listopada 2008, podczas odcinka poświęconego twórczości Mariah Carey, Alexandra wraz z pozostałymi finalistami spotkała się z gwiazdą na prywatnej lekcji śpiewu, podczas której Carey pochwaliła jej głos. Tego wieczoru Burke wykonała "Without You" ponownie otrzymując pochwały oraz owacje na stojąco. Po udanym występie Alexandra zyskała pochwałę od Mariah, która uznała interpretację utworu za "absolutnie niesamowitą".
W kolejnych dwóch tygodniach Burke zyskiwała kolejne gratulacje za występy do utworów "You are so Beautiful" oraz "Relight My Fire" Dana Hartmana. W ósmym odcinku Alexandra wykonała "Toxic" Britney Spears i "Listen" Beyoncé Knowles zyskując owacje na stojąco. Dziewiątego tygodnia Burke zaśpiewała "Don't Stop the Music" Rihanny otrzymując komplementy od jurorów – Louis Walsh uznał ją za "brytyjską Beyoncé" zaś Simon Cowell skomentował występ "być może widzimy narodziny nowej supergwiazdy. Masz wszystko co potrzeba".
Burke znalazła się w ścisłym finale razem z irlandzkim nastolatkiem Eoghanem Quigg'em oraz zespołem JLS. Trójka finalistów musiała zaśpiewać trzy piosenki – świąteczną piosenkę, duet z prawdziwą gwiazdą oraz ulubioną piosenkę z całej serii. Pierwszą piosenką, którą wykonała była "Silent Night". Następnie zaśpiewała "Listen" w duecie z autorką utworu Beyoncé; po występie Alexandra wyznała, iż "spełniło się jej marzenie". Ostatnią piosenką przed pierwszym głosowaniem była "You Are So Beautiful".
Po eliminacji Quigga, Burke po raz pierwszy wykonała kompozycję Leonarda Cohena z roku 1984 "Hallelujah". Tego samego wieczora Alexandra wygrała piątą serię brytyjskiego programu "The X Factor" zdobywając 58% głosów spośród ponad ośmiu milionów głosujących. Ostatni utwór wykonywany w show przez Burke wydany został jako jej debiutancki singel, który spędził trzy tygodnie na szczycie notowania UK Singles Chart rozchodząc się w ilości ponad miliona egzemplarzy w Wielkiej Brytanii. Jako zwyciężczyni programu, Alexandra Burke podpisała kontrakt z firmą Syco, podwytwórnią Sony Music, na milion funtów.
2009-2011: Overcome.
Debiutancki album studyjny Burke, "Overcome" wydany został w październiku 2009 w Wielkiej Brytanii. Początkowo premiera wydawnictwa miała mieć miejsce w marcu 2009, jednak właściciel wytwórni Syco poinformował o przesunięciu daty ukazania się płyty ze względu na dodatkowe lekcje śpiewu pobierane przez artystkę oraz chęć trafniejszego doboru utworów.
Pierwszym oficjalnym singlem promującym album został utwór "Bad Boys" nagrany z gościnnym udziałem amerykańskiego rapera Flo Rida. Radiowa premiera kompozycji miała miejsce dnia 25 sierpnia 2009 podczas audycji The Chris Moyles Show w radiu BBC Radio 1. Tydzień po ukazaniu się singla na sklepowych półkach, dnia 18 października 2009 "Bad Boys" zadebiutował na szczycie notowania UK Singles Chart. Drugim komercyjnym singlem prezentującym "Overcome" stała się kompozycja "Broken Heels". Teledysk do utworu nagrywany był w Los Angeles, zaś by promować piosenkę Burke w styczniu 2010 rozpoczęła trasę koncertową po europejskich stolicach z pierwszą datą w Brukseli odwiedzając również Polskę, śpiewając podczas jubileuszowego koncertu radia RMF FM. Na początku maja 2010 ukazał się ostatni singiel promujący standardową wersję wydawnictwa, kompozycja "All Night Long" z udziałem Pitbulla. W celach promocyjnych artystka pojawiła się w półfinale programu Dancing on Ice, gdzie wykonała utwór.
6 grudnia 2010 ukazała się reedycja debiutanckiej płyty wydana pod tytułem "Overcome Deluxe Edition" wzbogacona o cztery dodatkowe utwory. Specjalna edycja DVD albumu zawiera siedem teledysków wraz z ekskluzywnym materiałem zza kulis wideoklipu do piosenki "The Silence" .Pierwszym singlem promującym wydawnictwo została kompozycja "Start Without You" nagrana z gościnnym udziałem rapera Lazy Morgana. Teledysk do utworu miał premierę blisko miesiąc przed jego oficjalną datą premiery za pośrednictwem kanału VEVO wokalistki. Piosenka znalazła się na szczycie zestawienia UK Singles Chart stając się piątym w kolejności singlem zajmującym pozycje w Top 10 notowania. Ostatnią kompozycją promującą album został "The Silence" wydany w grudniu 2010 roku, który nie zyskał takiej popularności jak poprzednie utwory wokalistki pomimo występu promocyjnego w programie "The X Factor". Wydawnictwo "Overcome" zostało odznaczone certyfikatem platynowej płyty w Wielkiej Brytanii przez British Phonographic Industry.
Pod koniec 2009 roku Alexandra Burke wzięła gościnny udział w trasie koncertowej Beyoncé "I Am... Tour" będąc supportem podczas brytyjskich występów amerykańskiej artystki. Tego samego roku wokalistka podpisała kontrakt z włoskimi projektantami Dolce &amp; Gabbana stając się twarzą ich kolekcji. Burke miała za zadanie prezentować wyroby firmy w swoich teledyskach. W roku 2010 wokalistka wzięła również udział w kampanii promocyjnej marki Sure Woman.
2011-obecnie: Heartbreak on Hold.
Na początku roku 2011 Burke wyruszyła w trasę koncertową po rodzimym kraju. W ramach show "The All Night Long Tour" wokalistka zaprezentowała trzydzieści pięć występów, na każdym wykonując piętnaście utworów promujących debiutancki album "Overcome". Pomiędzy kolejnymi datami trasy koncertowej Alexandra pracuje wraz z producentami RedOne, Bruno Mars, Rico Love czy Ne-Yo nad utworami na kolejne wydawnictwo artystki. W jednym z wywiadów piosenkarka wyjawiła koncepcję nadchodzącego albumu.
"Ten album musi być seksowny, więc będę musiała odnaleźć w sobie odrobinę pikanterii. Podczas pracy nad krążkiem staję się coraz bardziej wyzwolona; w porównaniu z debiutem podejmuję w pewnym sensie ryzyko przez co jest to szalone. Jeżeli chodzi o współpracę z innymi artystami, nie mogę zbyt wiele zdradzić. Mogę jedynie powiedzieć, że mam w planach pewien duet, ale wszystkie chęci dotyczące kolaboracji są jedynie w mojej głowie".
Oprócz pracy nad drugim albumem studyjnym, Alexandra wzięła udział w kilku przedsięwzięciach telewizyjnych. W brytyjskiej wersji programu "So You Think You Can Dance" artystka wzięła gościnny udział oceniając umiejętności taneczne kilku osób biorących udział w castingach do show. Dnia 5 czerwca 2011 piosenkarka spotkała się z finalistami "polskiej edycji programu X Factor", dając im rady dotyczące kariery oraz występując wraz z jednym z uczestników – Michałem Szpakiem w piosence Leonarda Cohena "Hallelujah".
W marcu 2012 na rynkach muzycznych ukazał się pierwszy singiel zwiastujący drugi album studyjny Burke, utwór "Elephant" wyprodukowany przez kolumbijskiego didżeja Ericka Morillo. Kompozycja zadebiutowała w Top 10 oficjalnych notowań w Wielkiej Brytanii oraz Irlandii. Miesiąc po premierze kompozycji, wokalistka wyznała, iż album zatytułowany jest "Heartbreak on Hold", a jego data premiery odbędzie się w czerwcu 2012 roku. Tuż przed datą wydania wydawnictwa, 27 maja 2012 na rynkach muzycznych ukazał się utwór "Let It Go", drugi singel promujący album. Kompozycja nie zyskała sukcesu z powodu znikomej promocji spowodowanej brakiem zainteresowania w stosunku do piosenki przez największe rozgłośnie radiowe w Wielkiej Brytanii.
2013: New Rules.
W sierpniu 2013 roku Burke wydała darmowy EP dla wszystkich swoich fanów, jako podziękowanie za cierpliwość oraz wsparcie. Album został opublikowany do pobrania dnia 30 sierpnia poprzez stronę Daily Mail, znalazło się na nim 6 utworów, w tym jeden z udziałem brytyjskiego rapera Jermaine Scott Sinclair, znanego również jako Wretch 32. Nowe piosenki miały opowiadać o życiu Burke (Day Dream), miały również pokazać jakiego brzmienia fani mogą oczekiwać na jej trzecim studyjnym albumie, nad którym pracowała wówczas. Na płycie znajduje się również jeden cover popularnej piosenki "Fix You" z repertuaru Coldplay.

</doc>
<doc id="1570038" url="https://pl.wikipedia.org/wiki?curid=1570038" title="OSx86">
OSx86

OSx86 (portmanteau nazw systemu operacyjnego OS X i architektury x86) – projekt, którego celem jest umożliwienie uruchomienia systemu operacyjnego OS X na komputerach osobistych wyposażonych w procesory firmy Intel lub AMD, niewyprodukowanych przez firmę Apple.
Komputery, na których udaje się zainstalować system, nazywane są Hackintoshami, od nazwy oryginalnego komputera firmy Apple Macintosh, i angielskiego słowa hack.
Projekt OSx86 zaczął się rozwijać w związku z ogłoszeniem przez firmę Apple w 2005 r. odejścia od architektury PowerPC i przejścia na procesory Intel.
Rys historyczny projektu OSx86 (hackintosh).
Początkowe próby zakończone sukcesem odbywały się na wczesnych wersjach beta systemu operacyjnego Mac OS X, które wyciekły do internetu i były modyfikowane w celu uruchomienia na komputerach innych niż firmy Apple. Zbiegło się to w czasie kiedy wydana została publiczna aktualizacja do systemu Mac OS X – Tiger (w wersji 10.4.4, udostępniona 10 stycznia 2006), która miała zaimplementowaną obsługę procesorów Intel dla komputerów iMac i MacBook Pro. Należy zaznaczyć, że komputery firmy Apple używają Extensible Firmware Interface (EFI) firmware zamiast przestarzałego BIOS-u, który znaleźć można we większości płyt głównych stosowanych w komputerach PC. Programistom udało się "emulować" EFI i uruchomić komputery PC z systemem Mac OS X, nawet pomimo że nie mają one implementacji EFI, jak urządzenia firmy Apple. EFI jest interfejsem pomiędzy systemem operacyjnym a firmware płyty głównej, który został opracowywany jako następca BIOS-u. Obecnie producenci płyt głównych zaczynają odchodzić od stosowania Bios-u na rzecz właśnie EFI, który ma więcej zalet i nie posiada ograniczeń, takich które posiada przestarzały Bios. Jako bootloader tzn. program rozruchowy systemu Mac OS X stosowane są rozwiązania oparte o Clover lub Chameleon. W początkowych latach rozwoju projektu OSx86 popularne było wydawanie i stosowanie tzn. dystrybucji OSx86, czyli zmodyfikowanych obrazów płyt systemu Mac OS X (z wbudowanymi sterownikami – kextami do różnego rodzaju sprzętu), które można było uruchomić na PC. Obecnie nie używa się tego typu metod instalacji opartych o dystrybucje OSx86, zaś stosuje się rozwiązania typu retail (inaczej vanilla), które używają pendrive USB i niezmodyfikowanych oryginalnych kerneli oraz sterowniki kexty systemu operacyjnego, który jest uruchamiany za pomocą bootloadera Clover lub Chamelon. W projekt hackintosh zaangażowane są osoby, które chcą uruchamiać system Mac OS X na komputerach PC. Wytworzono narzędzia i opracowano metody prostej instalacji takiego systemu. Możliwe jest również instalowanie systemu OS X na tzw. maszynach wirtualnych. Rozwój projektu OSx86 zaowocował tym również, że możliwe było uruchomienie systemu Mac OS X na procesorach AMD (modyfikacją jądra kernela systemu operacyjnego, a także innych jego plików). Należy zaznaczyć, że używane komponenty, części komputera PC, takie jak np. karty graficzne, płyty główne, procesor, karta dźwiękowa, sieciowa, wi-fi itp. aby działy prawidłowo z systemem OS X powinny być z nim kompatybilne, wspierać jego obsługę i posiadać "sterowniki" (tzn. kexty). Od wersji OS X Mavericks 10.9 i kolejnych firma Apple zdecydowała się rozpowszechniać system OS X niekomercyjnie, możliwe jest więc jego darmowe pobranie z systemu dystrybucji Mac App Store.

</doc>
<doc id="1570039" url="https://pl.wikipedia.org/wiki?curid=1570039" title="Obrona Sokratesa">
Obrona Sokratesa

Obrona Sokratesa (Ἀπολογία Σωκράτους) – dzieło Platona, zaliczane do jego dialogów (chociaż w rzeczywistości jest prawie wyłącznie monologiem Sokratesa), przedstawiające treść trzech mów, jakie Sokrates wygłosił na procesie w 399 r. p.n.e., na którym został skazany na karę śmierci.
Zarzuty wobec Sokratesa.
Sokrates budził w Atenach skrajne reakcje – przez uczniów był uwielbiany, przez część społeczeństwa traktowany z niechęcią lub wręcz nienawiścią. Filozofowi zarzucano bezbożność i deprawowanie młodzieży. Choć Sokrates był religijny, prawdopodobnie nie wierzył w treść podań ludowych, stale powoływał się za to na głos ducha bożego ("daimonion"), który podpowiadał mu decyzje. Postawa taka spotykała się z niezrozumieniem ogółu, który podejrzewał go o niedowiarstwo i tym samym gorszenie młodzieży.
Do rosnącej niechęci społeczeństwa ateńskiego przyczyniała się też sama metoda nauczania Sokratesa. Często na ulicy wdawał się w dysputy z przypadkowo napotkanymi osobami (często na wysokich stanowiskach), którym, zadając odpowiednie pytania, wykazywał niewiedzę. Ośmieszający wizerunek Sokratesa przedstawił Arystofanes w komedii "Chmury", wystawionej jeszcze za życia filozofa w 423 r. p.n.e., Sokrates został ukazany w niej jako oderwany od rzeczywistości dziwak, uwieszony w koszu pod sufitem w swojej Pomysłowni i badający tam tajemnice ziemi i nieba, a jednocześnie deprawujący swoich obdartych uczniów.
Niektórzy badacze przypuszczają jednak, że prawdziwą przyczyną wniesienia oskarżenia przeciwko Sokratesowi były względy polityczne. Uważano go za wroga demokracji ateńskiej. Przekonanie to panowało między innymi z powodu uczniów, którymi się otaczał – znanych z niechęci do ustroju demokratycznego: Alkibiadesa, Platona, Kritiasza. Sam Sokrates też nie krył swoich sympatii do arystokratycznie rządzonych: Sparty, Teb, Megary, Krety. Ponieważ jednak innych przeciwników ustroju ateńskiego objęto amnestią, postanowiono pozbyć się filozofa, wnosząc przeciwko niemu inne zarzuty.
Oskarżenie.
Autorami formalnego oskarżenia, które w końcu wpłynęło do władz miasta, były trzy osoby: przede wszystkim Anytos, wzbogacony garbarz ateński, który dobrał sobie do pomocy Meletosa (jedynego, który zabiera głos w dialogu Platona) i Lykona.
Anytos miał zadawniony uraz do Sokratesa o jego ucznia Alkibiadesa, o którego względy kiedyś zabiegał, został jednak przez niego odrzucony.
Kolejna przyczyna wrogości Anytosa była związana z Trazybulem, jego synem, który zaniedbywał pracę w warsztacie ojca na rzecz przebywania z Sokratesem. 
Wszystko to sprawiło, że Anytos opłacił poetę Meletosa, aby ten sformułował i wniósł skargę przeciwko Sokratesowi. Sam też podpisał ją z retorem Lykonem.
Treść skargi brzmiała następująco:
"O to zaskarżył pod przysięgą Meletos, syn Meletosa z Pittos, Sokratesa, syna Sofroniska z Alopeków: Zbrodnię popełnia Sokrates, bogów, których państwo uznaje, nie uznając, inne zaś nowe duchy wprowadzając; zbrodnię też popełnia, psując młodzież."
Zgodnie z prawem ateńskim oskarżyciele zaproponowali też wymiar kary: karę śmierci.
Przebieg procesu.
Zgodnie z prawem obowiązującym w Atenach, Sokrates stanął przed sądem składającym się prawdopodobnie z 500 losowo wybranych obywateli ("dikasterion"). Procedura była ściśle określona i znajduje swoje odzwierciedlenie w budowie dialogu. Najpierw na rozprawie przemawiali oskarżyciele, następnie odpowiadał oskarżony. Bezpośrednio po obronie oskarżonego odbywało się tajne głosowanie nad winą oskarżonego za pomocą specjalnie oznaczonych kamyków, muszelek lub tabliczek. Rozstrzygała większość absolutna, jeśliby jednak przynajmniej jedna piąta sędziów nie przyznała racji oskarżycielowi, ten musiałby zapłacić karę tysiąca drachm za wniesienie niesłusznego oskarżenia.
Jeśli oskarżonego uznano za winnego, miał on po raz drugi prawo do wypowiedzi. Mógł przyjąć żądaną karę albo zaproponować inną. Po tej drugiej mowie oskarżonego sędziowie znowu rozstrzygali przez głosowanie, która kara (żądana przez oskarżyciela czy zaproponowana przez oskarżonego) ma być wykonana. 
Trzecią, pożegnalną mowę Sokrates wygłasza w dialogu platońskim już po ostatecznym zapadnięciu wyroku śmierci.
Treść obrony Sokratesa.
Część pierwsza.
Na początku swojej obrony, ironicznie wyrażając podziw dla kunsztu słownego mowy oskarżycieli, Sokrates prosi sąd o zrozumienie, że będzie się bronił prostymi słowami, takimi, jakich zawsze używał w dysputach na rynku i ulicach Aten. I takim stylizowanym na mowę potoczną, a jednocześnie barwnym językiem jest rzeczywiście napisana "Obrona Sokratesa".
"Wiem, że nic nie wiem".
Sokrates odrzuca oskarżenia, stwierdzając, że nie ma w nich nic prawdziwego. Przypomina, że takie nieprawdziwe oskarżenia wysuwało wobec niego w przeszłości już wielu, (m.in. Arystofanes w "Chmurach)", i najpierw chce bronić się przeciwko tym od dawna kursującym po Atenach potwarzom skierowanym przeciwko niemu. Nie jest prawdą, że "popełnia zbrodnię i dopuszcza się występku, badając rzeczy ukryte pod ziemią i na niebie" (19b), jak to ukazał Arystofanes, ponieważ nie interesuje się naukami przyrodniczymi i nie zna się na nich. Nie prowadzi też żadnych formalnych lekcji i nie bierze za to pieniędzy, jak filozofowie sofiści. Wyjaśnia, że za jego kłopoty częściowo odpowiedzialna jest wyrocznia delficka, do której kiedyś udał się jego przyjaciel Chajrefont i któremu wyrocznia powiedziała, że Sokrates jest najmądrzejszym człowiekiem na ziemi. Sokrates nie uważał się za mądrego, czuł się ignorantem, potem jednak zrozumiał, że wyrocznia może mieć rację. Jest najmądrzejszy, ponieważ w przeciwieństwie do innych zdaje sobie sprawę ze swojej niewiedzy (słowa te stały się później słynne jako "Wiem, że nic nie wiem", chociaż dosłownie w takiej formie nie padają w "Obronie Sokratesa"). Kiedy zaczął o tym rozmawiać z ludźmi, okazało się, że politycy są zarozumiali, poeci nie rozumieją własnych utworów, rzemieślnicy uważali się za mądrych we wszystkim, chociaż dobrze wykonywali tylko swoje rzemiosło. Kiedy Sokrates wykazywał ich niewiedzę, stał się powszechnie znienawidzony, chociaż chciał tylko udowodnić, że ludzka mądrość jest mało warta i że prawdziwa mądrość przynależy tylko bogom.
Odpowiedź na oskarżenie o psucie młodzieży.
Po tym wyjaśnieniu przyczyn wrogości wobec niego Sokrates przechodzi do meritum sprawy – oskarżeń o psucie młodzieży i bezbożność. Meletosa (którego imię można by dosłownie przetłumaczyć jako Dbający, Troskliwy) oskarża o to, że w rzeczywistości nie dba o rzeczy, na których mu rzekomo zależy. W rozmowie z Meletosem (jedynej partii dialogowej w "Obronie Sokratesa"), używając charakterystycznej dla siebie metody elenktycznej, dowodzi, że żaden człowiek nie może świadomie dążyć do deprawowania innej osoby ze swojego najbliższego otoczenia, ponieważ ta zwróciłaby się w końcu przeciwko niemu. Może tu więc w grę wchodzić jedynie nieumyślne psucie, a takie należy zwalczać nie sądem, lecz za pomocą własnych argumentów i nauczania.
Odpowiedź na oskarżenie o bezbożność.
Następnie Sokrates przechodzi do drugiego zarzutu – bezbożności. Oskarża się go o szerzenie materializmu ("że słońce to kamień, a księżyc to ziemia") (16d), ale przecież są to powszechnie znane twierdzenia Anaksagorasa, o których młodzi ludzie mogą dowiedzieć się z lektur i przedstawień tragedii Eurypidesa, którymi zresztą Sokrates się nie zajmuje. Dalej w rozmowie z Meletosem znowu wykazuje wewnętrzną sprzeczność jego argumentów. Sokratesowi zarzuca się bezbożność, ale jednocześnie i to, że wprowadza i wierzy w jakieś nowe duchy. Ironicznie zarzuca Meletosowi, że ten specjalnie stawia mu takie zarzuty, aby wypróbować jego inteligencję.
Prawdziwa istota nauki Sokratesa.
Sokrates powtarza to, co powiedział na początku mowy, mianowicie że prawdziwą przyczyną procesu nie są zarzuty sformułowane przez oskarżycieli, lecz powszechna nienawiść tłumu, która w końcu go zgubi. Widać tu już przeczucie śmierci Sokratesa, który domyśla się, że jego obrona będzie nieskuteczna. Sokrates nie boi się jednak śmierci, o której (nie wiedząc, co stanie się z nami po śmierci) nie może powiedzieć, czy jest dobrem czy złem. O wiele ważniejsza dla niego jest kwestia dobrego życia, które dla niego oznacza potrzebę nauczania i kierowania myśli ludzi od codziennego zabiegania ku kwestiom moralnym. Sokrates twierdzi, że nawet gdyby sąd go uwolnił pod warunkiem zaprzestania dalszego filozofowania, nie zaprzestanie swojej działalności. Mówi: "Ja was obywatele, kocham całym sercem, ale posłucham boga raczej, aniżeli was i póki mi tchu starczy, póki sił, nie przestanę filozofować i was pobudzać i pokazywać drogę każdemu, kogo tylko spotkam" (29d). Widać tu jak Sokrates zinterpretował osąd wyroczni delfickiej – jako przeznaczający go do wielkiej misji: "Tak rozkazuje bóg, dobrze sobie to pamiętacie, a mnie się zdaje, że wy w ogóle nie macie w państwie nic cenniejszego, niż ta moja służba boża. Bo przecież ja nic innego nie robię, tylko chodzę i namawiam młodych spośród was i starych, żeby się o ciało, ani o pieniądze nie troszczył jeden z drugim przede wszystkim, ani tak bardzo, jak o duszę, aby była jak najlepsza; i mówię im, że nie z pieniędzy dzielność rośnie, ale z dzielności pieniądze i wszelkie inne dobra ludzkie i prywatne, i publiczne" (30b). Sokrates porównuje się wreszcie do bąka, puszczonego z ręki boga, aby "siadał miastu na kark; ono niby koń wielki i rasowy, ale taki duży, że gnuśnieje i potrzebuje jakiegoś żądła, żeby go budziło" (30e).
Następnie Sokrates ponownie przypomina, jak Meletos oskarża go o wprowadzanie nowych duchów, i przyznaje, że rzeczywiście od lat chłopięcych słyszy w sobie głos wewnętrzny, który uznaje za bóstwo i który zakazuje mu zajmowania się polityką. Dlatego też nigdy nie pełnił urzędów w Atenach. Starał się żyć uczciwie w całym swoim życiu, inaczej szybko doprowadziłby się do upadku i śmierci.
Dalej Sokrates twierdzi, że nigdy nie był niczyim nauczycielem w sensie celowego przekazywania wiedzy. Pozwala jedynie innym słuchać tego, co mówi, i dlatego nie może odpowiadać za to, czy inni staną się dzięki temu lepsi czy gorsi. Ale jeśli rzeczywiście kogoś popsuł, osoba ta musiałaby stawić się dzisiaj przed sądem i zeznawać jako świadek przeciwko niemu, mógłby to zrobić też tej krewny, tymczasem takich świadków nie ma, na rozprawie jest natomiast mnóstwo wymienionych z imienia jego zwolenników, którzy są gotowi go poprzeć.
Na zakończenie mowy Sokrates zwraca uwagę, że nie zamierza grać na emocjach sądu, zalewając się łzami, ani przyprowadzając swoich trzech synów, krewnych i przyjaciół, którzy błagaliby o łaskę dla niego (były to dość powszechne praktyki w sądach ateńskich tego czasu). Nie przystoi mu to z racji jego wieku i imienia. Obowiązkiem sądu jest wydanie słusznego wyroku opartego na argumentach i faktach, a nie emocjach, a postępowanie inaczej byłoby działaniem bezbożnym.
Werdykt.
Sokrates zostaje uznany za winnego niewielką przewagą głosów. Z dialogu dowiadujemy się, że gdyby 30 skorupek padło w drugą stronę, byłby uwolniony, przy 500 sędziach stosunek głosów wynosił więc prawdopodobnie 280 za uznaniem za winnego do 220 za uniewinnieniem.
Część druga.
Sokrates twierdzi, że spodziewał się jeszcze gorszego wyniku głosowania, tymczasem uznano go winnym większością zaledwie 30 głosów. Żartuje, że przeciwko Meletosowi i tak wygrał i gdyby do jego skarg nie przyłączył się Anytos i Lykon, ten musiałby zapłacić karę 1000 drachm, ponieważ nie uzyskałby piątej części głosów (Sokrates dzieli tu 280 na 3). 
Zamiast kary – utrzymanie w Prytanejon.
Zgodnie z prawem ateńskim Sokrates ma teraz sam zaproponować karę dla siebie, jeśli nie zgadza się z wyrokiem śmierci. Zamiast tego drwi z sądu i jako karę proponuje, aby jako zasłużonemu obywatelowi dać mu honorowy wikt w Prytanejon, świętym gmachu miasta, gdzie palił się wieczny ogień Hestii i gdzie na koszt Aten jadali mężowie najbardziej zasłużeni, posłowie obcych państw i zwycięzcy igrzysk olimpijskich. Mówi, że zdaje sobie sprawę, że jest teraz postrzegany jako ogarnięty jeszcze większą pychą, ma jednak za złe sądowi, że w tak poważnej, gardłowej, sprawie sądzili go tylko jeden dzień. Gdyby proces trwał dłużej, sędziowie daliby się przekonać o jego niewinności.
Propozycja grzywny.
Sokratesowi nie odpowiada też żadna kara. Powtarza, że nie boi się śmierci, bo nie wie, czy to coś dobrego czy złego. Nie chce iść do więzienia i być tam zależny od zmieniającej się władzy, nie chce też iść na wygnanie, bo jest za stary, poza tym z innego miasta też zostałby pewnie wypędzony, ponieważ i tam nie mógłby nie zaprzestać swojego nauczania i działalności. Nie ma też pieniędzy, aby zapłacić grzywnę. W końcu proponuje grzywnę w wysokości jednej miny srebrem. Jego przyjaciele (m.in. Platon i Kriton) natychmiast podwyższają tę sumę do 30 min i ręczą za jej spłatę.
Kara śmierci.
Ława przysięgłych nie wyraża jednak zgody na tę alternatywę i skazuje Sokratesa na karę śmierci przez wypicie cykuty. Diogenes Laertios zanotował, że tym razem przeciwko Sokratesowi głosowało 80 sędziów więcej niż w pierwszym głosowaniu (prawdopodobnie więc łącznie 360) – zapewne wielu odwróciło się od niego urażonych drugą mową.
Część trzecia.
Słowa do sędziów, którzy skazali Sokratesa.
Sokrates zwraca się teraz tylko do tych sędziów, którzy skazali go na śmierć i zapowiada, że skazanie jego, starca, któremu i tak niewiele pozostało lat życia, na śmierć już niedługo ściągnie na miasto hańbę. Twierdzi, że przegrał nie dlatego, że zabrakło mu argumentów, lecz dlatego, że nie chciał zniżać się do sztuczek i grania na emocjach sądu, płaczów i jęków, do których zwykle uciekali się podsądni. Powtarza, że "ani w sądzie, ani na wojnie, ani ja, ani ktokolwiek inny nie powinien o tym przemyśliwać, aby śmierci ujść" (39a). Jeszcze raz zapowiada swoim sędziom, że kara jaka ich spotka po śmierci Sokratesa, będzie znacznie cięższa niż śmierć – potępienie innych, młodszych od niego.
Słowa pocieszenia.
Następnie kieruje słowa pocieszenia do tych sędziów, którzy głosowali za jego uniewinnieniem. Twierdzi, że jego dobry duch, który zwykle zawsze przestrzegał go przed niebezpieczeństwem, tym razem nie sprzeciwiał się, kiedy wychodził z domu i szedł do sądu. Można to uznać za znak, że śmierć jest czymś dobrym dla niego. Śmierć jest albo całkowitym unicestwieniem ciała i duszy, w którym człowiek nie odczuwa już żadnych wrażeń, i tym samym uwolnieniem od wszelkich trosk, albo jakimś przeobrażeniem i przeniesieniem się duszy w inne miejsce – do Hadesu, gdzie Sokrates będzie mógł spotkać dawnych bohaterów i poetów i dalej prowadzić z nimi swoje dysputy. 
Na koniec Sokrates mówi, że nie chowa wielkiej urazy do oskarżycieli i sędziów, którzy go skazali, i prosi o opiekę nad swoimi synami, aby ci wartości moralne przedkładali nad dobra materialne i egoizm.
Kwestia autentyczności słów Sokratesa.
Niektórzy badacze podważali autentyczność słów Sokratesa w dialogu, twierdząc, że są one w dużej mierze wytworem Platona. Powoływali się przy tym m.in. na historyka Ksenofonta, innego świadka epoki, który również napisał "Obronę Sokratesa", w pewnych punktach różniącą się od sprawozdania Platona. Pogląd taki nie wydaje się uzasadniony. "Obrona Sokratesa" jest jednym z pierwszych dialogów (być może w ogóle pierwszym) Platona; w momencie jej napisania wiele osób pamiętało autentyczne słowa Sokratesa na procesie i Platon nie mógł wkładać w usta swojego mistrza słów, których ten nie wypowiedział. Platon był też obecny na procesie i prawdopodobnie dość wiernie oddał zapamiętaną argumentację Sokratesa, chociaż oczywiście nie można dzieła traktować jako stenograficznego zapisu rozprawy.
Znaczenie "Obrony Sokratesa".
Dzieło nie jest traktatem filozoficznym w zwykłym rozumieniu tego słowa, czy nawet w tym znaczeniu, w jakim traktatami filozoficznymi są inne dialogi Platona (np. "Uczta"). Ani sam Sokrates, ani Platon ustami Sokratesa nie roztrząsają tu żadnych szczegółowych kwestii ontologicznych lub kosmologicznych, które zaprzątały wtedy uwagę greckich filozofów. W argumentacji Sokratesa (zwłaszcza w jego rozmowie z Meletosem) można nawet dopatrzyć się błędów logicznych. Sokrates np. niesłusznie twierdzi, że nikt nie może świadomie dążyć do deprawowania innej osoby, ponieważ ta w końcu zwróciłaby się przeciwko niemu. I w historii starożytnej i współcześnie można łatwo znaleźć przykłady osób, które – zdeprawowane – szkodziły nie osobie odpowiedzialnej za jej zepsucie moralne, lecz innym. Sokrates tylko pozornie zbija również drugi punkt oskarżenia, twierdząc, że nie można go oskarżać jednocześnie o bezbożność i wprowadzanie nowych duchów. W rzeczywistości Anytos, Meletos i Lykon nie oskarżali go o ateizm, lecz o to, że nie uznaje bogów, "których państwo uznaje", czyli religii państwowej. Była to niewątpliwie prawda. Jak powiedziano, religijność Sokratesa była bardzo głęboka, ale też całkiem innej – ogólniejszej i bardziej refleksyjnej – natury, niż u zwykłych Ateńczyków. Jest też prawdą, że Sokrates nie był zwolennikiem ustroju demokratycznego. Nie mógł zgodzić się z branym w Atenach za pewnik przekonaniem, że obywatele w swojej większości reprezentują mądrość.
Z drugiej strony "Obrona Sokratesa" nie ma wyłącznie charakteru źródła historycznego ("Obrona" jest jednym z nielicznych tekstów pochodzących od osób, które go znały osobiście, sam Sokrates nie pozostawił po sobie żadnych pism), ani dzieła literackiego (pomimo niewątpliwych walorów stylizowanego na potoczny, jędrnego i obrazowego języka – w przekładzie polskim Władysława Witwickiego). "Obrona Sokratesa" jest dziełem filozoficznym w najgłębszym sensie tego słowa. Odpowiadając na zarzuty Ateńczyków, Sokrates mógł dość łatwym kosztem ocalić swoje życie, kajając się za swoją działalność, wreszcie proponując dla siebie karę wygnania lub więzienia. Nie mógł jednak tego zrobić; za żadną cenę nie mógł zrezygnować z refleksji nad tym, co dobre i sprawiedliwe, z pytania, co robić, aby żyć dobrze. Poszukiwanie prawdy nie może zależeć od nastrojów społeczeństwa i wyroków sądów – to odkrycie Sokratesa pozostaje aktualne do dzisiaj i do dzisiaj stanowi wezwanie do badania własnej natury duchowej (duszy – słowami Sokratesa) i właściwego kierowania własnym życiem.

</doc>
<doc id="1570042" url="https://pl.wikipedia.org/wiki?curid=1570042" title="Warszawice (gmina)">
Warszawice (gmina)

Warszawice (daw. "Warszewice/Warszowice") – dawna gmina wiejska istniejąca w latach 1868-1939 w guberni siedleckiej i woj. lubelskim. Siedzibą władz gminy były Warszawice.
Gmina została utworzona w 1868 roku, za Królestwa Polskiego. Na mocy postanowienia Komitetu Urzędującego Królestwa Polskiego z dnia 17 stycznia 1867 roku gmina Warszawice weszła w skład powiatu garwolińskiego guberni siedleckiej. Gmina należała do sądu gminnego okręgu II w Sobieniach-Jeziorch. W skład gminy wchodziły: Brzezinki, Całowanie, Dziecinów, Kosumce, Ostrówki, Potok, Podbiała, Radwanków, Radwankowska-Kępa, Regut, Sobienie-Biskupie, Tabor, Warszawice, Warszówka i Zapol. Miała 12718 mórg obszaru i liczyła 3403 mieszkańców. 
Była to najdalej na zachód wysunięta gmina guberni siedleckiej.
W 1919 roku gmina weszła w skład w woj. lubelskiego. Od 1933 roku rady gminne ustanowione zostały jako organy stanowiące i kontrolujące a zarządy gminne zostały ustanowione jako organ zarządzający i wykonawczy. 
Gminę zniesiono z dniem 31 marca 1939 roku, a jej obszar włączono w skład gminy Sobienie-Jeziory oraz gminy Osieck.

</doc>
<doc id="1570043" url="https://pl.wikipedia.org/wiki?curid=1570043" title="Acca Larentia">
Acca Larentia

Acca Larentia – rzymska bogini czczona podczas Larentaliów 23 grudnia. 
Istnieją trzy mity dotyczące tego bóstwa:
Sami Rzymianie powiązali jej imię z Larami i uczynili z niej ich matkę.
Wedle koncepcji współczesnych badaczy Acca Larentia mogła być bóstwem zmarłych lub zieleniącej się roślinności, jej kult wywodził się zaś od sabińskiej Larundy.

</doc>
<doc id="1570045" url="https://pl.wikipedia.org/wiki?curid=1570045" title="Balfron">
Balfron

Balfron − wieś w Szkocji. Jest odległa o 18 mil (29 km) na zachód od Stirling i 16 mil (26 km) na północ od Glasgow. Znajduje się tu znane w Wielkiej Brytanii centrum zdrowia, rynek oraz zespół szkół ogólnokształcących. Miasteczko posiada też jedną z największych w Szkocji remizę strażacką i 18-dołkowe, pole do gry w golfa.

</doc>
<doc id="1570047" url="https://pl.wikipedia.org/wiki?curid=1570047" title="Pearl (album)">
Pearl (album)

Pearl – drugi solowy album Janis Joplin i czwarty w karierze, wydany 1 lutego 1971 cztery miesiące po jej śmierci. Jest to jedyny album nagrany z zespołem Full Tilt Boogie Band.
Okładka.
Ikoniczna okładka płyty przedstawia autorkę półleżącą na swojej wiktoriańskiej dwuosobowej kanapie ze szklanką drinka w ręce, sprawiającą wrażenie, że jest to Janis Joplin taka, jaką naprawdę jest.
Kompozycja.
Styl zaprezentowany na albumie to mieszanka blues rocka oraz psychodelii, typowej dla artystki oraz dla muzycznego stylu lat 60. XX wieku. Zawiera zarówno typowe bluesowe ballady, jak i "stricte" rockowe, gitarowe utwory.
"Pearl" zawiera hity takie jak "Me and Bobby McGee" (wydany na singlu z "Half Moon" na stronie B) autorstwa Krisa Kristoffersona i Freda Fostera, oraz słynny, śpiewany a cappella "Mercedes Benz" (napisany z Michaelem McClure’em i Bobem Neuwirthem), a także "Move Over", który napisała sama. 
Wokal Janis pojawia się we wszystkich utworach z wyjątkiem "Buried Alive in the Blues", który pozostał instrumentalny, ponieważ zmarła nie zdążywszy nagrać ścieżek wokalnych. Sesje nagraniowe, które rozpoczęły się we wczesnym wrześniu, przerwała nagła śmierć Janis 4 października 1970. 
W 2003 album został sklasyfikowany na 122. miejscu listy 500 albumów wszech czasów magazynu Rolling Stone.

</doc>
<doc id="1570048" url="https://pl.wikipedia.org/wiki?curid=1570048" title="Garajowa Przełęcz Wyżnia">
Garajowa Przełęcz Wyżnia

Garajowa Przełęcz Wyżnia () – przełęcz położona na wysokości 1916 m w masywie Liptowskich Kop, w słowackich Tatrach Wysokich. Oddziela Wielką Kopę Koprową od Wielkiej Garajowej Kopy.
Jest to szeroka i trawiasta przełęcz. Jej północne stoki opadają do dna dolinki Wielkie Rycerowe, południowe do Garajowej Dolinki. Wszystkie są trawiaste i łatwe do przejścia. Garajowa Przełęcz Wyżnia umożliwia łatwy dostęp do szczytów Liptowskich Kop. Jest dogodnie dostępna z Doliny Koprowej i Doliny Wierchcichej, a także z innych obiektów w masywie. Zimą dla doświadczonych narciarzy możliwe jest wejście również na nartach, choć stoki z niej opadające są lawiniaste. Mimo dostępności nie prowadzą na nią żadne znakowane szlaki turystyczne. Od 1949 r. jest zamkniętym obszarem ochrony ścisłej z zakazem wstępu.
Pierwsze wejścia na Garajową Przełęcz Wyżnią nie są znane, najprawdopodobniej dokonywali ich myśliwi lub pasterze. Liptowskie Kopy były wypasane co najmniej od XVII wieku.

</doc>
<doc id="1570052" url="https://pl.wikipedia.org/wiki?curid=1570052" title="Pszonka (gmina)">
Pszonka (gmina)

Pszonka (następnie "Parysów") – dawna gmina wiejska na Lubelszczyźnie. Siedzibą władz gminy była Pszonka, a następnie Parysów.
Gmina Pszonka była jedną z 17 gmin wiejskch powiatu garwolińskiego guberni siedleckiej. do gminy przyłączono pozbawiony praw miejskich Parysów. Gmina należała do sądu gminnego okręgu I w Aleksandrowie. W skład gminy wchodziły: Choiny, Gocław, Grzebowilk, Józin, Kalonka, Lipówki, Łukówek, Niesadna, Obrąb, Parysów, Poschła, Pszonka, Puznówka, Siedcza, Starowół, Starogrodzka-Wola, Stodzew, Wygoda, Zawodka, Żabieniec i Żelazna. Miała 13975 mórg obszaru i liczyła 5093 mieszkańców
Gminę zniesiono podczas I wojny światowej. Odtąd figuruje już pod nazwą gmina Parysów.

</doc>
<doc id="1570054" url="https://pl.wikipedia.org/wiki?curid=1570054" title="Larentalia">
Larentalia

Larentalia – rzymskie święto na cześć bogini Akki Larentii, obchodzone 23 grudnia. 
Tego dnia kapłan Kwiryna składał manom ofiary w wąwozie Velabrum położonym pomiędzy Palatynem i Kapitolem, gdzie miał się znajdować rzekomy grób Akki Larentii.

</doc>
<doc id="1570068" url="https://pl.wikipedia.org/wiki?curid=1570068" title="Gmina Pawłowice (ujednoznacznienie)">
Gmina Pawłowice (ujednoznacznienie)

Dawne gminy:

</doc>
<doc id="1570071" url="https://pl.wikipedia.org/wiki?curid=1570071" title="Andrzej Średniawski">
Andrzej Średniawski

Andrzej Średniawski (ur. 24 listopada 1857 w Górnej Wsi, zm. 13 listopada 1931 tamże) – polski poseł i senator, działacz ruchu ludowego, publicysta. 
Życiorys.
Urodził się w ubogiej rodzinie chłopskiej, na terenie dzisiejszego Górnego Przedmieścia – dzielnicy Myślenic. Wcześnie osieroconego chłopca wychowywała macocha, a następnie ciotka. W 1862 rozpoczął naukę w szkole w Myślenicach. Według różnych źródeł ukończył ją całą lub też tylko 3 klasy. Następnie rozpoczął praktykę u majstra szewskiego Syrkowskiego w Myślenicach, którą kontynuował w Krakowie. 
Już jako wyzwolony czeladnik wrócił w 1879 do Myślenic i pracował w zawodzie szewca. Za zarobione i oszczędzone pieniądze odkupił od brata Kazimierza rodzinne gospodarstwo. Wykorzystując wiedzę zdobytą samodzielnie poprzez lekturę książek fachowych, stał się na Górnej Wsi przodującym i oświeconym rolnikiem. Założył tam Towarzystwo Czytelni Ludowych, przekształcone później w Towarzystwo Ludowe, zaczął też zamieszczać w fachowej prasie rolniczej swoje pierwsze artykuły. 
W 1880 Średniawski poznał w Krakowie Jakuba Bojkę oraz Marię i Bolesława Wysłouchów. W 1882, również w Krakowie, poznał Franciszka Stefczyka; zainspirowany przez niego założył na Górnej Wsi kółko rolnicze, którego też został przewodniczącym. 
W latach 1886–1892 przebywał na Ukrainie, gdzie opiekował się w jednym z majątków sadem i pasieką. Poznał tam swoją przyszłą żonę – Zofię Rogozińską – ziemiankę, kobietę wykształconą, z którą ożenił się w 1893. 
W 1895 wziął udział w zjeździe rzeszowskim, na którym powstało Stronnictwo Ludowe. W tym samym roku został wybrany posłem na galicyjski Sejm Krajowy jako kandydat wysunięty przez mieszkańców Górnej Wsi. Stał się jednym z dziewięciu chłopów – posłów ludowych w Sejmie.
Dzięki swojej wytrwałej pracy poselskiej udało mu się uzyskać zgodę na założenie przemysłowej szkoły szewskiej w Dobczycach i szkoły kapeluszniczej w Myślenicach, jak również parowej fabryki wyrobów kapeluszniczych przy szkole. Na skutek jego starań rozpoczęto regulację potoku Bysinka. Wraz z księciem Kazimierzem Lubomirskim podjął starania zmierzające do budowy linii kolejowej przez Myślenice, ale I wojna światowa przeszkodziła w jej realizacji. Dzięki jego staraniom zorganizowano na Górnej Wsi szkołę powszechną, wybudowano tam sklep i budynek Kółka Rolniczego. Sam Średniawski był założycielem mleczarni w Myślenicach. 
W styczniu 1898 został wybrany członkiem Rady Naczelnej SL, a następnie został członkiem Zarządu Głównego Towarzystwa Kółek Rolniczych. Reprezentował w Stronnictwie pogląd, że należy dążyć do zjednoczenia wszystkich sił chłopskich. Skłaniał się zatem do szukania porozumienia ze Stronnictwem Chrześcijańsko-Ludowym Stanisława Stojałowskiego i Związkiem Chłopskim Potoczków. 
Aktywność Średniawskiego wzrosła jeszcze bardziej po 1901, kiedy to nie został wybrany posłem. Miał wówczas więcej czasu na pracę na rzecz społeczno-politycznego rozbudzenia chłopów, z którą łączył działalność gospodarczą. Średniawski reprezentował typ gospodarza-działacza. Jego program zmierzał do tworzenia silnych, rodzinnych gospodarstw chłopskich. Za najważniejszą rzecz uważał problem produkcyjnego gospodarowania. Wysuwał projekty tworzenia jednolitych związków rolniczych, zrzeszających chłopów i obszarników. 
Swoją opinię na temat buntu chłopów wyłożył najpełniej w opracowaniu "Dlaczego tak ciężka jest dola nasza". Uważał, że głównym czynnikiem poprawy bytu chłopów jest unowocześnienie i racjonalizacja gospodarki rolnej. Uzasadniał, że można to osiągnąć poprzez oświatę, pracowitość, zespołowe działanie w kółkach rolniczych oraz spółkach gospodarczych i handlowych. 
W 1907 i ponownie w 1911 został wybrany na posła do Rady Państwa w Wiedniu. W okresie rozłamu w PSL w 1913 stanął zdecydowanie po stronie piastowców. W dowód zaufania wybrano go przewodniczącym klubu poselskiego nowego stronnictwa – PSL „Piast”. Członek Wydziału Finansowego Komisji Tymczasowej Skonfederowanych Stronnictw Niepodległościowych. W 1914 roku jako przedstawiciel ludowców był członkiem sekcji zachodniej Naczelnego Komitetu Narodowego. W latach I wojny światowej był zwolennikiem orientacji proaustriackiej w sprawie niepodległości Polski. Różnica w tej kwestii między Średniawskim a resztą kierownictwa „Piasta” doprowadziła do jego rezygnacji w czerwcu 1916 ze stanowiska przewodniczącego klubu. Był członkiem Obywatelskiego Komitetu Wykonawczego Obrony Państwa w 1920 roku. 
Po odzyskaniu przez Polskę niepodległości został posłem w latach 1919–1922, a w latach 1922–1928 reprezentował PSL „Piast” w Senacie razem z Jakubem Bojką. Senator II kadencji wybrany w 1928 roku z województwa krakowskiego. Po przewrocie majowym Średniawski zdecydowanie wystąpił w obronie rządów parlamentarnych. 
Przed śmiercią sporządził testament, w którym napisał: "Co otrzymałem od rodziny przekazuję rodzinie, a co od narodu przekazuję narodowi, aby się uczyły dzieci chłopów rolnictwa." Na potrzeby mającej powstać szkoły rolniczej przeznaczył około 20 hektarów ziemi i lasu. 
Andrzej Średniawski umarł w swoim domu w Górnej Wsi, 13 listopada 1931. W uroczystościach pogrzebowych wzięła udział kilkunastotysięczna rzesza chłopska na czele z Wincentym Witosem.
13 listopada 1996 szkoła w Myślenicach, która powstała w 1938, otrzymała patronat Andrzeja Średniawskiego, który oddał swoje ziemie, na których dziś stoi budynek szkoły.
Linki zewnętrzne.
 

</doc>
<doc id="1570072" url="https://pl.wikipedia.org/wiki?curid=1570072" title="Pawłowice (gmina w guberni siedleckiej)">
Pawłowice (gmina w guberni siedleckiej)

Pawłowice (następnie "Stężyca") – dawna gmina wiejska na Lubelszczyźnie. Siedzibą władz gminy była Stężyca (województwo lubelskie).
Gmina Pawłowice z siedzibą w Stężycy była jedną z 17 gmin wiejskch powiatu garwolińskiego guberni siedleckiej. 13 stycznia 1870 do gminy przyłączono pozbawioną praw miejskich Stężycę. Gmina należała do sądu gminnego okręgu III w Maciejowicach. W skład gminy wchodziły: Brześce, Długowola, Kletnia, Młynków, Paprotnia, Paprocka-Wólka, Pawłowice, Piotrowice, Rokitno i Stężyca. Miała 6933 mórg obszaru i liczyła 4191 mieszkańców.
Gminę zniesiono podczas I wojny światowej. Odtąd figuruje już pod nazwą gmina Stężyca.

</doc>
<doc id="1570076" url="https://pl.wikipedia.org/wiki?curid=1570076" title="Arszuki">
Arszuki

Arszuki – wieś na Ukrainie, w obwodzie czernihowskim, w rejonie nowogrodzkim.

</doc>
<doc id="1570078" url="https://pl.wikipedia.org/wiki?curid=1570078" title="Port lotniczy Wyspa Bożego Narodzenia">
Port lotniczy Wyspa Bożego Narodzenia

Port lotniczy Wyspa Bożego Narodzenia (IATA: XCH, ICAO: YPXM) – port lotniczy położony na Wyspie Bożego Narodzenia, terytorium Australii.

</doc>
<doc id="1570079" url="https://pl.wikipedia.org/wiki?curid=1570079" title="Gammarus">
Gammarus

Gammarus – rodzaj obunogów z grupy kiełży obejmujący kilkadziesiąt gatunków słodko- i słonowodnych. Skorupiaki z tego rodzaju dorastają do około 2 cm długości. Mają charakterystyczne bocznie spłaszczone ciało, w którym wyróżnić można głowę, tułów i odwłok. Na tułowiu znajdują się odnóża, dzięki którym zwierzę porusza się w wodzie pływając lub pełzając wśród roślin i kamieni. 
Występują w strumieniach, rzekach, jeziorach i naturalnych źródłach. W źródłach najchętniej przebywają wśród roślin (np. mchy) i w miejscach, gdzie gromadzi się dużo martwej materii organicznej.
W Polsce występują:

</doc>
<doc id="1570080" url="https://pl.wikipedia.org/wiki?curid=1570080" title="Jenő Rejtő">
Jenő Rejtő

Jenő Rejtő (ur. jako Jenő Reich 29 marca 1905 w Budapeszcie, zm. 1 stycznia 1943 w Jewdokowie) – pisarz węgierski, piszący również pod pseudonimami P. Howard i Gibson Lavery. 
Życiorys.
Autor opowiadań i powieści pisanych w stylu bulwarowym, poważany jednak wśród kręgów literackich i do dziś jeden z najchętniej czytanych pisarzy na Węgrzech. W okresie międzywojennym znana postać budapeszteńskich kręgów artystycznych, przyjaciel między innymi Frigyesa Karinthyego i Gyuli Kabosa. Zmarł w czasie wojny pełniąc służbę w oddziałach pracy przymusowej na Ukrainie. 
Urodził się jakie trzecie dziecko w rodzinie żydowskiej Reichów, która w czasie madziaryzacji nazwisk zmieniła nazwisko na Rejtő. Szkoły nie ukończył, z niewielkimi sukcesami próbował swoich sił jako aktor teatralny, a także zajmował się boksem. 
W wieku lat dziewiętnastu udał się do Berlina by tam uczyć się aktorstwa w tamtejszych teatrach. Ponieważ nie udało mu się dostać żadnych ról ruszył dalej i w ciągu następnych dwóch lat objechał całą Europę oraz Afykę północną po drodze imając się różnych zajęć jak marynarz, rybak czy zmywacz naczyń. W Marsylii z momencie desperacji wstąpił do Legii Cudzoziemskiej, ale długo nie wytrzymał i po paru miesiącach zwolnił się ze służby powołując się na powody medyczne (według niektórych wersji z Legii uciekł). 
Do Budapesztu ostatecznie wrócił w 1927 roku. Wydał pierwszy i ostatni numer czasopisma "Nagykörút", po czym zabrał się, wspólnie z przyjacielem z dzieciństwa László Nádasim, za pisanie komedii teatralnych. Ich pierwszą wspólną sztukę zatytułowaną "Gengszteridill" ("Idylla gangszterska") wystawiono w 1932 roku. Rejtő robił się coraz popularniejszy, pisał już teraz teksty do kabaretów i operetek. Jedna z jego najpopularniejszych sztuk "Aki mer, az nyer" ("Kto ryzykuje ten w kozie nie siedzi") doczekała się ponad stu pięćdziesięciu przedstawień.
Równocześnie zabrał się za pisanie literatury bulwarowej. Pierwsze tytuły – "Párizsi front" ("Paryski front"), "Vissza a pokolba" ("Z powrotem do piekła"), "Minden jó, ha vége van" ("Wszystko dobre co się kończy"), czy też "Jó üzlet a halál" ("Dobry interes śmierć") – ukazały się w groszowym wydaniu. Początkowo książki wydawał pod pseudonimem Lavery jednak zachęcony ich sukcesem wkrótce przyznał się do ich autorstwa. Pod wpływem wydawnictwa Nova argumentującego, że czytelnicy chętniej kupują książki angielskich pisarzy przyjął pseudonim P.Howard. Powieści o dzikim zachodzie pisał pod pseudonimem Gibson Lavery. 
Rejtő często pracował nocami pijąc ogromne ilości kawy i zażywając środki nasenne. Wraz z awanturniczą młodością zniszczyło mu nerwy i od 1939 roku dużo czasu spędzał w sanatorium psychiatrycznym. Wojna i ustawy żydowskie – nie mógł już wydawać pod swoim nazwiskiem – przyczyniły się do pogorszenia jego stanu.
9 października 1942 roku pismo strzałokrzyżowców "Egyedül vagyunk" opublikowało artykuł wyrażający oburzenie, że Rejtő, mimo żydowskiego pochodzenia, nie dostał jeszcze wezwania do oddziałów pracy, do których kierowano wówczas Żydów oraz inne osoby niepożądane. Zmarł na skutek trudnych warunkach i surowej zimy 1 stycznia 1943 roku.
Rejtő do dziś jest ceniony przede wszystkim za specyficzny humor obecny w jego książkach, głównie powieściach przygodowych o tematyce związanej z Legią Cudzoziemską. Cytaty z nich do dziś pojawiają się w potocznym języku węgierskim. 
Na podstawie jego książek nakręcono kilka filmów i stworzono szereg komiksów.
Dorobek literacki.
Powieści o tematyce Legii Cudzoziemskiej (jako P. Howard)
Utwory humorystyczne i kryminały 
Westerny (jako G. Lavery)
Westerny (jako P. Howard)
Relacje z podróży
Dotąd nie wydane

</doc>
<doc id="1570081" url="https://pl.wikipedia.org/wiki?curid=1570081" title="Pogotowie Patriotów Polskich">
Pogotowie Patriotów Polskich

Pogotowie Patriotów Polskich – polska organizacja nacjonalistyczna i antysemicka o charakterze tajnym założona przez Jana Pękosławskiego jesienią 1922. Stanowiła pierwszą polską organizację wzorowaną na partiach faszystowskich.
Historia.
Stowarzyszenie zajmowało się głównie inwigilacją działaczy komunistycznych i żydowskich. Pionem wojskowym dowodził Witold Gorczyński. Organizacja liczyła około 800 członków, głównie z Warszawy. Organizacja oparta była na dyscyplinie wojskowej i zasadzie nominacji. Od jej członków wymagano bezwzględnego posłuszeństwa. Konspiracyjny charakter Pogotowia podkreślały rytuały odbywające się w podziemiach warszawskich kościołów. Działalność PPP śledziła komisja sejmowa do spraw tajnych organizacji, w skład której wchodzili m.in. Stanisław Kozicki i Adam Pragier. Ustalono m.in., że spotkania członków odbywały się w podziemiach kościoła oo. kapucynów, a wstępujący składali przysięgę na krzyż, który m.in. miał przed egzekucją ucałować Eligiusz Niewiadomski. 
W nocy z 11 na 12 stycznia 1924 członkowie PPP zostali aresztowani, ich proces odbył się dwa lata później. Działalność organizacji nie była całkowitą tajemnicą, wiedziała o niej część drugiego rządu Władysława Grabskiego.
Po likwidacji PPP działacze zaczęli skupiać się w drobnych organizacjach pod patronatem zakonspirowanego, powstałego w 1921 Zakonu Rycerzy Prawa. W 1924 powstała Wojskowa Organizacja Faszystów Polskich (WOFP) przemianowana w kwietniu 1925 na Polską Organizację Faszystowską (POF).

</doc>
<doc id="1570082" url="https://pl.wikipedia.org/wiki?curid=1570082" title="Tai’an">
Tai’an

Tai’an (chiń. 泰安; pinyin: "Tài’ān") – miasto o statusie prefektury miejskiej we wschodnich Chinach, w prowincji Szantung, u podnóża góry Tai Shan. W 2010 roku liczba mieszkańców miasta wynosiła 933 760. Prefektura miejska w 1999 roku liczyła 5 385 908 mieszkańców. Ośrodek turystyczny z rozwiniętym przemysłem maszynowym i włókienniczym.
Geografia.
Miasto leży u podnóża Tai Shan we wschodniej części Chin. Występuje tam łagodny i umiarkowany klimat z dość mroźnymi zimami dochodzącymi do -3°, łagodną wiosną oraz jesienią (średnia temperatury 13°) oraz ciepłym latem, gdzie temperatura dochodzi do 26°.
Średnie opady w ciągu roku wynoszą ok. 697 mm.
Historia.
Historia miasta sięga okresu neolitu, kiedy tereny obecnej prowincji Szantung zamieszkiwała ludność grupy Dawenkou, która szeroko rozwinęła własną kulturę na tym obszarze. W okresie Wiosen i Jesieni miasto należało odpowiednio do państwa Qi oraz Li. W ciągu następnych lat odgrywało znaczącą rolę gospodarzą i polityczną wraz z rozwojem i znaczeniem góry Tai.
Obecnie miasto jest ważnym węzłem transportowym leżącym na trasie linii kolejowej Pekin-Szanghaj oraz innymi liniami szybkiej i ekspresowej kolei poruszającej się z północy na południe. Około 120 kilometrów od miasta znajduje się międzynarodowe lotnisko Jinan Yaoqiang, które jest najbliższym dużym lotniskiem obsługującym miasto.
Edukacja.
Tai’an jest także ważnym ośrodkiem edukacyjnym w regionie. Na terenie miasta znajduje się m.in. Akademia Medyczna, w której uczy się ponad 17 000 studentów, Uniwersytet Rolniczy zrzeszający ponad 30 000 studentów oraz Politechnika Tai’an, w której naukę pobiera około 38 000 studentów.

</doc>
<doc id="1570083" url="https://pl.wikipedia.org/wiki?curid=1570083" title="Port lotniczy Wyspy Kokosowe">
Port lotniczy Wyspy Kokosowe

Port lotniczy Wyspy Kokosowe (IATA: CCK, ICAO: YPCC) – port lotniczy położony na Wyspach Kokosowych, terytorium Australii.

</doc>
<doc id="1570084" url="https://pl.wikipedia.org/wiki?curid=1570084" title="Tom Ewell">
Tom Ewell

Tom Ewell, właśc. Samuel Yewell Tompkins (ur. 29 kwietnia 1909 w Owensboro, zm. 12 września 1994 w Los Angeles) – amerykański aktor filmowy i teatralny. 
Najbardziej kojarzony jako partner Marilyn Monroe w komedii "Słomiany wdowiec" (1955) w reżyserii Billy’ego Wildera. Był cenionym aktorem broadwayowskim, za rolę w "Słomianym wdowcu" Ewell dostał nagrodę Tony. Często występował w telewizji; pojawił się w kilku serialach.

</doc>
<doc id="1570085" url="https://pl.wikipedia.org/wiki?curid=1570085" title="Psychotechnika">
Psychotechnika

Psychotechnika jest definiowana jako:
Niektórzy autorzy uważają te definicje za błędne i prowadzące do szeregu nieporozumień ze względu na ich znaczne spopularyzowanie.
Według nich prawidłowe znaczenie terminu psychotechnika to:
Po przełamaniu tzw. bariery selekcyjnej spowodowanym nieustannie rosnącymi wymaganiami selekcji psychotechnicznej wraz z rozwojem nowych technologii konieczne było zwrócenie uwagi na całokształt psychologicznych uwarunkowań pracy, w tym osobowości, motywacji i środowiska społecznego pracownika, ze szczególnym uwzględnieniem optymalizacji warunków panujących na danym stanowisku.
Priorytetem stało się dostosowywanie otoczenia do człowieka co dało podwaliny psychologii pracy wywodzącej się z psychologii eksperymentalnej.
Wydzieloną częścią psychotechniki jest psychologia transportu, zwana wcześniej psychologią komunikacji. Jest to między innymi zbiór metod i narzędzi psychologicznych służących do oceny możliwości percepcyjnych, cech psychofizycznych a także procesów inteligencji ogólnej i technicznej. Psychologia transportu zajmuje się: badaniami psychologicznych osób ubiegających się o uprawnienia do kierowania pojazdami, kierowców oraz osób wykonujących pracę na stanowisku kierowcy.

</doc>
<doc id="1570088" url="https://pl.wikipedia.org/wiki?curid=1570088" title="Hala Filipka">
Hala Filipka

Hala Filipka – dawna hala pasterska w Tatrach. Obejmowała obszar górnej części doliny Filipki. W XVIII w. była własnością górali z Poronina, ale w XX w. w wyniku podziałów majątkowych stała się już własnością mieszkańców również Białego Dunajca, Gliczarowa, Małego Cichego, Murzasichla i Skrzypnego. Dawniej halę nazywano również Filipką lub Wiktorówką. Obydwie te nazwy zapewne pochodzą od imienia lub nazwiska właściciela hali. Na Podhalu znane jest z dokumentów nazwisko Filipek już od 1666 r., a Wiktor od 1789 r.
Centrum gospodarcze hali stanowiła Filipczańska Polana. Tereny te zwiedzał w 1844 r. Ludwik Zejszner. Pisał: "„szałasy Filipki zamieszkują dziewki, pasące krowy po przyległych lasach i górach”". Podziwiał też wiekowe buki i jawory "„o chorobliwym wyglądzie”".
Hala położona była na wysokości około 1100–1500 m n.p.m. Otoczona była lasami i miała bardzo strome, usypiskowe zbocza. Łączna powierzchnia hali w 1960 r. wynosiła 61,03 ha, w tym halizny stanowiły 5,8 ha, lasy 55,23 ha. Wypas prowadzony był również w przylegających do hali lasach serwitutowych o łącznej powierzchni 121,4 ha. Wartość użytkowa hali była niewielka, w 1960 r. wypas w przeliczeniu na owce wynosił 129 sztuk. Duża jest natomiast wartość przyrodnicza tych obszarów. W zbudowanym z dolomitów urwisku Filipczańskiej Skałki w 1954 r. odkryto gniazdo bardzo rzadkiego drozda skalnego. Tereny te są także ostoją dzięcioła czarnego, myszołowa, jelenia, wędrują tędy niedźwiedzie. W latach 1961–64 hala została od górali wykupiona bądź wywłaszczona i włączona w obszar Tatrzańskiego Parku Narodowego.
Większość terenów dawnej hali znajduje się poza obszarem ruchu turystycznego, jedynie dolną częścią hali prowadzi szlak turystyczny na Rusinową Polanę.

</doc>
<doc id="1570092" url="https://pl.wikipedia.org/wiki?curid=1570092" title="G-Shock">
G-Shock

G-Shock – nazwa kolekcji zegarków marki Casio. Linia powstała w 1983 roku w wyniku prac nad wstrząsoodpornym zegarkiem który wytrzyma upadek na twardą powierzchnię z wysokości co najmniej 10 metrów. Pomysłodawcą projektu, który nazwano Project Team Tough był Kikuo Ibe – inżynier pracujący w firmie Casio.
Pierwszym modelem zegarka G-Shock był DW-5000C, który został wykorzystany w sławnej reklamie telewizyjnej gdzie hokeiści grali nim zamiast krążkiem hokejowym. Zegarek ten pojawił się też na nadgarstku Keanu Reevsa w filmie "". Z początku nieprzychylnie przyjęty przez Japończyków zegarek stał się hitem na rynku USA. Po kilku latach produkcji popularność zyskał również w swoim rodzimym kraju.
Kolekcja G-Shock dzieli się na kilka grup. Najbardziej popularną i pożądaną jest tzw. Masters of G, czyli linia zegarków o charakterystycznych właściwościach zależnych od przeznaczenia. Kolejne odsłony są wznawiane do produkcji co kilka lat. 
Wyróżnić tu można:

</doc>
<doc id="1570097" url="https://pl.wikipedia.org/wiki?curid=1570097" title="Łaskarzew-Osada (gmina)">
Łaskarzew-Osada (gmina)

Łaskarzew-Osada (od 1969 miasto "Łaskarzew") – dawna gmina wiejska istniejąca w latach 1927–1954 roku w woj. lubelskim/warszawskim. Siedzibą władz gminy był Łaskarzew.
Gminę Łaskarzew-Osada utworzono 1 kwietnia 1927 roku w powiecie garwolińskim w woj. lubelskim po wyłączeniu z gminy Łaskarzew osady Łaskarzew i przekształceniu ją w samoistną gminę wiejską. 1 kwietnia 1939 roku gminę wraz z całym powiatem garwolińskim przyłączono do woj. warszawskiego.
Po wojnie gmina zachowała przynależność administracyjną. Według stanu z 1 lipca 1952 roku gmina nie była podzielona na gromady. 
Jednostkę zniesiono 29 września 1954 roku wraz z reformą wprowadzającą gromady w miejsce gmin. 1 stycznia 1969 gromadzie Łaskarzew nadano prawa miejskie. Po reaktywowaniu gmin z dniem 1 stycznia 1973 roku miasto Łaskarzew zachowało odrębność od otaczającej je wiejskiej gminy Łaskarzew i tak pozostało aż do dzisiaj.
Zobacz też: gmina Dąbrowa.

</doc>
<doc id="1570099" url="https://pl.wikipedia.org/wiki?curid=1570099" title="Parafia Przenajświętszego Sakramentu w Pabianicach">
Parafia Przenajświętszego Sakramentu w Pabianicach

Parafia Przenajświętszego Sakramentu w Pabianicach – mariawicka parafia diecezji śląsko-łódzkiej, Kościoła Starokatolickiego Mariawitów w RP. Obecnie do parafii należy kilka rodzin.
Siedziba parafii oraz kościół parafialny znajduje się w Pabianicach, w powiecie pabianickim w województwie łódzkim. Proboszczem parafii jest biskup Zdzisław Maria Włodzimierz Jaworski, który dojeżdża z parafii św. Franciszka w Łodzi.
Historia parafii.
Początek mariawityzmu w Pabianicach związany jest z powstaniem społeczności mariawickiej w Łodzi, gdzie od 1906 działał ks. Edward Marks. Pierwszą mszę mariawicką w Łodzi odprawiono 5 maja 1906 w kaplicy przy ul. Widzewskiej 7 (obecnie ul. Jana Kilińskiego). Na terenie Łodzi mariawityzm zyskał duże uznanie, wieść o nowym wyznaniu rozprzestrzeniła się w okolicznych miasteczkach, w tym w sąsiednich Pabianicach. Założycielem pabianickiej parafii dla 500 mariawitów oraz pierwszym proboszczem parafii mariawickiej był w latach 1911–1957 kapł. Henryk Maria Fabian Jarzymowski. Parafialny kościół Przenajświętszego Sakramentu został wybudowany w 1911. Parafia po śmierci kapł. Jarzymowskiego zamierała i od końca lat 50. obsługiwana jest przez proboszczów z Łodzi.

</doc>
<doc id="1570103" url="https://pl.wikipedia.org/wiki?curid=1570103" title="Mistrzostwa Szwecji w szachach">
Mistrzostwa Szwecji w szachach

Mistrzostwa Szwecji w szachach – rozgrywki szachowe, mające na celu wyłonienie najlepszych szachistów w Szwecji. W latach 1917-1931 odbywały się w formie meczów, a od 1939 roku – jako turnieje.

</doc>
<doc id="1570105" url="https://pl.wikipedia.org/wiki?curid=1570105" title="Sebastián Battaglia">
Sebastián Battaglia

Sebastián Alejandro Battaglia (ur. 8 listopada 1980 w Santa Fe) – argentyński piłkarz występujący na pozycji defensywnego lub prawego pomocnika. Obecnie gra w Boca Juniors.
Kariera klubowa.
Sebastián Battaglia zawodową karierę rozpoczynał w 1998 roku w Club Atlético Boca Juniors. Początkowo pełnił tam rolę rezerwowego i rzadko kiedy dostawał szanse występów, natomiast miejsce w podstawowej jedenastce miał zapewnione podczas rozgrywek Apertura i Clausura w 2000 roku. Następnie argentyński pomocnik stracił miejsce w wyjściowym składzie i odzyskał je dopiero w turnieju zamknięcia w 2002 roku.
W 2004 roku Battaglia trafił do Villarrealu, w barwach którego 4 stycznia w przegranym 4:2 wyjazdowym meczu z Valencią zadebiutował w hiszpańskiej Primera División. W pierwszym sezonie występów w barwach „Żółtej Łodzi Podwodnej” Argentyńczyk dotarł do półfinału Pucharu UEFA. W linii pomocy Villarrealu miał okazję grać u boku takich zawodników jak Juan Román Riquelme, Santi Cazorla, Antonio Guayre oraz Marcos Senna.
Battaglia powrócił jednak do Boca Juniors na turniej otwarcia w 2005 roku i wywalczył sobie miejsce w wyjściowym składzie. W 2006 roku na ligowych boiskach argentyński pomocnik pojawił się łącznie tylko sześć razy, jednak od 2007 roku ponownie stał się podstawowym graczem Boca. Razem z ekipą „Xeneizes” Battaglia odniósł już wiele sukcesów, między innymi cztery razy wygrał rozgrywki Copa Libertadores oraz sześć razy został mistrzem Argentyny.
Kariera reprezentacyjna.
W reprezentacji Argentyny Battaglia zadebiutował 8 października 2005 roku w wygranym 2:0 spotkaniu przeciwko Peru w ramach eliminacji do Mistrzostw Świata 2006, jednak do kadry na turniej finałowy ostatecznie się nie załapał.Battaglia razem z drużyną narodową uczestniczył w eliminacjach do Mistrzostw Świata 2010.

</doc>
<doc id="1570106" url="https://pl.wikipedia.org/wiki?curid=1570106" title="Sebastian Battaglia">
Sebastian Battaglia



</doc>
<doc id="1570108" url="https://pl.wikipedia.org/wiki?curid=1570108" title="Idiopatyczne włóknienie płuc">
Idiopatyczne włóknienie płuc

Idiopatyczne włóknienie płuc, samoistne włóknienie płuc (łac. "fibrosis pulmonum idiopathica"), zwykłe śródmiąższowe zapalenie płuc, dawniej też: kryptogenne włókniejące zapalenie pęcherzyków płucnych – choroba zaliczana do idiopatycznych śródmiąższowych zapaleń płuc, o złym rokowaniu, objawiająca się dusznością i kaszlem.
Epidemiologia.
Chorobowość w przypadku idiopatycznego włóknienia płuc wynosi od 13 przypadków u kobiet do 20 u mężczyzn na 100 tys. osób. Zachorowalność zwiększa się z wiekiem, u osób powyżej 75. roku życia chorobowość jest wyższa niż 175 przypadków na 100 tys. W 3% przypadków choroba dziedziczy się prawdopodobnie autosomalnie dominująco.
Etiologia i patogeneza.
Przyczyny idiopatycznego włóknienia płuc nie są znane. Nie wyklucza się udziału palenia papierosów, refluksu żołądkowo-przełykowego i wdychania pyłów jako czynników sprzyjających rozwojowi tego schorzenia. Mechanizm powstawania idiopatycznego włóknienia płuc wiąże się prawdopodobnie z uszkodzeniem nabłonka pęcherzyków płucnych i nieprawidłowo przebiegającym procesem odbudowy tego nabłonka (biorą w tym udział czynniki TGF-β i PDGF prowadzące do rozwoju fibroblastów).
Nieprawidłowości w badaniach dodatkowych i rozpoznanie choroby.
W badaniu rentgenowskim klatki piersiowej stwierdza się zacienienia siateczkowate zlokalizowane u podstawy płuc, zmniejszenie objętości płuc. W badaniu tomokomputerowym widoczne są zacienienia siateczkowate, obraz "plastra miodu" (obszary drobnych torbieli), ogniskowe, słabo widoczne zmiany o charakterze "mlecznego szkła" (nieznaczne zacienienie obszaru płuc z widocznym rysunkiem naczyń krwionośnych) oraz rozstrzenie oskrzeli. Zmiany zlokalizowane są na obwodzie płuc. W gazometrii można stwierdzić hipoksemię. W badaniach czynnościowych płuc (np. spirometria) stwierdza się cechy restrykcji. Obniżona jest zdolność dyfuzyjna gazów w płucach. Nieprawidłowy jest wynik testu sześciominutowego marszu. W diagnostyce wykorzystuje się również badanie histopatologiczne tkanki pobranej w czasie biopsji płuca, w którym obserwuje się zmiany zapalne zlokalizowane śródmiąższowo (obraz tzw. zwykłego śródmiąższowego zapalenia płuc).
Badanie histopatologiczne jest konieczne do pewnego rozpoznania choroby (dotyczy to badania histopatologicznego materiału pobranego z płuca podczas biopsji wykonanej od zewnątrz). Idiopatyczne włóknienie płuc można też ewentualnie rozpoznawać na podstawie cech klinicznych choroby, w tym wypadku należy u pacjenta stwierdzić wszystkie 4 kryteria większe i 3 spośród 4 kryteriów mniejszych ustalonych przez Amerykańskie Towarzystwo Klatki Piersiowej oraz Europejskie Towarzystwo Oddechowe:
Kryteria większe:
Kryteria mniejsze:
Leczenie i rokowanie.
W leczeniu idiopatycznego włóknienia płuc stosuje się kortykosterydy, cyklofosfamid, azatioprynę. Badania wykazują, że leczenie samymi tylko kortykosterydami nie poprawia przeżywalności pacjentów. W 2005 roku opublikowano wyniki badań klinicznych, które wskazywały na korzyść w leczeniu idiopatycznego włóknienia płuc wynikającą z dodawania do kortykosterydów i azatiopryny dużych dawek N-acetylocysteiny. Ten model leczenia zweryfikowano w 2012 roku: porównywano grupę chorych leczonych trzema lekami, z leczonymi tylko N-acetylocysteiną i tylko placebo. Badanie przerwano przed czasem ze względu na wyższe ryzyko zgonu i hospitalizacji w grupie leczonych trzema lekami (prednizon, azatiopryna, N-acetylocysteina) względem grupy otrzymującej placebo.
W fazie badań klinicznych znajduje się terapia interferonem-γ. Radykalną metodę leczenia idiopatycznego włóknienia płuc stanowi przeszczepienie płuca.
W 2008 roku w zaleceniach British Thoracic Society umiejscowiono leczenie wspomagające jako istotne w terapii idiopatycznego włóknienia płuc. W zakresie optymalnego leczenia wspomagającego znalazły się:
Leczenie w większości wypadków jest nieskuteczne, a rokowanie złe. Średni okres przeżycia wynosi 3 lata. Dochodzi do niewydolności oddechowej, nadciśnienia płucnego i niewydolności serca. U części pacjentów rozwija się rak płuca.

</doc>
<doc id="1570109" url="https://pl.wikipedia.org/wiki?curid=1570109" title="Filarioza">
Filarioza



</doc>
<doc id="1570110" url="https://pl.wikipedia.org/wiki?curid=1570110" title="Niepokój (psychologia)">
Niepokój (psychologia)

Niepokój – stan emocjonalny charakteryzujący się poczuciem braku bezpieczeństwa, nieokreślonego dyskomfortu. Utożsamiany często z lękiem, różni się jednak od niego brakiem zmian fizjologicznych (uczucie duszności, pocenie się, przyspieszony puls), które zawsze towarzyszą lękowi.

</doc>
<doc id="1570111" url="https://pl.wikipedia.org/wiki?curid=1570111" title="Termopauza">
Termopauza

Termopauza - przejściowa warstwa atmosfery ziemskiej, oddzielająca termosferę od egzosfery. Znajduje się na wysokości 400 - 1000 km.
Termopauza, jest uważana za zewnętrzną granicę systemu energetycznego Ziemi. Poniżej termopauzy atmosfera reaguje z promieniowaniem słonecznym, ze względu na znaczną obecność cięższych atomów, zwłaszcza atomów i cząsteczek tlenu, które mogą pochłaniać ultrafiolet. Wysokość termopauzy może zmieniać się w przedziale 400 - 1000 km, leży powyżej umownej granicy przestrzeni kosmicznej. Powyżej termopauzy zderzenia cząsteczek gazów stają się nieistotne co wyznacza początek egzosfery.

</doc>
<doc id="1570117" url="https://pl.wikipedia.org/wiki?curid=1570117" title="Deglomeracja przemysłu">
Deglomeracja przemysłu



</doc>
<doc id="1570127" url="https://pl.wikipedia.org/wiki?curid=1570127" title="Związki chemiczne">
Związki chemiczne



</doc>
<doc id="1570129" url="https://pl.wikipedia.org/wiki?curid=1570129" title="Port lotniczy Alderney">
Port lotniczy Alderney

Port lotniczy Alderney (IATA: ACI, ICAO: EGJA) – port lotniczy położony na wyspie Alderney (Wyspy Normandzkie).
Lotnisko Alderney zbudowano w 1938 roku, było ono pierwszym portem lotniczym na Wyspach Normandzkich. Obecnie lotnisko obsługuje dziennie kilka regularnych bezpośrednich lotów z Southampton i Guernsey, a także samoloty lotnictwa ogólnego.
Lotnisko posiada niewielki terminal, zbudowany w 1968 roku. Znajduje się w nim hala przylotów i odlotów, punkty odprawy oraz punkty kontroli bezpieczeństwa, a także niewielki bufet.
Port lotniczy Alderney od 2020 roku ma zostać główną bazą operacyjną lokalnej linii lotniczej Air Alderney, która ma obsługiwać lokalne loty na i pomiędzy Wyspami Normandzkimi. 

</doc>
<doc id="1570130" url="https://pl.wikipedia.org/wiki?curid=1570130" title="Honor i Ojczyzna (organizacja)">
Honor i Ojczyzna (organizacja)

Honor i Ojczyzna (zwana też "Strażnicą", "H2O") – tajna organizacja wojskowa założona w 1921 przez gen. Władysława Sikorskiego służąca szkoleniu żołnierzy, mająca na celu troskę o poziom moralny korpusu oficerskiego i utrzymanie apolityczności armii. Liczyła kilkuset członków zgrupowanych w oddziałach terytorialnych. Członkami organizacji byli m.in. gen. Marian Kukiel, gen. Edward Śmigły-Rydz, płk Adam Koc, płk Bronisław Pieracki. W 1923 roku organizacja została rozwiązana.

</doc>
<doc id="1570131" url="https://pl.wikipedia.org/wiki?curid=1570131" title="Parafia Trójcy Przenajświętszej w Piątku">
Parafia Trójcy Przenajświętszej w Piątku

Parafia Trójcy Przenajświętszej w Piątku – mariawicka parafia diecezji śląsko-łódzkiej, Kościoła Starokatolickiego Mariawitów w RP.
Siedziba parafii oraz kościół parafialny znajduje się w Piątku, w gminie Piątek, powiecie łęczyckim, województwie łódzkim. Proboszczem parafii jest bp Zdzisław Maria Włodzimierz Jaworski, który dojeżdża z parafii św. Franciszka z Asyżu w Łodzi. Parafia posiada cmentarz wyznaniowy w miejscowości Pokrzywnica niedaleko Piątku.
Mariawicka parafia w Piątku została założona przez o. Czesława Marię Polikarpa Kahla. Z jego inicjatywy pobudowano kościół w Piątku i Małachowicach oraz urządzono kaplice w Ozorkowie i Anusinie. Podczas I wojny światowej przy parafii funkcjonował szpital dla rannych żołnierzy, bez względu na ich przynależność państwową i religijną. Z placówki mariawickiej w Piątku wywodzi się ówczesny jej proboszcz bp. Maria Włodzimierz Jaworski, który został tu ochrzczony 2 stycznia 1937.
Kościół.
Kościół parafialny położony jest przy ul. Szpitalnej; wybudowany w 1907 ze składek wiernych. Cały budynek został zbudowany z cegły wysokiej jakości i drewna sosnowego, fundamenty z cegły na zaprawie cementowej. W 1995 przeprowadzono kapitalny remont więźby dachowej. Kościół jest jednonawowy, w stylu neogotyckim. Wnętrze składa się z nawy, prezbiterium, zakrystii i kaplicy. Prezbiterium oddzielone jest od nawy ażurowaną balustradą. Na ścianach wymalowane są symbole Eucharystyczne oraz napis "Wszystka Ziemia niechaj Cię Adoruje i błaga". W świątyni znajduje się jeden ołtarz przeznaczony do odprawiana liturgii w obrządku mariawickim, w centralnej części znajduje się tabernakulum, nad którym wisi obraz Matki Boskiej Nieustającej Pomocy i krucyfiks.

</doc>
<doc id="1570135" url="https://pl.wikipedia.org/wiki?curid=1570135" title="Mefitis">
Mefitis

Mefitis – w mitologii rzymskiej bogini personifikująca trujące wyziewy bagien i wulkanów.

</doc>
<doc id="1570138" url="https://pl.wikipedia.org/wiki?curid=1570138" title="Mens Bona">
Mens Bona

Mens Bona (łac. "Dobra Myśl") - w mitologii rzymskiej bogini symbolizująca jasność umysłu i spokój ducha. Jej kult był szczególnie popularny wśród plebejuszy, wyzwoleńców i niewolników.
Przeciwstawiano jej boginię Mens Mala ("Zła Myśl"), utożsamioną później z Ate.

</doc>
<doc id="1570140" url="https://pl.wikipedia.org/wiki?curid=1570140" title="Fornax (mitologia)">
Fornax (mitologia)

Fornax – w mitologii rzymskiej bogini pieca chlebowego bądź patronująca procesowi wypiekania chleba. Ku jej czci obchodzono w lutym Fornakalia ("Fornacalia").

</doc>
<doc id="1570143" url="https://pl.wikipedia.org/wiki?curid=1570143" title="Konstantin Korowin">
Konstantin Korowin

Konstantin Aleksiejewicz Korowin, ros. "Константин Алексеевич Коровин" (ur. 5 grudnia 1861 w Moskwie, zm. 11 września 1939 w Paryżu) – czołowy rosyjski malarz impresjonistyczny.
Życiorys.
Konstantin urodził się w Moskwie w rodzinie kupieckiej oficjalnie zarejestrowanej jako "chłopstwo w guberni Włodzimierz nad Klaźmą". Jego ojciec, Aleksiej Michajłowicz Korowin, uzyskał wykształcenie na uniwersytecie i był bardziej zainteresowany sztuką i muzyką niż rodzinnym interesem założonym przez dziadka Konstantina. Starszy brat Konstantina – Siergiej Korowin był znaczącym malarzem realistą. Również krewny Konstantina Iłłarion Prianisznikow był znanym malarzem i nauczycielem w Moskiewskiej Szkole Malarstwa, Rzeźby i Architektury.
W 1875 Korowin wstąpił do Moskiewskiej Szkoły Malarstwa, Rzeźby i Architektury, gdzie pobierał nauki u Wasilija Pierowa i Aleksieja Sawrasowa. Jego brat Siergiej był już w tym czasie studentem tej samej szkoły. Podczas swojej nauki bracia Korowinowie zaprzyjaźnili się z Walentinem Sierowem i Isaakiem Lewitanem; Konstantin utrzymywał tę przyjaźń przez całe swoje życie.
W okresie 1881–1882, Korowin spędził rok w Akademii Sztuk Pięknych w Petersburgu, ale powrócił rozczarowany do Moskiewskiej Szkoły Malarstwa, Rzeźby i Architektury. Do roku 1886 studiował pod opieką nowego nauczyciela - Wasilija Polenowa.
W roku 1885 Korowin wyjechał do Paryża i Hiszpanii, która to podróż wywarła na niego ogromne wrażenie.
Polenow wprowadził Korowina do kręgu osób związanych z Sawwą Mamontowem i posiadłością "Abramcewo", do których należeli m.in. Wiktor Wasniecow, Ilja Riepin i Mark Antokolski. W 1885 roku Korowin pracował dla opery Mamontowa. Zaprojektował dekoracje sceniczne do oper "Aida" Giuseppe Verdiego, "Lakmé" Léo Delibesa i "Carmen" Georges'a Bizeta.
W 1888 Korowin odbył wraz z Mamontowem podróż do Włoch i Hiszpanii. Korowin podróżował również po Rosji, centralnej Azji i Kaukazie. Wystawiał wraz z Pieriedwiżnikami. Malował w stylu impresjonistycznym, a później secesyjnym.
W latach 90. XIX wieku został członkiem Świata Sztuki.
Prace Korowina pozostawały również pod silnym wpływem jego podróży na północ. Jego drugi wyjazd na północ wraz z Walentinem Sierowem zbiegł się w czasie z budową Kolei Północnej.
Na początku XX wieku Korowin skupił swoją uwagę na teatrze. Przeniósł się z opery Mamontowa do Teatru Maryjskiego w Petersburgu. Odchodząc od tradycji dekoracji scenicznej, która jedynie wyznaczała miejsce akcji, Korowin tworzył dekorację obejmującą jednocześnie nastrój występu. Korowin zaprojektował scenografię do dramatów Konstantego Stanisławskiego, a także do wystawianych w Teatrze Maryjskim oper i baletów.
W roku 1905 Korowin został członkiem grona pedagogicznego, a w latach 1909-1913 był profesorem Moskiewskiej Szkoły Malarstwa, Rzeźby i Architektury.
Podczas I wojny światowej Korowin pracował jako konsultant ds. kamuflażu w kwaterze głównej rosyjskiej armii i był często widziany na linii frontu. Po Rewolucji październikowej kontynuował pracę w teatrze, projektując scenografię do Walkirii Richarda Wagnera i Dziadka do orzechów Piotra Czajkowskiego.
W 1923 Korowin przeniósł się do Paryża w celu leczenia choroby serca, a także by pomóc upośledzonemu synowi. Planowana była tam duża wystawa prac Korowina, jednak zostały one skradzione, a Korowin został bez środków utrzymania.
W ostatnich latach życia projektował dekoracje sceniczna dla wielu teatrów Europy, Ameryki, Azji i Australii, z których najbardziej znana była dekoracja do opery "Złoty Kogucik" Nikołaja Rimskiego-Korsakowa dla opery w Turynie.
Korowin zmarł w Paryżu 11 września 1939.
Syn Konstantina Aleksiej Korowin (1897-1950) był również znakomitym malarzem. Z powodu wypadku w dzieciństwie miał amputowane obydwie stopy. Aleksiej popełnił samobójstwo w 1950 roku.

</doc>
<doc id="1570145" url="https://pl.wikipedia.org/wiki?curid=1570145" title="Gōgō Sentai Boukenger">
Gōgō Sentai Boukenger

 – japoński serial z gatunku "tokusatsu" z roku 2006. Jest trzydziestym serialem z sagi Super Sentai stworzonym przez Toei Company. Jest to jubileuszowy Sentai, ponieważ w 2006 roku minęło 30 lat od powstania gatunku. Jego amerykańską wersją jest Power Rangers Operacja Overdrive. Serial był emitowany w każdą niedzielę od 19 lutego 2006 do 11 lutego 2007 i liczył 49 odcinków (Misji).
Każdy odcinek zaczyna się słowami narratora: .
Fabuła.
Na świecie istnieją tajemnicze i skrywające ogromną siłę artefakty zwane Precjozami. Owe przedmioty mogą dostać się w ręce potworów należących do tak zwanych Negatywnych Syndykatów- 4 niezależnych grup dążących do przejęcia rządów nad światem. Aby temu zapobiec, powstała Fundacja Search Guard Successor (SGS), której członkowie – tytułowi Boukengersi – mają za zadanie zabezpieczyć Precjoza przed Negatywami i uchronić świat przed zagładą.
SGS.
Boukengersi.
Grupa młodych ludzi, członków organizacji SGS. Cała szóstka bierze potem udział w Wojnie Legend w serii "Kaizoku Sentai Gokaiger", gdzie wraz z innymi 33 drużynami powstrzymuje pierwszy atak Zangyacków na Ziemię. Jedynym z Boukengersów, który w "Gokaiger" pojawia się w ludzkiej postaci jest Akashi.
Gougou Wehikuły.
 to ogromne pojazdy należące do Boukengersów. Każdy z nich może być kontrolowany poprzez specjalne Bouken Kierownice oraz moduły przemiany wojowników. Główne Gougou Wehikuły Boukengersów są powiązane z ich mocami za pomocą tzw. Równoległych Silników (パラレルエンジン "Parareru Enjin", Parallel Engine). Oznacza to, że jeżeli silnik któregoś z pojazdów będzie uszkodzony, to dany wojownik nie będzie mógł się przemienić. Maszyny te mogą się łączyć w różne formacje.
Negatywy.
Negatywy to wrogowie Boukengersów składający się z czterech grup, im później wróg się pojawiał tym szybciej ginął. Poniżej są przedstawione grupy wrogów:
Obsada.
Źródło: 

</doc>
<doc id="1570147" url="https://pl.wikipedia.org/wiki?curid=1570147" title="Summanus">
Summanus

Summanus – w mitologii rzymskiej bóg nocnego nieba i nocnej pogody, zwłaszcza nocnych błyskawic. 
Z biegiem czasu utożsamiony z Jowiszem, któremu przypisywano zjawisko błyskawic dziennych. Jego kult w Rzymie wraz z sabińskimi obrzędami miał wprowadzić Tytus Tacjusz.
W Rzymie posiadał swoje sanktuarium, znajdujące się w pobliżu Circus Maximus, poświęcone 20 lipca 278 p.n.e. Według legendy wzniesiono je po tym, gdy piorun uderzył w posąg Summanusa stojący wcześniej w świątyni Jowisza na Kapitolu. Oderwana głowa bóstwa potoczyła się do Tybru, co miało być widocznym znakiem, że bóg ten domaga się własnego miejsca kultu.
Przypisy.
 

</doc>
<doc id="1570149" url="https://pl.wikipedia.org/wiki?curid=1570149" title="Vetomania">
Vetomania

Vetomania – pierwszy album zespołu V.E.T.O., nagrany w Warszawie i wydany w 1999 roku.

</doc>
<doc id="1570159" url="https://pl.wikipedia.org/wiki?curid=1570159" title="Tytus Tacjusz">
Tytus Tacjusz

Tytus Tacjusz () – według rzymskiej legendy król sabińskiego miasta Cures, który po porwaniu Sabinek stanął na czele wojsk sabińskich walczących z Rzymem.
Kiedy na prośbę porwanych kobiet zawarto pokój, został on przypieczętowany podziałem władzy w mieście pomiędzy Romulusa i Tytusa Tacjusza, od czego wywodzono później dwuwładzę konsulów. Tytus sprowadził do Rzymu Sabinów, których od nazwy ojczystego miasta nazwano później Kwirytami. Przypisuje mu się wprowadzenie w Rzymie kultu sabińskich bóstw, m.in. Flory.
Tytus miał rządzić wspólnie z Romulusem pięć lat i zginąć podczas zamieszek wywołanych obrażeniem przez jego krewnych posłów z Laurentum.

</doc>
<doc id="1570160" url="https://pl.wikipedia.org/wiki?curid=1570160" title="Czojbałsan">
Czojbałsan



</doc>
<doc id="1570162" url="https://pl.wikipedia.org/wiki?curid=1570162" title="Port lotniczy Czojbałsan">
Port lotniczy Czojbałsan



</doc>
<doc id="1570163" url="https://pl.wikipedia.org/wiki?curid=1570163" title="Matka Natura">
Matka Natura

Matka Natura – personifikacja natury. Odnosi się do życiodajnej i karmiącej funkcji natury, ucieleśniając ją w postać matki. Wizerunki kobiet ukazujące Matkę Ziemię lub Matkę Naturę są ponadczasowe. W czasach przedhistorycznych boginie czczono, gdyż wierzono w ich związki z płodnością, plennością i urodzajem. Kapłanki kierowały religiami Inków, Asyryjczyków, Babilończyków, Słowian, Rzymian, Greków, Indusów i ludów posługujących się językami irokeskimi tysiące lat przed powstaniem religii patriarchalnych.
Jedna z algonkińskich legend mówi: „poniżej chmur żyje Matka Ziemia, od której pochodzi Woda Życia, która swą piersią karmi rośliny, zwierzęta i ludzi”. Rzeczona w legendzie postać mylona jest z Nokomis, czyli Babcią.

</doc>
<doc id="1570165" url="https://pl.wikipedia.org/wiki?curid=1570165" title="Axel Ornstein">
Axel Ornstein

Axel Otto Ornstein (ur. 24 kwietnia 1952 w Boliden) – szwedzki szachista, mistrz międzynarodowy od 1975 roku.
Kariera szachowa.
Pierwszy szachowy sukces odniósł w 1967 r., zdobywając tytuł mistrza Szwecji juniorów w kategorii do 20 lat. Wkrótce awansował do ścisłej krajowej czołówki, do której należał do końca lat 80. XX wieku. Wielokrotnie startował w finałach indywidualnych mistrzostw Szwecji, siedmiokrotnie zdobywając złote medale (w latach 1972, 1973, 1975, 1977, 1984, 1987 i 1988). Pomiędzy 1972 a 1984 r. sześciokrotnie brał udział w szachowych olimpiadach, a w 1980 r. reprezentował swój kraj na drużynowych mistrzostwach Europy w Skarze, gdzie zdobył brązowy medal za indywidualny wynik na VI szachownicy.
Wielokrotnie startował w turniejach międzynarodowych, sukcesy odnosząc m.in. w:
W 2008 r. ponownie odniósł turniejowy sukces, zajmując III m. w kołowym turnieju rozegranym w Saint-Lô.
Najwyższy ranking w dotychczasowej karierze osiągnął 1 lipca 1981 r., z wynikiem 2480 punktów zajmował wówczas 3. miejsce (za Ulfem Anderssonem i Harrym Schüsslerem) wśród szwedzkich szachistów.

</doc>
<doc id="1570167" url="https://pl.wikipedia.org/wiki?curid=1570167" title="Jean-Philippe Durand">
Jean-Philippe Durand

Jean-Philippe Durand (ur. 11 listopada 1960 w Lyonie) – piłkarz francuski grający na pozycji pomocnika.
Kariera klubowa.
Pierwszym klubem Duranda w karierze była drużyna z Tuluzy o nazwie Toulouse Fontaines. Następnie zawodnik trafił do innego klubu z tego miasta, Toulouse FC i w 1981 roku zadebiutował w jego barwach w Ligue 2. W 1982 roku awansował z "Fioletowymi" do Ligue 1, a od 1983 roku stał się członkiem wyjściowej jedenastki. W drużynie Toulouse występował do końca sezonu 1988/1989 i łącznie rozegrał w niej 62 mecze oraz zdobył dwie bramki.
Latem 1989 roku Durand przeszedł do Girondins Bordeaux. Tam stworzył linię pomocy z takimi zawodnikami jak Bernard Pardo, Jean-Marc Ferreri i Duńczyk Jesper Olsen. Wiosną 1990 roku został z Bordeaux wicemistrzem Francji i jesienią wystąpił w rozgrywkach Pucharu UEFA. Jednak w 1991 roku Bordeaux zostało karnie zdegradowane do Ligue 2 i Jean-Philippe odszedł z klubu.
Latem 1991 roku Durand został zawodnikiem Olympique Marsylia. W nowym zespole zadebiutował 20 lipca w wygranym 1:0 domowym meczu z Lille OSC. W Olympique podobnie jak w Bordeaux walczył o miejsce w pierwszym składzie. Już w 1992 roku został z Marsylią mistrzem kraju, po raz pierwszy i jedyny w swojej karierze. W 1993 roku dotarł z Olympique do finału Ligi Mistrzów. W 61. minucie meczu z Milanem zmienił Jocelyna Anglomę i przyczynił się do zwycięstwa 1:0 oraz zdobycia Pucharu Europy. W 1994 roku Olympique zostało zdegradowane do Ligue 2 za korupcję i Durand na tym szczeblu rozgrywek grał przez dwa lata. W sezonie 1996/1997 grał ponownie w Ligue 1, a po jego zakończeniu przerwał swoją piłkarską karierę. W barwach Olympique rozegrał 168 ligowych meczów oraz strzelił 10 goli.
Kariera reprezentacyjna.
W reprezentacji Francji Durand zadebiutował 23 marca 1988 roku w wygranym 2:1 towarzyskim spotkaniu z Hiszpanią. W 1992 roku został powołany przez selekcjonera Michela Platiniego na Euro 92. Tam zagrał we dwóch spotkaniach: zremisowanym 0:0 z Anglią i przegranym 1:2 z Danią. Ogółem w reprezentacji Francji (do końca 1992 roku) rozegrał 26 meczów.

</doc>
<doc id="1570170" url="https://pl.wikipedia.org/wiki?curid=1570170" title="Musgrave (góry)">
Musgrave (góry)

Góry Musgrave (ang. "Musgrave Ranges") – pasmo górskie we wschodniej części Wyżyny Zachodnioaustralijskiej, przebiegające przez stany Australii Południowej i Australii Zachodniej oraz Terytorium Północne. Rozciąga się na długości 210 km, najwyższy szczyt Mount Woodroffe ma wysokość 1435 m n.p.m.
Pasmo zostało odkryte przez angielskiego podróżnika Williama Gosse'a, nazwę nadano na cześć Anthony’ego Musgrave’a.

</doc>
<doc id="1570171" url="https://pl.wikipedia.org/wiki?curid=1570171" title="Arwajcheer">
Arwajcheer

Arwajcheer () – miasto w Mongolii, stolica ajmaku południowochangajskiego. W 2010 roku liczyło 27 tys. mieszkańców.
W latach 80. XX w. działała tam fabryka odzieżowa, obuwia, dość duża w skali kraju cegielnia oraz kombinat spożywczy.
W mieście znajduje się Muzeum Ajmaku, muzeum Dzanabadzara, dwa klasztory lamajskie powstałe na początku lat 90. XX w. oraz lotnisko z połączeniami do Ułan Bator. Około 15 km od miasta zachowało się stanowisko archeologiczne z zespołem prehistorycznych rysunków naskalnych (Buga Sogootyn Chadny Dzurag).

</doc>
<doc id="1570177" url="https://pl.wikipedia.org/wiki?curid=1570177" title="Stefano Sorrentino">
Stefano Sorrentino

Stefano Sorrentino (ur. 28 marca 1979 w Cava de’ Tirreni) – włoski piłkarz, występujący na pozycji bramkarza. Zawodnik Chievo.
Kariera klubowa.
Sorrentino karierę rozpoczynał w S.S. Lazio. Jednak zanim zdążył zadebiutować w barwach tego klubu, odszedł do Juventusu. W tej drużynie, również nie rozegrał żadnego spotkania. W 1998 roku przeszedł do Torino FC. W pierwszym sezonie zagrał w jednym meczu Serie B. Ekipa "Granata" zakończyła te rozgrywki na trzecim miejscu i awansowała do pierwszej ligi. Sorrentino został natomiast wypożyczony do trzecioligowego SS Juve Stabia, gdzie cały sezon przesiedział na ławce rezerwowych. W 2000 ponownie powędrował na wypożyczenie. Tym razem został graczem A.S. Varese 1910. Dla "Leopardich" zagrał 30 razy. W 2001 powrócił do Torino FC. Zaczął wtedy regularnie występować w pierwszym zespole tej ekipy. W 2002 doszedł z nią do drugiej rundy Pucharu Intertoto, a rok później, po zajęciu ostatniego miejsca w lidze, Torino zostało relegowane do drugiej ligi. W 2005 jego drużyna zajęła drugie miejsce na zapleczu Serie A, jednak poprzez kłopoty finansowe, mimo miejsca premiowanego awansem, pozostali w drugiej lidze. Sorrentino postanowił, więc odejść do greckiego AEK Ateny, związując się z tym klubem czteroletnim kontraktem.
Po narodzinach córki, Sorrentino poprosił prezydenta AEK-u Demisa Nikolaidisa o pozwolenie na transfer do ojczyzny, ponieważ jego żona nie czuła się komfortowo w Grecji. Jednak z powodu braku konkretnych propozycji przejścia, Włoch musiał pozostać w swojej dotychczasowej drużynie. Do jednego z najlepszych spotkań w barwach "Enosis" może zaliczyć pojedynek rozegrany w ramach ligi Mistrzów, przeciwko A.C. Milan, wygrany przez ekipę z Hellady 1-0. Sorrentino został wybrany piłkarzem meczu, ale także zwrócił na siebie kilku europejskich klubów.
W lipcu 2007 został wypożyczony do hiszpańskiego Recreativo Huelva. Rozegrał tam wszystkie 38 ligowych spotkań. Jego gra przyczyniła się do zajęcia szesnastej pozycji na koniec rozgrywek oraz uniknięciu spadku do drugiej ligi. Włodarze ekipy z Estadio Nuevo Colombino nie postanowili go jednak wykupić. 3 lipca 2008 został wypożyczony do beniaminka włoskiej Serie A – Chievo Werona i wystąpił w 36 meczach Serie A. Po sezonie działacze Chievo wykupili go na stałe. Zawodnikiem Chievo był do roku 2013.
Następnie występował w US Palermo, a w 2016 wrócił do Chievo.

</doc>
<doc id="1570178" url="https://pl.wikipedia.org/wiki?curid=1570178" title="Ulaangom">
Ulaangom

Ulaangom () – miasto w zachodniej Mongolii, stolica ajmaku uwskiego. W 2010 roku liczyło 27,2 tys. mieszkańców.
Położony na wysokości 936 m n.p.m. Początki osady datują się na połowę XVIII w., gdy powstał tu duży klasztor lamajski, zburzony przez komunistów w 1937. Stolicą ajmaku jest od 1929, w związku z utworzeniem nowego ajmaku.
W 1958 powstał młyn zbożowy, zbudowany przez ZSRR. W latach 80. XX w. zbudowano niewielki kombinat spożywczy produkujący chleb, wyroby cukiernicze i napoje (różne odmiany lemoniady). Znajdują się tu (stan na 2008): Muzeum Ajmaku oraz klasztor lamajski odbudowywany od lat 90. XX w. na miejscu zburzonego w 1937. Zachowały się także dwie świątynie z lat 1913-1916, związane z innym klasztorem. W mieście znajduje się ponadto port lotniczy Ulaangom.

</doc>
<doc id="1570181" url="https://pl.wikipedia.org/wiki?curid=1570181" title="Siewiernoje Maszinostroitielnoje Priedprijatie">
Siewiernoje Maszinostroitielnoje Priedprijatie



</doc>
<doc id="1570182" url="https://pl.wikipedia.org/wiki?curid=1570182" title="Społeczeństwo regionalne">
Społeczeństwo regionalne

Społeczeństwo regionalne - ludzie zamieszkujący pewien obszar administracyjny lub gospodarczy, często powstających w sposób naturalny, w ramach których powstają różne formy współdziałania społecznego, kulturalnego, turystycznego, handlowego.

</doc>
<doc id="1570187" url="https://pl.wikipedia.org/wiki?curid=1570187" title="Dalandzadgad">
Dalandzadgad

Dalandzadgad () – miasto w Mongolii, stolica ajmaku południowogobijskiego. W 2010 roku liczyło 18,7 tys. mieszkańców.
Położony na wysokości 1470 m n.p.m. Mongolska nazwa oznacza: "mnóstwo strumieni". Obecnie (2008) w mieście jest Muzeum Ajmaku i klasztor lamajski powstały w 2002. 50 km na północny zachód od miasta znajduje się pasmo górskie Gurwansajchan uul z jedną z najbardziej popularnych atrakcji turystycznych kraju wąwozem Jolyn am. W pobliżu Dalandzadgad (100 km od miasta) leży też historyczne stanowisko paleontologiczne Bajan Dzag, w którym po raz pierwszy na Gobi odkryto w 1922 skamieniałości dinozaurów i ich jaja.
Na podstawie wieloletnich pomiarów meteorologicznych podano poniższe dane odnoszące się do okresu sprzed połowy lat 80. XX w (nie uwzględniono danych od drugiej połowy lat 80. XX w. do dziś). Średnia roczna temperatura w mieście wynosiła +4 °C, najzimniejszym miesiącem był styczeń ze średnią miesięczną temperaturą –15,4 °C, a najcieplejszym miesiącem lipiec (średnia miesięczna + 21,3 °C). Najwyższą temperaturę roczną w czasie wieloletnich pomiarów odnotowano w lipcu i wyniosła ona 38 °C, a najniższą w grudniu i styczniu i wyniosła ona – 36 °C. Średnie roczne opady to 115 mm (IV – 13 mm, V – 20 mm, VI – 11 mm; VIII – 10 mm, IX – 30 mm, z pozostałych miesięcy każdy ma poniżej 10 mm), w sumie od kwietnia do października notuje się 88% opadów rocznych. Opad śnieżny do 1 cm spotykany był w grudniu i styczniu. Wilgotność względna roczna wynosiła 43% (minimalna w kwietniu i maju – 28%, a maksymalna w grudniu 60% oraz w styczniu 61%).
W mieście znajduje się port lotniczy Dalandzadgad.

</doc>
<doc id="1570188" url="https://pl.wikipedia.org/wiki?curid=1570188" title="Indywidualne Mistrzostwa Wielkiej Brytanii Juniorów na Żużlu">
Indywidualne Mistrzostwa Wielkiej Brytanii Juniorów na Żużlu



</doc>
<doc id="1570192" url="https://pl.wikipedia.org/wiki?curid=1570192" title="Feronia">
Feronia

Feronia – w mitologii rzymskiej bogini pól, gajów i źródeł.
Była ważnym bóstwem staroitalskim, najpewniej etruskim albo sabińskim, czczonym również przez Latynów i Wolsków; Etruskowie mogli uważać ją też za boginię losu. Jej kult w Rzymie miał wprowadzić Tytus Tacjusz.
Według późniejszego mitologicznego przekazu Wergiliusza była małżonką boga podziemi – Anxurusa, a jej synem miał być obdarzony potrójnym życiem Erylus (Erul) z Praeneste, ostatecznie uśmiercony jednak przez Ewandra ("Eneida" VIII, 564n).
Cześć dla tego bóstwa rozwinęła się w środkowej Italii. Na obszarze Etrurii najbardziej znany i najczęściej wymieniany (np. przez Liwiusza) był jej gaj ("lucus Feroniae") i świątynia w pobliżu Capeny, gdzie jeszcze pod koniec III wieku p.n.e. okoliczni mieszkańcy składali w ofierze pierwsze plony. Ważne miejsce kultowe znajdowało się też na górze Sorakte. Do innych znanych miejsc kultu należały Pisaurum czy Furfo na terytorium plemiennym Westynów. Na terytorium Wolsków oddawano bogini cześć w nadmorskim Anxur. W tamtejszej świątyni wyzwalano niewolników, którzy jako symboliczną oznakę wolności otrzymywali pileus – stożkowate nakrycie głowy noszone przez wolnych obywateli. Feronię, utożsamianą tam z Junoną, czczono jako małżonkę Jowisza. Niekiedy też bywała utożsamiana z Libertas, bóstwem wolności.

</doc>
<doc id="1570193" url="https://pl.wikipedia.org/wiki?curid=1570193" title="Cecerleg">
Cecerleg

Cecerleg () – miasto w Mongolii, stolica ajmaku północnochangajskiego, które wraz z okolicznymi wsiami tworzy somon Erdenbulgan.
Charakterystyka.
W 2010 roku liczyło 20,6 tys. mieszkańców. Prawie cała populacja reprezentowana jest przez Chałchasów. Początki osady wiążą się z powstaniem w XVIII w. (według Głabusia w 1631) dużego klasztoru lamajskiego Dzajyn chüree, który został zniszczony przez komunistów w 1937, ale część zabudowań przetrwała do dziś. W 1923 w związku z utworzeniem nowego ajmaku, Cecerleg został stolicą ajmaku, co spowodowało ożywiony rozwój miasta, m.in. powstanie jednego z pierwszych w kraju szpitali w latach 1925–1927. W latach 80. XX w. działał w mieście kombinat spożywczy. W pobliżu miasta znajduje się Port lotniczy Cecerleg.
Obecnie (2008) w mieście jest Muzeum Ajmaku ulokowane w pozostałościach starego klasztoru.

</doc>
<doc id="1570194" url="https://pl.wikipedia.org/wiki?curid=1570194" title="Torfi Ólafsson">
Torfi Ólafsson

Torfi Ólafsson (ur. 30 kwietnia 1965) – islandzki strongman i zawodnik Highland games.
Jeden z najlepszych islandzkich siłaczy. Drużynowy Drugi Wicemistrz Świata Par Strongman 1997.
Życiorys.
Torfi Ólafsson wziął udział pięciokrotnie w indywidualnych Mistrzostwach Świata Strongman, w latach 1995, 1997, 1998, 1999 i 2000. W Mistrzostwach Świata Strongman 1995 z powodu kontuzji nie zakwalifikował się do finału. W Mistrzostwach Świata Strongman 2000 również nie udało mu się zakwalifikować do finału.
Pod względem gabarytów ciała był jednym z najwyższych i najcięższych siłaczy.
Wymiary:

</doc>
<doc id="1570201" url="https://pl.wikipedia.org/wiki?curid=1570201" title="Baruun-Urt">
Baruun-Urt

Baruun-Urt () – miasto we wschodniej Mongolii, stolica ajmaku suchebatorskiego. W 2010 roku liczyło 14 tys. mieszkańców.
W latach 80. XX w. działał w mieście niewielki kombinat spożywczy o lokalnym znaczeniu i zakłady rzemieślnicze. Znajdują się tu (stan na 2008): Muzeum Ajmaku oraz klasztor lamajski założony w 1991 roku.
Ludność.
W 1959 – 6 tys.; w 1969 – 8 tys.; w 1979 – 11,6 tys.; w 1989 – 16,1 tys.; w 1994 – 17,3 tys.; w 2000 – 15,1 tys.; w 2006 – 12 tys.;

</doc>
<doc id="1570205" url="https://pl.wikipedia.org/wiki?curid=1570205" title="Consus">
Consus

Consus – w mitologii rzymskiej bóg opiekujący się ziarnem zgromadzonym w spichlerzach.
Należał do dawnych bóstw rzymskich o niejasno określonych cechach.
Czczony był wraz z Ops 25 sierpnia (w czasie Opiconsualiów), zaś jego własnym świętem były Consualia obchodzone 21 sierpnia i 15 grudnia. 
W podziemiach Circus Maximus znajdował się poświęcony mu ołtarz, za każdym razem odkopywany i udostępniany tylko podczas Consualiów oraz wyścigów konnych (w których brały udział także muły). Święto Consusa obchodzono po raz pierwszy w czasach Romulusa, gdy wydarzyło się porwanie Sabinek. 
Z czasem temu bóstwu przypisano nowe funkcje. Jako patron koni został utożsamiony z Neptunem, a w czasach Augusta stał się bogiem dobrych rad.

</doc>
<doc id="1570208" url="https://pl.wikipedia.org/wiki?curid=1570208" title="Mandala (historia)">
Mandala (historia)

 
Mandala - model opisujący schemat rozkładu sił politycznych w państwach historycznych Azji Południowo-Wschodniej. Dosłownie oznacza "krąg" i w tym znaczeniu można je tłumaczyć jako krąg królów. W pewnym sensie system ten jest podobny do systemu feudalnego w Europie: wzajemne powiązania między państwami tworzącymi "mandalę" zależą od układów wasalnych ich władców, chociaż w porównaniu do feudalizmu państwa te mają znacznie większą swobodę. Zasięgi oddziaływania mandali często nakładały się na siebie, tworząc sieć wzajemnie powiązanych ośrodków władzy. 

</doc>
<doc id="1570211" url="https://pl.wikipedia.org/wiki?curid=1570211" title="Krąg Królów">
Krąg Królów



</doc>
<doc id="1570212" url="https://pl.wikipedia.org/wiki?curid=1570212" title="Amurskij Sudostroitelnyj Zawod">
Amurskij Sudostroitelnyj Zawod



</doc>
<doc id="1570214" url="https://pl.wikipedia.org/wiki?curid=1570214" title="Consualia">
Consualia

Consualia – w starożytnym Rzymie święta ku czci boga Consusa, obchodzone 21 sierpnia i 15 grudnia.
Podczas consualiów wszystkie konie, osły i muły były ozdabiane wieńcami i zwalniane od pracy. W Circus Maximus odbywały się wówczas wyścigi konne, zaś w jego podziemiach składano ofiary na ołtarzu Consusa, udostępnianym tylko w czasie tego święta.
Wedle rzymskich podań właśnie podczas "Consualiów" miało dojść do porwania Sabinek.

</doc>
<doc id="1570223" url="https://pl.wikipedia.org/wiki?curid=1570223" title="Marc Dax">
Marc Dax

Marc Dax (ur. 27 grudnia 1771 w Tarascon-sur-Ariège, zm. 3 czerwca 1837 w Sommières) – francuski lekarz. Niekiedy jest cytowany jako pierwszy, który odkrył zależność między uszkodzeniem lewej półkuli mózgu a afazją i prawostronną hemiplegią.

</doc>
<doc id="1570227" url="https://pl.wikipedia.org/wiki?curid=1570227" title="Żelazko (górnictwo)">
Żelazko (górnictwo)

Żelazko ("żelazo", śl. "żelozko") – jedno z najstarszych narzędzi górniczych, występujące obok pyrlika w herbie górniczym. Rodzaj klina długości ok. 12–30 cm o przekroju kwadratowym, nasadzanego na drewniany trzonek, z jednej strony zakończonego spiczasto, a z drugiej płasko do pobijania młotkiem pyrlikiem.
W środkowej (często rozszerzonej) części żelazko posiadało kwadratowy lub prostokątny otwór służący do umieszczania trzonka - drewnianej rączki, absorbującej drgania w czasie pracy, a także ułatwiający przenoszenie żelazek (nawlekanych na specjalne noszaki po kilkanaście sztuk). Kąt ostrej części żelazka był różny w zależności od twardości skał, w których było stosowane, i tak przy skale twardszej stosowano żelazka o większym kącie.
W XVI wieku w użyciu były również specjalne żelazka służące do rozbijania szczególnie twardych żył o dwa razy większej długości od normalnego, a także inne, szersze i grubsze, służące do głębienia szybów.
Żelazko niekiedy mylone bywa z kilofem, który ma zbliżony kształt, jednak jest od niego większy i przeciwieństwie do żelazka posiada duże i grube stylisko. Poza tym stylisko w kilofie osadzone jest na stałe, podczas gdy w żelazku jest to krótki, wyjmowany uchwyt.
Praca żelazkiem.
Przed zastosowaniem materiałów wybuchowych do urabiania skał wszystkie chodniki prowadzone w skałach twardych wykonywano używając wyłącznie młota (pyrlika) i żelazka.
Praca polegała na nacięciu, w środkowej części przodka chodnika, poziomej bruzdy, którą następnie poszerzano odłupując od góry i od dołu fragmenty skały, aż do osiągnięcia stropu i spągu. Wydłużano w ten sposób chodnik o głębokość bruzdy, która zależała głównie od twardości urabianej skały. Chodniki o większej wysokości prowadziło zwykle 2 kopaczy (wraz z pomocnikami). Pierwszy rozpoczynał drążenie górnej części chodnika, a po urobieniu 2-3 metrów drugi zaczynał drążyć dolną część (widoczne częściowo na zdjęciu obok).
W czasie pracy żelazko trzymano w dłoni. Jednak przy twardych skałach uderzenie młotem powodowało wibracje przenoszone na dłoń górnika, starano się uniknąć ich przez mocowanie w środkowym otworze żelazka drewnianej rączki, którą przytrzymywano żelazko w czasie pracy.
Praca żelazkiem wyszła praktycznie z użycia w XIX wieku, kiedy to na masową skalę zaczęto używać materiałów wybuchowych. Jednak w niektórych przypadkach była stosowana jeszcze na początku XX wieku, głównie w pracach pomocniczych, jak np. wykuwanie gniazd, wyrównywania ścian czy przy urabianiu bardzo bogatych rud.

</doc>
<doc id="1570230" url="https://pl.wikipedia.org/wiki?curid=1570230" title="Wilhelm (biskup Palestriny)">
Wilhelm (biskup Palestriny)

Wilhelm zwany "Praenestinus" (zm. 1137) – kardynał biskup Palestriny od marca 1123 roku.
Być może był Francuzem, brak jednak bliższych danych o jego pochodzeniu. Papież Kalikst II wysłał go jako legata do Niemiec, gdzie przebywał od lipca 1124 do początków 1125 roku. Odegrał dużą rolę w trakcie podwójnej papieskiej elekcji 1130 jako członek komisji kardynalskiej która dokonała wyboru Innocentego II. W 1131-32 ponownie przebywał w Niemczech jako legat Innocentego II w związku z obsadą archidiecezji kolońskiej. Podpisywał bulle papieskie między 6 kwietnia 1123 a 30 stycznia 1137. W dokumencie datowanym 20 kwietnia 1139 jest określony jako "bone memorie" ("świętej pamięci").

</doc>
<doc id="1570232" url="https://pl.wikipedia.org/wiki?curid=1570232" title="Haruzim">
Haruzim



</doc>
<doc id="1570235" url="https://pl.wikipedia.org/wiki?curid=1570235" title="Huzarzy Śmierci">
Huzarzy Śmierci



</doc>
<doc id="1570242" url="https://pl.wikipedia.org/wiki?curid=1570242" title="Guido (biskup Tivoli)">
Guido (biskup Tivoli)

Guido (zm. po 14 kwietnia 1139) – kardynał biskup Tivoli od ok. 1125 roku.
Pochodził z Pizy, gdzie był archidiakonem miejscowej kapituły katedralnej. Za pontyfikatu Kaliksta II (1119-24) przeszedł do pracy w kurii papieskiej. W kilku dokumentach z 1123 roku występuje jako "kamerling kurii". Prawdopodobnie na początku 1125 Honoriusz II mianował go kardynałem i biskupem Tivoli. Podpisywał bulle papieskie między 7 marca 1125 a 14 kwietnia 1139. W okresie schizmy antypapieża Anakleta II (1130-38) udzielał poparcia Innocentemu II. Uczestniczył w Soborze Laterańskim II w kwietniu 1139. Jego losy po jego zakończeniu nie są znane. Nie występuje już więcej jako świadek na bullach papieskich, jednak jego następca jest znany dopiero od 1148 roku.

</doc>
<doc id="1570244" url="https://pl.wikipedia.org/wiki?curid=1570244" title="Hermann Maas">
Hermann Maas

Hermann Maas (ur. 3 stycznia 1842 w Stargardzie, zm. 23 lipca 1886 w Würzburgu) – niemiecki chirurg.
Studiował medycynę w Greifswaldzie i Wrocławiu. W 1865 roku ukończył studia, następnie był asystentem w Szpitalu Wszystkich Świętych u Middeldorpfa. W 1866 roku został ordynatorem lazaretu. Habilitował się z chirurgii w 1869 roku. Od 1873 roku ponownie we Wrocławiu, w 1876 został profesorem nadzwyczajnym. W 1883 roku powołany na katedrę chirurgii Uniwersytetu w Würzburgu jako następca Ernsta von Bergmanna. Zmarł trzy lata później, po krótkiej chorobie.

</doc>
<doc id="1570246" url="https://pl.wikipedia.org/wiki?curid=1570246" title="Alina Kamińska (chemik)">
Alina Kamińska (chemik)

Alina Władysława Kamińska, z domu Dudzic (ur. 11 stycznia 1929 w Rogawce) – polska chemiczka, specjalizująca się w chemii fizycznej i fizykochemii polimerów.
W 1954 roku ukończyła studia na Uniwersytecie Mikołaja Kopernika. W 1963 roku uzyskała tytuł doktora, a w 1976 – doktora habilitowanego. 9 marca 1992 otrzymała tytuł profesora nauk chemicznych. W latach 1996-1999 pełniła funkcję kierownika Zakładu Chemii Ogólnej na Wydziale Chemii UMK.
Prowadziła badania nad procesami fotochemicznymi, zachodzącymi w polimerach syntetycznych i naturalnych, a także próby modyfikacji związków wielkocząsteczkowych pod kątem otrzymywania biodegradowalnych tworzyw sztucznych.

</doc>
<doc id="1570247" url="https://pl.wikipedia.org/wiki?curid=1570247" title="Mandala">
Mandala



</doc>
<doc id="1570249" url="https://pl.wikipedia.org/wiki?curid=1570249" title="Młynów (gmina)">
Młynów (gmina)

Młynów – dawna gmina wiejska w powiecie dubieńskim województwa wołyńskiego II Rzeczypospolitej. Siedzibą gminy był Młynów.
Podział administracyjny.
W 1936 roku liczba gromad wynosiła 50.

</doc>
<doc id="1570250" url="https://pl.wikipedia.org/wiki?curid=1570250" title="Alina Kamińska">
Alina Kamińska



</doc>
<doc id="1570253" url="https://pl.wikipedia.org/wiki?curid=1570253" title="Otto Wilhelm Madelung">
Otto Wilhelm Madelung

Otto Wilhelm Madelung (ur. 15 maja 1846 w Gocie, zm. 22 lipca 1926 w Getyndze) – niemiecki chirurg. Upamiętnia go eponim deformacji Madelunga.
Żonaty z Hedwig König, ich synem był fizyk Erwin Madelung.

</doc>
<doc id="1570254" url="https://pl.wikipedia.org/wiki?curid=1570254" title="Porfiriusz z Gazy">
Porfiriusz z Gazy

Porfiriusz z Gazy ( "Porphýrios", łac. "Porphyrius", ; ur. ok. 347, zm. 26 lutego 420) – biskup Gazy w latach 395–420, znany z chrystianizacji tego miasta, będącego jednym z najsilniejszych ośrodków pogaństwa w basenie Morza Śródziemnego na początku V wieku, święty prawosławny.
Jedynym źródłem informacji na jego temat jest biografia "Vita Porphyrii" autorstwa Marka Diakona. Dokument ten wydaje się być pisany współcześnie z opisanymi w nim zdarzeniami. Dostarcza on informacji o funkcjonowaniu kultów pogańskich w Gazie na początku V wieku. Krytyka XX-wieczna zarzuca mu jednakże formę hagiograficzną, niektóre elementy tego dzieła są klasycznymi dla tego gatunku stereotypami, zawierającymi fikcję. Z drugiej strony, autor dobrze znał realia V-wiecznej Gazy, a jego dzieło jest interesujące dla badaczy tego okresu chociażby jako ilustracja ówczesnej mentalności i sposobu myślenia.
Vita Porphyrii.
W historii Gazy był okres, gdy była ona miastem wrogim chrześcijanom. Niektórzy z nich doświadczyli tu losu męczenników za czasów Dioklecjana. W krótkim okresie odrodzenia pogaństwa za rządów Juliana Apostaty mieszkańcy Gazy spalili miejscową bazylikę i wymordowali część zamieszkujących miasto chrześcijan.
Z powodu tejże wrogości świątynię chrześcijańską wzniesiono poza murami miasta w bezpiecznej od niego odległości, natomiast miejscowy biskup nie miał tytułu biskupa Gazy, lecz używał tytulatury „Biskup kościołów okolic Gazy”. Według "Vita Porphyrii", liczba chrześcijan w Gazie na początku V w. zmalała do ok. 200 osób. Z powodu zaciekłego oporu mieszkańców Gazy nie doszło tam aż do czasów Porfiriusza do niszczenia przedstawień pogańskich bóstw ani likwidacji świątyń, co było powszechnym wówczas zjawiskiem towarzyszącym chrystianizacji i miało miejsce w innych, bardziej schrystianizowanych okolicach.
Według "Vita Porphyrii" Porfiriusz objął biskupstwo, będąc w wieku 45 lat. Przybył do miasta bezpiecznie, jednakże tego samego roku nastała w okolicach Gazy klęska suszy. Według zamieszkujących Gazę pogan, to właśnie Porfiriusz „ściągnął nieszczęście na miasto”, co „zostało im objawione przez Marnasa” (jedno z wcieleń Zeusa, który przejął tu funkcje Dagona, bóstwa agrarnego). Nastąpiły po tym akty przemocy wobec chrześcijan, na które lokalne władze patrzyły przez palce. W reakcji na te zdarzenia Porfiriusz wysłał w 398 Marka, swego diakona i kronikarza, do Konstantynopola, by uzyskać tam nakaz zamknięcia pogańskich świątyń w Gazie. Do miasta wysłano oddział żołnierzy pod wodzą Hilariusa celem wykonania tego zadania. Jednakże najważniejsza świątynia, Marneion, pozostała nienaruszona, gdyż poganie przekupili Hilariusa znaczną sumą w zamian za odstąpienie od jej zniszczenia ("Vita" 27). Akcja ta nie spowodowała zmiany sytuacji miejscowych chrześcijan, którym nadal odmawiano prawa do pełnienia jakichkolwiek funkcji publicznych, uważano ich za krnąbrnych niewolników ("Vita" 32).
Zimą 401/402 Porfiriusz udał się do Konstantynopola osobiście, w towarzystwie biskupa Cezarei Nadmorskiej. Tamże obydwaj nakłonili wpływową cesarzową Eudokię, by uzyskała od cesarza nakaz zniszczenia Marneionu i innych pogańskich świątyń w Gazie. Dekret taki uzyskano ostatecznie w maju 402. Osiem świątyń: Afrodyty, Hekate, Słońca, Apolla, Kory (Persefony), Tyche oraz "Hereion" (poświęconą lokalnemu herosowi), a na końcu sam Marneion, zostało zburzonych lub spalonych. Żołnierze skrzętnie wypełniali także rozkaz przeszukania każdego domu w mieście i zniszczenia wszelkich idoli pogańskich bóstw oraz książek pogan, które palono jako „księgi magii”.
Marneion, świątynia poświęcona Zeusowi Marnasowi, będącemu w Gazie helleńskim wcieleniem dominującego w krajach Lewantu wśród bóstw agrarnych Dagona, do której podpalenia użyto smoły, siarki i tłuszczu, płonął wiele dni, a kamieni z których go zbudowano użyto następnie w akcie tryumfu do brukowania ulic. W tym samym miejscu wzniesiono świątynię chrześcijańską zwaną Eudoxiana, której nazwa była wyrazem uznania zasług cesarzowej Eudokii w chrystianizacji Gazy. Poświęcono ją 14 kwietnia 407. Nastąpiły oficjalnie aprobowane przez władze prześladowania pogan, ich kulty zostały w mieście całkowicie zlikwidowane.

</doc>
<doc id="1570255" url="https://pl.wikipedia.org/wiki?curid=1570255" title="Sniper Elite">
Sniper Elite

Sniper Elite – skradankowa gra akcji zrealizowana przez zespół developerski Rebellion Developments. Akcja rozgrywa się wiosną 1945 roku w ostatnich dniach II wojny światowej, w czasie bitwy o Berlin, i zarazem na początku zimnej wojny.
Opis.
Jest to gra akcji typu stealth zrealizowana przez zespół developerski Rebellion Developments, znany ze stworzenia m.in. takich gier jak: Rainbow Six: Lone Wolf i na konsolę PlayStation oraz Aliens Vs. Predator na PC. Akcja ukazana została w pełni trójwymiarowej grafice generowanej przez zaawansowany engine graficzny Asura engine (widok zarówno pierwszo- jak i trzecioosobowy), a rozgrywa się wiosną 1945 roku w ostatnich dniach II wojny światowej (w czasie rosyjsko-niemieckiej bitwy o Berlin, stolicę III Rzeszy) i zarazem na początku zimnej wojny.
Sniper Elite pozwala na rozgrywkę w trzech trybach: kampania dla pojedynczego gracza, kooperacyjna rozgrywka dla dwóch graczy na podzielonym ekranie) oraz gra wieloosobowa w sieci lokalnej i w Internecie. W trybie SP gracz wciela się w postać Petera Mauera, elitarnego niemieckiego snajpera zrekrutowanego przez angielską agencję BSS. Przed nim dziesięć niebezpiecznych misji, w których przeciwstawi się funkcjonariuszom sowieckiego NKWD i pozostałościom Wehrmachtu. Jednym z głównych celów tej bitwy, pierwszej bitwy pomiędzy wschodem a zachodem, jest niedopuszczenie Rosjan do przejęcia tajnych projektów niemieckich inżynierów i uczonych.
Zmagania w całości umiejscowione zostały na terenie zdewastowanego Berlina, pełnego gruzów i ruin. W czasie wykonywania powierzanych zadań grający korzysta głównie z kilku typów karabinów snajperskich, wytłumionego pistoletu, karabinu lub pistoletu maszynowego oraz granatów, niekiedy wykorzystuje również bomby (potykacze) lub Panzerschreck. Podstawą jest skradanie się, ukrywanie się za przeszkodami oraz „ciche” eliminowanie wrogów.

</doc>
<doc id="1570258" url="https://pl.wikipedia.org/wiki?curid=1570258" title="Szybko i wściekle">
Szybko i wściekle

Szybko i wściekle (ang. "Fast &amp; Furious") – czwarty film z serii "Szybcy i wściekli." Bohaterami ponownie są postaci odgrywane przez Vina Diesela, Paula Walkera, Michelle Rodriguez i Jordanę Brewster. Akcja rozgrywa się przed wydarzeniami ukazanymi w "Tokio Drift."
Fabuła.
Dominic Torreto po ucieczce z Los Angeles osiadł ze swoją dziewczyną, Letty, w Republice Dominikany, gdzie nadal napadają na ciężarówki. Mężczyzna opuszcza jednak kobietę, zdając sobie sprawę, że naraża ją na zbytnie niebezpieczeństwo, i przenosi się do Panamy. Po pewnym czasie otrzymuje wiadomość od swojej siostry, Mii, że Letty została zamordowana. Dominic wraca do Los Angeles, gdzie spotyka Briana O’Connera, którego przywrócono do służby w FBI. Toretto dowiaduje się, że jego dziewczyna zginęła z ręki jednego z gangsterów należących do gangu narkotykowego prowadzonego przez dealera Bragę. Dominic, chcąc dokonać zemsty, i Brian, chcąc złapać gangstera, przenikają do jego gangu.

</doc>
<doc id="1570261" url="https://pl.wikipedia.org/wiki?curid=1570261" title="Mord w Rudni 11 lipca 1943">
Mord w Rudni 11 lipca 1943



</doc>
<doc id="1570263" url="https://pl.wikipedia.org/wiki?curid=1570263" title="Radziwiłłów (gmina)">
Radziwiłłów (gmina)

Radziwiłłów – dawna gmina wiejska istniejąca do 1939 roku w woj. wołyńskim II Rzeczypospolitej (obecnie na Ukrainie). Siedzibą gminy był Radziwiłłów, który nie wchodził w jej skład stanowiąc odrębną gminę miejską.
W okresie międzywojennym gmina Radziwiłłów należała do powiatu krzemienieckiego w woj. wołyńskim. 1 stycznia 1925 r. została wyłączona z powiatu krzemienieckiego i przyłączona do powiatu dubieńskiego.
Według stanu z dnia 4 stycznia 1936 roku gmina składała się z 20 gromad. Po II wojnie światowej obszar gminy Dederkały wszedł w struktury administracyjne Związku Radzieckiego i został przyłączony do Ukraińskiej SRR.
Podział administracyjny.
W 1936 roku liczba gromad wynosiła 20.
Bibliografia.
Zobacz też: gmina Radziwiłłówka.

</doc>
<doc id="1570269" url="https://pl.wikipedia.org/wiki?curid=1570269" title="John Morrison">
John Morrison



</doc>
<doc id="1570271" url="https://pl.wikipedia.org/wiki?curid=1570271" title="Sudobicze (gmina)">
Sudobicze (gmina)

Sudobicze – dawna gmina wiejska w powiecie dubieńskim województwa wołyńskiego II Rzeczypospolitej. Siedzibą gminy były Sudobicze.
Podział administracyjny.
W 1936 roku liczba gromad wynosiła 27.

</doc>
<doc id="1570277" url="https://pl.wikipedia.org/wiki?curid=1570277" title="Spotkanie (film 2007)">
Spotkanie (film 2007)

Spotkanie – amerykański film fabularny z 2007 roku w reżyserii Toma McCarthy’ego.
Obsada.
i inni
Nagrody i nominacje.
Oscary za rok 2008
Nagroda Satelita 2008

</doc>
<doc id="1570278" url="https://pl.wikipedia.org/wiki?curid=1570278" title="Alfred Hauptmann">
Alfred Hauptmann

Alfred Hauptmann (ur. 29 sierpnia 1881 w Gliwicach, zm. 5 kwietnia 1948 w Bostonie) – niemiecki psychiatra i neurolog. 
Życiorys.
Razem z Siegfriedem Josefem Thannhauserem opisał rzadką postać dystrofii mięśniowej, niekiedy określaną jako zespół Hauptmanna-Thannhausera.

</doc>
<doc id="1570280" url="https://pl.wikipedia.org/wiki?curid=1570280" title="Tesłuhów (gmina)">
Tesłuhów (gmina)

Tesłuhów – dawna gmina wiejska w powiecie dubieńskim województwa wołyńskiego II Rzeczypospolitej. Siedzibą gminy był Tesłuhów.
Podział administracyjny.
W 1936 roku liczba gromad wynosiła 20.

</doc>
<doc id="1570281" url="https://pl.wikipedia.org/wiki?curid=1570281" title="Conolophus marthae">
Conolophus marthae

Conolophus marthae – gatunek dużej jaszczurki z rodziny legwanowatych (Iguanidae), endemicznie występującej na wyspie Isabela w archipelagu Galapagos. Jego przedstawicieli po raz pierwszy zaobserwowano w 1986 roku, jednak jako nowy gatunek został opisany dopiero w 2009 roku. Jest odmienny morfologicznie, genetycznie i behawioralnie od pozostałych gatunków z rodzaju "Conolophus" i stanowi przykład jednej z najstarszych dywergencji na Galapagos.
Budowa.
Ogólną budową "Conolophus marthae" przypomina pozostałe konolofy, jednak odróżnia go od nich wzór ubarwienia – głowa, tułów i kończyny są różowawe, z charakterystycznymi ciemnymi pasami w środkowej i tylnej części ciała, ogon ciemny. Takiego wzoru ubarwienia nie zaobserwowano u żadnej populacji legwana galapagoskiego ani "Conolophus pallidus". Liczba i kształt pasów mogą różnić się w zależności od osobnika. Pasy występujące na spodniej stronie ciała są mniej wyraźne. Pozostałe cechy wyróżniające "C. marthae" spośród innych konolofów, nieco zmienne morfologicznie, współwystępują u samców – tłuszczowy grzebień karkowy z niewielkimi lub zredukowanymi stożkowatymi łuskami oraz piramidokształtnymi lub płaskimi łuskami na grzbietowej stronie głowy. Holotyp, dorosły samiec, mierzył około 110 cm długości i ważył 5 kg. "Conolophus marthae" ma wydłużony pysk i okrągły w przekroju ogon. Palce przednich i tylnych kończyn zakończone są prostymi pazurami.
Biologia.
Według analiz przeprowadzonych przez Gentile i współpracowników różnice w składzie mitochondrialnego DNA "Conolophus marthae" i pozostałych konolofów wynoszą około 7% – znacznie więcej niż pomiędzy "C. subcristatus" a "C. pallidus", których mtDNA różni się o mniej niż 2%. Analizy filogenetyczne sugerują, że "C. marthae" jest najbardziej bazalnym przedstawicielem rodzaju "Conolophus". Prawdopodobnie oddzielił się on od linii ewolucyjnej prowadzącej do pozostałych konolofów około 5,7 mln lat temu. Jest to jak dotąd jedyny przykład prastarej dywergencji u lądowych legwanów z Galapagos i jedna z najstarszych spośród wszystkich znanych dywergencji na Galapagos. Spośród pozostałych konolofów "C. marthae" wyróżnia się odmiennym schematem „kiwania głową” – składa się on z trzech lub czterech serii, w których w ciągu 4–5 sekund legwan potrząsa głową 4–6 razy na sekundę. W serii drugiej wyróżnić można dwie podserie oddzielone kilkoma decysekundami przerwy.
Historia odkryć.
W 1835 roku Charles Darwin przez pięć tygodni przebywał na Galapagos i spotkał przedstawicieli obu pozostałych gatunków "Conolophus", jednak nie dotarł do wulkanu Wolf, będącego jedynym siedliskiem "C. marthae". Pomimo licznych wypraw naukowych prowadzonych później na terenie tego wulkanu obecność "C. marthae" pozostała niezanotowana aż do 1986 roku. Forma ta nie wzbudziła zainteresowania naukowców i dopiero w 2009 roku została uznana za odrębny gatunek z rodzaju "Conolophus". Początkowo Gabriele Gentile i współpracownicy nieformalnie nazwali go "rosada", co po hiszpańsku oznacza „różowy”, jednak nazwa ta byłaby niepoprawna z powodów nomenklatorycznych, dlatego ostatecznie gatunek został nazwany "Conolophus marthae" – nazwa gatunkowa "marthae" honoruje drugą córkę Gabriele Gentile – Marthę Rebeccę Gentile, która 20 sierpnia 2003 roku urodziła się martwa z powodu niedopatrzenia lekarza. Na holotyp desygnowano dorosłego samca, dożywotnio oznakowanego numerem 117. Passive Integrated Transponder o numerze 091-601-303 został wszczepiony w jego tylną nogę. Ze względu na niewielką liczebność "C. marthae" holotyp nie został zabity, jednak jeśli obserwacje dowiodłyby, że populacja gatunku wzrasta, zostałby schwytany i przeniesiony do placówki, w której przebywałby aż do śmierci. Takie sytuacje są rzadko spotykane i wzbudzają kontrowersje, mimo iż Międzynarodowy Kodeks Nomenklatury Zoologicznej nie zabrania desygnowania żywych zwierząt na holotypy. Thomas Donegan stwierdził, że tego typu odstępstwa od powszechnie stosowanych norm są uzasadnione w przypadku opisywania gatunków krytycznie zagrożonych wyginięciem, podczas gdy André Nemésio i Alain Dubois uważają, że takich sytuacji należy unikać. Dubois zasugerował, że czasopisma naukowe, takie jak „Zootaxa” – w której nazwano "Conolophus marthae" – nie powinny przyjmować prac opisujących nowy gatunek bez holotypu mającego konkretny numer katalogowy. Nemésio stwierdził, że zabranie jednego starego osobnika z populacji liczącej około dwustu zwierząt nie powinno zagrozić istnieniu gatunku.
Teren zasiedlany przez "Conolophus marthae" jest ograniczony do około 25 km², a całkowita populacja gatunku prawdopodobnie nie przekracza dwustu osobników. Gentile i współpracownicy zarekomendowali Międzynarodowej Unii Ochrony Przyrody i Jej Zasobów wpisanie "C. marthae" do Czerwonej księgi gatunków zagrożonych jako gatunek krytycznie zagrożony wyginięciem.

</doc>
<doc id="1570296" url="https://pl.wikipedia.org/wiki?curid=1570296" title="Warkowicze (gmina)">
Warkowicze (gmina)

Warkowicze – dawna gmina wiejska w powiecie dubieńskim województwa wołyńskiego II Rzeczypospolitej. Siedzibą gminy były Warkowicze.
Podział administracyjny.
W 1936 roku liczba gromad wynosiła 30:

</doc>
<doc id="1570297" url="https://pl.wikipedia.org/wiki?curid=1570297" title="William Michael Rossetti">
William Michael Rossetti

William Michael Rossetti (ur. 25 września 1829 zm. 5 lutego 1919) – angielski krytyk i pisarz. Brat Dante Gabriela Rossettiego i Christiny Rossetti. William Michael był jednym z założycieli Bractwa Prerafealitów i pisma "The Germ". W 1874 ożenił się z córką malarza Forda Madoxa Browna Emmą Lucy. W 1904 wydał kompletne dzieła Christiny, a w 1911 spuściznę literacką Dante Gabriela Rossettiego. 
Był autorem wspomnień: 
Pisał też hasła biograficzne do Encyklopedii Brytyjskiej.

</doc>
<doc id="1570299" url="https://pl.wikipedia.org/wiki?curid=1570299" title="Werba (gmina w powiecie dubieńskim)">
Werba (gmina w powiecie dubieńskim)

Werba – dawna gmina wiejska w powiecie dubieńskim województwa wołyńskiego II Rzeczypospolitej. Siedzibą gminy była Werba.
Podział administracyjny.
W 1936 roku liczba gromad wynosiła 31:

</doc>
<doc id="1570300" url="https://pl.wikipedia.org/wiki?curid=1570300" title="Parafia Wszystkich Świętych w Wałbrzychu">
Parafia Wszystkich Świętych w Wałbrzychu

Parafia Wszystkich Świętych – parafia prawosławna w Wałbrzychu, w dekanacie Wrocław diecezji wrocławsko-szczecińskiej.
Na terenie parafii funkcjonuje 1 kaplica:
Historia.
Pierwsza placówka duszpasterska w Wałbrzychu powstała w 1948. Od 1949 nabożeństwa odbywały się w kościele ewangelickim przy ulicy Władysława Reymonta, a placówka wałbrzyska była filią parafii w Jeleniej Górze. W 1994 w kościele wybuchł pożar, spaliła się więźba dachu. Architekt z Białegostoku dr Jerzy Uścinowicz zaproponował wybudowanie cerkwi we wnętrzu wypalonego kościoła. Kościół, którego powierzchnia wynosi 464 metry kwadratowe, miał stanowić rodzaj płaszcza dla projektowanej cerkwi. Projektu jednak nie zrealizowano, a sama świątynia nie jest obecnie własnością Polskiego Autokefalicznego Kościoła Prawosławnego.
Początkowo parafia liczyła około 300 osób, na początku XXI w. wspólnotę tworzyło kilkanaście rodzin. Od 2. dekady XXI w. obserwuje się wzmożoną aktywność parafii; zorganizowano m.in. chór parafialny oraz punkt katechetyczny (2014). Nabożeństwa odbywają się w prowizorycznej kaplicy przy ulicy Adama Mickiewicza 31. Planowana jest budowa nowej świątyni (w maju 2019 r. pozyskano działkę, na której ma stanąć cerkiew, przy ulicy Przemysłowej 17).

</doc>
<doc id="1570303" url="https://pl.wikipedia.org/wiki?curid=1570303" title="Raport Morgenthaua">
Raport Morgenthaua

Raport Morgenthaua (en. "Morgenthau Report") – raport amerykańskiej misji rządowej mającej na celu zbadanie traktowania Żydów w Polsce, swoją nazwę wziął od nazwiska jednego z przewodniczących misji, Henry’ego Morgenthaua Seniora. Misja została powołana po nagłośnieniu w prasie zachodniej takich wydarzeń jak pogrom lwowski czy masakra w Pińsku. Przedstawiciele amerykańscy (członkami misji byli też generał Edgar Jadwin i profesor konstytucjonalista Homer Johnson) przebywali w Polsce w okresie od 13 lipca 1919 do 13 września 1919. Wyniki jej badań zostały opublikowane 3 października 1919 r. Komisja opisała osiem antysemickich drastycznych ekscesów (w tym ww. lwowski i piński), w wyniku których zginęło około 200-300 Żydów.
Charakterystyka.
Raport stwierdził, że w okresie od listopada 1918 do sierpnia 1919 na terenach polskich miało miejsce osiem większych ekscesów antyżydowskich (wymienionych w porządku chronologicznym): w Kielcach ("czterech Żydów zabitych, wielu rannych"), we Lwowie ("sześćdziesięciu czterech Żydów zabitych, poważne zniszczenia"), Pińsku ("trzydziestu pięciu rozstrzelanych po krótkiej dyskusji, bez żadnego sądu"), Lidzie ("30 Żydów zabitych"), Wilnie ("około sześćdziesięciu pięciu Żydów straciło życie"), Kolbuszowej ("ośmiu Żydów zostało zabitych"), Częstochowie ("pięciu Żydów, w tym spieszący na ratunek jednego z rannych lekarz, zostało śmiertelnie pobitych, wielu rannych") i Mińsku ("trzydziestu jeden Żydów zabitych"). W sumie śmierć poniosło w nich ok. 280 osób. Raport podkreślił, że władze polskie, szczególnie wyższego szczebla – wojskowe i cywilne – nie były inicjatorem zajść, przeciwnie, starały się je poskromić.
Wypowiadając się krytycznie na temat postępowania lokalnych władz polskich w miejscowościach, w których doszło do zabójstw Żydów, raport Morgenthaua określa jednak nazywanie ich „pogromami” za niewłaściwe, zwracając uwagę, że określenie to jest trudne do precyzyjnego zdefiniowania. Używając w zamian określenia "ekscesy" raport stwierdza, że wydarzenia te były inspirowane antysemityzmem żołnierzy "rozpalonym" podejrzeniami, że Żydzi współpracowali z bolszewikami lub (we Lwowie) Ukraińcami.
W opinii Morgenthaua przyczyną konfliktowych relacji polsko-żydowskich były wzajemne nacjonalizmy oraz dążenie Żydów do uzyskania autonomii narodowej. Zwrócił uwagę na bojkot ekonomiczny (który miał skutkować emigracją wyznawców judaizmu) i pomijanie Żydów w obsadzie administracji państwowej. Morgenthau uznał, że źródłem konfliktów może być międzynarodowa ochrona praw mniejszości (artykuł 93 traktatu wersalskiego).
Osobny raport przygotowali Jadwin i Johnson. Jego autorzy uwzględnili tło historyczne relacji polsko-żydowskich, podkreślając lepsze położenie Żydów w dawnej Polsce, niż w innych krajach. Wskazali na fakt współpracy żydowskiej z okupantem niemieckim, brak zaangażowania w aspiracje terytorialne Polaków oraz odwoływanie się Żydów do czynników międzynarodowych, co w opinii polskiej traktowane było jako przejaw wrogości. Jadwin i Johnson uważali, że kwestia prześladowań żydowskich była wyolbrzymiona przez propagandę niemiecką, by zdyskredytować wizerunek powstającego państwa. Jako przyczyny "ekscesów" wskazywali ogólnie trudną sytuację w kraju, a nie celową działalność władzy i mieszkańców.
Reakcje.
Środowiska żydowskie odebrały raport Morgenthaua źle, zarzucając wybielanie polskich zbrodni. Mimo że raport opublikowano jako dokument Kongresu, został przez prasę żydowską w Stanach Zjednoczonych przemilczany. Podobnie rzecz się miała z raportem Jadwina i Johnsona. Opinia publiczna tych dokumentów nie poznała. Dotarły jedynie do Polonii dzięki publikacjom w prasie polonijnej.

</doc>
<doc id="1570305" url="https://pl.wikipedia.org/wiki?curid=1570305" title="Plac Niezależnego Zrzeszenia Studentów w Białymstoku">
Plac Niezależnego Zrzeszenia Studentów w Białymstoku

 Plac Niezależnego Zrzeszenia Studentów – jeden z reprezentacyjnych placów, znajdujący się w centrum Białegostoku. Obecna nazwa nadana została Uchwałą Rady Miasta z 24 kwietnia 2017. Do tego czasu nosił nazwę "plac Uniwersytecki".
Układ.
Plac położony jest w miejscu przecięcia ulic: Suraskiej, Marii Skłodowskiej-Curie, Józefa Marjańskiego, Konstantego Kalinowskiego oraz Władysława Liniarskiego. Plac otacza jezdnia tworząc zespół pięciu skrzyżowań.
Otoczenie.
Do placu Niezależnego Zrzeszenia Studentów przylega park Centralny z pomnikiem Bohaterów Ziemi Białostockiej. 
Komunikacja miejska.
Na placu Niezależnego Zrzeszenia Studentów są umiejscowione przystanki autobusowe komunikacji miejskiej.

</doc>
<doc id="1570312" url="https://pl.wikipedia.org/wiki?curid=1570312" title="Anaplasma phagocytophilum">
Anaplasma phagocytophilum



</doc>
<doc id="1570316" url="https://pl.wikipedia.org/wiki?curid=1570316" title="Robert Kaliňák">
Robert Kaliňák

Robert Kaliňák (ur. 11 maja 1971 w Bratysławie) – słowacki polityk i prawnik, wicepremier i minister spraw wewnętrznych w latach 2006–2010 oraz 2012–2018.
Życiorys.
Robert Kaliňák w 1995 ukończył prawo na Uniwersytecie Komeńskiego w Bratysławie. Od 1995 do 2002 pracował jako prawnik w prywatnych kancelariach adwokackich, w tym od 1999 praktykował jako adwokat.
W wyborach parlamentarnych w 2002 został wybrany do Rady Narodowej Republiki Słowacji z ramienia partii SMER. Zajmował w niej stanowisko przewodniczącego Komitetu ds. Obrony i Bezpieczeństwa. W wyniku wyborów w 2006 ponownie uzyskał mandat poselski. 4 lipca 2006 objął stanowisko wicepremiera i ministra spraw wewnętrznych w gabinecie Roberta Fica. Objął także funkcję wiceprzewodniczącego partii SMER. Urząd ministra sprawował do 9 lipca 2010. W tym samym roku i ponownie w 2012 oraz w 2016 skutecznie ubiegał się o reelekcję do Rady Narodowej.
4 kwietnia 2012 w nowym rządzie Roberta Fica po raz drugi został wicepremierem i ministrem spraw wewnętrznych. Stanowiska te utrzymał również w powołanym 23 marca 2016 trzecim rządzie tegoż premiera. 12 marca 2018, w okresie kryzysu związanego z zabójstwem dziennikarza Jána Kuciaka, zapowiedział swoją dymisję. Zakończył urzędowanie dziesięć dni później wraz z całym gabinetem.

</doc>
<doc id="1570318" url="https://pl.wikipedia.org/wiki?curid=1570318" title="Melchior de Hondecoeter">
Melchior de Hondecoeter

Melchior de Hondecoeter lub d'Hondecoeter (ur. ok. 1636 w Utrechcie, zm. 3 kwietnia 1695 w Amsterdamie) – barokowy malarz holenderski, animalista.
Życiorys.
Urodził się w rodzinie o tradycjach artystycznych, jego dziadek Gillis de Hondecoeter, ojciec Gijsbert de Hondecoeter i stryj Jan Baptist Weenix również byli malarzami. Nauczycielem Melchora był początkowo ojciec, a po jego śmierci stryj. W latach 1659–1563 artysta pracował w Hadze, później przeniósł się do Amsterdamu, gdzie w 1663 ożenił się z Susanne Tradel. Pracował m.in. na zlecenie Wilhelma III Orańskiego wykonując malowidła do pałacu Soestdijk, oficjalnej siedziby książąt Oranii-Nassau.
Melchior de Hondecoeter znany jest głównie z przedstawień ptaków, szczególnie drobiu i ptaków egzotycznych, były to wielkie malowidła dekoracyjne jak i mniejsze formy. Jego prace odznaczają się bogatą, żywą kolorystyką i realistycznym bogactwem szczegółów. Pierwsze obrazy miały proste kompozycje, później za tło służyły podwórza, dziedzińce i barokowe ogrody wzbogacone o elementy architektoniczne. Wiele obrazów przedstawia dynamiczne sceny, takie jak walki kogutów czy ataki ptaków drapieżnych, częstym tematem są także sceny z polowań.
Ze względu na artystyczne mistrzostwo Hondecoetera nazywano "Rafaelem ptaków".
Prace malarza posiadają Rijksmuseum w Amsterdamie, Ermitaż w Sankt Petersburgu, Wallace Collection i Belton House w Anglii oraz inne muzea i kolekcje w europejskie i amerykańskie.
W Muzeum Narodowym w Warszawie znajduje się obraz "Ptactwo domowe z bażantem i pawiami". W zbiorach Muzeum Miejskiego w Gdańsku do 1945 znajdowała się martwa natura Hondecoetera, została jednak zagrabiona przez Armię Czerwoną i wywieziona do Związku Radzieckiego, obraz odnalazł się we Francji po czym z sukcesem został w 2010 rewindykowany do Polski. 

</doc>
<doc id="1570321" url="https://pl.wikipedia.org/wiki?curid=1570321" title="Tr20">
Tr20

Tr20 – parowóz produkcji amerykańskiej używany przez Polskie Koleje Państwowe. Jest to pierwsza seria lokomotyw kupiona przez polski rząd po I wojnie światowej.
Historia.
Tło historyczne.
Ziemie polskie po I wojnie światowej były bardzo zniszczone, w odradzającym się kraju brakowało wszystkiego – bardzo zniszczone były koleje, brakowało taboru i wykwalifikowanych pracowników. PKP, początkowo zmilitaryzowane, przejmowało tabor pozostawiony na ziemiach polskich – najczęściej były to pojazdy uszkodzone bądź zniszczone. Z pomocą przyszedł rząd francuski, który przekazał Polsce 100 zdobycznych parowozów i 2000 wagonów towarowych, głównie niemieckich i austro-węgierskich. Różnorodność taboru oraz brak dokumentacji technicznej bardzo utrudniała uruchomienie kolei.
Podpisanie kontraktu, budowa i transport do Polski.
Rząd polski chciał pozyskać silne towarowe lokomotywy, które musiały być wytrzymałe, mało awaryjne i niezbyt skomplikowane w naprawie. Jednak przemysł europejski, również zniszczony w czasie wojny, nie mógł temu zamówieniu sprostać. Z pomocą przyszli Amerykanie, po testach w USA lokomotywy Tr20 zostały rozebrane na części, okrętami przetransportowane do portu w Wolnym Mieście Gdańsku, a następnie zostały ponownie złożone na terenie Miasta. 
Służba w PKP w 20-leciu międzywojennym.
W Polsce pracowało 175 takich parowozów zbudowanych w dwóch seriach: w pierwszej 150 i drugiej 25. Początkowo zostały przydzielone do lokomotywowni w Warszawie. Odegrały istotną rolę w zapewnieniu logistyki Wojsku Polskiemu w czasie wojny z bolszewicką Rosją.

</doc>
<doc id="1570323" url="https://pl.wikipedia.org/wiki?curid=1570323" title="Zwalisko">
Zwalisko

Zwalisko "lub" Wieczorny Zamek (niem. "Abendburg", 1047 m n.p.m.) – wzniesienie w południowo-zachodniej Polsce, w Sudetach Zachodnich, w Górach Izerskich, w Grzbiecie Wysokim.
Lokalizacja.
Wzniesienie położone jest w Sudetach Zachodnich, w środkowo-wschodniej części Gór Izerskich, we wschodniej części Wysokiego Grzbietu, między wzniesieniem Izerskie Garby po zachodniej stronie a Wysokim Kamieniem po wschodniej stronie, około 1,7 km na południowy wschód od Rozdroża Izerskiego.
Charakterystyka.
Wzniesienie ma kształt wąskiej grzędy ciągnącej się równoleżnikowo na przestrzeni kilkuset metrów, usianej hornfelsowymi skałami, i położone jest opodal kopalni kwarcu "Stanisław", w rejonie szczególnie zasobnym w bogactwa naturalne. Szczyt wieńczy okazała grupa malowniczych skałek zwanych "Wieczorny Zamek" – od tych skałek wzniesienie zwane jest też Zamkiem Wieczornym, na zachód wznoszą się "Skarbki", a na wschodzie "Skalna Brama". Są to bardzo popularne i kiedyś widokowe skały, obecnie zarastające lasem. Zbocza północne stromo opadają w kierunku Rozdroża Izerskiego, a południowe w kierunku doliny rzeki Kamiennej. Zbocza zachodnie i wschodnie obniżają się bardzo łagodnie. Na wschód od szczytu położone jest Rozdroże pod Zwaliskiem, a nieco dalej wznosi się odosobnione i nieco wyższe wzniesienie Wysoki Kamień (1058 m). Na północnych stokach wzniesienia położone są źródła dopływów Małej Kamiennej, a na zboczu południowym liczne źródełka dopływów Kamiennej.
Budowa geologiczna.
Masyw Zwaliska położony jest w obrębie bloku karkonosko-izerskiego, w strefie kontaktu granitoidowego masywu karkonoskiego oraz metamorfiku izerskiego. Grzbiet zbudowany jest z odpornych na wietrzenie hornfelsów, które tworzą skałki na szczycie. Zbocza południowe tworzą karbońskie granity porfirowate, północne zaś staropaleozoiczne skały metamorficzne – gnejsy i łupki łyszczykowe.
Roślinność.
Zbocza w partii szczytowej porośnięte są młodym, zdrowym świerkowym lasem, a w partiach dolnych starodrzewem świerkowym.
Historia.
Wzniesienie było dobrze znane średniowiecznym walońskim poszukiwaczom kruszców. Uchodziło za miejsce zasobne w minerały i kruszce, wielokrotnie wzmiankowane w Księgach Walońskich.
W okolice wzniesienia około XIV–XV wieku docierali poszukiwacze kruszców. W okolicy Zwaliska w przeszłości znajdowały się szybiki kopalń złota. Zwalisko w połowie XIX wieku było licznie odwiedzane przez turystów docierających na szczyt konno lub w lektykach ze starego schroniska na Rozdrożu Izerskim. Grupa hornfelsowych skałek przed II wojną światową podlegała ochronie jako pomnik przyrody. Wzniesienie w przeszłości było nazywane: "Zamek Wieczorny", "Abendburg", "Odenburk", "Abend-Rottenburg", "Abend-Rotte-Burg", "Abendbruck", "Obentrotisborgk", "Schloß", "Alte Schloß", "Schloßberg".
Turystyka.
Przez szczyt prowadzą szlaki turystyczne:

</doc>
<doc id="1570327" url="https://pl.wikipedia.org/wiki?curid=1570327" title="Ehrlichia phagocytophila">
Ehrlichia phagocytophila



</doc>
<doc id="1570336" url="https://pl.wikipedia.org/wiki?curid=1570336" title="Marian Bielewicz (adwokat)">
Marian Bielewicz (adwokat)

Marian Bielewicz (ur. 1860 w Poznaniu, zm. po 1938) – prawnik polski, adwokat.
Życiorys.
W 1880 uzyskał świadectwo dojrzałości i rozpoczął studia prawnicze; był słuchaczem uniwersytetów we Wrocławiu i w Berlinie, na tym ostatnim obronił dyplom doktora praw. Aplikację sądową odbywał kolejno w Lesznie, Pile, Bydgoszczy i Poznaniu, w 1888 zdał państwowy egzamin asesorski. Osiadł wówczas w Gdańsku, gdzie przez wiele lat prowadził kancelarię adwokacką. Wśród klientów miał polskich działaczy narodowych z Pomorza, bronił m.in. w procesie w Starogardzie księgarza i drukarza pelplińskiego Edwarda Michałowskiego.
Od 1911 łącznie z praktyką adwokacką wykonywał funkcję notariusza, co dopuszczały regulacje prawne ziem byłego zaboru pruskiego. Cieszył się dużą renomą jako prawnik, jeszcze przed 1914 otrzymał godność radcy sprawiedliwości. Po I wojnie światowej pozostał w Gdańsku i nadal prowadził kancelarię adwokacko-notarialną. W 1919 Naczelnik Państwa Józef Piłsudski powołał go na członka Komisji Kodyfikacyjnej, jednak Bielewicz nominacji nie przyjął.
Był członkiem Towarzystwa Przyjaciół Nauki i Sztuki w Gdańsku. W 1938 obchodził jubileusz 50-lecia pracy zawodowej, co odnotowała w okolicznościowym artykule "Gazeta Sądowa Warszawska". Dalsze losy Bielewicza nie są znane.

</doc>
<doc id="1570338" url="https://pl.wikipedia.org/wiki?curid=1570338" title="Marian Bielewicz">
Marian Bielewicz



</doc>
<doc id="1570340" url="https://pl.wikipedia.org/wiki?curid=1570340" title="Zamieszki w Grecji">
Zamieszki w Grecji



</doc>
<doc id="1570343" url="https://pl.wikipedia.org/wiki?curid=1570343" title="Dušan Čaplovič">
Dušan Čaplovič

Dušan Čaplovič (ur. 18 września 1946 w Bratysławie) – słowacki naukowiec i archeolog oraz polityk, parlamentarzysta, w latach 2006–2010 wicepremier ds. społeczeństwa wiedzy, spraw europejskich, praw człowieka i mniejszości, od 2012 do 2014 minister szkolnictwa, nauki, badań naukowych i sportu.
Życiorys.
Działalność naukowa.
Dušan Čaplovič w 1969 ukończył filozofię na Uniwersytecie Komeńskiego w Bratysławie.
W latach 1980–2001 związany był zawodowo ze Słowacką Akademią Nauk. Jako pracownik naukowy przebywał przez pewien czas w USA i Finlandii. Od 1990 do 1992 był wicedyrektorem Instytutu Archeologicznego Słowackiej Akademii Nauk w Nitrze. W latach 1992–2001 był członkiem prezydium, a w latach 1995–2001 wiceprzewodniczącym Słowackiej Akademii Nauk.
Od 1992 do 1995 Dušan Čaplovič wchodził w skład Rady Rządu Słowacji ds. Nauki i Technologii. Od 1995 do 1998 był doradcą w Ministerstwie Kultury. Od 1994 wykładał na Wydziale Filozoficznym Uniwersytetu Komeńskiego w Bratysławie.
Działalność polityczna.
W 2001 zaangażował się w życie polityczne, wstępując do partii Kierunek – Socjalna Demokracja, został wiceprzewodniczącym tej formacji. W wyborach parlamentarnych we wrześniu 2002 uzyskał elekcję do Rady Narodowej Republiki Słowacji z ramienia Smeru.
W wyniku wyborów parlamentarnych z czerwca 2006 ponownie dostał się do Rady Narodowej. 4 lipca 2006 objął stanowisko wicepremiera ds. społeczeństwa wiedzy, spraw europejskich, praw człowieka i mniejszości w gabinecie premiera Roberta Fica. Funkcję tę pełnił do 9 lipca 2010.
W kolejnych wyborach w 2010 i w 2012 był wybierany na kolejne kadencje słowackiego parlamentu. Po ostatnich z nich ogłoszono go kandydatem na ministra szkolnictwa, nauki, badań naukowych i sportu w drugim rządzie Roberta Fica; urząd ten objął 4 kwietnia 2012 i sprawował go do 3 lipca 2014. W 2016 ponownie uzyskał mandat poselski.

</doc>
<doc id="1570346" url="https://pl.wikipedia.org/wiki?curid=1570346" title="Partyzanci Bielskich">
Partyzanci Bielskich

Partyzanci Bielskich (także Grupa Bielskich, Otriad Bielskich) – żydowski oddział partyzancki, który wsparł partyzantkę radziecką, działający na terenie Puszczy Nalibockiej w okolicach Nowogródka w latach 1941–1944. Oddział nazwany był na cześć swoich przywódców, braci Bielskich: Tewjego, Asaela (Izraela) oraz Aleksandra (Zusa). Często pomijany jest udział czwartego z braci, Aarona (obecnie Aron Bell), który w roku powstania oddziału miał 14 lat.
Początkowo oddział tworzony był przez czwórkę braci Bielskich i 13 innych uciekinierów z getta. Zalążek grupy bojowej powstał na wiosnę 1942 roku, liczyła wówczas około 40 żołnierzy. Za głowę przywódców oddziału reżim niemiecki wyznaczył nagrodę w wysokości 100 000 marek niemieckich. Mimo radzieckich prób bezpośredniego włączenia Bielskich w swoje struktury, żydowscy partyzanci zachowali jednak niezależność. Oddział chronił i uratował ponad 1200 lokalnych Żydów, m.in. pomagając im uciec z getta. Wielu zbiegłych Żydów dołączało się do oddziału tworząc wspólnotę nazwaną "Leśne Jeruzalem". Dysponowała ona z czasem zakładami rzemieślników (pracownie krawieckie, szewcy, naprawa broni liczyły około 125 pracowników), szkołą, synagogą i szpitalem. Obóz miał nawet własny sąd i więzienie. W szczytowym momencie grupa liczyła 1236 osób, z których 70% stanowiły dzieci, kobiety i osoby starsze, a 150 osób należało do grupy partyzanckiej. Były one w 3/4 ukryte w ziemiankach. Miejsce to służyło ochronie prześladowanych Żydów, jednocześnie stanowiąc największy żydowski oddział partyzancki. Mimo faktu ocalenia tylu osób stosunki w obozie opisywane są dwuznacznie. Mówi się o despotyzmie i nadużyciach braci Bielskich.
W lecie 1944 roku, kiedy rozpoczęła się kontrofensywa na Białorusi i teren został przejęty przez Armię Czerwoną, jednostka, licząca 1230 mężczyzn, kobiet i dzieci, wyszła z lasu i wkroczyła do Nowogródka. Pomimo wcześniejszej współpracy z Sowietami, relacje szybko się pogorszyły. Funkcjonariusze NKWD zaczęli przesłuchiwać braci Bielskich w związku z plotkami dotyczącymi posiadanego przez nich majątku, NKWD oskarżyło także partyzantów o brak „realizacji ideałów socjalistycznych w obozie”.
Oddział był oskarżany o morderstwa na polskich chłopach, rabunek ich żywności wspólnie z Sowietami oraz współpracę z Sowietami przeciwko polskiej partyzantce. Mógł być zaangażowany w zbrodnię w Nalibokach, gdzie partyzanci komunistyczni wymordowali 128 polskich cywilów. Według śledztwa prowadzonego przez IPN: „fakt udziału partyzantów z Oddziału Bielskiego w ataku na Naliboki jest tylko jedną z wersji przyjętych w toku śledztwa”.
Partyzanci Bielskiego stali się przedmiotem kilku książek i innych produkcji. W 2008 r. w USA został nakręcony film o partyzantach Bielskiego pt. "Opór."

</doc>
<doc id="1570347" url="https://pl.wikipedia.org/wiki?curid=1570347" title="Szabla Karola Wielkiego">
Szabla Karola Wielkiego

Szabla Karola Wielkiego, Szabla Attyli, Miecz Attyli — szabla w typie wschodnim, będąca wyrobem węgierskim z IX-XII wieku. Według legend rzekoma zdobycz Karola Wielkiego na Awarach lub dar od kalifa Bagdadu Haruna ar-Raszida.
Przypuszczalne insygnium niektórych władców węgierskich: Gejzy, a następnie Stefana I i jego syna Emeryka.
Charakteryzuje się otwartą rękojeścią zwieńczoną dużą kulistą głowicą, trzonie mocno nachylonym w kierunku ostrza i krótkim jelcem o lekko opuszczonych w dół ramionach (zwieńczonych kulisto). Klinga długości 75,8 cm, jest mało zakrzywiona i ma bardzo długie obosieczne pióro. Okucia, zarówno rękojeści jak i drewnianej pochwy, są wykonane ze srebrnej blachy w bogaty stylizowany ornament roślinny i obciągnięte rybią skórą płaszczki ("Trigon sephon").
Na dwór niemiecki, gdzie dano jej drugą nazwę, trafiła ze skarbca króla Węgier Andrzeja I. Obecnie broń ta znajduje się w zbiorach Muzeum Historii Sztuki w Wiedniu.

</doc>
<doc id="1570348" url="https://pl.wikipedia.org/wiki?curid=1570348" title="Paragraf 22 (zespół muzyczny)">
Paragraf 22 (zespół muzyczny)

Paragraf 22 – polska grupa wykonująca muzykę z pogranicza rocka i nu metalu. Zespół powstał w 1995 roku w Gdańsku. W 2000 roku ukazał się debiutancki album grupy zatytułowany "Człowiek". Dwa lata później zespół został rozwiązany.
W 2002 roku po rozwiązaniu grupy Mateusz Sieńko i Marcin Gdaniec wraz z członkami grupy Kanon założyli zespół Milczenie Owiec.
Historia.
Zespół powstał pod koniec 1995 roku w Gdańsku z inicjatywy braci Szymona i Mateusza Sieńko oraz Krzysztofa "Brochy" Broszkiewicza. Pierwsze wydawnictwo grupy pt. "Demo" zostało zarejestrowane latem 1997 roku. W listopadzie tego samego roku do grupy dołączył drugi gitarzysta Marcin Gdaniec. W 1998 roku zostało zrealizowane drugie "Demo", które ukazało się na kompilacji "Czerwony Słoń leci wprost do nieba".
Zespół wystąpił m.in. podczas Mayday Rock Festival w 1998 i 1999 roku, szczecińskim Festiwalu Rock'n'rolla '98, Zgrzyty '99 oraz na przeglądzie grup rockowych Wielkie Granie. 27 marca 2000 roku nakładem Sony Music Entertainment Poland ukazał się debiutancki album grupy zatytułowany "Człowiek". Wydawnictwo było promowane teledyskami do utworów "Najdłuższy dzień" oraz "13". Również w 2000 roku grupa uzyskała nominację do nagrody Polskiego przemysłu fonograficznego Fryderyk w kategorii "album roku metal".
W 2001 roku z zespołu odszedł perkusista Krzysztof Broszkiewicz, którego zastąpił występujący w grupie Crew Karol Skrzyński. W 2002 roku grupa została rozwiązana.

</doc>
<doc id="1570349" url="https://pl.wikipedia.org/wiki?curid=1570349" title="Boxer (transporter opancerzony)">
Boxer (transporter opancerzony)

Boxer – transporter opancerzony produkcji niemiecko-holenderskiej, produkowany przez konsorcjum ARTEC GmbH, w skład którego weszły spółki Krauss-Maffei Wegmann oraz Rheinmetall.
Historia.
Początek prac nad projektem uniwersalnego wozu bojowego miał miejsce w 1999 roku i zainicjowany został przez Niemcy, Wielką Brytanię oraz Francję, która w tym samym roku opuściła program na rzecz pojazdu VBCI. W 2001 roku do projektu dołączyła Holandia, a w 2003 wycofanie z niego ogłosiła Wielka Brytania. 23 września 2009 roku pierwszy egzemplarz transportera Boxer został przekazany armii niemieckiej, gdzie otrzymał oznaczenie "Gepanzertes Transportkraftfahrzeug (GTK) Boxer". Mimo to, pierwsze bojowe transportery weszły na uzbrojenie w lutym 2011 roku. W 2021 roku zakończono dostawy 405 transporterów dla Niemiec, w tym 256 transporterów piechoty, 72 sanitarki i 65 wozów dowodzenia.
W 2015 na zakup 88 pojazdów zdecydowała się Litwa.
W lipcu 2011 roku pięć Boxerów dostarczono do niemieckiego kontyngentu w Afganistanie. W sierpniu 2011 r. niemieckie Boxery, wyposażone w dodatkowe panele pancerza i z podwyższonym stanowiskiem strzeleckim, zadebiutowały w warunkach bojowych, na misji w Afganistanie w prowincji Baghlan.
Australia zamówiła 211 pojazdów, z dostawami oczekiwanymi do 2026 roku, z czego pierwsze 25 pojazdów służy w australijskich siłach lądowych od 2021 roku.

</doc>
<doc id="1570350" url="https://pl.wikipedia.org/wiki?curid=1570350" title="Jerzy Pośpiech">
Jerzy Pośpiech

Jerzy Antoni Pośpiech (ur. 13 kwietnia 1933 w Mikołowie) – profesor filologii polskiej, pierwszy rektor Uniwersytetu Opolskiego.
Życiorys.
Syn Stefana i Heleny. Urodził się w rodzinie śląskiej z Mikołowa, gdzie ukończył szkołę podstawową i średnią. W latach 1950-1955 studiował filologię polską na Uniwersytecie Wrocławskim. Był studentem prof. Stanisława Kolbuszewskiego. Pod jego kierunkiem napisał pracę magisterską o dramatopisarstwie Cypriana Kamila Norwida i doktorat na temat twórczości Józefa Ignacego Kraszewskiego.
Po studiach przeniósł się do Opola, gdzie pracował jako asystent w Bibliotece Głównej Wyższej Szkoły Pedagogicznej i równocześnie w Katedrze Literatury Polskiej (lata 1955-1964). W 1968 r. objął stanowisko docenta i związał się z Pracownią Literatury Ludowej Instytutu Badań Literackich PAN w Warszawie. Od 1970 r. był członkiem redakcji "Kwartalnika Opolskiego", a od 1983 r. jego redaktorem naczelnym. W 1990 r. został prezesem Opolskiego Towarzystwa Przyjaciół Nauk.
Przez wiele lat pełnił znaczące funkcje na uczelni. Był pełnomocnikiem rektora ds. zatrudniania absolwentów. W latach 1975-1982 pełnił funkcję prodziekana Wydziału Filologiczno-Historycznego, następnie w latach 1982-1990 prorektorem WSP ds dydaktycznych. W 1987 uzyskał tytuł profesora zwyczajnego.
W 1990 r. został wybrany przez Kolegium Elektorów WSP na rektora WSP, pokonując nieznacznie prof. Barbarę Rzeszotarską. Za jego kadencji – w 1994 roku – miało miejsce przekształcenie Wyższej Szkoły Pedagogicznej w Uniwersytet Opolski. Znaczną rolę w tym przedsięwzięciu odegrał prof. Pośpiech, który decyzją ministra edukacji narodowej został powołany na funkcję pierwszego rektora tej uczelni. W 2002 otrzymał Nagrodę im. Wojciecha Korfantego nadaną przez Związek Górnośląski.

</doc>
<doc id="1570351" url="https://pl.wikipedia.org/wiki?curid=1570351" title="Gilles Rousset">
Gilles Rousset

Gilles Rousset (ur. 22 sierpnia 1963 w Hyères) – piłkarz francuski grający na pozycji bramkarza.
Kariera klubowa.
Karierę piłkarską Rousset rozpoczął w klubie FC Sochaux-Montbéliard. W sezonie 1982/1983 zadebiutował w jego barwach w rozgrywkach Ligue 1. Jednak przez pierwsze pięć sezonów był rezerwowym dla jednokrotnego reprezentanta kraju, Alberta Rusta. W 1987 roku Sochaux spadło do Ligue 2, a Rust odszedł do Montpellier HSC, tym samym Gilles stał się pierwszym bramkarzem "Les Lionceaux". W 1988 roku powrócił z Sochaux do pierwszej ligi i wystąpił w przegranym po rzutach karnych finale Pucharu Francji z FC Metz. W Sochaux występował do 1990 roku.
Latem 1990 Rousset został bramkarzem Olympique Lyon i tam także był pierwszym bramkarzem. W 1993 roku opuścił Lyon i przeszedł do Olympique Marsylia, w którym pełnił rolę rezerwowego bramkarza dla Fabiena Bartheza. Wywalczył wicemistrzostwo Francji, jednak nie rozegrał żadnego spotkania ligowego i w 1994 roku odszedł do Stade Rennais FC, w którym grał przez rok.
W 1995 roku Rousset wyjechał z Francji i stał się bramkarzem szkockiego Heart of Midlothian F.C. z Edynburga. Już w 1996 roku dotarł do finału Pucharu Szkocji, który Hearts przegrało 1:5 z Rangers F.C. W 1997 roku uległ z Hearts 3:4 w finale Pucharu Ligi Szkockiej z Rangersami, a w 1998 roku w końcu wywalczył puchar kraju, dzięki zwycięstwu 2:1 nad tą samą drużyną. W Hearts grał do 2000 roku i wtedy też zakończył piłkarską karierę w wieku 37 lat.
Kariera reprezentacyjna.
W reprezentacji Francji Rousset zadebiutował 21 stycznia 1990 w wygranym 1:0 towarzyskim spotkaniu z Kuwejtem. W 1992 roku został powołany przez selekcjonera Michela Platiniego na Euro 92. Tam był rezerwowym dla Bruna Martiniego i nie wystąpił w żadnym spotkaniu. Ogółem w reprezentacji Francji rozegrał dwa mecze.

</doc>
<doc id="1570358" url="https://pl.wikipedia.org/wiki?curid=1570358" title="Milczenie Lorny">
Milczenie Lorny

Milczenie Lorny (fr. "Le silence de Lorna") – dramat obyczajowy z 2008 roku stworzony w koprodukcji włosko–niemiecko–francusko–brytyjsko–belgijskiej w reżyserii braci Dardenne.
Fabuła.
Bohaterka filmu – młoda imigrantka z Kosowa zabiega o uzyskanie obywatelstwa belgijskiego. Aby to osiągnąć zaczyna współpracę z mafią, która organizuje fikcyjne małżeństwa. Po naturalizacji Lorna zaczyna czerpać korzyści z kolejnych fikcyjnych małżeństw. Zanim wyjdzie kolejny raz za mąż jest zmuszona mieszkać ze swoim fikcyjnym małżonkiem, który przechodzi kolejne ataki narkotycznego głodu.
Obsada.
i inni

</doc>
<doc id="1570360" url="https://pl.wikipedia.org/wiki?curid=1570360" title="Jurij Filipczenko">
Jurij Filipczenko

Jurij Aleksandrowicz Filipczenko (ros. Юрий Александрович Филипченко, ur. 13 lutego [1 lutego ss] 1882, zm. 19 maja 1930 w Leningradzie) – rosyjski genetyk, embriolog, entomolog (zajmował się anatomią owadów). Zorganizował w Leningradzie instytut genetyki.
W 1905 roku ukończył studia na Uniwersytecie w Sankt Petersburgu. Od 1913 roku wykładał na macierzystej uczelni genetykę. Od 1919 roku profesor na Katedrze Genetyki i Zoologii Doświadczalnej.
Zmarł w nocy z 19 na 20 maja 1930 roku.

</doc>
<doc id="1570361" url="https://pl.wikipedia.org/wiki?curid=1570361" title="Słynczew Briag">
Słynczew Briag



</doc>
<doc id="1570364" url="https://pl.wikipedia.org/wiki?curid=1570364" title="Łosoś mądrości">
Łosoś mądrości

Łosoś mądrości lub też Łosoś wiedzy – w mitologii irlandzkiej początkowo był zwyczajną rybą. Jednak jedząc żołędzie, które spadały z drzewa wiedzy u brzegu rzeki Boyne – lub też rzeki Sionna – łosoś stawał się coraz większy i nabył całą wiedzę świata. Stał się mądrzejszy niż ludzie. Wiadomo było, że pierwsza osoba, która zje mięso tego łososia, posiądzie również całą jego wiedzę.
Fionn mac Cumhail.
Rybę przez siedem lat próbował złowić poeta Finegas, znany również jako Finneces. Ostatecznie dokonawszy tego, poprosił swojego ucznia – Fionna mac Cumhaila – aby go dla niego ugotował, ale przestrzegł, by Fionn nie próbował łososia dopóty, dopóki pierwszy nie zrobi tego Finegas. Podczas gotowania Fionn niechcący przebił widniejącą na ciele łososia bliznę, czym sparzył sobie kciuk, do którego przykleił się kawałek skóry łososia. Ssąc bolący palec, Fionn połknął ten kawałek, wchłaniając w ten sposób mądrość łososia. Kiedy posiłek został dostarczony Finegasowi, mistrz spostrzegł nowy błysk w oczach swojego ucznia. Mimo jego pytań, nowicjusz nie chciał przyznać się, że spróbował ryby, lecz ostatecznie wyznał całe zajście.
Ta niezwykła wiedza pozwoliła Fionnowi zostać przywódcą Fianny, mitologicznych wojowników służących Wysokiemu Królowi Irlandii. Fionn potrafił przywołać moc łososia ssąc swój kciuk.
Heraldyka.
Nawiązanie do legendy łososia mądrości znalazło odzwierciedlenie w heraldyce irlandzkiej i szkockiej. Wśród irlandzkich rodów łososia mądrości w herbie mają różne gałęzi klanu O’Neill. W Szkocji motyw łososia jako godła występuje szczególnie często w herbach osób należących do klanów pochodzących z Dalriaty i Hebrydów, m.in. w herbach wodzów klanu Macdonaldów i pomniejszych gałęzi klanu.

</doc>
<doc id="1570366" url="https://pl.wikipedia.org/wiki?curid=1570366" title="Tybetologia">
Tybetologia

Tybetologia - nauka o językach, literaturze, kulturze, historii i dziejach Tybetu.
Tybetologia jest dziedziną młodą. Chociaż powstała w XIX w., rozwinęła się w pełni dopiero od lat 60. XX wieku, m.in. na skutek dużej fali emigrantów tybetańskich, która dotarła do Stanów Zjednoczonych.
Pionierem tybetologii i autorem pierwszych prac na temat języka tybetańskiego był węgierski badacz i podróżnik Aleksander Csoma de Körös. W poszukiwaniu praojczyzny Węgrów wyruszył pieszo w 1819 w podróż na wschód, która zawiodła go w Himalaje do Ladakhu. Tam spędził w klasztorach siedem lat, studiując język, religię, pisma i obrzędy buddyzmu tybetańskiego. W 1834 ukazał się drukiem w Kalkucie jego słownik tybetańsko-angielski, a następnie gramatyka języka tybetańskiego.

</doc>
<doc id="1570368" url="https://pl.wikipedia.org/wiki?curid=1570368" title="Thaipusam">
Thaipusam

Thaipusam () – święto hinduistyczne obchodzone w południowych Indiach oraz (zwłaszcza przez społeczność tamilską) w Malezji i Singapurze. Wypada podczas pełni Księżyca podczas tamilskiego miesiąca "thai" i związane jest z narodzinami boga wojny Murugana, młodszego z synów Śiwy i Parwati. Odbywają się liczne procesje podczas których widać umartwiających się ochotników. Formą modlitwy jest niesienie symbolicznych ciężarów kavadi.
Podczas obchodów święta wykonywany jest taniec kavadi attam.
W samych Indiach miejscowości słynące z hucznych obchodów to Palani w Tamil Nadu oraz Karamana w Kerali.

</doc>
<doc id="1570372" url="https://pl.wikipedia.org/wiki?curid=1570372" title="Stubnica">
Stubnica

Stubnica (także "Wisola") – jezioro na Pojezierzu Zachodniopomorskim, położone w gminie Ińsko, w powiecie stargardzkim, w woj. zachodniopomorskim. 
Jezioro jest położone na granicy dwóch mezoregionów, tj. zachodnia część jeziora na Pojezierzu Ińskim, a wschodnia na Równinie Drawskiej.
Stubnica znajduje się w Ińskim Parku Krajobrazowym, ok. 1 km na południe od miasta Ińsko.
Według danych z 1994 r. powierzchnia zbiornika wynosi 173,9 ha. Maksymalna głębokość wynosi 15,4 m.
W typologii rybackiej Stubnica jest jeziorem leszczowym.
Jezioro ma dwa duże półwyspy. Największy wychodząc z południowego brzegu rozszerza się i tworzy wzniesienie (125,5 m n.p.m.). Południowa część półwyspu nie jest zalesiona i znajduje się tam pole namiotowe.
W północnej części od wierzchołku stoku ciągnie się wał o długości ok. 300 m, ułożony z różnej wielkości głazów narzutowych.
Stubnica znajduje się w obszarze specjalnej ochrony ptaków Ostoja Ińska programu Natura 2000.
Około 1 km na południowy wschód od Stubnicy leży wieś Gronówko. Na wschód od jeziora biegnie droga wojewódzka nr 151.
Nazwę Stubnica wprowadzono urzędowo w 1949 roku, zastępując poprzednią niemiecką nazwę jeziora – "Nethstubben-See".

</doc>
<doc id="1570373" url="https://pl.wikipedia.org/wiki?curid=1570373" title="Wisola">
Wisola



</doc>
<doc id="1570376" url="https://pl.wikipedia.org/wiki?curid=1570376" title="Sterylizacja ultradźwiękami">
Sterylizacja ultradźwiękami

Sterylizacja ultradźwiękami – to metoda sterylizacji za pomocą fal ultradźwiękowych o częstotliwości powyżej 20 kHz.
Fale te, wytwarzane w generatorach, bardzo silnie oddziałują na żywe bakterie, zwłaszcza komórki pochodzące z młodych hodowli. Bardziej podatne na działania ultradźwięków są bakterie Gram ujemne niż Gram dodatnie, z uwagi na różnice w budowie ściany komórkowej. Silnie oporne na ten czynnik fizyczny są przetrwalniki bakterii.
Mechanizm działania ultradżwięków zasadza się na zjawisku kawitacji, tj. rozrywaniu komórki od wewnątrz na skutek wytworzenia w niej pęcherzyków gazu.
Ultradźwięki znajdują szerokie zastosowanie w laboratorium, zwłaszcza do rozbijania komórek drobnoustrojów (sonikacja) i izolacji z nich antygenów, enzymów i toksyn. Skonstruowane zostały specjalne urządzenia: dezintegratory ultradźwiękowe – sonikatory (np. polski UDM-10 lub angielskiej firmy MSE) o bardzo wysokiej częstotliwości i mocy, służące do rozbijania komórek drobnoustrojów, a także łaźnie ultradźwiękowe wykorzystywane do „rozrywania” krwinek, komórek drożdży oraz otrzymywania homogennych zawiesin trudno rozpuszczalnych związków chemicznych (np. lipidów, lipopolisacharydów) i liposomów.

</doc>
<doc id="1570379" url="https://pl.wikipedia.org/wiki?curid=1570379" title="Aleksander Csoma de Körös">
Aleksander Csoma de Körös



</doc>
<doc id="1570382" url="https://pl.wikipedia.org/wiki?curid=1570382" title="Związek Polskich Kawalerów Maltańskich">
Związek Polskich Kawalerów Maltańskich



</doc>
<doc id="1570383" url="https://pl.wikipedia.org/wiki?curid=1570383" title="Dolna Banya">
Dolna Banya



</doc>
<doc id="1570386" url="https://pl.wikipedia.org/wiki?curid=1570386" title="Pablo Centurión">
Pablo Centurión

Pablo Centurión – piłkarz paragwajski, bramkarz.
Jako piłkarz klubu Cerro Porteño był w kadrze reprezentacji podczas finałów mistrzostw świata w 1950 roku, gdzie Paragwaj odpadł w fazie grupowej. Centurión nie zagrał w żadnym meczu, gdyż podstawowym bramkarzem drużyny był Marcelino Vargas.
Centurión grał także w Kolumbii, w klubie Millonarios FC.
Nigdy nie wziął udziału w turnieju Copa América.

</doc>
<doc id="1570387" url="https://pl.wikipedia.org/wiki?curid=1570387" title="Zbroja pełna">
Zbroja pełna

Zbroja pełna – wieloelementowy rodzaj zbroi, chroniący całe ciało użytkownika „od stóp po głowę”. Występowała najczęściej w postaci zbroi kolczej lub płytowej, choć zdarzały się również egzemplarze o odmiennej konstrukcji (np. łuskowe, lamelkowe itp.).
Budowa.
Zbroje pełne składały się z wielu łączonych ze sobą elementów. Przykładowo najbardziej zaawansowaną konstrukcyjnie zbroję płytową tworzyły: hełm, kirys (składający się z napierśnika i naplecznika), naręczaki (składające się z zarękawi, nałokcic, opach i naramienników), rękawice, bigwanty (składające się z nabiodrków, nakolanków, nagolenników, trzewików), oraz opcjonalnie obojczyk, fartuch, taszki i tarczki opachowe. Pełną zbroję kolczą tworzyły natomiast: kolczuga, kaptur kolczy, rękawice i nogawice kolcze. Możliwe było również łącznie elementów kolczych i płytowych w jednej zbroi (w różnym zakresie).

</doc>
<doc id="1570388" url="https://pl.wikipedia.org/wiki?curid=1570388" title="Aleksander Csoma de Kőrös">
Aleksander Csoma de Kőrös



</doc>
<doc id="1570390" url="https://pl.wikipedia.org/wiki?curid=1570390" title="Pablo Centurion">
Pablo Centurion



</doc>
<doc id="1570391" url="https://pl.wikipedia.org/wiki?curid=1570391" title="Nie ma nadziei, nie ma strachu">
Nie ma nadziei, nie ma strachu

Nie ma nadziei, nie ma strachu – demo polskiego zespołu Frontside wydane w 1994 roku.

</doc>
<doc id="1570392" url="https://pl.wikipedia.org/wiki?curid=1570392" title="Dolph Ziggler">
Dolph Ziggler

Nicholas Theodore „Nick” Nemeth (ur. 27 lipca 1980 w Cleveland w Ohio) – amerykański wrestler i aktor występujący w federacji WWE w brandzie SmackDown pod pseudonimem ringowym Dolph Ziggler.
Nemeth podpisał kontrakt rozwojowy z WWE w 2004 i został wysłany do szkółki Ohio Valley Wrestling (OVW). Rok później został przydzielony do brandu Raw jako menedżer Kerwina White’a, zaś w styczniu 2006 zadebiutował jako część grupy The Spirit Squad pod pseudonimem Nicky. Tego roku zdobyli razem tytuły World Tag Team Championship, jednakże ugrupowanie rozwiązano w listopadzie. We wrześniu 2007 dołączył do rozwojówki Florida Championship Wrestling (FCW), gdzie dwukrotnie zdobył FCW Florida Tag Team Championship, raz z Bradem Allenem, zaś później z Gavinem Spearsem.
Powrócił do głównego rosteru WWE pod obecnym pseudonimem we wrześniu 2008. Od tego czasu zdobył dwa razy World Heavyweight Championship, pięć razy WWE Intercontinental Championship oraz raz WWE United States Championship. Do tego jest zwycięzcą walizki Money in the Bank z 2012 roku. Był również jedynym ocalałym dwóch Survivor Series elimination matchów na galach Survivor Series z 2012 i 2014 roku.
Wczesne życie.
Nemeth urodził się w Cleveland w Ohio. Stwierdził, że jego korzenie rodzinne są węgierskie. Uczęszczał do St. Edward High School w Lakewood w Ohio, gdzie był amatorskim zapaśnikiem z rekordem szkolnym w liczbie przypięć, który wynosił 82. Uprawiał zapasy w tej szkole z Grayem Maynardem i Andym Hrovatem. Ich drużyna szkolna wygrała międzynarodowe mistrzostwa dwa razy.
Nemeth był kolegialnym wrestlerem w Kent State University, w którym pobił rekord zwycięstw drużyny na różnych zawodach. Jego rekord został pobity w 2006. Wywalczył 121 zwycięstw w karierze od 2000 do 2003.
Nemeth jest trzykrotnym mistrzem All-Mid-American Coference, gdzie wygrał trzy turnieje z limitem wagi do 75 kilogramów w 2000, 2002 i 2003 roku. Na stan z 2010 jest ostatnim wrestlerem z Kent State University, który zdobył trzy amatorskie mistrzostwa zapaśnicze.
Kariera profesjonalnego wrestlera.
World Wrestling Entertainment/WWE.
Ohio Valley Wrestling i debiut w głównym rosterze (2004–2005).
Nemeth podpisał kontrakt z World Wrestling Entertainment (WWE) w 2004. Został przydzielony do federacji rozwojowej Ohio Valley Wrestling (OVW), w której zadebiutował jako „Nick Nemeth”. Rywalizował z Paulem Burchillem o miano pretendenta do OVW Television Championship, jednakże przegrał pojedynek z ówczesnym mistrzem Kenem Doanem o tytuł.
Niedługo potem został przydzielony do brandu Raw, w którym zadebiutował 19 września 2005 na tygodniówce "Sunday Night Heat". Stał się ochroniarzem Chavo Guerrero Jr., który wtedy występował w gimmicku golfisty pod pseudonimem „Kerwin White”. W rezultacie, Nemeth był jego caddym. Jednakże po śmierci Eddiego Guerrero, WWE porzuciło charakter „Kerwina White’a” dla Chavo, wskutek czego Nemeth zaprzestał roli ochroniarza i został z powrotem odesłany do OVW.
The Spirit Squad (2005–2006).
Nemeth stał się grupą frakcji „The Spirit Squad”, która składała się z pięciu wrestlerów grających rolę męskich cheerleaderek, przy czym Nemeth przyjął pseudonim ringowy Nicky. Członkowie grupy w rzeczywistości trenowali z prawdziwymi cheerleaderkami w celu opanowania umiejętności i bycia wiarygodnym w telewizji. Zadebiutowali 23 stycznia 2006 na tygodniówce "Raw", gdzie pomogli Jonathanowi Coachmanowi wygrać kwalifikujący pojedynek do Royal Rumble matchu z Jerrym „The King” Lawlerem. Po gali Royal Rumble stali się częścią trwającego programu pomiędzy właścicielem WWE Vince’em McMahonem i Shawnem Michaelsem. Antagonista McMahon przywoływał grupę w różnych sytuacjach do ataku na Michaelsie, a także ustanawiał walki wieloosobowe przeciwko Shawnowi.
Grupa występowała również w dywizji tag-team, gdzie 3 kwietnia na "Raw" Kenny i Mike zdobyli tytuły World Tag Team Championship od Big Showa i Kane’a. Po zdobyciu tytułów, wszystkich pięciu członków Spirit Squad zostało uznanych za mistrzów, podczas gdy dwóch dowolnych członków frakcji broniło tytułów podczas pojedynków (tzw. zasada "Freebird Rule").
W maju McMahon sprzymierzył się z Triple H, który wraz ze Spirit Squad miał zaatakować Michaelsa, jednakże ten uznał, że grupa go zlekceważyła, po czym zaatakował młotkiem pięciu wrestlerów. Doprowadziło to do reformacji grupy D-Generation X (DX) pod przewodnictwem Michaelsa i Triple H, którzy rozpoczęli rywalizację ze Spirit Squad. Przez wiele miesięcy DX występowało w segmentach, w których robili typowe studenckie żarty na grupie i McMahonie, jak również pokonali ich w handicap tag team matchu na gali Vengeance oraz eliminacyjnym handicap matchu na gali "Saturday Night's Main Event XXXIII".
W międzyczasie grupa walczyła z innymi drużynami z dywizji tag-team "Raw", gdzie między innymi obronili tytuły w walkach z Jimem Dugganem i Eugenem, Charliem Haasem i Viscerą, a także Snitskym i Valem Venisem. Wzięli udział w dłuższej rywalizacji z The Highlanders, z którymi wygrali i obronili tytuły na gali Unforgiven z września. Tego samego miesiąca wszyscy członkowie grupy zaczęli przegrywać swoje walki z Rikiem Flairem na odcinkach "Raw", jednakże Kenny zdołał go pokonać 23 października na tygodniówce. Zostało ostatecznie ogłoszone, że Flair oraz legenda WWE wyboru widzów, zawalczą o World Tag Team Championship na gali Cyber Sunday na początku listopada. Fani wybrali Roddy’ego Pipera, gdzie wspólnie pokonali Kenny’ego i Mike’a o mistrzostwa tag-team.
Grupa została rozwiązana 27 listopada na odcinku "Raw", gdzie zostali pokonani w five-on-three handicap matchu przez DX i Flaira. Podczas segmentu na zapleczu, DX wrzuciło wszystkich członków do dużego pudła, po czym Michaels przylepił naklejkę z treścią „OVW, Louisville, Kentucky”, co dotyczyło federacji rozwojowej, w której występowali.
Występy w rozwojówkach WWE (2007–2008).
Nemeth powrócił do OVW na nagraniach z 17 stycznia 2007, na których ponownie używał pseudonimu Nick Nemeth, zaś z Mikiem Mondo (Mikey ze Spirit Squad) utworzył tag-team „Frat Pack”. Para wraz z Mikiem Kruelem pokonała Setha Skyfire'a, Shawna Spearsa i Cody’ego Runnelsa. Pomimo tego drużynę rozwiązano jeszcze na początku 2007. Nemeth później występował w wielu dark matchach, po czym w sierpniu ponownie go połączono z Mikiem Mondo.
Pod koniec sierpnia, Nemeth i Mike Mondo zostali przeniesieni do Florida Championship Wrestling (FCW), w którym Nemeth otrzymał przydomek „The Natural”. W listopadzie jego menedżerem stał się Big Rob, lecz ich współpraca opiewała kilka tygodni. Na początku 2008 skrócono mu pseudonim do „Nic Nemeth”. Dodatkowo jego partnerem tag-team stał się Brad Allen, zaś ich valet Taryn Terrell. 22 marca, Nemeth i Allen zdobyli FCW Florida Tag Team Championship od Primo i Erica Péreza, lecz stracili je na rzecz byłych mistrzów 15 kwietnia. Przez kwiecień i maj 2008 występował w dark matchach przed "Raw", gdzie przegrał m.in. z Kofim Kingstonem i Ronem Killingsem. 16 sierpnia ponownie zdobył Florida Tag Team Championship, lecz tym razem z Gavinem Spearsem; duo straciło pasy na rzecz Heatha Millera i Joego Henniga niecały miesiąc później.
Powrót do głównego rosteru (2008–2009).
15 września 2008 na odcinku "Raw", Nemeth ponownie zadebiutował w głównym rosterze, gdzie podczas segmentów na zapleczu przedstawiał się pracownikom jako „Dolph Ziggler”. 10 października został zawieszony na 30 dni za złamanie przepisów antydopingowych (Wellness Program). Powrócił na "Raw" 17 listopada podczas segmentu na zapleczu z Reyem Mysterio i Shawnem Michaelsem. 1 grudnia przegrał swoją pierwszą walkę z Batistą. W następnym tygodniu odniósł pierwszą wygraną poprzez wyliczenie pozaringowe przeciwko R-Truthowi. Ziggler wziął udział w 2009 Royal Rumble matchu, lecz został wyeliminowany przez Kane’a w 21 sekund.
15 kwietnia 2009 podczas uzupełniającego drafu, Ziggler został przeniesiony do brandu SmackDown. Zadebiutował na "SmackDown" dwa dni później, gdzie pokonał United States Championa MVP w non-title matchu, wskutek czego zażądał walki o ten tytuł, którą z nim przegrał. Ziggler rozpoczął rywalizację z The Great Khalim, jednakże przegrał z nim przez dyswalifikację po zaatakowaniu go stalowym krzesełkiem. W rezultacie Khali zaczął przebywać w okolicach ringu podczas walk Zigglera, by ten nie wygrywał ich nieczysto. Na gali The Bash w czerwcu, Ziggler pokonał Khaliego po interwencji ze strony Kane’a.
Ziggler rozpoczął współpracę z divą WWE Marią, która stała się jego valet. Jednocześnie rozpoczął rywalizację z Intercontinental Championem Reyem Mysterio, który pokonał Zigglera o tytuł na galach Night of Champions oraz SummerSlam. We wrześniu Mysterio stracił tytuł na rzecz Johna Morrisona, z którym Ziggler zaczął rywalizację o tytuł, jednakże przegrał na gali Hell in a Cell. 9 października na odcinku "SmackDown", Ziggler zakończył współpracę z Marią, przez którą przegrał walkę z Morrisonem.
Panowania mistrzowskie i współpraca z Vickie Guerrero (2010–2012).
26 lutego 2010 na odcinku "SmackDown", Ziggler pokonał Johna Morrisona i R-Trutha kwalifikując się do Money in the Bank ladder matchu na WrestleManii XXVI, jednakże nie zdołał wygrać owej walki.
W czerwcu 2010 zaczął romantyczną współpracę z Vickie Guerrero, która od tego momentu zaczęła towarzyszyć przy ringu. 9 lipca na "SmackDown" pokonał Chavo Guerrero i MVP kwalifikując się do SmackDown Money in the Bank ladder matchu na gali Money in the Bank, gdzie raz jeszcze przegrał ten typ walki. 6 sierpnia na odcinku "SmackDown" (który nagrano 28 lipca), Ziggler pokonał Kofiego Kingstona i zdobył WWE Intercontinental Championship po raz pierwszy w karierze.. Na gali SummerSlam obronił tytuł po tym jak walka zakończyła się bez rezultatu ze względu na interwencję ze strony grupy The Nexus. Miesiąc później na gali Night of Champions obronił tytuł w walce z Kingstonem, zaś na Survivor Series pokonał Kavala.
W listopadzie 2010, Ziggler został wybrany mentorem w czwartego sezonu programu "NXT", gdzie Jacob Novak był jego podopiecznym. 4 stycznia 2011 na "NXT", Ziggler wygrał battle royal gwarantujący mu możliwość zmiany podopiecznego – wykorzystał to i zmienił Novaka na Byrona Saxtona. Novak został pierwszą wyeliminowaną gwiazdą programu tej samej nocy. 8 lutego, Byron Saxton również został wyeliminowany z NXT.
Ziggler obronił Intercontinental Championship na gali w three-way ladder matchu przeciwko Kingstonowi i Jackowi Swaggerowi. Tytuł stracił 4 stycznia na "SmackDown" na rzecz Kingstona, jednakże tej samej nocy wygrał four-way match z Codym Rhodesem, Drewem McIntyrem i Big Showem stając się pretendentem do tytułu World Heavyweight Championship należącego do Edge’a. Na gali Royal Rumble nie zdołał zdobyć od niego tytułu. 4 lutego, scenariuszowa dziewczyna Zigglera Vickie Guerrero, która stała się generalną menedżerką SmackDown, zbanowała kończący ruch Edge’a Spear. Zadecydowała, że jeśli Edge go użyje w jakiejkolwiek walce, to Ziggler otrzyma tytuł World Heavyweight Championship. Ziggler przegrał z Edgem w rewanżu 11 lutego na odcinku "SmackDown", lecz mistrz użył speara, wskutek czego Guerrero ogłosiła Zigglera nowym mistrzem trzy dni później na "Raw". Przed oficjalną koronacją Zigglera na "SmackDown" z 18 lutego, Guerrero zwolniła również Edge’a za domniemany atak na wcześniejszym generalnym menedżerze Theodorze Longu. Long wszedł do ringu i wyjawił, że to Ziggler go zaatakował, po czym przywrócił do pracy Edge’a i zarządził rewanż o tytuł, który odzyskał Edge. Po walce, Ziggler został zwolniony z rosteru SmackDown.
7 marca na odcinku "Raw", Guerrero i Ziggler stali się nowymi członkami rosteru Raw, po czym wrestler pokonał Johna Morrisona w singlowej walce. Ziggler, Guerrero i LayCool zaczęło rywalizować z Morrisonem, Trish Stratus i gwiazdą "Jersey Shore" Snooki, gdzie drużyna reprezentowana przez Zigglera przegrała z nimi w mixed tag team matchu na WrestleManii XXVII.
Ziggler pokonał United States Championa Kofiego Kingstona w non-title matchu na tygodniówce "Raw" z 30 maja, wskutek czego otrzymał walkę o pas z Kingstonem na gali Capitol Punishment, którą Ziggler wygrał i zdobył tytuł pierwszy raz w karierze. Następnej nocy na "Raw", Kingston wykorzystał klauzulę rewanżową w two-out-of-three falls matchu i wygrał przez dyskwalifikację (Ziggler zachował tytuł). Jack Swagger zasugerował Guerrero, aby to jego menedżerowała zamiast Zigglera, wskutek czego na gali Night of Champions odbył się fatal four-way match o tytuł pomiędzy Zigglerem, Swaggerem, Alexem Rileyem i Johnem Morrisonem, z którego zwycięsko wyszedł Ziggler. 19 września na "Raw", Ziggler przegrał non-title match z Zackiem Ryderem, kiedy to gwiazda specjalna Hugh Jackman uderzył Zigglera podczas walki. Od tej samej nocy Guerrero zaczęła menedżerować Swaggera, który pomagał wygrywać walki Zigglerowi. Ziggler i Swagger nie zdobyli od Air Boom (Kingstona i Evana Bourne’a) ich tytułów WWE Tag Team Championship na galach Hell in a Cell i Vengeance, gdzie na Vengeance Ziggler obronił US Championship w walce z Ryderem. Ziggler ponownie obronił tytuł w walce z Morrisonem na gali Survivor Series, jednakże miesiąc później na stracił pas na rzecz Rydera.
26 grudnia na odcinku "Raw", Ziggler pokonał WWE Championa CM Punka po interwencji ze strony Johna Laurinaitisa i stał się pretendentem do jego tytułu. Na gali Royal Rumble przegrał z Punkiem o mistrzostwo. Miesiąc później na gali Elimination Chamber był częścią Elimination Chamber matchu o WWE Championship, jednakże został wyeliminowany jako drugi przez Chrisa Jericho. Nemeth stwierdził w wywiadzie z Kylem Edwardsem dla The Score Television Network, że przez udział w tym typie walki odniósł kilka pomniejszych kontuzji i jest mało chętny do brania udziału w Elimination Chamber matchach.
19 marca na "Raw" Ziggler i Swagger zostali ogłoszeni członkami zwycięskiej drużyny Laurinaitisa w 12-osobowym tag team matchu na WrestleManii XXVIII, zaś dzień po WrestleManii na "Raw" zarówno Ziggler jak i Swagger nie zdobyli United States Championship od Santino Marelli. W kwietniu rywalizował z Brodusem Clayem, z którym przegrał na gali Extreme Rules. W maju, Ziggler i Swagger przegrywali walki o tytuły tag team z Kofim Kingstonem i R-Truthem, przy czym Ziggler okazywał chęć odsunięcia się od Guerrero i Swaggera. 11 czerwca na odcinku "Raw", Ziggler pokonał The Great Khaliego, Swaggera i Christiana w fatal four-way elimination matchu stając się pretendentem do World Heavyweight Championship, jednakże na gali No Way Out przegrał z panującym mistrzem Sheamusem. 24 godziny później na tygodniówce "Raw", Guerrero zdecydowała się na walkę pomiędzy Zigglerem i Swaggerem; Ziggler wygrał pojedynek i Guerrero menedżerowała tylko niego. Ziggler ponownie zawalczył o światowy tytuł na "SmackDown" z 29 czerwca, jednakże uległ w walce z Sheamusem i Alberto Del Rio.
World Heavyweight Champion (2012–2013).
3 lipca na "SmackDown", Ziggler pokonał Alexa Rileya i zakwalifikował się o Money in the Bank ladder matchu o walizkę na tytuł World Heavyweight Championship. 13 lipca wraz z Zackiem Ryderem i Justinem Robertsem byli uczestnikami wypadku samochodowego podczas powrotu z Comic-Conu, jednakże żaden z nich nie odniósł obrażeń. Dwa dni później na gali Money in the Bank, Ziggler wygrał MitB ladder match i zdobył walizkę gwarantującą mu pojedynek o World Heavyweight Championship w dowolnym miejscu i czasie. Po gali pay-per-view rozpoczął rywalizację z Chrisem Jericho, któremu zarzucił, że nie jest już tak dobry jak dawniej, wskutek czego ten dwukrotnie zaatakował Zigglera i pokonał go na gali SummerSlam. Dobę później na "Raw", Ziggler pokonał Jericho w rewanżu i utrzymał walizkę Money in the Bank, a także poprzez zwycięstwo zawieszono kontrakt Jericho. Ziggler rozpoczął rywalizację z Randym Ortonem, przez którego posiadacz walizki nie mógł użyć jej na Sheamusie. Doprowadziło to do ich walki na gali Night of Champions, gdzie Orton wyszedł zwycięsko i zakończył rywalizację. Na gali Survivor Series, Ziggler był kapitanem swojej drużyny w 5-on-5 elimination tag team matchu przeciwko drużynie Micka Foleya, gdzie wygrał walkę przypinając Ortona jako ostatniego i stając się jedynym niewyeliminowanym uczestnikiem starcia.
Ziggler rozpoczął feud z Johnem Ceną, gdzie pomagał dowieść z Vickie Guerrero, iż Cenę i AJ Lee łączy romans. 16 grudnia na gali pokonał Cenę w ladder matchu i obronił walizkę Money in the Bank po interwencji ze strony Lee, która zdradziłą Cenę i pomogła zwyciężyć Zigglerowi. Następnej nocy na "Raw" podczas dyskusji pomiędzy Vickie i AJ, druga pocałowała Zigglera, po czym Guerrero zrezygnowała z menedżerowania Dolpha. Ziggler i Lee zmierzyli się z Ceną i Guerrero, jednakże pojedynek zakończył się dyskwalifikacją po tym jak Cenę zaatakował debiutujący Big E Langston, który rozpoczął współpracę z Dolphem i AJ Lee. Ziggler zakończył rywalizację z Ceną poprzez przegraną z nim na odcinkach "Raw" z 7 i 14 stycznia 2013. Wziął udział w Royal Rumble matchu jako pierwsza osoba wchodząca do ringu i przetrwał w nim pięćdziesiąt minut, po czym został wyeliminowany przez Sheamusa. Dzień później na "Raw", Ziggler i powracający Jericho zawalczyli z Team Hell No (Danielem Bryanem i Kanem) o WWE Tag Team Championship, lecz przegrali ów pojedynek. Po tym jak Ziggler i Langston pokonali Bryana i Kane’a w singlowych walkach, duo otrzymało szansę na walkę o tytuły tag-team na WrestleManii 29, lecz przegrali starcie.
24 godziny po WrestleManii na tygodniówce "Raw", Ziggler wykorzystał walizkę Money in the Bank na kontuzjowanym Alberto Del Rio i zdobył World Heavyweight Championship po raz drugi w karierze. Ziggler zaczął rywalizację zarówno z Del Rio, jak i Jackiem Swaggerem, lecz mistrz odniósł kontuzję wyłączającą go z obrony tytułu na gali Extreme Rules. Na gali odbyła się walka o miano pretendenta, którą wygrał Del Rio. 16 czerwca na gali Payback, Ziggler stracił tytuł na rzecz Del Rio. Podczas walki odbyła się podwójna zmiana charakterów postaci: Ziggler stał się protagonistą, zaś Del Rio antagonistą. 14 lipca na gali Money in the Bank, AJ spowodowała przegraną Zigglera w rewanżu o tytuł, gdzie zaatakowała Del Rio pasem mistrzowskim powodując dyskwalifikację. Następnej nocy na "Raw", Ziggler zakończył współpracę z AJ Lee, po czym ona i Langston zaatakowali Zigglera. Ziggler na krótko sprzymierzył się z Kaitlyn (rywalką Lee) i wspólnie pokonali AJ i Langstona w mixed tag team matchu na gali SummerSlam.
Intercontinental Champion (2013–2015).
Po gali SummerSlam, Ziggler i wiele innych gwiazd WWE opowiedziało się przeciwko Triple H i frakcji The Authority, przez którego Daniel Bryan stracił WWE Championship. We wrześniu na gali Night of Champions przegrał z Deanem Ambrosem o jego tytuł United States Championship. Ziggler również nie zdołał zdobyć Intercontinental Championship od Curtisa Axela na tygodniówce "Raw" z 11 listopada. 9 stycznia 2014 na odcinku "Superstars" odniósł kolejną kontuzję podczas walki z Rybackiem. Powrócił jako uczestnik Royal Rumble matchu, jednakże został wyeliminowany przez Romana Reignsa. W lutym otrzymał możliwość walki o Intercontinental Championship należący do Big E, jednakże ponownie nie pokonał mistrza. Na WrestleManii XXX wziął udział w 31-osobowym Andre the Giant Memorial Battle Royalu, gdzie został wyeliminowany przez Alberto Del Rio. 29 czerwca na gali Money in the Bank, Ziggler wziął udział w kolejnym Money in the Bank ladder matchu o walizkę na tytuł WWE World Heavyweight Championship, którą wygrał Seth Rollins.
Ziggler wziął udział w battle royalu o zwakowany Intercontinental Championship na gali Battleground z 20 lipca, aczkolwiek został jako ostatni wyeliminowany przez The Miza. Po tym jak Ziggler pokonał Miza w non-title matchu dobę później na odcinku "Raw", otrzymał szansę na rewanż na gali SummerSlam, na której pokonał Miza i stał się dwukrotnym posiadaczem tytułu. 24 godziny później na "Raw" obronił pas przeciwko Mizowi. We wrześniu na gali Night of Champions stracił pas na rzecz Miza, lecz dzień później na "Raw" odzyskał mistrzostwo. Ziggler obronił tytuł w walce z Cesaro 26 września na "SmackDown", trzy dni później w walce z Mizem i Cesaro na "Raw" oraz na gali Hell in a Cell w two-out-of-three falls matchu.
28 października 2014 na odcinku "Raw", Ziggler sprzymierzył się z dawnym rywalem Johnem Ceną i dołączył do jego drużyny w 5-on-5 elimination tag team matchu na galę Survivor Series. 10 listopada został zaatakowany przez powracającego Luke’a Harpera, któremu tydzień później Authority przyznało walkę z Zigglerem o tytuł Intercontinental. Harper zdobył tytuł, tym samym kończąc trzecie panowanie Zigglera przy 56 dniach.
Na gali Survivor Series, Ziggler ponownie stał się jedyną niewyeliminowaną osobą w walce i dał zwycięstwo drużynie Johna Ceny po interwencji ze strony Stinga. Dodatkową stypulacją walki było to, iż jeśli drużyna Ceny wygra, to Authority zostanie rozwiązane. W grudniu na gali pokonał Harpera w ladder matchu i czwarty raz zdobył Intercontinental Championship. 5 stycznia 2015 na odcinku "Raw", przywrócone Authority zmusiło Zigglera do obrony jego tytułu w walce z Bad News Barrettem w zwykłej walce oraz później w two-out-of-three falls matchu, który wygrał pretendent i zabrał tytuł Zigglerowi. Pod koniec show, Ziggler, Ryback i Erick Rowan zostali (według scenariusza) zwolnieni z WWE.
Dwa tygodnie później na "Raw", trójka została przywrócona do pracy po tym jak Cena pokonał Setha Rollinsa. Ziggler wystąpił w 2015 Royal Rumble matchu jako trzydziesty uczestnik, lecz został szybko wyeliminowany przez Big Showa i Kane’a. Na gali Fastlane, Ziggler, Rowan i Ryback przegrali z Rollinsem, Showem i Kanem w sześcioosobowym tag team matchu. Na WrestleManii 31 był członkiem siedmioosobowego ladder matchu o Intercontinental Championship, który wygrał Daniel Bryan.
Różne rywalizacje (2015–2016).
Po przegraniu walki o Intercontinental Championship z Danielem Bryanem na "Raw" po WrestleManii 31, Ziggler i Bryan zostali zaatakowani przez powracającego Sheamusa. Sheamus wyzwał Zigglera do Kiss My Arse matchu na gali Extreme Rules, który Ziggler wygrał, jednakże to Sheamus zmusił Zigglera do pocałowania jego pośladków. Ziggler przegrał w rewanżu z Sheamusem na gali Payback. Ziggler wziął udział w Elimination Chamber matchu o zwakowany Intercontinental Championship na gali Elimination Chamber, który wygrał Ryback. W czerwcu wziął udział w walce o walizkę Money in the Bank, którą wygrał Sheamus. 4 lipca na gali The Beast in the East w Japonii, Ziggler i John Cena pokonali Kinga Barretta i Kane’a w walce wieczoru.
Ziggler został dołączony do scenariusza związanego z romansem z Laną, byłą menedżerką Ruseva, kiedy to pocałowała go na tygodniówce "Raw" z 25 maja i serwowała jako jego valet. W czerwcu rozpoczęli rywalizację z Rusevem oraz Summer Rae, która stała się jego menedżerką. Ziggler odniósł kontuzję (według scenariusza), dzięki czemu wrestler mógł zrobić przerwę od występów i uczestniczyć na planie filmu "6:42". Ziggler zawalczył z Rusevem na gali SummerSlam, co zakończyło się podwójnym wyliczeniem pozaringowym po interwencji ze strony Lany i Rae. Ziggler pokonał Ruseva w rewanżu we wrześniu na gali Night of Champions. Scenariusz zakończono 11 października, kiedy to portal "TMZ" podał informację o prawdziwych zaręczynach Ruseva i Lany, wskutek czego ta powróciła do menedżerowania przyszłego męża. Następnej nocy na "Raw", Ziggler nie zdołał pokonać Johna Cenę o jego United States Championship.
22 października na odcinku "SmackDown" zaczął krótką rywalizację z debiutującym w głównym rosterze Tylerem Breezem, który sprzymierzył się z Summer Rae i zaatakował Zigglera po jednej z jego walk. W międzyczasie wziął udział w turnieju o zawieszony WWE World Heavyweight Championship, gdzie pokonał The Miza w pierwszej rundzie, lecz w ćwierćfinale został przegrał z Deanem Ambrosem. Ziggler przegrał z Breezem na gali Survivor Series. Dołączył do 2016 Royal Rumble matchu jako 28. uczestnik, lecz wyeliminował go ostateczny zwycięzca Triple H. 15 lutego na "Raw" wziął udział w fatal five-way matchu o Intercontinental Championship, w którym Kevin Owens zdobył tytuł po przypięciu Breeze'a. Na gali Fastlane przegrał walkę z Owensem o tytuł. W kolejnych tygodniach zaostrzył konflikt z grupą The Authority, gdzie 14 marca na odcinku "Raw" zawalczył z Triple H’em o możliwość wyboru dowolnego rywala (prócz Triple H’a) na WrestleManii 32; Ziggler przegrał pojedynek. Na WrestleManii wziął udział w siedmioosobowym ladder matchu o Intercontinental Championship, który wygrał Zack Ryder.
Po WrestleManii rozpoczął kwartalną rywalizację z Baronem Corbinem, którego pokonał podczas pre-show gali Payback. Duo zawalczyło ze sobą w no disqualification matchu na gali Extreme Rules, gdzie tym razem Corbin wyszedł zwycięsko. 23 maja na "Raw" wyzwał Corbina do klasycznej zapaśniczej walki na przyszłotygodniowy odcinek, jednakże w pierwszej minucie walki został zdyskwalifikowany po kopnięciu w krocze rywala. Rywalizacja zakończyła się trzecim pojedynkiem na gali Money in the Bank, który wygrał Corbin.
SmackDown (od 2016).
19 lipca podczas WWE draftu, Ziggler został przeniesiony do brandu SmackDown. 26 lipca na odcinku "SmackDown" wygrał six-pack challenge z Johnem Ceną, Brayem Wyattem, Baronem Corbinem, AJ Stylesem i Apollo Crewsem o miano pretendenta do tytułu WWE World Championship dzierżonego przez Deana Ambrose’a. 2 sierpnia na "SmackDown" obronił miano pretendenta w walce z Wyattem. 21 sierpnia na gali SummerSlam przegrał z Ambrosem o tytuł. Dwa dni później na "SmackDown" zawalczył ze Stylesem w dodatkowym warunkiem, iż jeśli Ziggler wygra, zostanie dołączony do walki wieczoru gali Backlash o tytuł, lecz ostatecznie przegrał pojedynek. Na gali Backlash przegrał z The Mizem o jego Intercontinental Championship po tym jak żona Miza Maryse spryskała twarz Zigglera nieznaną cieczą i spowodowała jego przegraną. Po kolejnych przegranych z Mizem, Ziggler wyzwał Miza do ostatecznej walki o tytuł na gali No Mercy, gdzie postawił swoją karierę na szali w razie przegranej. 4 października na "SmackDown" podczas segmentu "MizTV", gospodarz przedstawił byłych członków grupy The Spirit Squad Kenny’ego i Mikeya, którzy ostatecznie zaatakowali Zigglera. Na gali No Mercy, Ziggler pokonał Miza i zdobył po raz piąty tytuł IC pomimo interwencji ze strony Maryse i Spirit Squad.
1 listopada na "SmackDown" po pokonaniu Curta Hawkinsa, Ziggler wyzwał dowolnego członka rosteru "Raw" do walki o jego tytuł na gali Survivor Series, którym okazał się Sami Zayn. Przed Survivor Series, Ziggler stracił tytuł na rzecz Miza podczas 900. odcinka "SmackDown". Na gali przegrał z Mizem o tytuł w ladder matchu, tym samym kończąc ich rywalizację. 13 grudnia na "SmackDown" przypiął Deana Ambrose’a w fatal four-way elimination matchu stając się pretendentem do WWE Championship należącego do Stylesa. 27 grudnia na "SmackDown" odbył się triple threat match o tytuł pomiędzy Zigglerem, Baronem Corbinem i Stylesem, w którym mistrz obronił tytuł. 3 stycznia 2017 na odcinku "SmackDown" po przegranej z Corbinem w singlowym meczu, Ziggler stał się antagonistą po raz pierwszy od 2013, gdzie zaatakował Kalisto w ringu oraz pobił się z Apollo Crewsem na zapleczu. Dwa tygodnie później gościł w segmencie „King’s Court” prowadzonym przez Jerry’ego „The King” Lawlera, w którym przypomniał mu o zawale serca po walce z Zigglerem, po czym na koniec segmentu kopnął gospodarza w klatkę piersiową. Na gali Royal Rumble wziął udział w Royal Rumble matchu jako 24. uczestnik, lecz został wyeliminowany przez Brocka Lesnara. Dwa tygodnie później na gali Elimination Chamber przegrał z Crewsem i Kalisto w 2-on-1 handicap matchu.
Inne media.
Nemeth wraz z Marią Kanellis i Eve Torres pojawili się na odcinku teleturnieju "Grasz czy nie grasz" z 3 listopada 2009. Wystąpił również w talk-show "Lopez Tonight" w dniu 9 sierpnia 2010. Nemeth regularnie występował w internetowym show wrestlera WWE Zacka Rydera pt. "Z! True Long Island Story", gdzie prowadził swoją część show o nazwie „Ask Z Heel”. Show zakończono produkować 11 stycznia 2013.
Ziggler był częścią ośmiu gier video federacji WWE. Jego postać zadebiutowała w grze "WWE SmackDown vs Raw 2010", po czym wystąpił w każdej kolejnej corocznej części aż do najnowszego "WWE 2K17".
Życie prywatne.
Nemeth stał się fanem profesjonalnego wrestling już w wieku pięciu lat, po czym zdecydował się dołączyć do tego biznesu w wieku 12 lat. Jego młodszy brat Ryan był również profesjonalnym wrestlerem, który pracował w WWE i był przydzielony do rozwojówki NXT pod pseudonimem Briley Pierce. Mają też młodszego brata o imieniu Donald (przydomek „Donny”), który jest podejrzany o morderstwo popełnione w 2016.
Ziggler spotykał się z komediantką Amy Schumer. W 2013 i 2014 zmienił partnerkę na Nikki Bellę, zaś od 2015 jest w związku z wrestlerką WWE Daną Brooke. Nemeth jest absolwentem Kent State University. Przed dołączeniem do WWE żył w Phoenix w Arizonie, gdzie studiował prawo w Arizona State University.
Nemeth jest bliskim przyjacielem z obecnym wrestlerem WWE Michaelem Brendlim, z którym mieszkał na Florydzie do 2008.
Wyjawił podczas wywiadu z Coltem Cabaną, iż przyjął imię „Dolph” po pradziadku, zaś nazwisko „Ziggler” wymyślił jego przyjaciel.

</doc>
<doc id="1570394" url="https://pl.wikipedia.org/wiki?curid=1570394" title="Arru">
Arru



</doc>
<doc id="1570396" url="https://pl.wikipedia.org/wiki?curid=1570396" title="C.J. Hunter">
C.J. Hunter

C.J. Hunter, właśc. Cottrell J. Hunter III (ur. 14 grudnia 1968 w Waszyngtonie, zm. 28 listopada 2021) – amerykański lekkoatleta, kulomiot.
Sukcesy.
W 1998 ożenił się z Marion Jones, rozwiódł się z nią w 2002 po aferze dopingowej z ich udziałem.

</doc>
<doc id="1570397" url="https://pl.wikipedia.org/wiki?curid=1570397" title="Pływająca wyspa">
Pływająca wyspa

Pływająca wyspa – twór powstały przeważnie na zarastających jeziorach. W zanikającym akwenie na skutek zamulania i zarastania części obumarłych roślin opadają na dno, wypełniając misę jeziora osadami gytii i torfu. Może to prowadzić do powstania pływających wysp, które porośnięte roślinnością poruszają się po lustrze wody. Przeważnie z biegiem czasu akwen zarasta jeszcze bardziej przeradzając się w bagno.
W Indiach nazywa się je Phumdi. Są szczególnie liczne na największym słodkowodnym jeziorze tego kraju, Loktak.

</doc>
<doc id="1570398" url="https://pl.wikipedia.org/wiki?curid=1570398" title="Suchy Wierch (Giewont)">
Suchy Wierch (Giewont)

Suchy Wierch (1539 m) – szczyt reglowy w polskich Tatrach Zachodnich, wznoszący się w grzbiecie oddzielającym Dolinę Strążyską na zachodzie od Doliny Białego na wschodzie. W grzbiecie tym znajduje się pomiędzy Niżnią Suchą Przełęczą (1508 m) i Czerwoną Przełęczą (1301 m). We wschodnich jego stokach brak jakichkolwiek grzbietów czy grzęd, natomiast w zachodnim kierunku od jego wierzchołka odchodzi Koński Grzbiet oddzielający Jeleni Żleb (po południowej stronie) od Sarniego Żlebu (po północnej stronie).
Partie szczytowe to bezleśny, miejscami porośnięty kosodrzewiną, postrzępiony grzebień skalny. Na południe opada on stromo do grani ze skalnymi turniczkami zwanymi Klasztory. Grzbiet biegnący od wierzchołka na północ, ku Czerwonej Przełęczy, jest w przeważającej części szeroki i zalesiony. Na Suchy Wierch nie prowadzą żadne szlaki turystyczne, nie znajduje się on również na obszarze udostępnionym dla uprawiania taternictwa. W całym jego masywie nie ma też żadnych ścieżek, a przejście jest trudne z powodu gęstych lasów, wiatrołomów, bujnej kosodrzewiny i niespodziewanie występujących trudności skalnych. W niektórych miejscach masywu zachowały się jeszcze rzadko spotykane zbiorowiska roślinne. Bardzo dawno temu istniał czerwono znakowany szlak z Suchego Wierchu na Wielką Rówień, nie ma jednak już po nim żadnego śladu.
Z rzadkich w Polsce gatunków roślin potwierdzono na Suchym Wierchu występowanie jarząba nieszpułkowego i storczyka drobnokwiatowego.

</doc>
<doc id="1570400" url="https://pl.wikipedia.org/wiki?curid=1570400" title="Jerzy Feldman">
Jerzy Feldman

Jerzy Feldman (ur. 16 marca 1927 w Grudziądzu, zm. 27 stycznia 2004 tamże) – polski artysta malarz.
Ojciec, Tyburcjusz Feldman, był wachmistrzem żandarmerii i instruktorem w Centrum Wyszkolenia Żandarmerii. W 1954 rozpoczął studia na Wydziale Sztuk Pięknych UMK w Toruniu, w następnym roku przeniósł się na Akademię Sztuk Pięknych w Krakowie. 1960 otrzymał dyplom z malarstwa w pracowni Zbigniewa Pronaszki i rozpoczął pracę w Dziale Sztuki Muzeum w Grudziądzu. 1961-1965 zatrudniony w Domu Kultury Dzieci i Młodzieży. Współtwórca grupy artystycznej "Gromada Grudziąż". W latach 1965-1979 był dyrektorem muzeum. M.in. w tym okresie muzeum zyskało zaadaptowany spichrz, w którym w 1974 umieszczono sale wystawowe Działu Historii, pracownie naukowe i magazyny, przekształcono układ wnętrz gmachu głównego, pozyskano i pomyślnie zaadaptowano kolejne spichrze. Wzrosła liczbać pracowników i rozwinęła się działalność ekspozycyjna i publicystyczna. Jego następcą został Ryszard Boguwolski.
W latach 1979-1989 był Miejskim Konserwatorem Zabytków w Grudziądzu, w tym czasie prowadzono m.in. prace restauratorskie murów miejskich, spichrzów, Pałacu Opatek i ratusza. 
Członek ZPAP. Wystawy indywidualne jego twórczości odbywały się w Grudziądzu (m.in. retrospektywna 1998), Brodnicy, Bydgoszczy, Kołobrzegu i Toruniu, uczestniczył w wystawach zbiorowych w kraju i zagranicą. W jego twórczości niejednokrotnie pojawiały się motywy grudziądzkie.
Spoczywa na cmentarzu przy ul. Cmentarnej.

</doc>
<doc id="1570401" url="https://pl.wikipedia.org/wiki?curid=1570401" title="Cottrell J. Hunter">
Cottrell J. Hunter



</doc>
<doc id="1570404" url="https://pl.wikipedia.org/wiki?curid=1570404" title="Nikopoł">
Nikopoł



</doc>
<doc id="1570406" url="https://pl.wikipedia.org/wiki?curid=1570406" title="Agroekosystem">
Agroekosystem

Agroekosystem - najbardziej zantropogenizowany układ ekologiczny poddany stałemu działaniu agrotechnicznemu człowieka. Różni się on od ekosystemów naturalnych tym, że wśród producentów główną rolę spełniają rośliny uprawne, głównymi konsumentami są człowiek i zwierzęta gospodarskie, inni zaś naturalni makrokonsumenci są w miarę możliwości eliminowani. Czynniki abiotyczne podlegają w agroekosystemie silnej ingerencji człowieka (nawożenie, stosowanie pestycydów, nawadnianie itp.), w konsekwencji czego zachodzą też zmiany w składzie i liczebności destruentów. Agroekosystem, dzięki uprawie roli, nawożeniu, nawadnianiu, corocznemu obsiewaniu uszlachetnionymi gatunkami roślin uprawnych, pielęgnowaniu i ochronie przed agrofagami, jest najwydajniejszym ekosystemem. Człowiek, dążąc do zwiększania plonów, upraszcza środowisko (zakładanie monokultur) i zmienia skomplikowane powiązania żywieniowe na krótkie łańcuchy pokarmowe, co znacznie obniża stabilność agroekosystemu.

</doc>
<doc id="1570408" url="https://pl.wikipedia.org/wiki?curid=1570408" title="Johann Balthasar Neumann">
Johann Balthasar Neumann



</doc>
<doc id="1570409" url="https://pl.wikipedia.org/wiki?curid=1570409" title="Chavo Guerrero Jr.">
Chavo Guerrero Jr.

 
Salvador Guerrero IV, znany jako "Chavo Guerrero" i "Chavo Guerrero Jr." (ur. 20 października 1970) – amerykański wrestler. Występował w World Wrestling Entertainment (WWE). Był mentorem Darrena Younga w 5 sezonie NXT. Dnia 25 czerwca 2011 poprosił o rozwiązanie kontraktu z WWE i rozstał się z tą federacją. Następnie wrestler pracował dla federacji Total Nonstop Action i posiadał pasy tag team'owe z Hernandez'em. Obecnie Chavo pracuje w Lucha Underground, gdzie zdobył mistrzostwo Gift of The Gods.
Osiągnięcia.
World Championship Wrestling
World Wrestling Entertainment
Wrestling Observer Newsletter awards
Total Nonstop Action
Lucha Underground

</doc>
<doc id="1570411" url="https://pl.wikipedia.org/wiki?curid=1570411" title="Andrzej Stepaniuk">
Andrzej Stepaniuk

Andrzej Stepaniuk (ur. 1963 r. w Bielsku Podlaskim) – burmistrz miasta Bielsk Podlaski od 1994 do 2002 roku, Przewodniczący Rady Miasta Bielsk Podlaski w latach 2006−2010. 
Od 2004 roku dyrektor II Liceum Ogólnokształcącego im. Bronisława Taraszkiewicza w Bielsku Podlaskim z białoruskim językiem nauczania. Z wykształcenia nauczyciel języka białoruskiego.

</doc>
<doc id="1570413" url="https://pl.wikipedia.org/wiki?curid=1570413" title="Nikopol">
Nikopol



</doc>
<doc id="1570414" url="https://pl.wikipedia.org/wiki?curid=1570414" title="Sándor Kőrösi Csoma">
Sándor Kőrösi Csoma

Sándor Kőrösi Csoma (znany również jako Aleksander Csoma de Kőrös, ur. 27 marca 1784 w Kőrös, Siedmiogród, zm. 11 kwietnia 1842 w Dardżyling, Indie) – węgierski badacz, orientalista i podróżnik, pionier tybetologii i autor pierwszych prac na temat języka tybetańskiego. 
Życiorys.
W 1819 r. wyruszył pieszo w podróż na wschód w poszukiwaniu praojczyzny Węgrów, która zawiodła go w Himalaje do kraju Ladakh. Tam spędził w klasztorach siedem lat, studiując język, religię, pisma i obrzędy buddyzmu tybetańskiego. W 1834 r. ukazał się drukiem w Kalkucie jego słownik tybetańsko-angielski, a następnie gramatyka języka tybetańskiego.

</doc>
<doc id="1570416" url="https://pl.wikipedia.org/wiki?curid=1570416" title="Czerwen Briag">
Czerwen Briag



</doc>
<doc id="1570417" url="https://pl.wikipedia.org/wiki?curid=1570417" title="Ivan Mikloš">
Ivan Mikloš

Ivan Mikloš (ur. 2 czerwca 1960 w Svidníku) – słowacki polityk i ekonomista rusińskiego pochodzenia, deputowany, minister prywatyzacji (1991–1992), wicepremier w latach 1998–2002, minister transportu w 2002, wicepremier i minister finansów w latach 2002–2006, od 2010 do 2012 wicepremier i minister finansów.
Życiorys.
Ivan Mikloš w latach 1979–1983 studiował ekonomię na Uniwersytecie Ekonomicznym w Bratysławie. Po studiach, od 1983 do 1987, był asystentem, a następnie starszym asystentem (1987–1990) na Uniwersytecie Ekonomicznym w Bratysławie. W 1990 został doradcą wicepremiera ds. reform gospodarczych. Od 1990 do 1991 pełnił funkcję dyrektora Departamentu Polityki Gospodarczej i Społecznej w urzędzie premiera.
Od maja 1991 do czerwca 1992 Ivan Mikloš zajmował stanowisko ministra prywatyzacji w gabinecie premiera Federalnej Republiki Słowacji Jána Čarnogurskyego. Po 1992 na kilka lat wycofał się z polityki. Od 1992 do 1998 był dyrektorem ekonomicznego think-tanku M.E.S.A. 10. W 1993 odbywał studia w London School of Economics w Wielkiej Brytanii. W latach 1994–1998 wykładał na Uniwersytecie Trnawskim.
Od 1993 do 2000 był członkiem Partii Demokratycznej, w 1994 pełnił funkcję jej przewodniczącego. Partia ta poszła do wyborów we wrześniu 1998 w ramach Słowackiej Koalicji Demokratycznej z czterema innymi ugrupowaniami, sojusz ten w wyniku wyborów przejął. W październiku 1998 Ivan Mikloš objął stanowisko wicepremiera i ministra gospodarki w gabinecie nowego premiera Mikuláša Dzurindy i zajmował je przez całą czteroletnią kadencję. W 2002 pełnił przez kilka miesięcy również funkcję ministra transportu, poczty i telekomunikacji.
W 2001 wstąpił do utworzonej Słowackiej Unii Chrześcijańskiej i Demokratycznej (SDKÚ). W listopadzie 2002 został wybrany na jej wiceprzewodniczącego ds. gospodarki i edukacji. W wyborach w 2002 partia ta zajęła drugie miejsce (Ivan Mikloš uzyskał mandat poselski), po czym współtworzyła kolejną koalicję rządową. W październiku 2002 Ivan Mikloš objął stanowisko wicepremiera i ministra finansów w drugim gabinecie Mikuláša Dzurindy i zajmował je przez całą kadencję, tj. do lipca 2006.
W wyniku wyborów parlamentarnych z 2006 Ivan Mikloš ponownie dostał się do Rady Narodowej z ramienia SDKÚ-DS. Zasiadł w niej w Komitecie ds. Finansów, Budżetu i Waluty. W 2010 został wybrany na kolejną kadencję. W lipcu 2010 objął funkcję wicepremiera i ministra finansów w rządzie Ivety Radičovej. W 2012 po raz kolejny uzyskał mandat poselski. W kwietniu tegoż roku zakończył pełnienie funkcji rządowych.
W kwietniu 2016 mianowany współprzewodniczącym – wraz z Leszkiem Balcerowiczem – grupy doradców strategicznych do spraw reform na Ukrainie.

</doc>
<doc id="1570419" url="https://pl.wikipedia.org/wiki?curid=1570419" title="Ivan Miklos">
Ivan Miklos



</doc>
<doc id="1570420" url="https://pl.wikipedia.org/wiki?curid=1570420" title="Sandor Korosi Csoma">
Sandor Korosi Csoma



</doc>
<doc id="1570421" url="https://pl.wikipedia.org/wiki?curid=1570421" title="Stanisława Perzanowska">
Stanisława Perzanowska

Stanisława Perzanowska, właśc. Stanisława Perzanowska-Chmielewska (ur. 2 lipca 1898 w Warszawie, zm. 24 maja 1982 tamże) – polska aktorka, reżyser teatralny i pedagog.
Życiorys.
Córka Wincentego. Około 1914 była słuchaczką Szkoły Aplikacyjnej w Warszawie, następnie naukę zawodu aktorskiego kontynuowała w Warszawskiej Szkole Dramatycznej (1918–1919). Na scenie teatralnej zadebiutowała w teatrze Reduta tuż po ukończeniu Warszawskiej Szkoły Dramatycznej i do wybuchu wojny grała i reżyserowała w teatrach krakowskich, warszawskich i wileńskich, m.in. w Teatrze Ateneum i Teatrze Polskim w Wilnie.
W czasie II wojny światowej występowała i reżyserowała najpierw w Polskim Teatrze Dramatycznym w Wilnie (1939–1941), a następnie w teatrach jawnych Warszawy i Krakowa. W Warszawie działała także jako reżyserka teatralna, pracując m.in. w jawnym teatrze Komedia oraz w teatrze Małych Form „Miniatury”. Prowadziła też kabaret w „Ziemiańskiej”.
Po wojnie przez 3 lata nie mogła występować na stołecznych scenach w wyniku zarzutów dotyczących pracy w jawnych teatrach w okresie okupacji niemieckiej. 
Występowała i reżyserowała w Teatrze Śląskim w Katowicach (1945–1946), Teatrze Syrena w Łodzi (1946–1947), Teatrze Nowym w Warszawie (1947–1949), Teatrze Placówka (1948), Teatrze Narodowym w Warszawie (1949–1957) i Teatrze Współczesnym w Warszawie (1955–1968). 
Wśród wielu ról teatralnych zagrała m.in. Ulitę w "Lesie" Aleksandra Ostrowskiego, Walentową w "Karykaturach" Jana Kisielewskiego, panią Pernele w reżyserowanym przez siebie "Świętoszku" Moliera, panią Desmermortes w "Zaproszeniu do zamku" Jeana Anouilha czy Anfisę w "Trzech siostrach" Antona Czechowa.
Radiosłuchaczom zapadła w pamięci jako Helena Matysiakowa w radiowej powieści "Matysiakowie". Za kreację aktorską w tej powieści radiowej otrzymała (pośmiertnie) Nagrodę Przewodniczącego Komitetu ds. Radia i TV I stopnia (1982). W swojej karierze wystąpiła także w kilku filmach, przed kamerą debiutowała jeszcze przed II wojną światową. Do 1968 roku była wykładowcą warszawskiej PWST.
Zmarła w 1982 roku i została pochowana na cmentarzu Bródnowskim w Warszawie (kwatera 37B-5-28).
Filmografia.
Źródło.
Zycie prywatne.
Jej mężem był aktor Zygmunt Chmielewski. 

</doc>
<doc id="1570424" url="https://pl.wikipedia.org/wiki?curid=1570424" title="Dusan Caplovic">
Dusan Caplovic



</doc>
<doc id="1570425" url="https://pl.wikipedia.org/wiki?curid=1570425" title="Robert Kalinak">
Robert Kalinak



</doc>
<doc id="1570427" url="https://pl.wikipedia.org/wiki?curid=1570427" title="Achtopoł">
Achtopoł



</doc>
<doc id="1570428" url="https://pl.wikipedia.org/wiki?curid=1570428" title="Grodzisko (Wodzisław Śląski)">
Grodzisko (Wodzisław Śląski)

Grodzisko (niem. "Alt Loslau, Alte Schloss - Gemeinde") – las i wzgórze w Wodzisławiu Śląskim w dzielnicy Stare Miasto, historyczna część Wodzisławia Śląskiego. Prawdopodobnie tam był lokowany Wodzisław przed 1257 rokiem. 
Na Grodzisku mieści się Baszta Rycerska z 1867 wybudowana przez Edwarda Braunsa - ówczesnego właściciela Dominium Wodzisławskiego. W 1932 roku zelektryfikowano Grodzisko przez Gminę Marklowice na prośbę mieszkańców i magistratu wodzisławskiego. Po zakończeniu II wojny światowej wschodnia mniejsza część obszaru Grodziska, została włączona do gminy Marklowice i stała się jej dzielnicą, pozostawiając w Wodzisławiu część zachodnią z wzniesieniem, lasem i Wieżą Romantyczną. Nieopodal w lesie miejskim znajduje się zbiornik wodny i kąpielisko Balaton.

</doc>
<doc id="1570430" url="https://pl.wikipedia.org/wiki?curid=1570430" title="Tadeusz Willan">
Tadeusz Willan

Tadeusz Siegfried Willan (ur. 15 października 1932 w Krutyni, zm. 17 kwietnia 2018 w Olsztynie) – mazurski pisarz, dziennikarz i działacz społeczny, założyciel oraz redaktor naczelny „Masurische Storchenpost”, przewodniczący Stowarzyszenia Mazurskiego.
Życiorys.
Pracę dziennikarza rozpoczynał w „Sztandarze Młodych” oraz warszawskiej i krakowskiej prasie wojskowej. W 1954 uzyskał zatrudnienie w „Gazecie Olsztyńskiej”, gdzie pracował do 1977. Od tego czasu przez trzynaście lat stał na czele redakcji czasopisma „Warmia i Mazury”. W 1978 ukończył studia na Wydziale Dziennikarstwa i Nauk Politycznych Uniwersytetu Warszawskiego.
Opublikował liczne reportaże o tematyce mazurskiej (ich zbiór pod tytułem "Nienawiść i pajda chleba" wydano w 1968 nakładem Wydawnictwa Pojezierze), powieści oraz tłumaczenia. Był autorem kilkunastu baśni mazurskich – część z nich ukazała się w wydanym w 1969 "Nowym kiermaszu bajek".
W 1979 opublikował w Wydawnictwie Pojezierze reportaż historyczny "Droga przez morze", ukazujący tragiczną ewakuację ludności cywilnej z Prus Wschodnich na przełomie lat 1944 i 1945. Była to jedna z pierwszych publikacji w powojennej Polsce naświetlająca dramat wypędzeń i przymusowych przesiedleń.
U progu transformacji ustrojowej związał się z mniejszością niemiecką na Mazurach, zostając redaktorem odpowiedzialnym miesięcznika „Masurische Storchenpost” (pol. „Mazurska Poczta Bociania”). Założył oraz stał na czele Stowarzyszenia Mazurskiego.
Od 1954 pozostawał członkiem Stowarzyszenia Dziennikarzy Polskich. Został członkiem Stowarzyszenia Dziennikarzy Rzeczypospolitej Polskiej, gdzie pełnił rolę m.in. członka zarządu oddziału i rzecznika dyscyplinarnego. W 2000 został przewodniczącym oddziału warmińsko-mazurskiego SDRP.
Został odznaczony Krzyżem Kawalerskim (1969) oraz Oficerskim (1978) Orderu Odrodzenia Polski. W 2014 otrzymał Krzyżem Zasługi na wstędze Orderu Zasługi Republiki Federalnej Niemiec.
Zmarł 17 kwietnia 2018 w Olsztynie. 20 kwietnia 2018 po nabożeństwie pogrzebowym w kościele ewangelickim w Mrągowie, został pochowany na cmentarzu w Krutyni.

</doc>
<doc id="1570432" url="https://pl.wikipedia.org/wiki?curid=1570432" title="Deszcz nawalny">
Deszcz nawalny

Deszcz nawalny (oberwanie chmury) – krótkotrwały deszcz o dużym natężeniu, którego czas trwania waha się od kilku do kilkudziesięciu minut w warunkach klimatu umiarkowanego. Łączna suma opadu może przekraczać wtedy 100 mm. Występuje tylko w okresie letnim i na ogół jest związany z niewielkim obszarem.
Często właśnie takie opady są przyczyną lokalnych powodzi zwanych powodziami błyskawicznymi.

</doc>
<doc id="1570433" url="https://pl.wikipedia.org/wiki?curid=1570433" title="Borze (gmina)">
Borze (gmina)

Borze – dawna gmina wiejska istniejąca do 28 września 1954 roku w woj. lubelskim/warszawskim. Siedzibą władz gminy było początkowo Borze (obecnie wieś nie istnieje), a następnie Roguszyn Stary
Gmina Borze jest wymieniona jako jedna z 16 gmin wiejskich powiatu węgrowskiego guberni siedleckiej.
W 1919 roku gmina weszła w skład woj. lubelskiego. 1 kwietnia 1939 roku gmina wraz z całym powiatem węgrowskim została przeniesiona do woj. warszawskiego.
Po wojnie gmina zachowała przynależność administracyjną.
1 lipca 1948 do gminy Borze przyłączono gromadę Pniewnik z gminy Strachówka w powiecie radzymińskim.
1 lipca 1952 do gminy Borze przyłączono kolejne siedem gromad z gminy Strachówka w powiecie radzymińskim: Adampol, Jaczewek, Marysin, Modecin, Radoszyna, Wiktoria i Zakrzew. Po zmianach tych, według stanu na 1 lipca 1952 roku gmina Borze składała się z 28 gromad.
1 września 1952 do gminy Borze przyłączono gromady Połazie i Wielądki ze gminy Jaczew oraz gromady Czerwonka Folwark i Czerwonka Wieś z gminy Ossówno, natomiast z gminy Borze do gminy Ossówno włączono gromady Krypy i Strupiechów. Ponadto z części gmin Borze (gromady Połazie Świętochowskie, Świętochów Nowy, Świętochów Stary, Trawy oraz przyłączone dwa miesiące wcześniej gromady Adampol, Jaczewek, Marysin, Modecin, Radoszyna i Wiktoria) oraz z części gmin Korytnica i Jaczew utworzono nową gminę Trawy.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku gdy reaktywowano gminy.

</doc>
<doc id="1570435" url="https://pl.wikipedia.org/wiki?curid=1570435" title="Giovanni Mingazzini">
Giovanni Mingazzini

Giovanni Mingazzini (ur. 15 lutego 1859 w Ankonie, zm. 3 grudnia 1929 w Rzymie) – włoski lekarz neuropatolog, neuroanatom i psychiatra. 
Życiorys.
Studiował medycynę w Rzymie, po studiach pracował w Instituto di Fisiologica u Jacoba Molesschotta; w 1883 roku został asystentem von Guddena w Monachium, i prowadził badania neuroanatomiczne. Później uczył się u Oppenheima w Berlinie. Od 1891 roku dyrektor laboratorium anatomopatologicznego w Rzymie, w 1895 roku profesor nadzwyczajny neuropatologii. Od 1905 roku dyrektor zakładu dla psychicznie chorych Maria della Pietá w Rzymie. W 1921 roku profesor nadzwyczajny psychiatrii. Zmarł na zawał serca 3 grudnia 1929. 
Dorobek naukowy.
Prace anatomiczne Mingazziniego koncentrowały się na funkcji jądra soczewkowatego i jego połączeń z zakrętem dolnym czołowym. 

</doc>
<doc id="1570436" url="https://pl.wikipedia.org/wiki?curid=1570436" title="Giovanni Conti da Anagni">
Giovanni Conti da Anagni

Giovanni Conti da Anagni (zm. 1196) – włoski kardynał.
Życiorys.
Pochodził z Anagni. Nominację kardynalską otrzymał od papieża Hadriana IV prawdopodobnie pod koniec jego pontyfikatu, gdyż po raz pierwszy występuje jako kardynał wśród uczestników papieskiej elekcji we wrześniu 1159, która zakończyła się podwójnym wyborem Aleksandra III i antypapieża Wiktora IV. Giovanni udzielił poparcia temu pierwszemu i w następnych latach służył jako jego legat w Lombardii (1160), na Węgrzech (1163/64), Niemczech (1183 i 1186/7) oraz we Francji i Anglii (1189). Podpisywał bulle papieskie między 21 grudnia 1160 a 22 marca 1196. Latem 1190 roku został biskupem Palestriny.

</doc>
<doc id="1570439" url="https://pl.wikipedia.org/wiki?curid=1570439" title="Kriton">
Kriton

Kriton (gr. ) – dialog Platona przedstawiający rozmowę pomiędzy filozofem Sokratesem, oczekującym w więzieniu na wykonanie wyroku kary śmierci, a jego przyjacielem Kritonem, który odwiedza go, aby zaproponować mu ucieczkę. "Kriton" jest kontynuacją dzieła "Obrona Sokratesa", w którym Platon przedstawił proces Sokratesa zakończony skazaniem filozofa na śmierć.
Uwięzienie Sokratesa.
Sokrates nie został stracony bezpośrednio po wydaniu wyroku (proces miał miejsce w 399 r. p.n.e.), ponieważ właśnie wtedy na wyspę Delos odpływała doroczna uroczysta procesja do Apollina. Prawo zakazywało, podczas nieobecności statku, którym płynęła procesja (i którym według tradycji Tezeusz płynął na Kretę, aby zabić Minotaura), w mieście wykonywać wyroki śmierci. Egzekucję odroczono więc o około 30 dni, do spodziewanego powrotu statku.
W tym czasie wielu przyjaciół odwiedzało w więzieniu Sokratesa i namawiało go do ucieczki, która nie byłaby zbyt trudnym przedsięwzięciem. Jednym z przyjaciół Sokratesa był Kriton. Rozmowa w tej formie, jak ją przedstawił Platon, prawdopodobnie nigdy się nie odbyła. Platon postanowił jednak napisać ten fikcyjny dialog, aby przedstawić argumenty Sokratesa na rzecz odrzucenia proponowanej mu ucieczki i poddania się wyrokowi.
Treść rozmowy.
Wstęp.
Wczesnym świtem Kriton odwiedza śpiącego jeszcze Sokratesa. Kiedy Sokrates się budzi, wyraża zdziwienie faktem, że Kriton został wpuszczony przez dozorcę, Kriton wyjaśnia jednak, że zna dozorcę i przekupił go małą sumą pieniędzy.
Kriton przynosi Sokratesowi złe wieści. Okręt z Delos przybędzie prawdopodobnie dzisiaj, co oznacza, że Sokrates zostanie jutro stracony. Sokrates nie traci jednak humoru, mówi przyjacielowi, że okręt przypłynie prawdopodobnie dopiero pojutrze, czyli ma jeszcze trzy dni życia przed sobą. Wyjaśnia, że miał sen, w którym jakaś piękna kobieta w białych sukniach powiedziała mu "Dnia trzeciego przybędziesz do Ftyi, gdzie plony obfite". (44b) (Jest to cytat z "Iliady" Homera, Ftyja to region w Grecji wokół góry Othris, tu w utworze jest symbolem krainy szczęśliwości).
Kriton przechodzi jednak do sedna sprawy, z którą przyszedł. Namawia Sokratesa do ucieczki, oferuje mu w tym pomoc swoją i przyjaciół. Nawiązana rozmowa zamienia się w wymianę argumentów przeciwko i za poddaniem się wyrokowi.
Argumenty Kritona.
Na początku Kriton stwierdza, że Sokrates jest największym przyjacielem Kritona i że nie może umrzeć. Poza tym, jeśli Sokrates zginie, ludzie pomyślą, że Kriton żałował pieniędzy na przekupienie straży i umożliwienie mu ucieczki i w ten sposób Kriton ściągnie na siebie hańbę. Pomoc Sokratesowi jest obowiązkiem jego i innych przyjaciół Sokratesa.
Ucieczka byłaby zresztą łatwa, na przekupienie straży nie trzeba wielu pieniędzy. Nie tylko Kriton, ale i wielu innych zaoferowało się już wyłożyć odpowiednią kwotę. Kriton ma znajomych w Tesalii, u których Sokrates może się schronić.
Oddanie się na śmierć w sytuacji możliwości ocalenia jest niegodne, byłoby oddawaniem przysługi własnym wrogom.
Sokrates powinien też pomyśleć o swoich trzech synach. Jeśli uczyni ich sierotami, zamiast zadbać o ich wychowanie, zostawi ich samych na pastwę losu.
Wreszcie wiadomo, że samo oskarżenie i cały proces były niesprawiedliwe. Przyjaciele Sokratesa czują się winni, bo już raz zawiedli, dopuszczając do skazania, teraz nie mogą zawieść po raz drugi.
Odpowiedź Sokratesa.
Sokrates proponuje Kritonowi rozważenie całej sprawy, posługując się rozumem i argumentami. W rozmowie stosuje teraz charakterystyczną dla siebie metodę majeutyczną, czyli spowodowania, aby Kriton sam doszedł do prawdy przez odpowiedzi na umiejętnie stawiane pytania. Na początku Sokrates wyraża pogardę dla opinii „szerokich kół” i skłania również Kritona do przyznania, że należy szanować tylko takie opinie, które są coś warte, to jest opinie ludzi, którzy mogą się miarodajnie wypowiadać w danej kwestii. Tak jak w sprawach ciała należy słuchać przede wszystkim lekarza i nauczyciela gimnastyki, tak w kwestach sprawiedliwości, piękna i dobra należy słuchać tylko tego, który je rozumie, a nie „szerokich kół”.
Konieczne jest teraz rozważenie, czy ucieczka Sokratesa będzie postępowaniem moralnie słusznym czy nagannym (zbrodnią).
Sokrates wychodzi z założenia, że nigdy nie należy dopuszczać się zła, nawet gdyby była to odpłata za wyrządzone nam zło, choć zdaje sobie sprawę, że zarówno teraz, jak i zawsze w przyszłości będzie tak myślała jedynie garstka ludzi. Porozumienie w tej kwestii jest jednak konieczne dla udowodnienia tego, co Sokrates pragnie wykazać.
Kriton zgadza się z Sokratesem, że "nigdy nie godzi się ani zbrodni popełniać, ani zbrodnią odpłacać, ani jeśli się zła doznało, zło za złem oddawać" (49e), zdanie to może więc być przyjęte jako punkt wyjścia dla dalszej rozmowy.
Stosunek obywatela do państwa Sokrates porównuje do relacji dziecka z rodzicami lub niewolnika z jego panem. Państwo zrodziło go (dzięki prawom dotyczącym małżeństw), żywiło i wychowało. Dlatego prawa obywatela i państwa nie mogą być równe, tak jak dziecko nie ma takich samych praw co rodzice, a niewolnik co jego pan. Sokrates retorycznie pyta Kritona:
"Czy […] nie dojrzałeś, że od matki i ojca, i od innych przodków cenniejsza jest ojczyzna i większej czci godna, i świętsza […] i czcić jej potrzeba i ustępować jej, i czołem bić przed ojczyzną, kiedy się gniewa nawet […] i albo ją przekonywać, albo robić, co ci każe, i znosić, jeżeli coś znosić poleci, a cicho siedzieć, choćby cię bito i więziono, i wiedziono na wojnę, na rany i na śmierć, masz to robić, bo tego wymaga sprawiedliwość"… (50c)
Sokrates ojczyznę utożsamia tu z prawami, których należy przestrzegać; jeżeli nie zgadzamy się z prawem, możemy jedynie przekonywać prawodawców do jego zmiany lub wybrać emigrację. Ponieważ Sokrates już 70 lat mieszka w Atenach i, znając ich system prawny, nie zdecydował się na opuszczenie miasta, oznacza to, że milcząco wyraził zgodę na ich obowiązywanie. Jeśli ktoś nie przestrzega praw, popełnia potrójną zbrodnię – działając wbrew prawu, własnym rodzicom i wychowawcom.
Ponadto, nawet gdyby Sokrates udał się na wygnanie, w innych miastach też byłby postrzegany jako wróg ich ustroju społecznego, prowadząc na ulicach rozmowy o dzielności i sprawiedliwości. W dodatku, w świetle swojej ucieczki z Aten, Sokrates straciłby wiarygodność jako nauczyciel i moralizator. Nawet po śmierci, w Hadesie, może ponieść negatywne konsekwencje tego, że próbował sprzeciwić się ateńskiemu prawu.
Sokrates nie zgadza się więc na ucieczkę i pozostaje w więzieniu, w ten sposób skazując siebie na śmierć. Ostatnie chwile życia Sokratesa są ukazane w dialogu Platona Fedon.
Znaczenie "Kritona".
Krótki, ale ważny dialog Platona "Kriton" jest jedną z pierwszych rozpraw filozoficznych w dziejach, w której sformułowano teorię umowy społecznej. Sokrates nie zgadzał się ze skierowanym przeciwko niemu oskarżeniem i wydanym na niego wyrokiem. Kiedy jednak wyrok ten zapadł, jest gotów go przyjąć, ponieważ tak wymaga prawo, którego należy przestrzegać. Dialog łączy rozważania na temat moralności jednostki z jej obowiązkami wobec ogółu.
"Kriton" jest również jednym z najwcześniejszych manifestów pacyfizmu moralnego reprezentowanego przez Sokratesa. Złu można sprzeciwiać się tylko drogą przekonywania, Sokrates nie akceptuje odpłacania złem za zło.

</doc>
<doc id="1570445" url="https://pl.wikipedia.org/wiki?curid=1570445" title="Christian Perez">
Christian Perez

Christian Perez (ur. 13 maja 1963 w Marsylii) – piłkarz francuski grający na pozycji napastnika.
Kariera klubowa.
Karierę piłkarską Perez rozpoczął w klubie Nîmes Olympique. Od sezonu 1979/1980 zaczął występować w rozgrywkach pierwszej ligi francuskiej, ale w 1981 roku spadł z Nîmes do Ligue 2. Po spadku Olympique Christian stał się podstawowym zawodnikiem zespołu i w 1984 roku powrócił z nim w szeregi Ligue 1. Jednak już w sezonie 1985/1986 zespół znów grał w drugiej lidze, a Perez należał do jej najlepszych strzelców. W 1987 roku odszedł z Nîmes i został zawodnikiem Montpellier HSC, w którym grał przez jeden sezon.
W 1988 roku Perez przeszedł do Paris Saint-Germain i w stołecznym klubie najczęściej występował w linii pomocy. W 1989 roku został z PSG wicemistrzem Francji, a jesienią tamtego roku wystąpił w Pucharze UEFA. W 1992 roku odszedł z PSG i został piłkarzem AS Monaco. W 1993 roku zajął 3. miejsce w lidze Francji, a w drugiej połowie roku wystąpił w fazie grupowej Ligi Mistrzów i z Monaco dotarł do półfinału tych rozgrywek. W 1995 roku trafił do Lille OSC, a po sezonie gry w tym klubie powrócił do Nîmes i przez rok występował w trzeciej lidze. Dotarł też z Nîmes do finału Pucharu Francji, w którym Olympique przegrało 1:2 z AJ Auxerre.
W 1996 roku Perez wyjechał do Chin. Przez dwa lata grał w barwach klubu Shanghai Shenhua. W 1997 roku wywalczył wicemistrzostwo Chin, a następnie zakończył karierę sportową.
Kariera reprezentacyjna.
W reprezentacji Francji Perez zadebiutował 19 listopada 1988 roku w przegranym 2:3 spotkaniu eliminacji do Mistrzostw Świata we Włoszech z Jugosławią. W 1992 roku został powołany przez selekcjonera Michela Platiniego na Euro 92. Tam wystąpił w meczach ze Szwecją (1:1), z Anglią (0:0) i z Danią (1:2). Ogółem w reprezentacji Francji rozegrał 22 mecze i zdobył dwa gole.

</doc>
<doc id="1570446" url="https://pl.wikipedia.org/wiki?curid=1570446" title="Romaszkanowie">
Romaszkanowie

Romaszkanowie (vel Romaszkany) herbu własnego – polska rodzina ormiańskiego pochodzenia, mająca stare szlachectwo mołdawskie, indygenowana na Bukowinie. Wyznanie ormiańsko-katolickie. Wpisana do galicyjskich metryk szlacheckich we Lwowie w 1789 i 1792 jako potomkowie Jakuba (1747-1802), Michała i Grzegorza. Licznie rozrodzona, z której jedna z wygasłych już gałęzi otrzymała austriacki tytuł baronowski („Freiherrenstand”) wraz ze stosownym udostojnieniem herbu.
Tytuł baronowski.
Część potomków Jakuba (1747-1802) i Marii z Kreciuniaków (1759-1802) w latach 1856-1858 uzyskało tytuł barona. Tytuły te uzyskali kolejno jego wnuk (syn najstarszego syna Jakuba Grzegorza i Anny Kapri) Mikołaj Romaszkan który otrzymał w Bad Ischl 26 października 1856 austriacki dziedziczny tytuł baronowski (dyplom datowany Wiedeń 18 marca 1857). Tenże tytuł otrzymał jego stryj Piotr Romaszkan (syn Jakuba) wraz z synami Augustem i Zygmuntem 22 sierpnia 1857 (dyplom datowany Wiedeń 3 stycznia 1858).
Tytuł baronowski nosili więc:
Tytuł ten wygasł ostatecznie na córkach Jakuba Romaszkana (1843-1922): Marii Teresie (1869-1961), żonie Józefa Lasockiego (1861-1931), Joannie Antoninie Stefani (1870-1940), żonie Juliana Brunickiego (1864-1924), i Annie Franciszce (ur. 1874), żonie Eduarda Strohschneidera
Dobra rodowe.
W okresie XVIII-XX w. (do 1944) przedstawiciele rodu posiadali m.in. dobra: Laszki i Nagorzany w pow. lwowskim, Ostapie w pow. skałackim, Uhersko, w pow. stryjskim, Koszyłowce w pow. czortkowskim, Krechowce w pow. stanisławowskim, Horodenka, Popielniki, Siemiakowce i Tyszkowce w powiecie kołomyjskim oraz Ispas, Dołhopole, Putila, Kimpolung Ruski na Bukowinie.

</doc>
<doc id="1570447" url="https://pl.wikipedia.org/wiki?curid=1570447" title="Anastasija Reiberger">
Anastasija Reiberger

Anastasija Reiberger (dawniej Nastia Ryshich) (ur. 19 września 1977 w Omsku) – niemiecka lekkoatletka, tyczkarka.
W 2008 roku uczestniczyła w igrzyskach olimpijskich jednak nie udało jej się awansować do finału. Halowa mistrzyni świata oraz medalistka młodzieżowych mistrzostw Europy w roku 1999. Jako juniorka ustanowiła 4 rekordy świata w swojej kategorii wiekowej. Utalentowaną tyczkarką jest również jej młodsza siostra Lisa Ryzih.

</doc>
<doc id="1570448" url="https://pl.wikipedia.org/wiki?curid=1570448" title="Nastia Ryshich">
Nastia Ryshich



</doc>
<doc id="1570450" url="https://pl.wikipedia.org/wiki?curid=1570450" title="Ossówno (gmina)">
Ossówno (gmina)

Ossówno (od 1973 "Wierzbno") – dawna gmina wiejska istniejąca do 1954 roku w woj. lubelskim/warszawskim. Siedzibą władz gminy było początkowo Ossówno, a następnie Wierzbno.
Gmina Ossówno jest wymieniona jako jedna 16 gmin wiejskich powiatu węgrowskiego guberni siedleckiej.
W 1919 roku gmina weszła w skład woj. lubelskiego. 1 kwietnia 1939 roku gmina wraz z całym powiatem węgrowskim została przeniesiona do woj. warszawskiego.
Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 20 gromad. 1 września 1952 roku z dokonano wymiany terenów między gminami Ossówno a Borze oraz przyłączono do gminy Ossówno część znoszonej gminy Jaczew.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin, utworzono natomiast jej terytorialny odpowiednik, gminę Wierzbno.

</doc>
<doc id="1570451" url="https://pl.wikipedia.org/wiki?curid=1570451" title="Nastja Ryjikh">
Nastja Ryjikh



</doc>
<doc id="1570452" url="https://pl.wikipedia.org/wiki?curid=1570452" title="Nastja Ryjikh-Reiberger">
Nastja Ryjikh-Reiberger



</doc>
<doc id="1570453" url="https://pl.wikipedia.org/wiki?curid=1570453" title="Anastasia Reiberger">
Anastasia Reiberger



</doc>
<doc id="1570454" url="https://pl.wikipedia.org/wiki?curid=1570454" title="Nastya Ryzhikh">
Nastya Ryzhikh



</doc>
<doc id="1570456" url="https://pl.wikipedia.org/wiki?curid=1570456" title="Nastja Ryzhikh">
Nastja Ryzhikh



</doc>
<doc id="1570458" url="https://pl.wikipedia.org/wiki?curid=1570458" title="Nastja Ryzih">
Nastja Ryzih



</doc>
<doc id="1570459" url="https://pl.wikipedia.org/wiki?curid=1570459" title="Wypandów">
Wypandów

Wypandów w Wodzisławiu Śląskim – historyczny przysiółek Kokoszyc położony na granicy Zawady i Kokoszyc na pagórkowatym terenie. W 1774 r. ówczesny właściciel istniejącego tam młyna odkrył na swojej łące źródło wody siarkowej. W 1840 roku istniał tam park uzdrowiskowy. W 1973 wraz z Kokoszycami został wcielony do Pszowa a dwa lata później do Wodzisławia Śląskiego.

</doc>
<doc id="1570460" url="https://pl.wikipedia.org/wiki?curid=1570460" title="Mała Kamienna">
Mała Kamienna

Mała Kamienna (Kamienna Mała) zwana także Pleśną – potok górski w Sudetach Zachodnich w Górach Izerskich w woj. dolnośląskim.
Charakterystyka.
Górski potok o długości 11 km, lewy dopływ Kamiennej, należący do dorzecza Odry. W części źródliskowej składa się z kilkunastu potoczków, z których największy wypływa z małego bagienka na wysokości około 990 m n.p.m. spod północnego grzbietu wzniesienia Zwalisko w Górach Izerskich. Potoki w górnym biegu spływają w kierunku północnym korytami po stromych, zalesionych zboczach, które miejscami przechodzą w skalne zręby. Od Rozdroża Izerskiego potok płynie w kierunku wschodnim do ujścia Kamiennej w Piechowicach, zalesioną doliną, wzdłuż drogi leśnej prowadzącej z Piechowic do Rozdroża Izerskiego. Dolina potoku oddziela grzbiety Gór Izerskich, Wysoki Grzbiet po południowej stronie od Grzbietu Kamienickiego po północnej stronie. W korycie potoku występują małe progi skalne. Dolina Małej Kamiennej należy do ładniejszych zakątków Gór Izerskich. Zasadniczy kierunek biegu Małej Kamiennej jest wschodni. Jest to potok górski zbierający wody z południowych zboczy Grzbietu Kamienickiego i północnych zboczy wschodniej części Grzbietu Wysokiego Gór Izerskich. W dolnym biegu potoku położona jest miejscowość Górzyniec. Potok w większości swojego biegu nie jest uregulowany, o wartkim prądzie wody.
Historia.
W okresie średniowiecza potok był obiektem intensywnych poszukiwań złota, a później szlachetnych kamieni. W Księgach Walońskich występowała jako szczególnie zasobna w złoto. W drugiej połowie XVII wieku w środkowej części doliny nad Małą Kamienną znajdowała się kopalnia złota, pozostałości po jej sztolni nazywane są dziś „Złotą Jamą”. Z osau rzecznego wymywano złoto do pierwszych dekad XIX w., wykupując koncesję. Do 1707 roku potok był o 8 km. dłuższy i uchodził w Cieplicach, po powodzi jego koryto uległo zmianie. Dnem doliny Małej Kamiennej, wzdłuż obecnej leśnej drogi w przeszłości prowadził stary dukt z Jeleniej Góry do Świeradowa. Potok we wcześniejszych czasach nazywano: "Plessena, Klein Zacken, Pleśna".
Dopływy.
Dopływami Małej Kamiennej jest wiele nienazwanych potoków, które w większości odprowadzają wody z północnych zboczy wschodniej części Wysokiego Grzbietu.

</doc>
<doc id="1570461" url="https://pl.wikipedia.org/wiki?curid=1570461" title="Invitro">
Invitro



</doc>
<doc id="1570465" url="https://pl.wikipedia.org/wiki?curid=1570465" title="Anna Henrykowska">
Anna Henrykowska

Anna Henrykowska (ur. 21 lipca 1954 w Makowie Mazowieckim) – historyk, regionalistka.
Życiorys.
Absolwentka Katolickiego Uniwersytetu Lubelskiego (1980). Pracowała jako asystent w Muzeum Okręgowym w Ostrołęce (1980), następnie w latach 1981–1988 w Muzeum Ziemi Przasnyskiej (od 1983 r. Muzeum Historycznego w Przasnyszu) jako kierownik placówki. Od 1988 do 2015 dyrektor Muzeum Regionalnego w Pułtusku. Zastępca prezesa Stowarzyszenia "Puszcza Biała – Moja Mała Ojczyzna".
W 2015 roku otrzymała odznakę honorową „Zasłużony dla Kultury Polskiej” przyznawaną przez Ministra Kultury i Dziedzictwa Narodowego.

</doc>
<doc id="1570467" url="https://pl.wikipedia.org/wiki?curid=1570467" title="Szarowiec">
Szarowiec

Szarowiec (inaczej zwany Szonowiec) – część miasta Wodzisław Śląski. Ddawniej był to majątek w Radlinie Górnym, Nazwa wy wodzi się od właściciela z drugiej połowy XVII w. Karola von Schonowski. Nazwa ta używana jest do dziś i są to obecne okolice Ronda Św. Floriana. Administracyjnie należy do Radlina II.

</doc>
<doc id="1570471" url="https://pl.wikipedia.org/wiki?curid=1570471" title="Live from SoHo">
Live from SoHo



</doc>
<doc id="1570472" url="https://pl.wikipedia.org/wiki?curid=1570472" title="Prostyń (gmina)">
Prostyń (gmina)

Prostyń – dawna gmina wiejska istniejąca do 1954 roku w woj. lubelskim/warszawskim. Siedzibą władz gminy była Prostyń.
Gmina Prostyń jest wymieniona jako jedna z 16 gmin wiejskich powiatu węgrowskiego guberni siedleckiej.
W 1919 roku gmina weszła w skład woj. lubelskiego. Wraz z gminą Olszew była ona najdalej na północ wysuniętą jednostką ówczesnego województwa. Jej ekstremalnie peryferyjne położenie sprawiło, że od gminy było dużo bliżej do Warszawy, a nawet do Białegostoku aniżeli do stolicy województwa, Lublina. Najprawdopodobniej dlatego 1 kwietnia 1939 roku gmina wraz z całym powiatem węgrowskim została przeniesiona do woj. warszawskiego.
Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 9 gromad. Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin. Jej dawny obszar stanowi obecni prawobrzeżną (od Bugu) część gminy Małkinia Górna, a także północny sektor gminy Sadowne.

</doc>
<doc id="1570477" url="https://pl.wikipedia.org/wiki?curid=1570477" title="I Am Alive">
I Am Alive

I Am Alive – komputerowa gra akcji stworzona przez Ubisoft Shanghai, a wydana przez Ubisoft. Ukazała się 7 marca 2012 na konsolę Xbox 360, a 4 kwietnia na PlayStation 3. Gra została oficjalnie zapowiedziana pod koniec targów E3 2008, gdzie zaprezentowano też jej trailer.
Fabuła.
Akcja gry rozgrywa się po wielkim trzęsieniu ziemi w Ameryce Północnej. Główny bohater, Adam Collins wraca do rodzinnego miasta Haventon, w celu uratowania swojej żony Julie i córki Mary. Fabuła obejmuje okres siedemnastu dni.
Rozwój gry.
Autorzy skrzętnie ukrywali niemal wszystkie dane odnośnie do gry, ujawniając bardzo mało szczegółów. Wiadomo było, że perspektywa będzie pierwszoosobowa, czyny gracza mają mieć swoje konsekwencje w przyszłości, rozgrywka ma nie koncentrować się na walce – broń i amunicję bardzo ciężko będzie zdobyć, niemniej jednak nawet pozbawiona nabojów strzelba może przydać się po prostu strasząc potencjalnych przeciwników. Zadaniem gracza będzie również poszukiwanie środków niezbędnych do życia. Twórcy czerpią inspirację z filmów ukazujących zagładę zachodnich miast, jak np. "Pojutrze", "Jestem legendą" czy "Wojna światów".

</doc>
<doc id="1570482" url="https://pl.wikipedia.org/wiki?curid=1570482" title="Pawbeats">
Pawbeats

Pawbeats, właśc. Marcin Pawłowski (ur. 23 maja 1990) – polski muzyk, kompozytor i aranżer, a także producent muzyczny.
Wyprodukował kilkadziesiąt albumów związanych z muzyką rozrywkową oraz hip-hopem, z których kilkanaście uzyskało status złotej oraz platynowej płyty. Na autorskich projektach współpracował z wykonawcami z różnych gatunków muzycznych, takimi jak: Ania Dąbrowska, Justyna Steczkowska, Natalia Nykiel, Monika Borzym, Krzysztof Herdzin oraz raperami: Tau, KęKę, Quebonafide, Tede, Zeus, Miuosh, Pih, Kali, Bisz, Rahim. W 2014 i 2015 roku został wyróżniony tytułem Bydgoszczanina Roku. Współpracował z Tomaszem Bagińskim podczas produkcji reklam. W 2019 roku był kompozytorem i producentem muzyki do audiobooka „Anioły i demony” autorstwa Mateusza Grzesiaka, który odczytali m.in. Danuta Stenka oraz Zbigniew Zamachowski. Od początku swojej działalności promuje projekt koncertowy Pawbeats Orchestra – występuje z artystami, z którymi współpracował podczas nagrań swoich płyt. Na przełomie 2019 i 2020 roku wyjechał w pierwszą w historii polskiego rapu producencką trasę koncertową wraz ze swoją orkiestrą oraz wykonawcami, wśród których są m.in.: Pezet, Marek Napiórkowski, Dorota Miśkiewicz, Zeus, Natalia Grosiak, Igor Herbut, VNM, Grubson czy Sobota. Był wydawcą i producentem soundtracku do filmu Tokio 24 autorstwa Krzysztofa Gonciarza. Jest autorem tekstu i muzyki do singla Roksany Węgiel „Tajemnice”, który promował film „Tajemniczy Ogród”.

</doc>
<doc id="1570485" url="https://pl.wikipedia.org/wiki?curid=1570485" title="Orville Gibson">
Orville Gibson

Orville H. Gibson (urodzony w 1856 w Chateaugay w stanie Nowy Jork, zmarły 21 sierpnia 1918 w Ogdensburg w stanie Nowy Jork) – lutnik, założyciel firmy znanej obecnie jako Gibson Guitar Corporation, która zajmuje się produkcją gitar i innych instrumentów muzycznych. Jego imieniem został także nazwany japoński oddział Gibsona, istniejący w latach 1988–1998 Orville by Gibson.
Urodził się na farmie niedaleko miasteczka Chateaugay, na obszarze zwanym "Earlville". Był synem angielskiego imigranta Johna W. oraz Amy Nichols Gibson pochodzącej z Peru w stanie Nowy Jork. Był najmłodszym spośród piątki rodzeństwa. Miał dwie siostry (Pluma i Emma) oraz dwóch braci (Orzo i Lovell).
W 1894 stworzył w swoim domu w Kalamazoo pracownię, w której opracował zupełnie nowy styl budowy mandolin i gitar, z płytami wierzchnimi ciętymi i wygiętymi w łuk jak w skrzypcach. Jego dzieła były na tyle nowatorskie, że w roku 1898 uzyskał patent. Dodatkowo, instrumenty były głośniejsze i posiadały dłuższy okres wybrzmiewania dźwięku niż ich ówczesne odpowiedniki.
Opierając się na pomysłach Orville’a Gibsona pięciu biznesmenów z Kalamazoo założyło w 1902 roku firmę Gibson Mandolin Guitar Mfg. Co., Ltd.
Sam Gibson w latach 1907–1911 był wielokrotnie hospitalizowany z powodu jego problemów zdrowotnych (i prawdopodobnie także psychicznych). Po kilkuletniej przerwie ponownie pojawił się w szpitalu w roku 1916. Zmarł 21 sierpnia 1918 roku z powodu chronicznego zapalenia wsierdzia i został pochowany na cmentarzu Morningside w Malone.

</doc>
<doc id="1570495" url="https://pl.wikipedia.org/wiki?curid=1570495" title="Ruchna (gmina)">
Ruchna (gmina)

Ruchna – dawna gmina wiejska istniejąca do 1952 roku w woj. lubelskim/warszawskim. Siedzibą władz gminy była Ruchna.
Za Królestwa Polskiego gmina należała do powiatu węgrowskiego w guberni siedleckiej. 13 stycznia 1870 do gminy przyłączono pozbawiony praw miejskich Liw.
W 1919 roku gmina weszła w skład woj. lubelskiego. 1 kwietnia 1939 roku gmina wraz z całym powiatem węgrowskim została przeniesiona do woj. warszawskiego.
Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 10 gromad. Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin, a jej dawny obszar wszedł w skład nowej gminy Liw.

</doc>
<doc id="1570498" url="https://pl.wikipedia.org/wiki?curid=1570498" title="Linda Friday">
Linda Friday

Linda Friday lub Friday (ur. 14 lipca 1971 w Salem) – amerykańska aktorka filmów pornograficznych.
Życiorys.
Wczesne lata.
Urodziła się w Salem w stanie Oregon. Początkowo pracowała jako tancerka i manikiurzystka. Mając 19 lat chciała być w branży porno. W styczniu 2000 roku w wieku 29 lat chirurgicznie umieszczono jej implanty piersi.
Kariera.
Po tym jak skontaktowała się z redakcją magazynu "Score", 27 listopada 2000 w Los Angeles wzięła udział w produkcji Extreme Associates "Cock Smokers 25: Lot's a Cum! Lot's of Fun!!" i na początku 2001 roku w scenie seksu analnego z Hitmanem w "Big Tit Fantasies", "Ass Clowns 2" i "Anal University 9". Następnie występowała w ponad 200 filmach dla dorosłych pod pseudonimami: Holly, Ms. Friday, Mrs. Friday i Linda Friday.
Jej szczególnym znakiem rozpoznawczym jest tatuaż – wielka litera 'F' na wzgórku łonowym. W jednym z wywiadów Linda stwierdziła, że jej tatuaż pochodzi od angielskiego słowa "F**king" ("pieprzyć").
Była mężatką w latach 1990-1995. W kwietniu 1996 wzięła ślub z punkiem i w październiku 1996 urodziła córkę. W 1999 roku rozwiodła się. W marcu 2003 po raz trzeci wyszła za mąż.

</doc>
<doc id="1570500" url="https://pl.wikipedia.org/wiki?curid=1570500" title="Turi Meyer">
Turi Meyer

Turi Meyer (ur. 28 czerwca 1964 w Buffalo w stanie Nowy Jork, USA) – amerykański scenarzysta, reżyser oraz producent filmowy.

</doc>
<doc id="1570501" url="https://pl.wikipedia.org/wiki?curid=1570501" title="Sinołęka (gmina)">
Sinołęka (gmina)

Sinołęka – dawna gmina wiejska istniejąca do 1952 roku w woj. lubelskim/warszawskim. Siedzibą władz gminy była Sinołęka, a następnie Boimie (po wojnie pisownia "Bojmie").
Gmina Sinołęka jest wymieniona jako jedna 16 gmin wiejskich powiatu węgrowskiego guberni siedleckiej.
W 1919 roku gmina weszła w skład woj. lubelskiego. 1 kwietnia 1939 roku gmina wraz z całym powiatem węgrowskim została przeniesiona do woj. warszawskiego.
Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 19 gromad. Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1570503" url="https://pl.wikipedia.org/wiki?curid=1570503" title="Stara Wieś (gmina w powiecie węgrowskim)">
Stara Wieś (gmina w powiecie węgrowskim)

Stara Wieś – dawna gmina wiejska istniejąca do 1952 roku w woj. lubelskim/warszawskim. Siedzibą władz gminy była Stara Wieś (obecna pisownia "Starawieś"), a następnie Borzychy.
Gmina Stara Wieś jest wymieniona jako jedna z 16 gmin wiejskich powiatu węgrowskiego guberni siedleckiej.
W 1919 roku gmina weszła w skład woj. lubelskiego. 1 kwietnia 1939 roku gmina wraz z całym powiatem węgrowskim została przeniesiona do woj. warszawskiego.
Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 17 gromad. Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin, a jej dawny obszar wszedł w skład nowej gminy Liw.

</doc>
<doc id="1570506" url="https://pl.wikipedia.org/wiki?curid=1570506" title="Wyszków (gmina w powiecie węgrowskim)">
Wyszków (gmina w powiecie węgrowskim)

Wyszków – dawna gmina wiejska istniejąca do 1954 roku w woj. lubelskim/warszawskim. Siedzibą władz gminy był Wyszków.
Gmina Wyszków jest wymieniona jako jedna 16 gmin wiejskich powiatu węgrowskiego guberni siedleckiej.
W 1919 roku gmina weszła w skład woj. lubelskiego. 1 kwietnia 1939 roku gmina wraz z całym powiatem węgrowskim została przeniesiona do woj. warszawskiego.
Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 17 gromad. Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin, a jej dawny obszar wszedł w skład nowej gminy Liw.

</doc>
<doc id="1570511" url="https://pl.wikipedia.org/wiki?curid=1570511" title="Micromalthus debilis">
Micromalthus debilis

Micromalthus debilis – gatunek chrząszcza występującego w Ameryce Północnej. Jest jedynym gatunkiem w monotypowej rodzinie Micromalthidae.
Chrząszcze te osiągają 1,5–2,5 mm długości, są brązowawozielone z żółtymi odnóżami i czułkami. Głowa jest większa od tułowia. Żyją w rozkładającym się drewnie kasztanowców i dębów; opisywano je jako szkodliwe dla przemysłu, ponieważ niszczyły drewniane maszty telefoniczne (stąd pochodzi angielska nazwa tego chrząszcza – "telephone-pole beetle"). Epitet gatunkowy "" oznacza „słaby”, „delikatny”.
Chrząszcze te budzą zainteresowanie entomologów przez niezwykły cykl życiowy, w którym występuje hipermetamorfoza, pedogeneza, partenogeneza i żyworodność.
Samice "M. debilis" są haploidalne, samce – diploidalne. W drewnie spotykane są głównie samice, które są larwokształtne („larviform”), i które mogą się rozmnażać; są żyworodne i nie składają jaj. Larwy te są aktywne, mają odnóża i nazywane są triungulinami. Triunguliny mogą rozwijać się na cztery sposoby:
W dominikańskim bursztynie datowanym na miocen odkryto samicę chrząszcza, zaliczoną potem do nowego gatunku "Micromalthus anansi". Na podstawie inkluzji w bursztynie kolejnych sześciu okazów, "M. anansi" został zsynonimizowany z "M. debilis".

</doc>
<doc id="1570516" url="https://pl.wikipedia.org/wiki?curid=1570516" title="Kamieńczyk (gmina)">
Kamieńczyk (gmina)

Kamieńczyk (do 1870 i 1915–1919 "miasto Kamieńczyk") – gmina wiejska istniejąca w latach 1870–1915 i 1919–1954 w Siedleckiem i Warszawskiem. Siedzibą władz gminy był Kamieńczyk.
Gmina Kamieńczyk powstała za Królestwa Polskiego – w powiecie węgrowskim w guberni siedleckiej w związku z utratą praw miejskich przez miasto Kamieńczyk i przekształceniu jego w wiejską "gminę Kamieńczyk" w granicach dotychczasowego miasta; do gminy dołączono równocześnie kilka wsi z gminy Łojki. W 1889 roku gmina została przyłączona do powiatu radzymińskiego w guberni warszawskiej.
W 1915 roku niemieckie władze okupacyjne wprowadziły administrację cywilną i przekształciły gminę Kamieńczyk w miasto, liczące w 1916 roku zaledwie 1500 mieszkańców, które w związku ze zniesieniem powiatu radzymińskiego w 1916 roku znalazło się w powiecie (nowo)mińskim. Władze polskie nie uznały jednak Kamieńczyka za miasto w 1919 roku, przez co gmina stała się ponownie jednostką formalnie wiejską.
W okresie międzywojennym gmina należała do powiatu radzymińskiego w woj warszawskim. W 1921 roku gmina liczyła zaledwie 1205 mieszkańców i składała się z dwóch wsi – Kamieńczyka (1185 mieszk.) i Szumina Poduchownego (20 mieszk.).
1 lipca 1925 gminę Kamieńczyk powiększono o:
1 kwietnia 1939 gminę Kamieńczyk powiększono o gromadę Strachów oraz część gromady Kukawki (Strachów-Kukawki) z gminy Zabrodzie w powiecie radzymińskim.
Po wojnie gmina zachowała przynależność administracyjną. 
1 lipca 1952 gminę Kamieńczyk zmniejszono o:
Tego samego dnia zmieniono też nazwę powiatu radzymińskiego na wołomiński.
Tak więc 1 lipca 1952 roku gmina składała się z 8 gromad: Adampol, Fidest, Iły, Kaliska, Kamieńczyk, Pogorzelec, Strachów i Świniotop.
Jednostkę zniesiono 29 września 1954 roku wraz z reformą wprowadzającą gromady w miejsce gmin.
Jednostki nie przywrócono 1 stycznia 1973 roku po reaktywowaniu gmin, a jej dawny obszar wszedł w skład gminy Wyszków.

</doc>
<doc id="1570520" url="https://pl.wikipedia.org/wiki?curid=1570520" title="Micromalthidae">
Micromalthidae

Micromalthidae – rodzina chrząszczy z podrzędu Archostemata. 
Monotypowy rodzaj "Micromalthus" opisany został w 1878 roku przez Johna Lawrence’a LeConte i początkowo klasyfikowany był w rodzinie drwionkowatych. W 1913 roku Herbert Spencer Barber wprowadził dla niego monotypową rodzinę Micromalthidae, którą umieszczał na drzewie rodowym w pobliżu drwionkowatych. W 1926 William T.M. Forbes przeniósł ją do podrzędu Archostemata i tak jest klasyfikowana do dziś, choć część autorów rozważała umieszczenie jej wśród Myxophaga lub chrząszczy wielożernych. Przez dłuższy czas jedynym znanym gatunkiem pozostawał "Micromalthus debilis". W 1971 roku Jerome G. Rozen doniósł o niezidentyfikowanych do gatunku skamieniałościach rodzaju "Micromalthus" znalezionych w bursztynie meksykańskim, a w latach 90. XX wieku George Poinar i współpracownicy wykazali ten rodzaj z inkluzji w bursztynie dominikańskim. Znaleziska te poszerzyły zapis kopalny rodziny o oligocen i miocen. W 1981 roku Roy Albert Crowson umieścił w rodzaju "Micromalthus", bez przypisywania do gatunku i formalnego jej opisywania, pochodzącą z aptu (kreda) larwę zatopioną w bursztynie libańskim. Jej formalny opis opublikowali w 2008 roku Aleksander Kirejczuk i Danny Azar, umieszczając ją w nowym rodzaju "Cretomalthus" i czyniąc rodzinę Micromalthidae niemonotypową. W 2010 Kirejczuk i współpracownicy opisali nowy gatunek z rodzaju "Micromalthus" na podstawie inkluzji w bursztynie znalezionym we Francji i datowanym na wczesny eocen. Ponadto Kirejczuk i Azar donoszą o nieopisanych skamieniałościach Micromalthidae z jury późnej.

</doc>
<doc id="1570523" url="https://pl.wikipedia.org/wiki?curid=1570523" title="Bob Neuwirth">
Bob Neuwirth

Bob Neuwirth, właśc. Robert John Neuwirth (ur. 20 czerwca 1939 w Akron, Ohio, zm. 18 maja 2022 w Santa Monica) – amerykański wokalista, autor piosenek, producent muzyczny i artysta wizualny. Jedna z głównych postaci sceny folkowej Cambridge (Massachusetts) wczesnych lat 60. Później, bliski przyjaciel i współpracownik Boba Dylana, obok którego pojawia się w dokumentalnym filmie D.A. Pennebakera pt. "Dont Look Back" oraz w romantyczno-fantastycznym, pełnym osobistych odniesień filmie Dylana pt. "Renaldo and Clara". (Neuwirth zebrał zespół Rolling Thunder Revue towarzyszący Dylanowi w 1975.) Razem z Janis Joplin i poetą Michaelem McClure’em, napisał znaną piosenkę pt. „Mercedes Benz”.

</doc>
<doc id="1570526" url="https://pl.wikipedia.org/wiki?curid=1570526" title="Ouyang Jianghe">
Ouyang Jianghe

Ouyang Jianghe (chiń. 欧阳江河) - poeta, znaczący twórca współczesnej poezji chińskiej. Urodził się w roku 1956 w Luzhou, (prowincja Syczuan). Po ukończeniu szkoły przydzielono go do pracy na plantacji herbaty. W latach 1979-83 odbywał służbę wojskową.
Jego pierwszy wiersz powstał w roku 1977. Zajmował się w tym czasie literaturą, muzyką oraz estetyką. Podczas studiów współtworzył "Stowarzyszenie Młodych Petów Syczuanu", nieoficjalną organizację, otwarcie deklarującą stanowisko odnośnie do literatury, odmienne od oficjalnej doktryny partyjnej. "Młodzi poeci Syczuanu" stanowczo sprzeciwiali się cenzurze.
Ouyang należy do "trzeciej generacji" twórców dwudziestowiecznej literatury chińskiej (tzw. "Pięciu mistrzów z Syczuanu". Świadomie dystansują się oni do tzw "Mglistych Poetów", do których zalicza się takich twórców jak Bei Dao, Shu Ting, Gu Cheng czy Yang Lian. Członkowie "trzeciej generacji", którzy pojawili się pod koniec lat osiemdziesiątych, oczekiwali od literatury większego zaangażowania społecznego. Podchodzili bardzo nieufnie do wszystkich działań systemu politycznego.
Ouyang uchodzi za zwolennika "poezji intelektualnej", skłaniającej do refleksji. Przed natchnieniem i chwilą stawia on wyżej dojrzałe spostrzeżenia i wnioski. "Mglistym Poetom", którym zarzuca się nadmierny patos, przeciwstawia tematy dnia codziennego, rzeczy nieistotne, błahe i prywatne. Sceptycznie podchodzi do wielkich idei i metafizycznych narracji. Świadomie dekonstruuje takie terminy jaki historia, kultura cz naród. Zamiast tego poszukuje on rzeczy faktycznych, namacalnych. Posługując się cichą i pełną refleksji narracją oraz zabiegami składniowymi, wyostrza obraz wiersza, stapiając jego formę w alegorię:
W Chinach Ouyang opublikował zbiór wierszy zatytułowany "To co zanika, to co pozostaje:" oraz "Szkło, co przecina słowa w pół". W Niemczech jego wiersze znalazły się w antologii "Die Glasfabrik" ("Fabryka szkła", 1993), "Dem Dichter des Lebens" ("Do poetów życia, 1997) oraz "Chinesische Akrobatik – Harte Stühle" (Chińskie akrobacje: twarde krzesła, 1995). W jatach 1993-1997 wielokrotnie przebywał w Stanach Zjednoczonych. W roku 1997 był gościem akademii artystycznej "Schloss Solitude" blisko Stuttgartu w Niemczech.
Ouyang opublikował ponad 150 wierszy i 30 esejów w chińskich magazynach literackich. Jego poezja tłumaczona była na większość języków europejskich. Obecnie mieszka w Pekinie.

</doc>
<doc id="1570527" url="https://pl.wikipedia.org/wiki?curid=1570527" title="Czernomorskyj Sudostroitelnyj Zawod">
Czernomorskyj Sudostroitelnyj Zawod



</doc>
<doc id="1570530" url="https://pl.wikipedia.org/wiki?curid=1570530" title="Bert Hoselitz">
Bert Hoselitz

Berthold Frank Hoselitz (ur. 27 maja 1913 w Wiedniu; zm. 14 lutego 1995 w Chicago) – profesor ekonomii, ekspert w tematyce krajów rozwijających.
Był doradcą wielu krajowych i międzynarodowych organizacji w kwestiach handlu i rozwoju międzynarodowego. Jego prace dotyczyły wielu tematów w naukach społecznych. Szczególnym zainteresowaniem obdarzył rozwój gospodarczy, szczególnie w Indiach.
W 1936 otrzymał stopień doktora ekonomii i prawa na Uniwersytecie Wiedeńskim. Dwa lata później wyemigrował do Anglii, a następnie do Stanów Zjednoczonych Ameryki, gdzie już pozostał. Uzyskał tam, w 1945, tytuł magistra ekonomii na Uniwersytecie Chicagowskim.
"Był jednym z pierwszych ekonomistów, którzy rozwinęli zagadnienie związku z niegospodarczymi czynnikami rozwoju gospodarczego", powiedział Manning Nash, emerytowany profesor antropologii. "Jego europejskie wykształcenie na polu historycznym i orzecznictwa w dziedzinie nauk społecznych dało mu szerokie perspektywy rozwoju".
W 1952 założył czasopismo na temat rozwoju gospodarczego i zmian kulturowych ("Economic Development and Cultural Change"), które było pionierem interdyscyplinarnych badań na temat państw powstałych po II wojnie światowej. Pracował w nim jako redaktor od jego powstania do 1985.
W 1952 rozpoczął pomoc techniczną dla Organizacji Narodów Zjednoczonych w misji Salwadoru, a także był autorem dla ONZ raportu o przemysłowym wzroście Salwadoru. Pisał również dla ONZ na temat rekrutacji pracowników umysłowych w krajach słabo rozwiniętych.
W latach 1957–1958 był członkiem zespoły doradców rządu Indii w sprawie planowania strategicznego centralnego regionu Delhi. Napisał w tym czasie raport "Rola pomocy zagranicznej w rozwoju krajów słabo rozwiniętych" dla amerykańskiego Senatu.
Jego książka opublikowana w 1960 pod tytułem "Sociological Aspects of Economic Growth" (Socjologiczne aspekty wzrostu gospodarczego) została później przetłumaczona na 14 języków. W tym samym roku zorganizował ośmiodniową konferencję na Uniwersytecie Chicagowskim w sprawie rozwoju gospodarczego. Konferencja ta, współfinansowana przez UNESCO, Stany Zjednoczone i Kanadę, zgromadziła na uniwersytecie przedstawicieli Indii, Francji, Argentyny, Stanów Zjednoczonych, Kanady, Chile i innych krajów, w celu omówienia kwestii związanych z rozwojem gospodarek wschodzących, w Afryce i Azji. W 1962 nadzorował dwa badania sponsorowane przez National Science Foundation w sprawie gospodarczych i społecznych wpływów w dziedzinie nauki i technologii. Jedno z nich dotyczyło przyczyn powolnego postępu technologicznego rolnictwa w Indiach, a drugie badanie roli drobnego przemysłu w Azji, głównie w Indiach.
Stwierdził, że ze względu na niedobór kapitału, na małą skalę, prywatny rozwój gospodarczy jest najbardziej odpowiednim środkiem do rozwoju w gospodarkach wschodzących.
"W przypadku zmiany" [zwiększenia rozwoju gospodarczego] "wydajność przedsiębiorców może wzrosnąć do poziomu, gdzie będzie można zapewnić dobrobyt nie tylko pojedynczym jednostkom, lecz także szerszej społecznej grupie, również w postaci niektórych wpływów politycznych", pisał w 1963 w „The Entrepreneurial Element of Economic Development”, na zlecenie ONZ.
Wśród innych jego publikacji jest książka "A Reader's Guide to the Social Sciences" (1970), którą redagował i do której dołożył kilka rozdziałów. Przed pracą na Uniwersytecie Chicagowskim był zatrudniony w Manchester College (obecnie Manchester University) w North Manchester i był asystentem naukowym na Uniwersytecie Yale. Przeszedł na emeryturę w 1978.
Miał córkę Ann i syna Davida.

</doc>
<doc id="1570531" url="https://pl.wikipedia.org/wiki?curid=1570531" title="Ukrhaz-Energo">
Ukrhaz-Energo

Ukrhaz-Energo (ukr. "Закрите акціонерне товариство «Укргаз-Энерго»") - spółka handlowa, zajmująca się handlem surowcami energetycznymi, głównie ropą naftową i gazem ziemnym, i dostarczaniem ich hurtowym odbiorcom na Ukrainie.
Spółka została utworzona w lutym 2006 przez NAK "Naftohaz Ukrajiny", WAT "Gazprom" i szwajcarską spółkę RosUkrEnergo AG w celu realizacji dostaw gazu ziemnego z Azji Środkowej na Ukrainę, tranzytu gazu z Rosji do Europy Środkowej i Zachodniej oraz sprzedaży gazu na Ukrainie.

</doc>
<doc id="1570532" url="https://pl.wikipedia.org/wiki?curid=1570532" title="Stocznia Czarnomorska">
Stocznia Czarnomorska



</doc>
<doc id="1570533" url="https://pl.wikipedia.org/wiki?curid=1570533" title="Zakład nr 444">
Zakład nr 444



</doc>
<doc id="1570534" url="https://pl.wikipedia.org/wiki?curid=1570534" title="Zakład 444">
Zakład 444



</doc>
<doc id="1570535" url="https://pl.wikipedia.org/wiki?curid=1570535" title="Plant 444">
Plant 444



</doc>
<doc id="1570538" url="https://pl.wikipedia.org/wiki?curid=1570538" title="Carl Plötz">
Carl Plötz

Carl Plötz (ur. 1814, zm. 12 sierpnia 1886 w Greifswaldzie) – niemiecki entomolog, specjalizował się w motylach, szczególnie Hesperiidae. Był członkiem Stettiner Entomologische Verein.

</doc>
<doc id="1570540" url="https://pl.wikipedia.org/wiki?curid=1570540" title="Micromalthus">
Micromalthus



</doc>
<doc id="1570542" url="https://pl.wikipedia.org/wiki?curid=1570542" title="Tony Cora">
Tony Cora

Tony Cora – kompozytor filmowy, znany ze współpracy z reżyserem Eduardo Sánchezem. Stworzył ścieżkę dźwiękową do trzech projektów Sáncheza: "Altered" (2006) z Misty Rosas i Michaelem C. Williamsem w rolach głównych, "Seventh Moon" (2008) z Amy Smart w roli głównej oraz do kultowego dziś horroru "The Blair Witch Project" (1999).

</doc>
<doc id="1570543" url="https://pl.wikipedia.org/wiki?curid=1570543" title="Czarnogłów (gmina)">
Czarnogłów (gmina)

Czarnogłów – dawna gmina wiejska istniejąca do 1939 roku w woj. lubelskim/warszawskim. Siedzibą władz gminy był Czarnogłów, a następnie Wiśniew.
Gmina Czarnogłów jest wymieniona jako jedna z 16 gmin wiejskich powiatu węgrowskiego guberni siedleckiej. Gmina należała do sądu gminnego okręgu V w Grębkowie. W skład gminy wchodziły: Czarnogłów, Czarnogłówska Wólka, Duchnów, Garczyn, Kamienna, Pokrzywnik, Turek, Wiśniew i Zimnowoda. Miała 5279 mórg obszaru i liczyła 1556 mieszkańców.
W 1919 roku gmina weszła w skład woj. lubelskiego. W 1921 roku liczyła 2088 mieszkańców i składała się z miejscowości: Baltazarów (55 mieszkańców), Czarnogłów kolonia (58), Czarnogłów wieś (190), Duchnów (117), Garczyn Duży (92), Garczyn Mały (62), Kamionka (229), Pokrzywnik (100), Turek (208), Wiśniew (617), Wiśniew-Świdrów (54), Wólka Czarnogłówska kolonia i wieś (75) i Zimnowoda (231).
1 kwietnia 1927 roku gminę przyłączono do powiatu mińsko-mazowieckiego w woj warszawskim.
1 kwietnia 1930 roku dokonano zmiany granicy gmin Czarnogłów i Rudzienko; do gminy Czarnogłów przyłączono wsie Strzebula, Żebrówka i Nart a do gminy Rudzienko wieś Duchów. Tym samym wyrównała się zachodnia, dotychczas bardzo kręta, granica gminy Czarnogłów.
Od 1933 roku rada gminy ustanowiona została jako organ stanowiący i kontrolujący, natomiast zarząd gminy został organem zarządzającym i wykonawczym. W 1939 roku gmina składała się z 12 gromad: Czarnogłów, Garczyn Duży, Garczyn Mały, Kamionka, Nart, Pokrzywnik, Strzebula, Turek, Wiśniew, Wólka Czarnogłowska, Żebrówka i Zimnowoda.
Gmina została zniesiona 1 kwietnia 1939 roku, a gromady wchodzące w jej skład włączono do gmin:

</doc>
<doc id="1570544" url="https://pl.wikipedia.org/wiki?curid=1570544" title="Choroba genetyczna">
Choroba genetyczna



</doc>
<doc id="1570549" url="https://pl.wikipedia.org/wiki?curid=1570549" title="User-agent">
User-agent



</doc>
<doc id="1570551" url="https://pl.wikipedia.org/wiki?curid=1570551" title="Choroba zakaźna">
Choroba zakaźna



</doc>
<doc id="1570553" url="https://pl.wikipedia.org/wiki?curid=1570553" title="Michael C. Williams">
Michael C. Williams

Michael C. Williams (ur. 25 lipca 1973 na Bronksie w Nowym Jorku) – amerykański aktor filmowy i telewizyjny, znany ze swojej roli w horrorze "Blair Witch Project", za którą w roku 2000 otrzymał nominację do Blockbuster Entertainment Award. Był prezenterem gali MTV Video Music Awards w 1999 roku. Znany również jako Mike Williams, Mike C. Williams lub Michael Williams.
Uczęszczał do Westlake High School w Thornwood w stanie Nowy Jork. Jest absolwentem State University of New York w New Paltz. Był też członkiem bractwa studenckiego Kappa Sigma, do którego należeli również Robert Redford i Cory Poccia.

</doc>
<doc id="1570554" url="https://pl.wikipedia.org/wiki?curid=1570554" title="Choroba bakteryjna">
Choroba bakteryjna



</doc>
<doc id="1570557" url="https://pl.wikipedia.org/wiki?curid=1570557" title="Mgliści Poeci">
Mgliści Poeci

Mgliści Poeci () to chińska grupa poetycka, która zaistniała w czasie odwilży po restrykcjach jakie nastąpiły w czasie rewolucji kulturalnej. Nazwa grupy bierze się z tego, że ich działalność była oficjalnie potępiona jako niewyraźna (mglista), co wynikało z jej ukrytych znaczeń i dwuznaczności. "Tubą" ruchu było czasopismo "Jintian" (), wychodzące w latach 1978-1980, kiedy to zakazano jego dalszej publikacji.
Do czołówki "Mglistych Poetów" zalicza się Bei Dao, Gu Cheng, , i Yang Lian, którzy wyemigrowali po wydarzeniach na Placu Tian’anmen w roku 1989. Reszta "mglistych", jak Mang Ke czy Shu Ting pozostali w Chinach. Wydawanie "Jintian" wznowiono w Szwecji w 1990 roku. Szybko stało się ono forum emigracyjnych pisarzy chińskich.
Twórczość "mglistych" miała ogromny wpływ na teksty pierwszych chińskich muzyków rockowych takich jak Cui Jian.

</doc>
<doc id="1570558" url="https://pl.wikipedia.org/wiki?curid=1570558" title="Elliott Smith">
Elliott Smith

Steven Paul "Elliott" Smith (ur. 6 sierpnia 1969, zm. 21 października 2003) – amerykański muzyk.
Uważany jest za jednego z najwybitniejszych twórców amerykańskiej sceny alternatywnej lat ‘90. Jego twórczość określano bardzo często mianem folk-punku. Wypracował własny, charakterystyczny sposób śpiewania, który określił jako „whispery, spiderweb-thin delivery”.
Jego głównym instrumentem była gitara, lecz grał również m.in. na perkusji, basie, klarnecie i pianinie. 
Elliott Smith został w 1997 roku nominowany do nagrody Oscara za piosenkę ‘Miss Misery’ pochodzącą z przeboju kinowego ‘Good Will Hunting’, w którym występowali m.in. Robin Williams, Ben Affleck i Matt Damon. Ostatecznie nie zdobył nagrody.
Śmierć.
21 października 2003 roku, po kłótni z narzeczoną, Smith odebrał sobie życie zadając sobie 2 ciosy w klatkę piersiową nożem kuchennym.
Elliott Smith przez całe swoje życie zmagał się z uzależnieniem alkoholowym.

</doc>
<doc id="1570563" url="https://pl.wikipedia.org/wiki?curid=1570563" title="Choroba zawodowa">
Choroba zawodowa



</doc>
<doc id="1570565" url="https://pl.wikipedia.org/wiki?curid=1570565" title="UGM-84 Harpoon">
UGM-84 Harpoon



</doc>
<doc id="1570568" url="https://pl.wikipedia.org/wiki?curid=1570568" title="Stephen Polyak">
Stephen Polyak



</doc>
<doc id="1570570" url="https://pl.wikipedia.org/wiki?curid=1570570" title="Joseph Dejerine">
Joseph Dejerine



</doc>
<doc id="1570575" url="https://pl.wikipedia.org/wiki?curid=1570575" title="Gmina Wyszków (województwo warszawskie)">
Gmina Wyszków (województwo warszawskie)



</doc>
<doc id="1570576" url="https://pl.wikipedia.org/wiki?curid=1570576" title="Bei Dao">
Bei Dao

Bei Dao, właśc. Zhao Zhenkai (趙振開), ur. 2 sierpnia 1949 w Pekinie – chiński poeta. Jego pseudonim (dosł. „Północna Wyspa”) wziął się z tego, że pochodził z północy oraz z jego skłonności do odseparowania się od otoczenia. Bei Dao jest jednym z najwybitniejszych "Mglistych Poetów", grupy poetyckiej, sprzeciwiającej się restrykcjom jakie niosła dla Chin rewolucja kulturalna.
Jako nastolatek Bei Dao był członkiem Czerwonej Gwardii, entuzjastycznym zwolennikiem Mao Zedonga. W ciągu jedenastu porewolucyjnych lat jednak stał się znacznie bardziej sceptyczny wobec chińskiej rzeczywistości, zmieniając radykalnie swoje młodzieńcze poglądy.
Bei Dao oraz Mang Ke utworzyli „Jintian” („Dzisiaj”), główne czasopismo „Mglistych Poetów”, ukazujące się w latach 1978-1980, kiedy to jego zakazano jego dalszej publikacji. Twórczość „mglistych” i Bei Dao inspirowana była w szczególności prodemokratycznymi ruchami w Chinach tego okresu. Jego najważniejszy utwór: "„Huida”" („Odpowiedź”) powstały podczas incydentów na Placu Tian’anmen w roku 1976, w których sam autor brał czynny udział. Wiersz szybko uznano za hymn ruchu prodemokratycznego. Znalazł się również 13 lat później na plakatach i ulotkach demonstrantów podczas protestu na Placu Tian’anmen w 1989 roku. Sam poeta był w owym czasie w Berlinie i jego powrót do Chin stał się już niemożliwy. Jego żonie Shao Fei oraz córce zabroniono opuszczania Chin, co oddzieliło ich na blisko 6 lat.
Od 1987 Bei Dao mieszkał i nauczał w Anglii, Niemczech, Norwegii, Danii, Holandii, Francji oraz Stanach Zjednoczonych. Jego twórczość przetłumaczono na 21 języków.
Bei Dao jest laureatem licznych nagród i wyróżnień, między innymi Nagrody Tucholsky'ego szwedzkiego oddziału PEN, międzynarodowej nagrody poetyckiej "Argana" fundowanej przez Dom Poezji w Maroku czy PEN/Barbara Goldsmith Freedom to Write Award. Jest honorowym członkiem Amerykańskiej Akademii Sztuki i Literatury. Wykładał na Uniwersytecie Notre Dame w Indianie, Uniwersytecie Alabama, w Tuscaloosa, Beloit College w Wisconsin. Obecnie jest profesorem nauk humanistycznych w Centrum Studiów Azji Wschodniej na Uniwersytecie Hongkong. Był wielokrotnie nominowany do Literackiej Nagrody Nobla.
Dorobek artystyczny.
Poezja:
Nowele:

</doc>
<doc id="1570578" url="https://pl.wikipedia.org/wiki?curid=1570578" title="The Bay">
The Bay

The Bay, fr. La Baie (skrót od "Compagnie de la Baie d'Hudson") – popularna w Kanadzie sieć 94 wielobranżowych domów towarowych, wywodząca się z kanadyjskiej korporacji Hudson’s Bay Company, od 2008 wchodząca w skład amerykańskiego holdingu Hudson’s Bay Trading Company.
Historia.
Najstarsza w Ameryce.
The Bay ma doskonale udokumentowany rodowód, starszy niż państwowość Kanady. Wywodzi się w prostej linii z Kompanii Zatoki Hudsona – najstarszej organizacji handlowej w Ameryce Północnej i jednej z najstarszych na świecie – założonej w 1670 królewskim aktem Karola II Stuarta. Kompania miała zapewniony przez króla monopol łowiectwa i handlu futrami z Indianami w rejonie Zatoki Hudsona i jej zlewiska (obszaru, w którym Polska mogłaby się zawrzeć 12 razy). Nazwano go Ziemią Ruperta, proklamowano kolonią brytyjską i wydzierżawiono na 100 lat młodej korporacji Hudson's Bay Company, czyniąc ją wówczas największym posiadaczem ziemskim na świecie.
Traperzy, myśliwi i kupcy, wiedzeni żądzą zysku, odkrywali dla zachodniej cywilizacji ogromne, niedostępne, podarktyczne rubieże na północy dzisiejszej Kanady. Nie było to łatwe, bo główne szlaki komunikacyjne czyli wodne, włącznie z Zatoką Hudsona, przez 8 miesięcy w roku pokrywa lód. Handel skórami był jednak tak intratny, że nic nie powstrzymywało śmiałków. To oni zakładali wzdłuż wybrzeży gigantycznej zatoki pierwsze punkty wymiany handlowej faktorie "(trading posts)", a potem, często w ich miejsce, rozpoczynało się tworzenie fortów, które stawały się ogniwami sieci HBC. Przez to również z wolna tworzyła się infrastruktura znacznych połaci kraju, który w przyszłości miał stać się Kanadą. Z biegiem lat punkty handlowe HBC rozrastały się, zdobywały nowe tereny i ewoluowały w formę, której współcześnie podstawowym elementem jest sieć domów towarowych The Bay .
Obsługa osadników.
Z biegiem czasu, wobec narastającej akcji osiedleńczej, utrzymanie monopolu Hudson’s Bay Company było praktycznie niemożliwe. W 1870 roku parlament brytyjski nie przedłużył dzierżawy na kolejne 100 lat, a tereny pod kontrolą korporacji zostały przekazane koronie. Ponieważ w tym samym czasie narodziła się – jako federacja byłych kolonii – państwowość Kanady, tereny HBC „wystające” poza nowe prowincje zostały do niej wcielone za rekompensatą 300 tysięcy funtów szterlingów jako Terytoria Północno-Zachodnie. Od tego momentu Hudson Bay Company działała jako normalna spółka, która szybko przekształciła się w giganta handlowego.
Po upadku handlu skórami firma zręcznie przestawiła się na system wielobranżowy, nastawiony na kompletne oprowiantowanie osadników, którzy przybywali coraz częściej w poszukiwaniu taniej roli lub złota.
The Bay jest najbardziej reprezentacyjną, sztandarową składową Hudson’s Bay Company. Pierwszy wielobranżowy dom towarowy pod szyldem HBC założono w Winnipegu w 1881 roku. Następne, przez kolejne 80 lat wyłącznie w prowincjach preriowych. Przez długie lata były to jedyne punkty handlowe, w których można było dostać wszystko, co potrzebne do życia. Z biegiem czasu uległo to zmianie w lokalizacjach miejskich, zwłaszcza śródmiejskich. Sklepy przybierały tam formę wielkich butików z odzieżą, ale także z kosmetykami i sprzętem gospodarstwa domowego.
Własna nazwa.
Nowa nazwa The Bay dla sklepów HBC pojawiła się oficjalnie dopiero w 1964, po przejęciu innej sieci sklepów – Morgan’s. W Quebeku i w kilku innych regionach kraju operowano francuską nazwą "La Baie."
Pod szyld The Bay przejęto też kolejną starą, konkurencyjną sieć domów towarowych Simpson’s, która przetrwała 100 lat. Sztandarowy sklep Simpson’s przy ulicy Queen Street w Toronto słynął z dwóch rzeczy: z największej w świecie sekcji z kosmetykami oraz z tego, że aż 52 jego pracowników walczyło na frontach II wojny światowej. Początkowo The Bay usiłował zatrzymać starą nazwę i stworzyć z Simpson’s sklep luksusowy dla bardziej wymagającej klienteli. To się jednak nie powiodło i po renowacji budynku za 30 mln dolarów nazwa Simpson’s zniknęła na zawsze. Podobnie stało się w zachodniej Kanadzie z przejętą siecią Woodward’s.
Od wielu lat w strukturze HBC mieści się nie tylko The Bay, ale również inne znane sieci domów towarowych – Zellers, Home Outfitters i Fields. Kolos zatrudnia ok. 70 tysięcy pracowników, a jego roczne obroty wynoszą ponad 7 miliardów dolarów.
Pod amerykańską flagą.
W grudniu 2003 firma inwestycyjna z Nowej Szkocji – Maple Leaf Heritage – rozpoczęła wykup akcji Hudson's Bay Company. Była to firma stworzona wyłącznie w jednym celu – przejęcia HBC przy pomocy finansów jeszcze innej korporacji – B-Bay Inc. – na której czele stał jeden z najbogatszych ludzi w USA – Jerry Zucker, który wcześniej przejął inne szacowne przedsiębiorstwo z Kanady – fabrykę włókienniczą Dominion Textile Company.
W 2007 Zucker dopiął swego – najstarsza wiekiem firma kanadyjska przeszła w ręce Amerykanów ale on sam zmarł w następnym roku. Wkrótce potem 338-letnią Hudson’s Bay Company odkupiła amerykańska korporacja NRDC Equity Partners, która zarządza kilkoma innymi sieciami handlowymi w USA. Wszystkie razem, włącznie z “kanadyjskim wkładem” tworzą od 2008 holding o nazwie Hudson’s Bay Trading Company. Tym samym najbardziej kanadyjski sklep w historii definitywnie przestał być kanadyjski...
Elegancja na każdą kieszeń.
W porównaniu z konkurencją, dzisiejszy The Bay wypada korzystnie: ceny nie są wygórowane, a na wiele produktów bardzo przystępne, natomiast jakość towarów co najmniej średnia lub wysoka. Pod tym względem na korzyść The Bay wypadają porównania z innymi renomowanymi domami podobnej klasy, jak Sears lub Macy’s.
Średnia powierzchnia sklepowa wynosi 12.5 tys. m². W centrach dużych miast rozmieszczono te największe, na przedmieściach – nieco mniejsze. W 14 największych stworzono kilka lat temu nową sekcję "Style Outlet", w której na wzór rodzimych sklepów Winners oferowane są markowe wyroby po znacznie przecenionych cenach. Z kolei wzorem drogeryjnej sieci Shoppers Drug Mart wprowadzono gdzieniegdzie apteczny dział "Pharmamart", w którym sąsiadują ze sobą półki z lekami, artykułami spożywczymi i kuchennymi.
Zaletą The Bay są dobre gatunkowo i niezbyt drogie wyroby tekstylne, przy czym zdecydowana większość z nich to produkty szyte przez producentów związanych umową na wyłączność. Pozwala to dokładnie dostosować podaż do popytu i oszczędzić na reklamie, a w efekcie obniżyć ceny. Najważniejszym dostawcą jest amerykańska gigahurtownia Federated Department Stores z Ohio, która zaopatruje także Macy’s i Bloomingdale’s, ale w Kanadzie wyłączność ma The Bay.
W sklepie oferowane są dziesiątki linii z produktami, których nie ma nigdzie indziej. Te najpopularniejsze to:" Bundle of Joy, Expression, Mantles, Outline, Togo" (odzież i dodatki), "Alfred Sung GlucksteinHome" (artykuły dekoracyjne), "Tools of the Trade" (kuchenne) i in.
Wszystkie sklepy podległe Humber’s Bay Company oferują wspólną kartę lojalności (HBC Rewards Card), powstałą na bazie zellerowskiego „Club Z”. Pozwala to stałym klientom zdobywać punkty za rejestrowane transakcje, a w następstwie uzyskiwać bonusowe zakupy. Karta współpracuje wymiennie z systemem "Air Miles", ze stacjami benzynowymi Esso, wypożyczalnią aut Thrifty, siecią hotelarską Travelodge i in.
Symboliczny pled.
Tradycyjnym atrybutem The Bay jest mocny, wełniany pled. Sprzedawany w kilku rozmiarach i deseniach, nieomal dokładnie przypomina jaskrawe, barwne koce, jakie masowo otrzymywali niegdyś Indianie w rozliczeniu za dostarczone skórki z bobra. Pokutuje mit, że system rozliczeń był następujący: koc produkowano w sześciu rozmiarach, więc za najmniejszy indiański łowca musiał dać jedno futerko, za największy – sześć. Nie odpowiada to całkiem prawdzie, choć trudno wykluczyć i takie przypadki. Indianie preferowali idealny na zimę pled nr 3, który był zarazem wodoodporny, miękki, ciepły i wytrzymały.
Obecnie sprzedawane są trwałe i eleganckie angielskie koce w charakterystycznych kolorach ze 100-procentowej wełny w rozmiarach łóżkowych w cenie powyżej 300 dol. Te oryginalne, sprzed 100 i 200 lat, jeśli przetrwały, są poszukiwanym towarem wśród kolekcjonerów staroci.

</doc>
<doc id="1570580" url="https://pl.wikipedia.org/wiki?curid=1570580" title="Wolf Bronner">
Wolf Bronner

Wolf Mojzejewicz Bronner (ros. Вольф Моисеевич Броннер, ur. 1876 w Wierchnieudińsku, zm. 7 marca 1939) – rosyjski lekarz, wenerolog.
Studiował medycynę na Uniwersytecie w Tomsku i w Berlinie. Brał udział w studenckich ruchach rewolucyjnych. Tytuł doktora nauk medycznych uzyskał w 1900 roku w Berlinie, od 1902 roku w Tomsku, w latach 1906-1913 na emigracji w Paryżu, gdzie prowadził badania w Instytucie Pasteura. Od 1915 roku asystent w klinice Uniwersytetu w Moskwie, od 1918 w ministerstwie zdrowia (Sownarkomie). W 1921 roku utworzył Instytut Wenerologiczny w Moskwie, którego był dyrektorem od 192 do 1927. W latach 1931-35 profesor nadzwyczajny chorób skóry i chorób płciowych w Moskwie. Aresztowany 23 października 1937 pod zarzutem szpiegostwa i działalności w organizacji terrorystycznej, skazany 7 marca 1939 i rozstrzelany tego samego dnia. Pochowany na terenie Monastyru Dońskiego w Moskwie. Zrehabilitowany 28 kwietnia 1956 roku.

</doc>
<doc id="1570581" url="https://pl.wikipedia.org/wiki?curid=1570581" title="Gu Cheng">
Gu Cheng

Gu Cheng (顾城，ur. 24 września 1956 w Pekinie, zm. 8 października 1993 w Auckland, Nowa Zelandia) – poeta, eseista, nowelista. Jeden z najważniejszych twórców chińskiej poezji współczesnej, współtwórca grupy poetyckiej "Mgliści Poeci".
Jego ojcem był poeta wojskowy i prominentny działacz partyjny Gu Gong. W wieku dwunastu lat jego rodzinę przeniesiono do Shandong. Bezpośrednim powodem była reedukacja rodziny zgodnie z założeniami rewolucji kulturalnej. Społeczność wsi traktowała ich jako obcych i szybko stali się wyśmiewani, na co przyzwalano, traktując ich jako przedstawicieli starego porządku (podobnie jak rodziny ziemiańskie w PRL). Przyczyniło się to do tendencji naturalistycznych młodego poety.
W późnych latach siedemdziesiątych Gu Cheng dołączył do redakcji czasopisma "Jintian", wokół którego powstał ruch poetycki "Mglistych Poetów". Stał się szybko sławną światową postacią literacką. Wraz z żoną Xie Ye dużo podróżował po świecie. W roku 1987 osiadł w Auckland w Nowej Zelandii, gdzie uczył chińskiego na Uniwersytecie Auckland.
W październiku 1993 Gu Cheng zaatakował swoją żonę z siekierą, a następnie powiesił się. Żona zmarła w szpitalu.

</doc>
<doc id="1570582" url="https://pl.wikipedia.org/wiki?curid=1570582" title="Pierre Gratiolet">
Pierre Gratiolet



</doc>
<doc id="1570586" url="https://pl.wikipedia.org/wiki?curid=1570586" title="Opór (film)">
Opór (film)

Opór (ang. "Defiance") – amerykański film wojenny w reżyserii Edwarda Zwicka przedstawiający fabularyzowane losy tzw. partyzantów Bielskich. Film oparty jest na książce Nechamy Tec "„Defiance: The Bielski Partisans”". W Polsce film miał swoją premierę 23 stycznia 2009 roku.
Fabuła.
Jest to opowieść o dużej grupie uzbrojonych Żydów, przewodzonej przez trójkę braci Bielskich, ukrywających się podczas II wojny światowej w lasach Puszczy Nalibockiej na terenie dzisiejszej Białorusi. Od 1941 do 1944 roku (od 1942 r. współpracując z partyzantką sowiecką) z powodzeniem wymykali się hitlerowcom, a w sercu puszczy stworzyli tajną osadę dla żydowskich uciekinierów.
Kontrowersje.
W Polsce film wywołał, jeszcze przed premierą, kontrowersje związane z samą grupą Bielskiego, a także z powodu nieścisłości historycznych (m.in. minimalizowania roli polskości na Kresach i wyolbrzymiania rzekomych walk prowadzonych z Niemcami przez grupę Bielskiego). W styczniu 2008 polscy blogerzy związani ze środowiskami prawicowymi wystosowali list otwarty będący protestem przeciwko filmowi "Opór". Kontrowersje wywołał m.in. możliwy udział partyzantów Bielskiego w zbrodni w Nalibokach.
Nagrody i nominacje.
Oscary za rok 2008
Złote Globy 2008

</doc>
<doc id="1570588" url="https://pl.wikipedia.org/wiki?curid=1570588" title="Dywizjon Huzarów Śmierci">
Dywizjon Huzarów Śmierci



</doc>
<doc id="1570590" url="https://pl.wikipedia.org/wiki?curid=1570590" title="Aglaja (Charyta)">
Aglaja (Charyta)

Aglaja (gr. Aglaḯa, łac. Aglaea) – w mitologii greckiej jedna z Charyt.
Jej imię oznacza "Promienna". Jest córką boga słońca Heliosa i najady Ajgle lub Zeusa i okeanidy Eurynome, lub Zeusa i Eunomii.

</doc>
<doc id="1570597" url="https://pl.wikipedia.org/wiki?curid=1570597" title="Cerkiew Soboru Najświętszej Maryi Panny w Olchowej">
Cerkiew Soboru Najświętszej Maryi Panny w Olchowej

Cerkiew Soboru Najświętszej Maryi Panny – murowana, kamienna filialna greckokatolicka cerkiew, znajdująca się w Olchowej w powiecie sanockim.
Została zbudowana w 1865 lub 1887 w miejscu starszej, drewnianej cerkwi z 1865. Należała do parafii greckokatolickiej w Tarnawie Górnej, dekanatu olchowieckiego, po I wojnie światowej - leskiego.
Po 1947 opuszczona i zdewastowana, pozbawiona wyposażenia i podłogi.
Budowla murowana z kamienia. Dwudzielna z prostokątnym prezbiterium zamkniętym półkoliście. Dach dwuspadowy z ośmioboczną wieżyczką na sygnaturkę na kalenicy.

</doc>
<doc id="1570598" url="https://pl.wikipedia.org/wiki?curid=1570598" title="Zamek w Menars">
Zamek w Menars

Zamek w Menars () – zamek w miejscowości Menars we Francji położony w departamencie Loir-et-Cher. Zaliczany do zamków nad Loarą.
Historia.
Oryginalnie zamek został zbudowany ok. 1646 roku przez Wilhelma Charrona skarbnika wojny Ludwika XIII. Rozbudowany został po roku 1760, kiedy stał się własnością Madame Pompadour.

</doc>
<doc id="1570599" url="https://pl.wikipedia.org/wiki?curid=1570599" title="15 Wotkińska Dywizja Strzelecka">
15 Wotkińska Dywizja Strzelecka

15 Wotkińska Dywizja Strzelecka (ros. 15-я Воткинская стрелковая дивизия) – związek taktyczny białych podczas wojny domowej w Rosji
Rozkazem głównodowodzącego wojsk białych na Wschodzie adm. Aleksandra W. Kołczaka z 3 stycznia 1919 r. została sformowana Mieszana Dywizja Strzelecka. W jej skład weszły resztki Ludowo-Rewolucyjnej Armii Wotkińskiej, która w poł. listopada 1918 r. ewakuowała się z Wotkińska za rzekę Kamę na obszary zajęte przez wojska białych. Na czele dywizji stanął na krótko sztabskapitan Gieorgij N. Juriew, zaś 11 stycznia 1919 r. ppłk Nikołaj P. Albokrinow. Szefem sztabu był rtm. (później ppłk.) von Bach. Dywizja składała się z 1 Wotkińskiego Zakładowego 17 Sierpnia Pułku Strzeleckiego, 2 Sajgackiego im. Czechosłowaków Pułku Strzeleckiego, 3 Osińskiego im. Minina i Pożarskiego Pułku Strzeleckiego, 4 Wotkińskiego im. Państw Sojuszniczych Pułku Strzeleckiego, Samodzielnego Wotkińskiego Dywizjonu Konnego i Samodzielnego Wotkińskiego Dywizjonu Strzeleckiego Artylerii. Weszła w skład Armii Zachodniej. Rozkazem szefa sztabu armii z 7 lutego 1919 r. dywizja została przemianowana na Wotkińską Dywizję Strzelecką. Wchodziła wówczas w skład Samodzielnej Armii Syberyjskiej. Od marca dywizją ponownie dowodził płk G. N. Juriew. 16 kwietnia dywizja otrzymała numer 15. W poł. maja status dywizji został zmieniony z ochotniczego na regularny. Wiosną uczestniczyła w ofensywie wojsk białych nad Kamą, w wyniku której m.in. odzyskano Wotkińsk. 27 czerwca w skład 15 Wotkińskiej Dywizji Strzeleckiej weszły oddziały 16 Sarapulskiej Dywizji Strzeleckiej. Dywizja składała się odtąd z 57 Wotkińskiego Pułku Strzeleckiego, 58 Kazańskiego Pułku Strzeleckiego, 59 Łaiszewskiego Pułku Strzeleckiego, 60 Czistopolskiego Pułku Strzeleckiego, dywizjonu konnego i dywizjonu artylerii. Po reorganizacji Frontu Wschodniego w lipcu 1919 r., dywizja została podporządkowana 1 Armii Syberyjskiej, zaś we wrześniu – Grupie Tobolskiej. Toczyła wówczas ciężkie walki w rejonie Tobolska. Resztki dywizji w tzw. Wielkim Lodowym Marszu Syberyjskim wycofały się na Zabajkale, gdzie zostały przeorganizowane w Wotkiński Pułk Strzelecki w składzie Armii Dalekowschodniej. Na przełomie grudnia 1919 r. i stycznia 1920 r. w rejonie Marinińsk-Krasnojarsk 58 Kazański i 59 Łaiszewski Pułki Strzeleckie dostały się do niewoli sowieckiej.
Żołnierze 15 Wotkińskiej Dywizji Strzeleckiej nosili na mundurach niebieskie wypustki i pagony z literami "Втк". Pagony oficerów i praporszczików były białe na krawędziach.

</doc>
<doc id="1570613" url="https://pl.wikipedia.org/wiki?curid=1570613" title="Hans von Adam">
Hans von Adam

Hans Ritter von Adam (ur. 24 maja 1886 w Bayerisch Eisenstein w Bawarii, zm. 15 listopada 1917 w okolicach Langemark w Belgii) – as lotnictwa niemieckiego z 21 zwycięstwami w I wojnie światowej.
Życiorys.
Urodzony w Bayerisch Eisenstein, Bawaria. Syn urzędnika kolejowego Andreasa i Hildegardy z domu Fischer. Do wojska wstąpił w 1906 roku jako jednoroczny kadet i służył w 4 pułku piechoty w Metz. Po roku zajął się pracą w Monachium.
W momencie wybuchu I wojny światowej jako podporucznik (żonaty z dwójką dzieci) został zmobilizowany do Landwery do 15 Bawarskiego Rezerwowego Pułku Piechoty. Brał udział w walkach na froncie zachodnim. W okolicach fortyfikacji Nancy – Épinal został ranny 2 września 1914 roku. Po rekonwalescencji powrócił do służby na początku 1915 roku. Został skierowany na kurs lotniczy i 15 maja 1916 roku otrzymał licencję obserwatora. Rozpoczął służbę jako obserwator asa myśliwskiego Eduarda Ritter von Schleich w FA(A) 2b.
Pierwsze swoje zwycięstwo powietrzne odniósł służąc w Jagdstaffel 34 24 marca 1917 roku na samolocie Albatros D.III. W lipcu 1917 roku został przeniesiony do Jagdstaffel 6. Do 30 sierpnia odniósł 12 zwycięstw powietrznych i po zestrzeleniu ówczesnego dowódcy Jasta 6 Eduarda Ritter von Dostlera Hans Ritter von Adam został mianowany 30 sierpnia 1917 roku dowódcą eskadry.
Po uzyskaniu 21 zwycięstw powietrznych Hans Ritter von Adam został zestrzelony 15 listopada 1917 roku przez brytyjskiego asa Kennetha Montgomery'ego z 45. eskadry RAF, w okolicach belgijskiej miejscowości Langemark.
Został pochowany na Cmentarzu Leśnym w Monachium.

</doc>
<doc id="1570615" url="https://pl.wikipedia.org/wiki?curid=1570615" title="Czaykowski">
Czaykowski



</doc>
<doc id="1570616" url="https://pl.wikipedia.org/wiki?curid=1570616" title="Rudnia (rejon łokacki)">
Rudnia (rejon łokacki)

Rudnia – nieistniejąca wieś. W II Rzeczypospolitej w gminie Kisielin, w powiecie horochowskim, w województwie wołyńskim.
Rudnia założona została przed 1816 rokiem. W XIX w. wieś liczyła około 150 mieszkańców. W XX w. we wsi żyły 44 rodziny polskie, jedna czeska i dwie ukraińskie. 12 lipca 1943 r., wieś została spalona a mieszkańcy wymordowani przez nacjonalistów ukraińskich z UPA.

</doc>
<doc id="1570624" url="https://pl.wikipedia.org/wiki?curid=1570624" title="Dorota Staszewska">
Dorota Staszewska

 
Dorota Agnieszka Staszewska-Kumiszcze (ur. 2 października 1978 w Warszawie) – polska żeglarka deskowa (windsurfing).
W trakcie 16 lat kariery sportowej trenowała i startowała jako członek kadry olimpijskiej (1992-1998) oraz jako sportowiec zawodowy (2001-2005).
Dorota Staszewska jest magistrem stosunków międzynarodowych (Collegium Civitas), posiada dyplom MBA (Szkoła Biznesu Politechniki Warszawskiej/ HEC Paris/ LBS London/ NHH Bergen).
Obecnie zawodowo związana z marketingiem. Jest mężatką, ma syna i córkę.

</doc>
<doc id="1570625" url="https://pl.wikipedia.org/wiki?curid=1570625" title="Ferdynand Solowski">
Ferdynand Solowski

Ferdynand Solowski (lub Ferdynand Kijak-Solowski, ur. 17 listopada 1922, zm. 8 listopada 2016) – aktor teatralny i szopkarz krakowski. Występował w krakowskich teatrach Młodego Widza (lata 1948-56), Rozmaitości (lata 1958-72), im. Boya-Żeleńskiego (lata: 1973-82). Na scenie zadebiutował 20 września 1945 roku. Był laureatem I nagrody w konkursie szopek krakowskich w 1945 roku. Był także aktorem Teatru Bagatela, członkiem ZASP, kolekcjonerem i pasjonatem sztuki ludowej, członkiem Harcerskiego Kręgu Seniorów Kombatantów im. Seweryna Udzieli w Krakowie a ponadto członkiem zwyczajnym Związku Kombatantów Rzeczypospolitej Polskiej i Byłych Więźniów Politycznych.

</doc>
<doc id="1570635" url="https://pl.wikipedia.org/wiki?curid=1570635" title="MX-774">
MX-774

MX-774 Hiroc – amerykański pocisk balistyczny firmy Consolidated Vultee. Po wybudowaniu trzech pocisków cały program został anulowany.
Historia.
19 kwietnia 1946 roku firma Consolidated Vultee (późniejszy Convair) otrzymała od Army Air Force (lotnictwa US Army, późniejsze US Air Force) kontrakt na budowę kierowanego pocisku międzykontynentalnego w dwóch odmianach: rakiety balistycznej i uskrzydlonego pocisku. Całości prac nadano kryptonim MX-774. Firma Consolidated Vultee swoje wysiłki skoncentrowała na rakiecie balistycznej, cześć dotycząca uskrzydlonego pocisku została anulowana. Projektowana rakieta miała mieć kadłub będący jednocześnie zbiornikiem paliwa, co eliminowałoby potrzebę montowania dodatkowo wewnętrznych zbiorników. Sterowanie rakiety z wykorzystaniem odchylania dyszy silnika pozwoliłoby zrezygnować ze stateczników. Największą innowacją w projekcie było zastosowanie nadciśnienia paliwa do usztywnienia kadłuba. Dzięki takiemu rozwiązaniu można było zmniejszyć grubość poszycia rakiety. Rozwiązanie to miało również swoje wady, kadłub był bardzo podatny na uszkodzenia, drobna nieszczelność powodowała utratę sztywności kadłuba rakiety i wyciek paliwa. Silnik napędzany był paliwem ciekłym (alkoholem i ciekłym tlenem). Na początku 1947 roku przystąpiono do budowy 10 prototypów rakiet. W czerwcu 1947 roku program został w całości anulowany. Przeprowadzono jednak starty trzech już ukończonych pocisków. Pierwszego startu dokonano 1 lipca 1948 roku, po minucie od startu przerwał pracę główny silnik. Podczas drugiej próby, która odbyła się 27 września 1948 roku rakieta eksplodowała na wysokości 65 km. Ostatnia próba z 2 grudnia 1948 roku również zakończyła się wybuchem pocisku na dużym pułapie. W czasach kiedy większość pocisków rakietowych kończyła starty w dymie eksplozji na platformie startowej wszystkie te trzy próby zostały uznane za udane.

</doc>
<doc id="1570637" url="https://pl.wikipedia.org/wiki?curid=1570637" title="FK Elista">
FK Elista

FK Elista (ros. Футбольный клуб «Элиста», "Futbolnyj Kłub "Elista"") – rosyjski klub piłkarski z siedzibą w stolicy Kałmucji mieście Elista.
Historia.
Chronologia nazw:
Zespół piłkarski Uralan Elista założony w 1958. "Urałan" z kałmuckiego oznacza "do przodu". Występował w drugiej lidze Mistrzostw ZSRR. Po rozpadzie Związku Radzieckiego występował w rosyjskiej Pierwszej Lidze. W 1997 zajął pierwsze miejsce w lidze i awansował do Rosyjskiej Wyższej Ligi.
W sezonie 2000 klub zajął ostatnie miejsce i spadł do pierwszej ligi aby następnego sezonu powrócić. Ale w 2003 klub znowu był ostatnim w Rosyjskiej Premier Lidze.
W 2004 z powodu problemów finansowych klub zaczęli opuszczać zawodnicy a na mecz z Dinamem Briańsk wyszło tylko 9 piłkarzy. Uralan Elista został pozbawiony licencji klubu profesjonalnego i rozformowany.
W 2005 na miejscu rozformowanego klubu Uralan Elista powstał nowy klub FK Elista. 80% zawodników to wychowankowie miejscowej szkoły piłkarskiej. Klub rozpoczął rozgrywki w Amatorskiej Lidze i zajął 2. miejsce w strefie "Południe". Drugie miejsce nie dawało awansu do gry w lidze profesjonalnej ale zrobiono wyjątek, ligę poszerzyli o jedno miejsce i od 2006 roku FK Elista występował Drugiej Dywizji, w strefie Południowej Mistrzostw Rosji. Jednak z powodu finansowych problemów po 19. kolejce klub został wycofany z rozgrywek.

</doc>
<doc id="1570638" url="https://pl.wikipedia.org/wiki?curid=1570638" title="Urałan Elista">
Urałan Elista



</doc>
<doc id="1570640" url="https://pl.wikipedia.org/wiki?curid=1570640" title="Rumanowe Stawy">
Rumanowe Stawy

Rumanowe Stawy (słow. "Rumanové plesá") – grupa trzech małych stawów znajdujących się w Dolince Rumanowej, w słowackich Tatrach Wysokich. Leżą one pośród piargów tej dolinki, w otoczeniu wysokogórskiego krajobrazu. Nie prowadzą w ich kierunku żadne znakowane szlaki turystyczne, więc nie są dostępne dla turystów.
Nazwa Rumanowej Dolinki i Rumanowych Stawów upamiętnia przewodnika górskiego Jána Rumana Driečnego młodszego.
W grupie Rumanowych Stawów znajdują się:

</doc>
<doc id="1570642" url="https://pl.wikipedia.org/wiki?curid=1570642" title="Ekran magnetyczny">
Ekran magnetyczny

Ekran magnetyczny – przegroda, osłona wykonana z ciała ferromagnetycznego, o jak największej przenikalności magnetycznej, której zadaniem jest ochrona pewnych obszarów przed zewnętrznym polem magnetycznym. W idealnym przypadku ekran powinien stanowić ciągłą drogę dla całego strumienia magnetycznego.
Ekrany magnetyczne służą do ochrony określonych urządzeń, na przykład układów pomiarowych, przed wpływem obcych pól magnetycznych. Ekranowanie magnetyczne jest stosowane w sprzęcie audio, aby pole magnetyczne nie oddziaływało na stojące w pobliżu inne urządzenia audio. Bardzo często stosowane jest też w wysokiej klasy wzmacniaczach elektroakustycznych do wyizolowania transformatora zasilającego. Najczęściej jednak stosowane są ekrany elektromagnetyczne. 
Ekrany magnetyczne wykorzystywane mogą być również w ochronie przeciwprzepięciowej. 

</doc>
<doc id="1570643" url="https://pl.wikipedia.org/wiki?curid=1570643" title="Lilijka instruktorska ZHR">
Lilijka instruktorska ZHR

Lilijka instruktorska ZHR - odznaka organizacyjna Związku Harcerstwa Rzeczypospolitej nadawana harcerkom i harcerzom po zdobyciu stopnia przewodnika. 
Ma ona formę smukłej lilijki skautowej z przepasaniem biało czerwonej flagi. Ponadto lilijka instruktorska ZHR jest numerowana i wydawana ze stosowną legitymacją. Noszona jest na środku fałdy lewej kieszeni bluzy mundurowej.
Autorem projektu lilijki była hm. Małgorzata Wojtkiewicz.

</doc>
<doc id="1570645" url="https://pl.wikipedia.org/wiki?curid=1570645" title="Uralan Elista">
Uralan Elista



</doc>
<doc id="1570646" url="https://pl.wikipedia.org/wiki?curid=1570646" title="Wyrok śmierci (film 1980)">
Wyrok śmierci (film 1980)

Wyrok śmierci – polski film wojenny z 1980 roku, na podstawie noweli Jerzego Gierałtowskiego pt. "Wakacje kata".
Plenery: dworzec Łódź Kaliska, Zamość (Rynek Wielki), Lublin (Zamek, Rynek, Plac Katedralny).
Fabuła.
Rok 1943. Smukły - podchorąży AK wykonuje wyroki śmierci na konfidentach i wysokich rangą oficerach SS i gestapo. Przybywa do Zamościa i razem z Nurkiem zabijają - Foerstera, SS-mana. Smukły musi także zabić Christine, jego kochankę, która jednak nie jest mu obojętna. Podczas akcji na dworcu ginie Nurek. Smukły chce wycofać się z konspiracji, ale musi wykonać ostatni wyrok.

</doc>
<doc id="1570648" url="https://pl.wikipedia.org/wiki?curid=1570648" title="Ilja Konowałow (lekkoatleta)">
Ilja Konowałow (lekkoatleta)

Ilja Konowałow, ros. Илья Коновалов (ur. 4 marca 1971) – rosyjski lekkoatleta, młociarz.
Sukcesy.
Konowałow został złapany na dopingu i otrzymał karę 2-letniej dyskwalifikacji (20 lutego 2007 – 19 lutego 2009).

</doc>
<doc id="1570649" url="https://pl.wikipedia.org/wiki?curid=1570649" title="Squamish">
Squamish

Squamish – dystrykt gminny w prowincji Kolumbia Brytyjska, w Kanadzie, położony na północnym krańcu Zatoki Howe. Liczba mieszkańców: 17 158 (dane z 2011).

</doc>
<doc id="1570650" url="https://pl.wikipedia.org/wiki?curid=1570650" title="Lars-Åke Schneider">
Lars-Åke Schneider

Lars-Åke Schneider (ur. 10 lipca 1955 w Sztokholmie) – szwedzki szachista, mistrz międzynarodowy od 1976 roku.
Kariera szachowa.
W 1972 r. podzielił I m. w cyklicznym turnieju juniorów do 18 lat w Hallsbergu. Od połowy lat 70. XX wieku do połowy lat 80. należał do ścisłej czołówki szwedzkich szachistów. Wielokrotnie startował w finałach indywidualnych mistrzostw kraju, w latach 1979, 1982, 1983 i 1986 zdobywając złote medale. Pomiędzy 1976 a 1984 r. wystąpił na wszystkich w tym okresie rozegranych pięciu szachowych olimpiadach, był również (w 1980 r.) uczestnikiem drużynowych mistrzostw Europy.
Do jego sukcesów na arenie międzynarodowej należą m.in.:
Najwyższy ranking w karierze osiągnął 1 lipca 1988 r., z wynikiem 2475 punktów zajmował wówczas 6. miejsce wśród szwedzkich szachistów.

</doc>
<doc id="1570651" url="https://pl.wikipedia.org/wiki?curid=1570651" title="Lars-Ake Schneider">
Lars-Ake Schneider



</doc>
<doc id="1570652" url="https://pl.wikipedia.org/wiki?curid=1570652" title="Filip z Side">
Filip z Side

Filip z Side (gr. "Φίλιππος ο Σιδίτης" ur. w IV wieku w Side w Pamfili, zm. w V wieku) – chrześcijański kapłan, pisarz i historyk Kościoła starożytnego.
Był uczniem Rodona, kierownika Aleksandryjskiej Szkoły Katechetycznej, zesłanego za cesarza Teodozjusza, do Side. W Konstantynopolu został wyświęcony na diakona i kapłana przez Jana Chryzostoma, z którym się przyjaźnił. Kandydował trzy razy bez powodzenia na stanowisko patriarchy Konstantynopola – w 425 przeciwko Sisinniuszowi, w 428 przeciwko Nestoriuszowi i w 431 przeciw Maksymianuszowi.
Filip z Side zapisał się w historii głównie jako autor monumentalnego dzieła zatytułowanego "Historia chrześcijańska" ("Christianike historia"), zawartego w 36 księgach. Dzieło to miało obejmować okres od stworzenia świata do 426, ale zachowało się jedynie we fragmentach i streszczeniach, które niejednokrotnie stanowią uzupełnienie "Historii Kościelnej" Euzebiusza z Cezarei. Był też autorem innych dzieł o rozmaitej tematyce, m.in. pisma polemicznego w obronie chrześcijaństwa, w którym odpierał zarzuty cesarza Juliana Apostaty zawarte w jego dziele "Przeciw Galilejczykom".
Przez mu współczesnych i potomnych Filip z Side był postrzegany jako człowiek wykształcony i elokwentny, biegły w filozofii, geometrii, astronomii, arytmetyce i muzyce, ale styl jego dzieł, jak oceniał je historyk Sokrates Scholastyk, cechował brak spoistości wewnętrznej, częste powtarzanie się i nużące opisy rzeczy drugorzędnych (np. gór, drzew, wysp) z punktu widzenia zasadniczej tematyki dzieła.

</doc>
<doc id="1570655" url="https://pl.wikipedia.org/wiki?curid=1570655" title="Tuskegee">
Tuskegee

 

</doc>
<doc id="1570656" url="https://pl.wikipedia.org/wiki?curid=1570656" title="Ungars Gulbis">
Ungars Gulbis

Ungars Gulbis (ur. 1975) – łotewski duchowny reformowany, pastor Biblijnego Zboru Reformowanego w Rydze, jeden z liderów łotewskiej społeczności kalwińskiej. 
Ukończył studia na Wydziale Prawa Uniwersytetu Łotewskiego w Rydze, po czym podjął pracę jako adwokat. Wkrótce poświęcił się posłudze duchownego reformowanego, zakładając Ryski Zbór Reformowany, drugą po Ryskim Biblijnym Zborze Reformowanym placówkę kalwińską w mieście. 
Jest żonaty z Gundigą – łotewską śpiewaczką i pisarką. 

</doc>
<doc id="1570658" url="https://pl.wikipedia.org/wiki?curid=1570658" title="Zdradzeni">
Zdradzeni

Zdradzeni – amerykańsko-japoński thriller z 1988 roku.
Fabuła.
Katie Phillips z FBI otrzymuje nowe zadanie – rozpracowanie grupy Ku-Klux-Klanu, podejrzewaną o morderstwa na tle rasowym. W tym celu otrzymuje nową tożsamość i jako Catherine Weaver pracuje jako nauczycielka w małym miasteczku w stanie Teksas. Tam poznaje Gary'ego Simmonsa, w którym się zakochała. Nie podejrzewa, że jest on szefem grupy, którą ma rozpracować.

</doc>
<doc id="1570661" url="https://pl.wikipedia.org/wiki?curid=1570661" title="Fiat 131 Abarth">
Fiat 131 Abarth



</doc>
<doc id="1570666" url="https://pl.wikipedia.org/wiki?curid=1570666" title="Dzień kolibra">
Dzień kolibra

Dzień kolibra – polski film familijny z 1983 roku.
Opis fabuły.
9-letni Sławek przeżywa ciężki okres. Jego pasją są latające modele, ale dopiero za dwa lata będzie mógł zostać członkiem pracowni modelarskiej. Rodzice nie mają dla niego czasu, bo pracują. Przed osamotnieniem ratuje go przyjaźń z Witkiem – sąsiadem. Pod jego wpływem dołącza do bandy chuliganów i schodzi na złą drogę. Tymczasem do kamienicy wprowadza się nowy lokator, pan Janicki – były lotnik i spadochroniarz, właściciel kolekcji modeli samolotów. Pod jego wpływem Sławek odłącza się od chuliganów. Janicki pomaga mu w pasji i razem budują model samolotu "Kolibra".
Obsada.
i inni

</doc>
<doc id="1570667" url="https://pl.wikipedia.org/wiki?curid=1570667" title="Dystrykt gminny">
Dystrykt gminny

Dystrykt gminny () – jednostka podziału administracyjnego, będąca rodzajem gminy, występującym w kilku regionach, między innymi w Kolumbii Brytyjskiej (Kanada) i na Litwie ().
Kolumbia Brytyjska.
Według miejscowego prawa, gminy określane są jako "dystrykty gminne" wówczas, gdy powierzchnia przyłączanej (lub tworzonej) gminy jest większa niż 800 hektarów (8 km²) i ma średnią gęstość zaludnienia nie większą niż 5 osób na hektar (500 osób na km²). Gminy mogą być przyłączane według innej klasyfikacji według zalecenia Gubernator porucznik prowincji Kanady ("Lieutenant Governor") w Radzie, tak samo jak w przypadku Dystryktu Północne Vancouver.
Ontario.
Obecnie w Ontario istnieje tylko jeden Dystrykt Gminny, Dystrykt Muskoka. Był on pierwotnie dystryktem, ale w wyniku silnej urbanizacji i rozwoju, częściowo dzięki turystyce. W rezultacie "podniesiono" jego status do Dystryktu (podobnie jak sąsiedniego Dystryktu Parry Sound), by uzyskać rangę podobną do Regionalnej Gminy, tak jak w przypadku Regionu York.

</doc>
<doc id="1570669" url="https://pl.wikipedia.org/wiki?curid=1570669" title="Niżni Rakitowy Stawek">
Niżni Rakitowy Stawek

Niżni Rakitowy Stawek (słow. "Nižné Rakytovské pliesko") – mały stawek położony na wysokości 1311 m n.p.m. wchodzący w skład grupy Rakitowych Stawków w słowackich Tatrach Wysokich. Znajduje się ok. 2 km na zachód od Szczyrbskiego Jeziora, w południowo-zachodniej części tarasu zwanego Smrekowicą. Pomiary pracowników TANAP-u z lat 1961–1967 wykazują, że ma powierzchnię 0,222 ha, wymiary 95 × 34 m i głębokość ok. 2,2 m.
Niżni Rakitowy Stawek podobnie jak Wyżni Rakitowy Stawek zmniejszył się zdecydowanie przez ostatnie dziesięciolecia. Wiąże się to ze stopniowym wysychaniem obydwu stawków. Stawki leżą nad lewym brzegiem Furkotnego Potoku, który przepływa nieopodal. Po huraganie, który miał miejsce w 2004 r. i zniszczył dużą część boru świerkowego, można go zobaczyć chociażby ze znakowanego czerwono szlaku turystycznego prowadzącego na Skrajne Solisko.
Zwany bywa niekiedy Smrekowickim Stawkiem I, lecz nazwa ta jest błędna i odnosi się do innej, pobliskiej grupy stawków zwanych Smrekowickimi Stawkami. Na wielu mapach zaznaczany jest jako Wyżni Rakitowy Stawek ("Vyšné Rakytovské pliesko"), a ten ostatni – jako Niżni.
Nazwa Rakitowych Stawków pochodzi od nazwy Rakitowego Wierchu, który znajduje się na południowy zachód od Niżniego Rakitowego Stawku.

</doc>
<doc id="1570673" url="https://pl.wikipedia.org/wiki?curid=1570673" title="Jerry (Tom i Jerry)">
Jerry (Tom i Jerry)

Jerry – postać z serialu Tom i Jerry produkcji Metro-Goldwyn-Mayer, jeden z dwóch protagonistów. Stworzony przez Williama Hanna i Josepha Barbera, jest niemą myszą domową. Po raz pierwszy wystąpił w odcinku "Eksmisja" z 1940 roku pod imieniem Jinx. Hanna nadał myszy imię Jinx, jednak zdaniem Barbery postać ta początkowo nie miała żadnego imienia.
Historia.
Imię Jerry zostało wybrane przez Gerainta Rowlands, który uznał „Tom and Jerry” () za potencjalną nazwę duetu po tym, jak dystrybutor kinowy Loews Inc. poprosił studio MGM o wyprodukowanie kolejnych odcinków. Podczas gdy pomysł duetu składającego się z kota i myszy był uznawany w latach 40. za wyczerpany, Hanna i Barbera zdecydowali się na rozszerzenie typowych relacji kot-mysz. W ten sposób Jerry zamiast typowej ofiary Toma stał się postacią czerpiącą przyjemność z kpienia, a nawet zadręczania swojego wrogoprzyjaciela (nawet jeżeli Tom tylko wykonywał swoje obowiązki lub oddawał się swoim przyjemnościom). Hanna i Barbera traktowali Toma i Jerry’ego za „najlepszych wrogów”, których rywalizacja skrywała pokłady wzajemnej troski i szacunku.
Po przygarnięciu myszki Nibbles/Tuffy występowali razem w kilku odcinkach, których fabuła rozgrywała się w siedemnastowiecznej Francji, a postacie były „myszkietrami” (). Pierwszy z nich, "Dwaj myszkieterowie", wygrał w 1951 roku nagrodę Academy Award w kategorii Najlepszy film krótkometrażowy: Kreskówka. 
Do 1956 roku Hanna i Barbera pełnili funkcję scenarzystów i reżyserów, w tym samym roku stali się producentami.
Czternaście odcinków serialu, wyprodukowanych w latach 1940 – 1954, otrzymało nominacje do nagrody Academy Award w kategorii Najlepszy film krótkometrażowy: Kreskówka. Siedem z nich zdobyło nagrodę. W 1957 roku studio MGM zamknęło swój wydział animacji, jednak odcinki kreskówki nadal były produkowane – przez Gene Deitcha, a następnie w latach 60. przez Chucka Jonesa. Jerry wystąpił także w późniejszych produkcjach telewizyjnych z serii "Tom i Jerry", filmach direct-to-video oraz "" z 1992 r.
Późniejsze odcinki zawierały mniej rysunkowej przemocy, z której były znane epizody z lat 40. i 50. W niektórych z nich Jerry otrzymał czerwoną muszkę i miał bardziej uprzejme nastawienie.
Opis postaci.
Jerry jest niemą myszką o płci męskiej, która uwielbia spokój. Często jest ścigany przez Toma. Lubi jeść ser z lodówki i wrabiać Toma o coś, żeby jego pani się go pozbyła. Zazwyczaj, gdy on i Tom razem mają kłopoty, współpracują, żeby to powstrzymać. Ma wielu przyjaciół – przeważnie są to psy Spike i Tyke, kaczorek, a epizodycznie m.in. lew, słoń. Przygarnął szarą myszkę Nibbles (lub Tuffy, zależnie od odcinka) – ciągle głodną sierotę, noszącą pieluszkę, którą pozostawiono przed drzwiami jego nory. Później Jerry został jego wujkiem. Ma wujka Pecosa z Teksasu, który zawsze nosi duży kapelusz, siwe długie wąsy, buty kowbojskie i gra na gitarze. Zdarza się, że podpija Tomowi mleko.
Inne wystąpienia.
Oprócz seriali animowanych z serii "Tom i Jerry", postać pojawiła się także w musicalu "Podnieść kotwicę" produkcji MGM z 1945 roku. W filmie Jerry jest władcą królestwa, w którym muzyka jest zabroniona, ponieważ wydaje mu się, że nie posiada zdolności. Bohater odgrywany przez Gene Kelly’ego przekonuje mysz do odegrania z nim występu muzycznego. Pierwotnie partnerem bohatera miała być Myszka Miki, ale Walt Disney nie wyraził zgody na użyczenie postaci. Sceny, w których Kelly tańczy z Jerrym stworzono za pomocą techniki rotoskopu – najpierw nakręcono aktora, następnie do każdej klatki dorysowywano mysz w taki sposób, aby dopasować jej ruchy do już istniejącego materiału. Sukces animowanego segmentu w "Podnieść kotwicę" został zauważony przez recenzentów i określony mianem „ściągnięcia na siebie uwagi” () przyczynił się do powstania dwóch kolejnych projektów filmów łączących live action z rysunkową animacją: podwodny balet z udziałem Toma, Jerry’ego i aktorki Esther Williams w filmie "Dangerous When Wet" z 1953 r. oraz segmentu „Sindbad i Żeglarz” w "Zaproszeniu do tańca" (1956).
Szczenięce lata Toma i Jerry’ego.
W "Szczenięcych latach Toma i Jerry’ego" Jerry nosi czerwoną muszkę i ma pęczek włosów na głowie. Przedrzeźnia Toma, gdy tylko przytrafi się okazja. W kilku epizodach jest jego przyjacielem lub sojusznikiem.
Kto wrobił królika Rogera?
Jerry miał wystąpić razem z Tomem również jako cameo w usuniętej scenie „Pogrzeb Acme” z filmu animowanego "Kto wrobił królika Rogera?".

</doc>
<doc id="1570675" url="https://pl.wikipedia.org/wiki?curid=1570675" title="Oszuści">
Oszuści

Oszuści (tytuł oryg. "The Impostors") – amerykański film komediowy z 1998 roku.
Obsada.
i inni

</doc>
<doc id="1570681" url="https://pl.wikipedia.org/wiki?curid=1570681" title="Herpetolog">
Herpetolog



</doc>
<doc id="1570682" url="https://pl.wikipedia.org/wiki?curid=1570682" title="Boiron">
Boiron

Boiron – producent i dystrybutor środków homeopatycznych z siedzibą główną we Francji. 
Założone w 1911 r. jest obecnie największym i najstarszym tego typu przedsiębiorstwem na świecie. W 2005 było również drugim wśród największych producentów leków bez recepty we Francji. Produkty Boiron dostępne są w 59 krajach.
W 2004 r. firma zatrudniała 2779 osób i zanotowała przychód w wysokości 313 milionów euro. 
W czerwcu 2005 r. Boiron przejęło Dolisos Laboratories, wówczas drugiego co do wielkości wytwórcę produktów homeopatycznych na świecie. 
Głównym produktem Boiron jest Oscillococcinum, homeopatyczny środek na grypę i przeziębienie.

</doc>
<doc id="1570687" url="https://pl.wikipedia.org/wiki?curid=1570687" title="Dzieciak">
Dzieciak

Dzieciak (tytuł oryginalny "The Kid", znany także jako "Disney's The Kid") – amerykańska tragikomedia z 2000 roku.
Opis fabuły.
Russ Duritz (Bruce Willis) jest 40-letnim pracownikiem agencji reklamowej. Odnosi sukcesy, ale jest niesympatyczny i impertynencki, nie ma przyjaciół ani kolegów. Prowadziłby tak swoje życie, gdyby na drodze nie spotkał 8-latka. Nie jest to zwykły 8-latek, ale on sam z czasów dzieciństwa. To spotkanie wywróci mu życie do góry nogami.

</doc>
<doc id="1570698" url="https://pl.wikipedia.org/wiki?curid=1570698" title="V Liceum Ogólnokształcące im. Andrzeja Struga w Gliwicach">
V Liceum Ogólnokształcące im. Andrzeja Struga w Gliwicach

V Liceum Ogólnokształcące im. Andrzeja Struga – publiczne liceum ogólnokształcące w Gliwicach.
Informacje ogólne.
Szkoła położona jest przy ulicy Górnych Wałów w dzielnicy Śródmieście w pobliżu starówki i rynku w Gliwicach.
V Liceum Ogólnokształcące oraz Gimnazjum numer 15 tworzą Zespół Szkół Ogólnokształcących numer 11.
Historia.
Budynek.
Budynek, w którym mieści się szkoła, wybudowano w latach 1869-1870. W pierwszych latach swego istnienia mieściła się w nim Szkoła Przemysłowa oraz od 1882 roku Szkoła Realna Stopnia Licealnego ("Oberrealschule"). W roku 1896 Szkołę Przemysłową przekształcono w Szkołę Maszynową i Hutniczą, aby ją ostatecznie przenieść w roku 1907 do nowego budynku przy obecnej ulicy Marcina Strzody. Budynek rozbudowywano jeszcze w roku 1926 i przebudowywano po pożarze w 1935 roku. W 1937 roku szkoła otrzymała imię znanego lotnika niemieckiego z okresu I wojny światowej i nazywała się odtąd Richthofen-Ober-Schule.
W październiku 1960 roku dokonano otwarcia długo oczekiwanej, nowo dobudowanej do szkoły sali gimnastycznej.
W październiku 2006 roku zakończono renowację budynku oraz zainstalowano dekoracyjne oświetlenie.
Liceum.
Obecne Liceum Ogólnokształcące swą działalność rozpoczęło 4 maja 1945 roku. Pierwotnie w budynku szkoły mieściło się I i II Gimnazjum i Liceum Męskie oraz Gimnazjum Żeńskie. W 1948 roku utworzono Szkoły Ogólnokształcące Stopnia Licealnego – męską i żeńską. Po ich przekształceniach organizacyjnych w 1951 roku, utworzono pierwotnie w II, a następnie V Liceum Ogólnokształcące. Było to pierwsze koedukacyjne liceum w Gliwicach.
9 maja 1964 roku liceum nadano imię Andrzeja Struga. W uroczystości brała udział wdowa po pisarzu – Nelly Strugowa.
Dziś liceum szczyci się największą w Gliwicach liczbą absolwentów. W latach 1946-2007 odbyło się 61 egzaminów dojrzałości, w których maturę uzyskało ponad 8800 uczniów.
Obecnie dyrektorem liceum jest dr inż. Florian Brom, jego absolwent.
Szkoła Rymera.
Z liceum związane jest nazwisko, pełniącego ponad 20 lat (1950-1971) funkcję dyrektora Mariana Rymera, nauczyciela historii i języka angielskiego, nieocenionego nauczyciela i wychowawcy młodzieży oraz dobrego gospodarza szkoły. W czasie gdy pełnił swoją funkcję, szkoła jako jedna z pierwszych w województwie wprowadziła eksperymentalny program poszerzonego nauczania języka angielskiego. Za wyniki w pracy dydaktyczno-wychowawczej liceum zostało przyjęte do grona szkół stowarzyszonych w UNESCO.
Pamięć Dyrektora jest żywa wśród absolwentów i nauczycieli, czego wyrazem jest wykonanie tablicy pamiątkowej poświęconej Marianowi Rymerowi. Jej odsłonięcie nastąpiło w murach szkoły 13 października 2006 roku.
Rankingi.
W ogólnopolskim rankingu liceów 2014, przygotowywanym przez miesięcznik Perspektywy, V Liceum zajmuje pierwsze miejsce w Gliwicach oraz siódme w województwie śląskim.
Znani absolwenci.
Kryterium umieszczenia na tej liście danej postaci jest posiadanie przez nią biogramu w polskiej Wikipedii.

</doc>
<doc id="1570700" url="https://pl.wikipedia.org/wiki?curid=1570700" title="Bez wyjścia">
Bez wyjścia

Bez wyjścia – amerykański thriller z 1987 roku na podstawie powieści Kennetha Fearinga "The Big Clock".
Fabuła.
Tom Farrell, oficer marynarki wojennej zostaje przeniesiony do Pentagonu. Jego przełożonym zostaje sekretarz obrony David Brice. Poznaje również kochankę Brice’a Susan Atwell. Ich związek przeradza się w miłość, ale kiedy dziewczyna postanawia odejść od Brice’a, ten w szale zabija ją. Sekretarz tuszuje sprawę i rzuca podejrzenie na Jurija, radzieckiego agenta KGB. Farrell ma go schwytać. Nie zdaje sobie sprawy, że to pułapka.

</doc>
<doc id="1570701" url="https://pl.wikipedia.org/wiki?curid=1570701" title="Pelagiów">
Pelagiów

Pelagiów – wieś w Polsce położona w województwie mazowieckim, w powiecie radomskim, w gminie Kowala.
W latach 1975–1998 miejscowość należała administracyjnie do województwa radomskiego.
Wieś jest siedzibą rzymskokatolickiej parafii Matki Boskiej Częstochowskiej.

</doc>
<doc id="1570703" url="https://pl.wikipedia.org/wiki?curid=1570703" title="Imbrykacja">
Imbrykacja

Imbrykacja – sposób uporządkowania przestrzennego otoczaków w osadzie w środowisku wodnym (akumulacja rzeczna) w sposób dachówkowaty.
Układ ziaren jest ważnym wskaźnikiem kierunku przepływu wody, gdyż nakładają się one dłuższą osią równolegle do kierunku pływu.

</doc>
<doc id="1570705" url="https://pl.wikipedia.org/wiki?curid=1570705" title="Marzena Sienkiewicz">
Marzena Sienkiewicz

Marzena Sienkiewicz (ur. 29 sierpnia 1975 w Gdyni) – polska dziennikarka, prezenterka pogody i aktorka epizodyczna.
Życiorys.
Karierę zaczęła w gdańskim oddziale TVP. Następnie pracowała jako producent i prezenterka pogody w stacjach TVN, od stycznia 2004 w TVN Meteo, a od sierpnia 2004 w TVN24. Po przejściu do Telewizji Polskiej w styczniu 2005 pracowała najpierw w TVP3, a od maja 2006 w TVP2. Prawie codziennie w "Pytaniu na śniadanie" opowiada o pogodzie. O pogodzie informuje również w "Panoramie".
Została nominowana do Telekamery 2010 w kategorii prezenter pogody.
Od wiosny 2019 roku była prezenterką telewizyjną na kanale Mango 24.
Wystąpiła epizodycznie w kilku serialach np. "Gliniarze", "Ukryta Prawda", "Szkoła", "Sędzia Anna Maria Wesołowska", "Sekrety Rodziny".

</doc>
<doc id="1570718" url="https://pl.wikipedia.org/wiki?curid=1570718" title="En Vered">
En Vered



</doc>
<doc id="1570719" url="https://pl.wikipedia.org/wiki?curid=1570719" title="Jurij Jakowicz">
Jurij Jakowicz

Jurij Jakowicz, ros. Юрий Рафаилович Якович (ur. 30 listopada 1962 w Kujbyszewie) – rosyjski szachista i trener szachowy ("FIDE Senior Trainer" od 2012), arcymistrz od 1990 roku.
Kariera szachowa.
Znaczące sukcesy szachowe zaczął odnosić w połowie lat 80. XX wieku. W 1986 r. zadebiutował w finale indywidualnych mistrzostw ZSRR, zajmując 16. miejsce. Po raz drugi w finałowym turnieju wystąpił w 1991 r., w zawodach rozegranych systemem szwajcarskim podzielił 23-38. miejsce (w stawce 64 uczestników). Był również kilkukrotnym finalistą mistrzostw Rosji (najlepszy wynik: dz. 11-19. miejsce w 2003 roku). W 1997 r. wystąpił w reprezentacji kraju na drużynowych mistrzostwach Europy rozegranych w Puli, gdzie szachiści rosyjscy zdobyli srebrne medale.
Odniósł szereg indywidualnych sukcesów, zwyciężając bądź dzieląc I miejsca w turniejach rozegranych w:
Najwyższy wynik rankingowy w dotychczasowej karierze osiągnął 1 lipca 1997; mając 2610 punktów, dzielił wówczas 54–60. miejsce na światowej liście FIDE, jednocześnie zajmując 12. miejsce wśród rosyjskich szachistów.
W 2004 wydał książkę pt. "Play the 4.f3 Nimzo-Indian" (), w której omówił jeden z wariantów obrony Nimzowitscha.

</doc>
<doc id="1570720" url="https://pl.wikipedia.org/wiki?curid=1570720" title="Amy Goodman">
Amy Goodman

Amy Goodman (ur. 13 kwietnia 1957) – amerykańska dziennikarka i publicystka. Pochodzi z rodziny ortodoksyjnych Żydów. Jej dziadek ze strony matki był rabinem. Współtwórczyni programu Democracy Now! (w 1996), laureatka nagrody Right Livelihood.
Goodman jest znana z informowania opinii publicznej o działaniach ruchów społecznych i z wspierania niezależnych mediów. Zajmuje się również dziennikarstwem śledczym - informowała o naruszeniach praw człowieka w Timorze Wschodnim i Nigerii.
Autorka pięciu książek:
W 2008 jako pierwsza dziennikarka uhonorowana nagrodą Right Livelihood – „za rozwój nowego modelu politycznie niezależnego dziennikarstwa i udostępnienie milionom ludzi alternatywnych opinii, często wykluczanych przez media głównego nurtu”.

</doc>
<doc id="1570726" url="https://pl.wikipedia.org/wiki?curid=1570726" title="Ołeh Makarow">
Ołeh Makarow

Ołeh Ołeksandrowycz Makarow, ukr. Олег Олександрович Макаров, ros. Олег Александрович Макаров, "Oleg Aleksandrowicz Makarow" (ur. 26 lipca 1929 w Rubcowsku, w kraju ałtajskim, Rosyjska FSRR, zm. 8 listopada 1995 w Kijowie, Ukraina) – ukraiński piłkarz pochodzenia rosyjskiego, grający na pozycji bramkarza, reprezentant Związku Radzieckiego, trener piłkarski.
Kariera piłkarska.
Kariera klubowa.
Wychowanek szkoły piłkarskiej Łokomotiwu Kujbyszew (od 1943). Jako szesnastolatek przeszedł do juniorskiej drużyny Charczowyk Odessa. W 1947 zadebiutował w podstawowym składzie. W 1948 przeszedł do Dynama Kijów, gdzie przez dwa sezony występował w zespole rezerwowym. Potem przez 14 lat był podstawowym bramkarzem Dynama, z którym odnosił największe sukcesy: pierwsze dla Dynama Mistrzostwo ZSRR w 1961 oraz pierwszy puchar krajowy w 1954. W 1963 w wieku 34 lat zakończył karierę piłkarską..
Kariera reprezentacyjna.
27 lipca 1957 rozegrał jedyny mecz w radzieckiej reprezentacji w spotkaniu eliminacyjnym do Mistrzostw Świata z Finlandią wygranym 2:1.
Kariera trenerska.
Po zakończeniu kariery zawodniczej w 1964 był asystentem trenera w Dynamie Kijów, potem trenował drużynę rezerwową Dynama. W 1967 prowadził drugoligowy klub Łokomotyw Winnica. W 1967 trenował Awanhard Tarnopol. Od 1967 do 1987 pracował jako trener i kierownik wydziału piłki nożnej Centralnej Rady Ochotniczego Stowarzyszenia Sportowego "Awangard", a w latach 1988-1989 na stanowisku głównego trenera wydziału piłki nożnej Rady Republikańskiej Ogólnozwiązkowego Ochotniczego Stowarzyszenia Kultury Fizycznej i Sportu Związków Zawodowych. W 1995 zmarł na nowotwór w wieku 66 lat.

</doc>
<doc id="1570727" url="https://pl.wikipedia.org/wiki?curid=1570727" title="Charczowyk Odessa">
Charczowyk Odessa

Charczowyk Odessa (ukr. Футбольний клуб «Харчовик» Одеса, "Futbolnyj Kłub "Charczowyk" Odesa") – ukraiński klub piłkarski z siedzibą w Odessie.
Historia.
Chronologia nazw:
Drużyna piłkarska Charczowyk Odessa została założona w mieście Odessa w latach 20. XX wieku. Zespół występował w rozgrywkach lokalnych. W 1936 pod nazwą KinAp Odessa startował w Pucharze ZSRR. W 1938 pod nazwą Charczowyk Odessa (ros. Пищевик Одесса, "Piszczewik Odiessa") ponownie występował w rozgrywkach Pucharu ZSRR. Na początku 1940 roku Charczowyk przestał istnieć, tak jak na bazie Dynama Odessa, który został rozformowany, utworzono nowy klub pod nazwą Charczowyk Odessa.

</doc>
<doc id="1570739" url="https://pl.wikipedia.org/wiki?curid=1570739" title="Ruch Chipko">
Ruch Chipko

Chipko (dosł. „obejmować” w języku hindi) – indyjski ruch społeczny powstały w regionie Uttarakhand (w indyjskiej części Himalajów) w roku 1974 w celu obrony drzew przed wycinaniem. Ruch walczył przeciw pozbawianiu ludności wiejskiej tradycyjnych praw do korzystania z lasu. Zasłynął z masowego udziału wiejskich kobiet, które obejmowały drzewa własnym ciałem, aby uniemożliwić ich ścięcie. Z tego powodu ruch ten często zalicza się do ruchów ekofeministycznych.
W latach 80. ruch Chipko protestował również przeciw górnictwu wapiennemu oraz przeciw budowie tamy w Tehri. Później przekształcił się w działający do dziś ruch Beej Bachao Andolan (Chrońcie nasiona).
W roku 1987 ruch Chipko został uhonorowany nagrodą Right Livelihood (zwaną również „alternatywną Nagrodą Nobla”) – „za zaangażowanie w ochronę, odbudowę i ekologiczne użytkowanie indyjskich zasobów naturalnych”.

</doc>
<doc id="1570742" url="https://pl.wikipedia.org/wiki?curid=1570742" title="Monastyczna Liturgia Godzin">
Monastyczna Liturgia Godzin

Monastyczna Liturgia Godzin – brewiarz, którym się posługują zakony monastyczne: Benedyktyni, Cystersi, Kameduli, Trapiści, Loretanki. Brewiarz zawiera kalendarz zakonów i zgromadzeń reguły świętego Benedykta. Monastyczna liturgia jest czterotomowym wydaniem książkowym o dwutygodniowym psałterzu. Do tekstów wspólnych jest dodatkowe oficjum o świętych mnichach i mniszkach.
Poszczególne godziny monastycznej liturgii godzin:

</doc>
<doc id="1570751" url="https://pl.wikipedia.org/wiki?curid=1570751" title="Edmund Jan Kloskowski">
Edmund Jan Kloskowski



</doc>
<doc id="1570752" url="https://pl.wikipedia.org/wiki?curid=1570752" title="Marcin Pawłowski">
Marcin Pawłowski

Marcin Pawłowski (ur. 1984) - polski przedsiębiorca. Założyciel Kujawskiego Centrum Korepetycji Copernicus

</doc>
<doc id="1570754" url="https://pl.wikipedia.org/wiki?curid=1570754" title="Micheál Martin">
Micheál Martin

Micheál Martin, irl. Mícheál Ó Máirtín (ur. 1 sierpnia 1960 w Corku) – irlandzki polityk, Teachta Dála, członek Fianna Fáil i od 2011 lider tej partii, minister edukacji i nauki w latach 1997–2000, minister zdrowia i dzieci od 2000 do 2004, minister przedsiębiorczości, handlu i zatrudnienia w latach 2004–2008, minister spraw zagranicznych w latach 2008–2011, od 2020 do 2022 taoiseach (premier), a od 2022 tánaiste (wicepremier), minister spraw zagranicznych i minister obrony.
Życiorys.
Jego ojciec Paddy Martin był bokserem. Micheál Martin kształcił się w Coláiste Chríost Rí. Studiował później na University College Cork, gdzie uzyskał licencjat, a następnie magisterium w zakresie historii politycznej. Po studiach pracował jako nauczyciel w rodzinnej miejscowości.
Aktywność polityczną rozpoczął w trakcie studiów. Został wówczas prominentnym członkiem Ógra Fianna Fáil, organizacji młodzieżowej Fianna Fáil. W późniejszym czasie stał na czele partyjnej młodzieżówki. W 1988 dołączył do komitetu wykonawczego FF. W 1985 został wybrany do rady miejskiej w Cork jako kandydat. Zasiadał w niej do 1997, w latach 1992–1993 pełnił funkcję burmistrza.
W 1987 wziął udział w wyborach parlamentarnych, jednak nie uzyskał mandatu. Do Dáil Éireann, niższej izby Oireachtas, został wybrany dwa lata później w 1989, uzyskując mandat Teachta Dála z okręgu Cork South Central. Z powodzeniem ubiegał się o reelekcję w wyborach w 1992, 1997, 2002, 2007, 2011, 2016 i 2020. W latach 1995–1997 pełnił funkcję rzecznika Fianna Fáil ds. edukacji i Gaeltachtu w gabinecie cieni pod przewodnictwem Bertiego Aherna.
W 1997, kiedy Fianna Fáil po kilku latach przerwy powróciła do władzy, wszedł w skład rządu Bertie Aherna. Od 26 czerwca 1997 do 27 stycznia 2000 zajmował stanowisko ministra edukacji i nauki. Następnie stanął na czele Ministerstwa Zdrowia i Dzieci, którym kierował do 29 września 2004. Jako minister przeforsował wprowadzenie w Irlandii zakazu palenia w miejscu pracy. Za jego rządów przeprowadzono w kraju reformę służby zdrowia, powołującą odpowiedzialną za system publicznej opieki zdrowotnej instytucję Health Service Executive. 29 września 2004 został mianowany ministrem przedsiębiorczości, handlu i zatrudnienia w gabinecie dotychczasowego premiera. W 2006 zniósł tzw. Groceries Order z 1987, ustawę zakazującą sprzedaży artykułów spożywczych poniżej kosztów ich produkcji.
7 maja 2008 objął funkcję ministra spraw zagranicznych w rządzie Briana Cowena. Jednym z pierwszym zadań nowego ministra i rządu było przeprowadzenie w czerwcu 2008 referendum w sprawie ratyfikacji traktatu lizbońskiego. Negatywny wynik tego głosowania ściągnął na irlandzki gabinet krytykę pozostałych państw UE i spowodował poważny kryzys polityczny. 19 stycznia 2011 zrezygnował z funkcji ministra w proteście przeciwko przywództwu Briana Cowena. Wskutek kryzysu rządowego i dymisji kilkoro ministrów premier 22 stycznia 2011 zrezygnował jednakże z funkcji lidera partii, pozostając jednocześnie na czele rządu. W wyniku głosowania 26 stycznia 2011 Micheál Martin został wybrany na nowego lidera Fianna Fáil. W wyborach parlamentarnych w lutym 2011 partia poniosła porażkę. Po ustąpieniu rządu 9 marca 2011 Micheál Martin został liderem opozycji w parlamencie.
W następnej kadencji parlamentu (wybranego w 2016) kierowana przez niego FF umożliwiła dwukrotnie powołanie mniejszościowych gabinetów, na czele których stali kolejno Enda Kenny i Leo Varadkar z Fine Gael. W wyborach parlamentarnych z lutego 2020 Fianna Fáil uzyskała najwięcej mandatów poselskich. Wyniki tych wyborów spowodowały trudności w stworzeniu większościowej koalicji rządowej, co doprowadziło do długotrwałych negocjacji. Koalicję ostatecznie zawarły FG, FF i Partia Zielonych. W ramach porozumienia ustalono, że na czele gabinetu stanie lider FF Micheál Martin, a pod koniec 2022 zastąpi go Leo Varadkar. Porozumienie zostało ostatecznie zatwierdzone przez trzy ugrupowania 26 czerwca 2020. Następnego dnia Dáil Éireann powołała Micheála Martina na urząd premiera; za jego kandydaturą zagłosowało 93 posłów (z partii koalicyjnych oraz część niezależnych). Jeszcze tego samego dnia lider FF został zaprzysiężony przez prezydenta, a także ogłosił skład swojego rządu (w którym Leo Varadkar objął stanowiska wicepremiera oraz ministra).
Zgodnie z umową koalicyjną Micheál Martin złożył rezygnację 17 grudnia 2022. Tego samego dnia na stanowisko premiera powrócił Leo Varadkar. Również 17 grudnia lider Fine Gael utworzył swój drugi gabinet z liderem FF jako wicepremierem oraz ministrem spraw zagranicznych i ministrem obrony.
Życie prywatne.
Micheál Martin jest żonaty z Marry O’Shea, ma czwórkę dzieci.

</doc>
<doc id="1570756" url="https://pl.wikipedia.org/wiki?curid=1570756" title="Cmentarz Bródzieński">
Cmentarz Bródzieński



</doc>
<doc id="1570757" url="https://pl.wikipedia.org/wiki?curid=1570757" title="Wioślarka">
Wioślarka



</doc>
<doc id="1570758" url="https://pl.wikipedia.org/wiki?curid=1570758" title="Wyżni Rakitowy Stawek">
Wyżni Rakitowy Stawek

Wyżni Rakitowy Stawek (słow. "Vyšné Rakytovské pliesko") – stawek położony na wysokości 1311 m n.p.m. wchodzący w skład grupy Rakitowych Stawków w słowackich Tatrach Wysokich. Znajduje się ok. 2 km na zachód od Szczyrbskiego Jeziora, w południowo-zachodniej części tarasu zwanego Smrekowicą. Pomiary pracowników TANAP-u z lat 1961–1967 wykazują, że ma powierzchnię 0,132 ha, wymiary 55 × 33 m i głębokość ok. 2,3 m.
Zdarza się, że częściowo wysycha i dzieli się na dwa mniejsze stawki. Nieco na południowy wschód od niego znajduje się drugi, większy Rakitowy Stawek – Niżni Rakitowy Stawek. Leży nad lewym brzegiem Furkotnego Potoku, który przepływa nieco na północny zachód od niego. Po huraganie, który miał miejsce w 2004 r., jest dobrze widoczny np. ze Skrajnego Soliska.
Niekiedy błędnie nazywany jest Smrekowickim Stawkiem II, nazwa ta odnosi się do Smrekowickich Stawków znajdujących się w pobliżu. Na wielu mapach zaznaczany jest jako Niżni Rakitowy Stawek ("Nižné Rakytovské pliesko"), a ten ostatni – jako Wyżni.
Nazwa Rakitowych Stawków pochodzi od Rakitowego Wierchu, który znajduje się nieco na południe od Wyżniego Rakitowego Stawku.

</doc>
<doc id="1570760" url="https://pl.wikipedia.org/wiki?curid=1570760" title="Cerkiew Narodzenia Najświętszej Maryi Panny w Oparówce">
Cerkiew Narodzenia Najświętszej Maryi Panny w Oparówce

Cerkiew Narodzenia Najświętszej Maryi Panny w Oparówce – murowana cerkiew greckokatolicka, zbudowana w latach 1910–12 w Oparówce. 
W 1947 przejęta i użytkowana jako rzymskokatolicki kościół filialny parafii w Wysokiej Strzyżowskiej.
Świątynię wraz z dzwonnicą, starodrzewem i cmentarzem wpisano w 2004 do rejestru zabytków. Jest klasycznym przykładem cerkwi w stylu ukraińskiego historyzmu (tak zwanego ukraińskiego stylu narodowego).
Historia obiektu.
Parafia prawosławna istniała w Oparówce od 1513, greckokatolicka przypuszczalnie od 1692. W okresie międzywojennym parafia należała do Apostolskiej Administracji Łemkowszczyzny. Obecną murowaną cerkiew zbudowano w latach 1910–12 w miejscu starszej, drewnianej z 1700. 7 lutego 1912 cerkiew konsekrował dziekan krośnieński ksiądz Teodor Meren i nadał jej wezwanie Narodzenia Najświętszej Marii Panny. Obok wzniesiono również niezachowaną do dzisiaj drewnianą, wolnostojącą dzwonnicę. W 1922 Andrzej Łaboraj ze Lwowa wykonał ikonostas z bogatą dekoracją rzeźbiarską. W 1932 polichromię figuralno-ornamentalną namalował Paweł Zaporożski. Po wysiedleniach miejscowej ludności latach 1945–1946 oraz po akcji „Wisła” cerkiew została przejęta przez rzymskokatolików. W 1947 świątynię zaadaptowano na potrzeby obrządku rzymskokatolickiego, zachowując całość pierwotnego wyposażenia i utworzono ekspozyturę parafii w Dobrzechowie, a od 1962 filię parafii w Wysokiej Strzyżowskiej. W 1949 obok cerkwi wzniesiono niewielką drewnianą dzwonnicę. W latach 2005-12 wykonano kompleksową konserwację obiektu. 

</doc>
<doc id="1570762" url="https://pl.wikipedia.org/wiki?curid=1570762" title="Józef Paulin Sanguszko">
Józef Paulin Sanguszko

Józef Paulin Jan Adam Sanguszko (ur. 20 czerwca 1740 w Kolbuszowej, zm. 12 maja 1781 w Krakowcu) – marszałek wielki litewski od 1768, marszałek nadworny litewski od 1760, książę, starosta krzemieniecki i czerkaski.
Życiorys.
Był najstarszym synem Pawła Karola i Barbary z Duninów. W 1774 poślubił Annę Cetnerównę, z którą miał syna Romana (1775-1790). 
Poseł na sejm walny w 1758 z województwa kijowskiego. W 1763 został kawalerem Orderu Orła Białego. Był zwolennikiem "Familii" Czartoryskich. W czasie elekcji 1764 roku został sędzią generalnego sądu kapturowego. W 1764 podpisał elekcję Stanisława Augusta Poniatowskiego. W 1766 roku był posłem na Sejm Czaplica z województwa kijowskiego. Był członkiem konfederacji radomskiej 1767 roku. W czasie Sejmu Repninowskiego wszedł do grona delegatów wyznaczonych do negocjowania z posłem rosyjskim traktatu gwarancyjnego i nowej konstytucji. W 1767 napisał "Projekt reformy rządu". 
Przypisy.
 

</doc>
<doc id="1570764" url="https://pl.wikipedia.org/wiki?curid=1570764" title="Witalij Hołubjew">
Witalij Hołubjew

Witalij Mychajłowycz Hołubjew, ukr. Віталій Михайлович Голуб'єв, ros. Виталий Михайлович Голубев, "Witalij Michaiłowicz Gołubiew" (ur. 19 marca 1926 w Moskwie, zm. 25 marca 1991 w Kijowie) – ukraiński piłkarz, grający na pozycji obrońcy, trener piłkarski.
Kariera piłkarska.
Kariera klubowa.
Hołubjew był wychowankiem szkoły piłkarskiej w Moskwie (od 1939). W latach 1945-1946 występował w zespole grupy radzieckich wojsk w Bułgarii, następnie bronił barw Dynama Woroszyłowgrad, a od 1948 występował w BO Kijów. W 1951 przeszedł do Dynama Kijów, gdzie przez 10 lat był podstawowym zawodnikiem formacji obrony. Z Dynamem zdobył puchar krajowy w 1954. W 1960 opuścił Dynamo. Przez kolejne dwa lata występował w drugoligowych ukraińskich klubach Dynamo Chmielnicki, Łokomotyw Winnica oraz Awanhard Sumy. W 1961 zakończył karierę piłkarską.
Kariera reprezentacyjna.
27 lutego 1955 rozegrał jeden nieoficjalny mecz w radzieckiej reprezentacji w spotkaniu towarzyskim z Indiami wygranym 3:0.
Kariera trenerska.
Po zakończeniu kariery zawodniczej w latach 1962-1972 był trenerem w szkole piłkarskiej Dynama Kijów. Spośród jego wychowanków, m.in. Ołeh Błochin, Serhij Morozow, Wałerij Zujew, Wiktor Kondratow, Ołeksandr Damin.

</doc>
<doc id="1570765" url="https://pl.wikipedia.org/wiki?curid=1570765" title="BO Kijów">
BO Kijów



</doc>
<doc id="1570771" url="https://pl.wikipedia.org/wiki?curid=1570771" title="Mutunus Tutunus">
Mutunus Tutunus

Mutunus Tutunus – rzymskie bóstwo związane z płodnością. Bóstwo to jest słabo poświadczone źródłowo, z pisarzy rzymskich wspomina o nim jedynie Pompejusz Festus. Późniejsze relacje pochodzą już od pisarzy wczesnochrześcijańskich - Tertuliana, Augustyna, Laktancjusza i Arnobiusza.
Na wzgórzu Welia w Rzymie miało znajdować się sanktuarium z posągiem Mutunusa Tutunusa, wyobrażonego jako fallus. Zgodnie z przekazami, do sanktuarium tego miały udawać się kobiety, by wieńczyć posąg bóstwa wieńcami.
Istnieją również przekazy, wedle których wizerunki bóstwa miały znajdować się w sypialniach. Panny młode w dniu ślubu miały siadać na wizerunku bóstwa, by ofiarować mu swoje dziewictwo.

</doc>
<doc id="1570773" url="https://pl.wikipedia.org/wiki?curid=1570773" title="Awanhard Sumy">
Awanhard Sumy



</doc>
<doc id="1570778" url="https://pl.wikipedia.org/wiki?curid=1570778" title="Wiktor Kopff">
Wiktor Kopff

Wiktor Adolf Karol Kopff (ur. 25 grudnia 1805 w Krakowie, zm. 27 stycznia 1889 tamże) – polski prawnik i pamiętnikarz, od 1840 senator Rzeczypospolitej Krakowskiej.
Życiorys.
Był najmłodszym z dzieci malarza Jana Wincentego Koppfa, bratem Konstantego Kopffa. W latach 1814–1821 uczył się w Gimnazjum św. Anny. Studiował prawo na Uniwersytecie Jagiellońskim uzyskując stopień magistra w 1826, a w 1829 otrzymał tytuł doktora praw. Pracował jako guwerner u rodziny Florkiewiczów w Młoszowej. W 1833 po praktyce adwokackiej wrócił do sądownictwa zostając mianowany dożywotnim sędzią trybunału I Instancji. W 1837 został członkiem Towarzystwa Naukowego Krakowskiego. W 1838 został mianowany sędzią apelacyjnym, a 16 maja 1840 senatorem Rzeczypospolitej Krakowskiej od 1843 był przewodniczącym Wydziału Spraw Wewnętrznych. Pozostawił po sobie wspomnienia z ostatnich lat Rzeczypospolitej Krakowskiej. Po wybuchu powstania w Krakowie w 1846 roku został mianowany przez dyktatora Jana Tyssowskiego radcą ministerstwa sprawiedliwości, nie był jednak zwolennikiem rewolucji. Z chwilą stłumienia powstania, wkroczenia wojsk okupacyjnych trzech mocarstw opiekuńczych, rozwiązania Senatu Rządzącego i powołania w to miejsce Tymczasowej Rady Administracyjnej Wolnego Miasta Krakowa, 9 marca 1846 roku został jej przewodniczącym. W 1855 został mianowany Radcą Sądu Wyższego. W 1865 został odznaczony Orderem Korony Żelaznej awansował na prezesem Sądu Krajowego. W latach 1868–1871 był prezesem Sądu Wyższego Krajowego dla Galicji Zachodniej. W 1871 roku przeszedł na emeryturę z tytułem radcy dworu. Od 1872 był członkiem Akademii Umiejętności, W 1873 został członkiem Rady Nadzorczej Banku Galicyjskiego. Od 1875 roku był radnym miejskim, dla prezydenta Mikołaja Zyblikiewicza opracował projekt statutu miasta. Pozostawił wiele rozpraw prawniczych wśród nich: „O systemie karnym poprawczym”, „O posiadaniu”, „Urządzenie włościan w b. Rzeczypospolitej Krakowskiej”.
Ożenił się z Józefą, córką Ambrożego Grabowskiego, księgarza i historyka krakowskiego. Pozostawił pięciu synów: Władysław i Józefa prawników i sędziów, Henryka – agronoma, Leona Lekarza oraz Juliusz inżyniera Kolejowego. Córka Emilia była zona prawnika i profesora UJ Piotra Burzyńskiego, a druga córka Stanisława została żoną architekta Karola Kremera. Posiadał dworek w Zakliczynie. Został pochowany na cmentarzu Rakowickim (kwatera BA, płd.).

</doc>
<doc id="1570779" url="https://pl.wikipedia.org/wiki?curid=1570779" title="Chico Whitaker">
Chico Whitaker

Francisco "Chico" Whitaker Ferreira (ur. 1931) – brazylijski działacz społeczny, z wykształcenia architekt. Działacz katolicki inspirujący się teologią wyzwolenia, członek komisji "Sprawiedliwość i Pokój" Konferencji Episkopatu Brazylii. Jeden z pomysłodawców Światowego Forum Społecznego w Porto Alegre. Członek komisji doradczej WikiLeaks. Alterglobalista.
Życiorys.
Na początku lat 60. uczestniczył w rządowych projektach dotyczących planowania przestrzennego i reformy rolnej. W czasach dyktatury wojskowej działał w opozycji, w latach 1966–1982 przebywał na politycznej emigracji we Francji i Chile. W tym czasie pracował dla UNESCO, uczestnicząc m.in. w kształceniu urzędników z krajów Trzeciego Świata i w działaniach na rzecz rozwoju gospodarczego Ameryki Łacińskiej.
Po powrocie do Brazylii zajmował się m.in. organizowaniem ruchu solidarności wśród bezrobotnych. Był jednym z głównych inicjatorów obywatelskiego ruchu na rzecz powszechnego uczestnictwa w tworzeniu konstytucji. Organizowane przez ten ruch w całym kraju "posiedzenia ludowe" zaproponowały 122 poprawki do projektu konstytucji. W latach 1989–1996 przez dwie kadencje był radnym São Paulo z ramienia Partii Pracujących (PT), której członkiem był do 2006. Angażował się również w działania przeciw kupowaniu głosów wyborczych i korupcji politycznej, doprowadzając do przyjęcia ustawy, na mocy której skazani za korupcję radni, burmistrzowie i posłowie tracą urząd.
W 2006 uhonorowany nagrodą Right Livelihood – "za pracę na rzecz sprawiedliwości społecznej i wspieranie demokracji w Brazylii oraz za wkład w organizację Światowego Forum Społecznego".

</doc>
<doc id="1570782" url="https://pl.wikipedia.org/wiki?curid=1570782" title="Grand Prix Holandii 1958">
Grand Prix Holandii 1958

Grand Prix Holandii 1958 (oryg. Grote Prijs van Nederland) – 3. runda Mistrzostw Świata Formuły 1 w sezonie 1958, która odbyła się 26 maja 1958 po raz 4. na torze Circuit Park Zandvoort.
6. Grand Prix Holandii, 4. zaliczane do Mistrzostw Świata Formuły 1.
Wyniki.
Kwalifikacje.
Źródło: statsf1.com
Wyścig.
Źródła: statsf1.com
Najszybsze okrążenie.
Źródło: statsf1.com
Prowadzenie w wyścigu.
Źródło: statsf1.com
Klasyfikacja po wyścigu.
Pierwsza piątka otrzymywała punkty według klucza 8-6-4-3-2, 1 punkt przyznawany był dla kierowcy, który wykonał najszybsze okrążenie w wyścigu. Liczone było tylko 6 najlepszych wyścigów danego kierowcy. W nawiasach podano wszystkie zebrane punkty, nie uwzględniając zasady najlepszych wyścigów.
"Uwzględniono tylko kierowców, którzy zdobyli jakiekolwiek punkty"
Konstruktorzy.
Tylko jeden, najwyżej uplasowany kierowca danego konstruktora, zdobywał dla niego punkty. Również do klasyfikacji zaliczano 6 najlepszych wyników.

</doc>
<doc id="1570783" url="https://pl.wikipedia.org/wiki?curid=1570783" title="Diawala">
Diawala

Diawala – miasto w północnej części Wybrzeża Kości Słoniowej w departamencie Ferkessédougou, blisko granicy z Burkina Faso. Miasto jest położone około 135 km na północ od miasta Korhogo.
W Diawali urodził się Guillaume Soro, przywódca Ruchu Patriotycznego Wybrzeża Kości Słoniowej (MPCI) i premier Wybrzeża Kości Słoniowej.

</doc>
<doc id="1570784" url="https://pl.wikipedia.org/wiki?curid=1570784" title="Rajd Irlandii 2009">
Rajd Irlandii 2009

Rezultaty Rajdu Irlandii ("2nd Rally Ireland"), 1. rundy Rajdowych Mistrzostw Świata w 2009 roku, który odbył się w dniach 30 stycznia-1 lutego:
Klasyfikacja po 1 rundzie.
Tabele przedstawiają tylko pięć pierwszych miejsc.

</doc>
<doc id="1570785" url="https://pl.wikipedia.org/wiki?curid=1570785" title="Stadion Miejski w Legnicy">
Stadion Miejski w Legnicy

Stadion Miejski im. Orła Białego – stadion piłkarski w Legnicy, położony w Parku Miejskim przy alei Orła Białego. Właścicielem obiektu jest miasto, a zarządcą stadionu jest legnicki Ośrodek Sportu i Rekreacji.
Stadion na co dzień służy piłkarzom Miedzi Legnica. W latach 2005–2009 w przebudowie. Stadion może pomieścić 6156 osoby. W dalszych etapach modernizacji zaplanowano budowę oświetlenia (cztery maszty), zabudowę narożników stadionu w celu zamknięcia bryły obiektu, montaż podgrzewanej płyty boiska, wykonanie całkowitego zadaszenia oraz montaż elektronicznego systemu zarządzania i kontroli stadionem (elektroniczne karty wstępu, itp.). Termin realizacji 2009-2011. 
W bliskim sąsiedztwie stadionu w 2011 roku ukończona została budowa boisk treningowych (m.in. dwa boiska piłkarskie 105 m x 68 m w tym jedno ze sztuczną nawierzchnią, bieżnia lekkoatletyczna, oświetlenie, trybuny na ok. 200 miejsc.)

</doc>
<doc id="1570797" url="https://pl.wikipedia.org/wiki?curid=1570797" title="Jan Wincenty Kopff">
Jan Wincenty Kopff

Jan Wincenty Kopff ("Kopf", "Köpf"; ur. 19 grudnia 1763 w Igławie na Morawach, zm. 18 kwietnia 1832 w Krakowie) – polski malarz niemieckiego pochodzenia, aktywny w Krakowie i okolicach w końcu XVIII i I połowie XIX wieku.
Powiązany rodzinnie z Estreicherami osiadł w Krakowie, kształcił się tam i w Warszawie. Zajmował się głównie malarstwem portretowym. Większość jego prac, na ogół nie sygnowanych, uważa się za zaginione.
Życiorys.
Pochodził z niemieckiej rodziny osiadłej na Morawach. Urodził się 19 grudnia 1763 roku w Igławie. Jego matka wywodziła się z rodziny Oesterreicherów, a jej bratem był malarz Dominik Oesterreicher, który sprowadził swojego siostrzeńca do Krakowa około 1780 roku.
Kopff początkowo pobierał u niego nauki w zakresie malarstwa, a następnie wyjechał do Warszawy. Krótko uczęszczał do prywatnej szkoły Franciszka Smuglewicza, po czym kształcił się w pracowni Marcella Bacciarelliego. Został dostrzeżony przez króla Stanisława Augusta i wyróżniony złotym medalem. W 1790 roku powrócił do Krakowa, gdzie osiadł na stałe oraz zaczął udzielać lekcji malarstwa i rysunku. Trzy lata później, razem z wujem, podjął próbę uniezależnienia się od krakowskiego cechu malarzy – występując jako malarz podległy Akademii Krakowskiej odmówił zapisania się do cechu i uiszczania składek na jego rzecz. Ostatecznie nie odniósł trwałego powodzenia i w 1796 roku, w tym samym czasie co wuj, wstąpił do cechu, razem ze swoim czeladnikiem Józefem Kosińskim i uczniem Wojciechem Gurnieskim. 
W 1797 roku poślubił Teklę Danielską. Małżeństwo doczekało się ośmiorga dzieci, lecz tylko troje spośród nich osiągnęło wiek dojrzały – córka Ludwika oraz synowie Konstanty i Wiktor. Kopff, jakkolwiek w piśmie stale posługiwał się językiem niemieckim, to zżył się z polskim otoczeniem. Jego dzieci wyniosły z domu gruntowną znajomość języka i dziejów Polski. Silnie związany z Krakowem, utrzymywał bliskie kontakty nie tylko z Estreicherami, ale również z Ambrożym Grabowskim i Józefem Peszką. Wśród jego uczniów znaleźli się syn Konstanty oraz (przed 1803) Jan Pfeiffer. 
Kopff zajmował się głównie malarstwem portretowym. Założenie w 1818 roku Szkoła Rysunku i Malarstwa przy Uniwersytecie Jagiellońskim, doprowadziło do pojawienia się konkurencji dla niego w postaci uczniów tej placówki. W związku z tym od 1822 roku zaczął wyjeżdżać poza miasto, by zyskać nowe zlecenia. W celach zarobkowych podróżował do między innymi Krynicy, Tarnowa, Bochni i Nowego Targu. Głównie tam wykonywał portrety, ale corocznie wracał do Krakowa.
Zmarł 25 kwietnia 1832 roku, po krótkiej chorobie, w Krakowie. Został pochowany na Cmentarzu Rakowickim (grobowiec w pasie "Ka" przy murze cmentarnym). 
Twórczość.
Wydaje się, że Kopff większości swoich obrazów nie sygnował. Trafiały głównie do kolekcji prywatnych i przyjmuje się, że w przeważającej części zaginęły. Z tytułów znane są prace religijne i mitologiczne: "Koriolan z matką", "Sardanapal i Arbaces", "Leda z łabędziem", "Elpinika", "Flora", "Andromeda", "Narodziny Chrystusa", "Hołd Trzech Króli" (z 1789), "Kuszenie Chrystusa". Spośród nich udało się zidentyfikować obraz olejny z Ledą. Ponadto zachowały się dwa rysunki ołówkiem: "Perseusz i Andromeda" oraz "Sardanapal". Jego twórczość w tej tematyce wykazywała zależność od prac innych artystów jemu współczesnych, jak Smuglewicz. 
Większą samodzielność ujawniał w malarstwie portretowym, które z jego dorobku zachowało się najliczniej. Są to olejne podobizny: żony (około 1830), córki Ludwiki i syna Konstantego (około 1825), rodziny Alojzego Estreichera (zniszczony w 1939) oraz portret zbiorowy własnych dzieci (1815). To ostatnie płótno, sygnowane przez niego, uznaje się za najlepiej świadczące o zdolnościach artysty i jedno z lepszych przedstawiań tego tematu na ziemiach polskich I połowy XIX stulecia, jakkolwiek wskazuje się na nieudaną kompozycję – przez brak odpowiedniego powiązania portretowanych, każda postać może stanowić samodzielny wizerunek. W zbiorach Muzeum Narodowego w Krakowie znajduje się domniemany autoportret artysty, natomiast w kościele parafialnym w Choczni i klasztorze reformatów w Kętach podobizny nieznanego biskupa, być może przedstawiające Gustawa Zieglera. Ponadto Kopff spopularyzował w Krakowie miniaturowe portrety na kości słoniowej, wykonał takie podobizny Marcina Danielskiego i Ambrożego Grabowskiego. 
Na marginesie jego twórczości było malarstwo ścienne. Wykonał takie dekoracje w kamienicy przy Rynku Głównym 10, około 1830 roku. Przedstawiały sceny z ruinami i kozami, widoki okolic miasta oraz sypanie Kopca Kościuszki. Malowidła te nie przetrwały, ich ślady odkryto podczas prac konserwatorskich w 1979 roku. W niewielkim stopniu zajmował się również studiami pejzażowymi – zachowały się 4 rysunki okolic Ojcowa, wykonane tuszem i kredką oraz 2 rysunki o innej tematyce.

</doc>
<doc id="1570803" url="https://pl.wikipedia.org/wiki?curid=1570803" title="Pokazowa Zagroda Żubrów w Pszczynie">
Pokazowa Zagroda Żubrów w Pszczynie

Pokazowa Zagroda Żubrów w Pszczynie – hodowla żubrów, udostępniana zwiedzającym. Położona jest w Pszczynie, na terenie zabytkowego Parku Pszczyńskiego, w części zwanej „Park Zwierzyniec”. W jej skład wchodzą dwie zagrody o łącznej powierzchni ok. 10 ha wraz z infrastrukturą, m.in. paśnikami, zagrodą kwarantanny oraz magazynami karmy.
Oprócz żubrów można jeszcze zobaczyć muflony, jelenie szlachetne, daniele i sarny oraz kilka gatunków ptaków: kaczki krzyżówki, kazarki rdzawe, bernikle kanadyjskie, gęsi łabędzionose, łabędzie, pawie indyjskie. Zwiedzający mogą zwiedzić także ekspozycje na temat fauny i flory ziemi pszczyńskiej i zobaczyć trójwymiarowy seans o żubrach.

</doc>
<doc id="1570807" url="https://pl.wikipedia.org/wiki?curid=1570807" title="Argument domyślny">
Argument domyślny

Argument domyślny – domyślna wartość argumentu – to wartość typu zgodnego z typem pewnego parametru, zdefiniowana przez programistę w deklaracji podprogramu, która zostanie użyta jako argument (parametr aktualny), przypisany do danego parametru (parametru formalnego), w przypadku, gdy w wywołaniu danego podprogramu, nie zostanie wyspecyfikowany argument dla pewnego parametru.
Stosowanie argumentów domyślnych.
Definiując podprogram, zwykle (z wyjątkiem podprogramów bezparametrowych), specyfikuje się listę parametrów, służących do komunikacji danego podprogramu z otoczeniem. W wywołaniu takiego podprogramu z parametrami, kojarzone są odpowiednie argumenty, specyfikowane w instrukcji wywołania, bądź w wywołaniu podprogramu funkcyjnego w wyrażeniu. Większość języków programowania ma tak zdefiniowaną składnię, że wymagane jest wyspecyfikowanie w wywołaniu podprogramu tylu argumentów ile zadeklarowano parametrów podprogramu. Brak specyfikacji któregokolwiek z argumentów, który odpowiadałby pewnemu parametrowi, jest w takim przypadku sygnalizowane jako błąd. Przykładowy język programowania to Pascal. Pewne języki lub implementacje języków dopuszczają jednak definiowanie wartości domyślnych argumentów dla wybranych parametrów, umożliwiających wywołanie podprogramu, z niepełną listą argumentów, tzn. taką listą argumentów, w której pominięto specyfikację tych argumentów, które odpowiadają parametrom ze zdefiniowanymi wartościami domyślnymi argumentów. W tej sytuacji parametr, dla którego nie wyspecyfikowano odpowiadającego mu argumentu, zostanie skojarzony z wartością domyślną, zdefiniowaną w deklaracji parametru.
Zastosowanie argumentów domyślnych:
Specyfikowanie argumentów domyślnych.
Sposób specyfikacji wartości domyślnej argumentu dla pewnego parametru, zależny jest od specyfiki składni danego języka programowania. Specyfikacja ta występuje w deklaracji danego parametru, która to deklaracja najczęściej w językach programowania wysokiego poziomu, stanowi integralną część deklaracji samego podprogramu.
Przykład w języku Ada:
Function talc(x: in INTEGER; y: in INTEGER:=1);
Języki programowania.
Wiele języków programowania wysokiego poziomu nie dopuszcza konstrukcji polegającej na definiowaniu argumentów domyślnych. Nie ma takich możliwości np. język C, Icon, Modula-2 i inne, czy wcześniej wymieniony Pascal. Dla tych języków pojawiają się jednak nowsze implementacje, których autorzy wprowadzają taką możliwość. Przykładem jest język Object Pascal w środowisku Delphi. Wśród języków, w których składnia definiuje taką konstrukcję są m.in. Ada, Visual Basic.
Ada.
W języku Ada definiowanie wartości domyślnej argumentu ma analogiczną postać do inicjalizacji zmiennej czy też wartości domyślnej definiowanego typu w tym języku. Ma postać przypisania, tworzonego za pomocą dwuznakowego symbolu tego języka „:=”, po specyfikacji atrybutów danego parametru. Specyfikacje argumentów, dla paramentów ze zdefiniowaną wartością domyślną, mogą zostać pominięte w wywołaniu takiego podprogramu.
Object Pascal.
W języku Object Pascal, w porównaniu z Pacalem, wprowadzono m.in. możliwość definiowania argumentów domyślnych. Definicja taka umieszczona zostaje w nagłówku definiowanego podprogramu.
Przykład:
procedure test(a:integer; opcja:integer=1; nazwa:string='pusta');
Jak w powyższym przykładzie widać, wartość domyślną specyfikuje się tak jak w definicji stałej po znaku "=", a nie jak po znakach w przypisaniu ":=". Należy podkreślić, że parametry z wartościami domyślnymi argumentów, muszą być definiowane na końcu listy parametrów danego podprogramu - tzn. nie może po nich wystąpić jakikolwiek parametr obowiązkowy (tj. bez wartości domyślnej).
PHP.
W języku PHP definiuje się wartości domyśle argumentów podobnie jak w większości innych języków, w których dostępna jest tak konstrukcja.
function Przyklad($a, $b= 0)
Python.
Również w języku Python można definiować argumenty domyślne, w nomenklaturze tego języka i literaturze przedmiotu nazywane argumentami opcjonalnymi.
Przykład:
def info(element, spacing=10, collapse=1):
Visual Basic.
Przykład deklaracji argumentu domyślnego:
Sub MsgBL(M As String, Optional P As Variant=5)
End Sub
C++.
Przykład deklaracji argumentu domyślnego:

</doc>
<doc id="1570819" url="https://pl.wikipedia.org/wiki?curid=1570819" title="Brian Lenihan (1959–2011)">
Brian Lenihan (1959–2011)

Brian Joseph Lenihan (irl. "Brian Seosamh Ó Luineacháin"; ur. 21 maja 1959 w Dublinie, zm. 10 czerwca 2011 tamże) – irlandzki polityk i prawnik, członek Fianna Fáil, minister sprawiedliwości, równości i reformy prawa w latach 2007–2008, minister finansów w latach 2008–2011.
Życiorys.
Wykształcenie i działalność zawodowa.
Brian Lenihan urodził się w Dublinie w 1959. Wywodził się z rodziny o wieloletnich tradycjach politycznych. W skład parlamentu byli wybierani jego dziadek Patrick Lenihan, ojciec Brian Lenihan, ciotka Mary O’Rourke i brat Conor Lenihan.
Kształcił się w Belvedere College, Trinity College w Dublinie oraz Sidney Sussex College w ramach University of Cambridge. Szkolił się również w kształcącej prawników instytucji King’s Inns. W 1984 został przyjęty w szeregi irlandzkiej adwokatury, zajął się również działalnością dydaktyczną jako wykładowca Trinity College w Dublinie (1984–1996).
Działalność polityczna.
W latach 1992–1995 był członkiem Criminal Injuries Compensation Tribunal (instytucji zajmującej się kompensacjami dla ofiar przestępstw) oraz członkiem komisji Garda Síochána. W 1996, po śmierci swego ojca, wygrał wybory uzupełniające w okręgu wyborczym Dublin West, zasiadając w Dáil Éireann. W wyborach parlamentarnych w 1997 uzyskał reelekcję do niższej izby Oireachtas, podobnie jak w 2002, 2007 i 2011.
W latach 1997–2002 zajmował stanowisko przewodniczącego parlamentarnej komisji konstytucyjnej. Od 2002 do 2007 był ministrem stanu (niewchodzącym w skład gabinetu) w ministerstwie zdrowia i dzieci. 14 maja 2007, po wyborach parlamentarnych, został mianowany ministrem sprawiedliwości, równości i reformy prawa w gabinecie premiera Bertiego Aherna. Resortem tym w latach 1964-1968 kierował także jego ojciec.
7 maja 2008 objął stanowisko ministra finansów w gabinecie nowego premiera Briana Cowena. W październiku 2008, w okresie kryzysu gospodarczego, przedstawił projekt budżetu na następny rok. Wywołał on kontrowersje i protesty społeczeństwa irlandzkiego z powodu propozycji odebrania osobom powyżej 70. roku życia, których tygodniowe dochody przekroczyły określoną wielkość, prawa do tzw. karty medycznej. Jako minister finansów negocjował również i ostatecznie podpisał porozumienie o udzieleniu Irlandii przez MFW i UE pożyczki związanej ze skutkami kryzysu gospodarczego.
W marcu 2011, po przegranej Fianna Fáil w wyborach parlamentarnych, odszedł ze stanowiska ministra finansów. Utrzymał jednak mandat deputowanego do parlamentu. W tym samym miesiącu objął funkcję wiceprzewodniczącego Fianna Fáil oraz jej rzecznika do spraw finansów. Zmarł trzy miesiące później w swoim domu w zachodnim Dublinie na raka trzustki, który został u niego zdiagnozowany w grudniu 2009.
Życie prywatne.
Był żonaty z Patricią Ryan, miał córkę i syna.

</doc>
<doc id="1570821" url="https://pl.wikipedia.org/wiki?curid=1570821" title="Wodopójki">
Wodopójki

Wodopójki – zwyczajowa nazwa roztoczy (Acari) zamieszkujących środowiska wodne. Podobnie jak powszechnie stosowana w hydrobiologii ich nazwa łacińska Hydracarina (z łaciny "wodne roztocze") nie jest to nazwa taksonu, a nazwa grupy organizmów wydzielanej na podstawie kryteriów ekologicznych. 
Opis.
Przedstawiciele 5 grup roztoczy: Hydrachnellae, Halacaridae, Oribatida, Acaridida i Mesostigmata niezależnie zasiedlili środowiska słodkowodne, zwłaszcza przybrzeżną strefę płytkich zbiorników wodnych. Na świecie około 5000 gatunków roztoczy, przedstawicieli około 300 rodzajów i podrodzajów w obrębie około 100 rodzin i podrodzin zaliczanych jest tradycyjnie do wodopójek. W Polsce występuje ponad 400 gatunków z 27 rodzin, większość to przedstawiciele rzędu Prostigmata – pospolite i liczne. 
Larwy wodopójek, opatrzone najczęściej 3 parami odnóży to z reguły pasożyty wodnych owadów. Dorosłe wodopójki to z reguły zwierzęta o ciele kilkumilimetrowej długości, jaskrawo ubarwione (czerwone, zielone), zaopatrzone w 4 pary odnóży, aktywnie pływające i drapieżne – polują zwłaszcza na zooplankton oraz jaja i małe larwy owadów. Oddychają tlenem rozpuszczonym w wodzie, który przenika przez powłoki ciała.

</doc>
<doc id="1570828" url="https://pl.wikipedia.org/wiki?curid=1570828" title="On Germans and Other Greeks">
On Germans and Other Greeks

On Germans and Other Greeks. Tragedy and Ethical Life – książka Dennisa Schmidta z 2001 roku. Wydana przez Indiana University Press w ramach serii "Studies in Continental Thought". 
Tematem pracy Schmidta są związki między tragedią grecką a filozofią, zwłaszcza filozofią niemiecką. Filozoficzna analiza tragedii zawsze była jednym z kluczowych zagadnień filozofii niemieckiej; Niemcy skupiały także przodujące ośrodki studiów filologicznych nad literaturą grecką. Książka Schmidta po dwóch rozdziałach wstępnych opisujących rozumienie związku między etyką a tragedią w myśli filozofów greckich, Platona i Arystotelesa, przedstawia analizy tego samego przedmiotu w myśli filozofów niemieckich, zwłaszcza Hegla, Hölderlina, Nietzschego i Heideggera. Całość składa się ze wstępnego rozdziału "Questions", 6 rozdziałów o poszczególnych filozofach, "interludium" o Kancie i Schellingu, podsumowującego rozdziału "Suspicions and Convictions" oraz dziewięciu apendyksów. 

</doc>
<doc id="1570832" url="https://pl.wikipedia.org/wiki?curid=1570832" title="Carlos Correa">
Carlos Correa



</doc>
<doc id="1570833" url="https://pl.wikipedia.org/wiki?curid=1570833" title="Stanowisko archeologiczne w Pavlov">
Stanowisko archeologiczne w Pavlov



</doc>
<doc id="1570836" url="https://pl.wikipedia.org/wiki?curid=1570836" title="Stanowisko archeologiczne w Dolní Věstonice">
Stanowisko archeologiczne w Dolní Věstonice



</doc>
<doc id="1570839" url="https://pl.wikipedia.org/wiki?curid=1570839" title="Mercedes (imię)">
Mercedes (imię)



</doc>
<doc id="1570841" url="https://pl.wikipedia.org/wiki?curid=1570841" title="Parsing">
Parsing



</doc>
<doc id="1570845" url="https://pl.wikipedia.org/wiki?curid=1570845" title="Autosan A10">
Autosan A10

Autosan A10-10 – model autobusów podmiejskich, specjalnych i międzymiastowych klasy midi, produkowanych przez zakłady Autosan w Sanoku.
Rozwój.
Produkowany jest od 2004 roku. Jest to zmodernizowana odmiana Autosana H10. Pierwszym modelem był A1010M o dopisku Medium. Była to wersja miejska. Model A1010M był średniopodłogowy i posiadał silnik francuskiej produkcji Renault typu MIDR ze skrzynią biegów EATON typu TS5-60. Produkowany do 2004 roku.
Produkcja.
Zmiany w autobusie:
wykorzystano skrzynię biegów firmy EATON typu 4106 FSO. Ten autobus posiadał tylko silniki Cummins i Renault i skrzynię biegów firmy EATON.
Wersje Autosana A10.
Modele standardowe:
Modele seryjne:

</doc>
<doc id="1570847" url="https://pl.wikipedia.org/wiki?curid=1570847" title="Dynamo Ługańsk">
Dynamo Ługańsk

Dynamo Łuhańsk (ukr. Футбольний клуб «Динамо» Луганськ, "Futbolnyj Kłub "Dynamo" Łuhanśk") – ukraiński klub piłkarski z siedzibą w Ługańsku istniejący w latach 1930-1995.
Historia.
Chronologia nazw:
Piłkarska drużyna została założona w 1930. Zespół występował w niższych klasach rozgrywkowych Mistrzostw ZSRR, po czym został rozwiązany. W 1991 został reaktywowany. Początkowo występował w mistrzostwach obwodu, a następnie w ligach niepodległej Ukrainy. W sezonie 1992/93 występował w lidze "przejściowej", w której zajął 2. miejsce i awansował do Drugiej Ligi. W sezonie 1994/95 klub zajął 3. miejsce w Drugiej Lidze, po czym został połączony z Azowcem Mariupol. 

</doc>
<doc id="1570848" url="https://pl.wikipedia.org/wiki?curid=1570848" title="Azowiec Mariupol">
Azowiec Mariupol



</doc>
<doc id="1570849" url="https://pl.wikipedia.org/wiki?curid=1570849" title="Arbeitslager Landeshut">
Arbeitslager Landeshut

Arbeitslager Landeshut (AL) – filia niemieckiego obozu koncentracyjnego Gross Rosen w Kamiennej Górze na Dolnym Śląsku, jeden z licznych podobozów Gross Rosen.
Zaczął działalność 16 lipca 1944 r. Przebywali tu więźniowie z różnych krajów Europy, byli to: Polacy, Czesi, Słowacy, Rosjanie, Niemcy, Belgowie, Francuzi, Włosi, Żydzi, Białorusini, Ukraińcy, Albańczycy. Był to obóz męski. Więźniowie głównie wykonywali niewolniczą pracę na rzecz zakładów przemysłowych z terenu miasta i okolic, zatrudniani byli też przy drążeniu podziemnych grot i tuneli, a także przy budowie infrastruktury wojennej.
Funkcję komendanta obozu pełnili:
Rozwiązanie podobozu nastąpiło 8 maja 1945 r. Filia funkcjonowała 292 dni.
Dzisiaj w Kamiennej Górze czci się pamięć tych którzy zginęli w obozie. Na cmentarzu komunalnym znajduje się grób, zaś na stoku Góry Parkowej usytuowany jest pomnik poświęcony pomordowanym.

</doc>
<doc id="1570850" url="https://pl.wikipedia.org/wiki?curid=1570850" title="Dynamo Woroszyłowgrad">
Dynamo Woroszyłowgrad



</doc>
<doc id="1570853" url="https://pl.wikipedia.org/wiki?curid=1570853" title="Regionalna Dyrekcja Lasów Państwowych w Toruniu">
Regionalna Dyrekcja Lasów Państwowych w Toruniu

Regionalna Dyrekcja Lasów Państwowych w Toruniu – jedna z 17 Regionalnych Dyrekcji Lasów Państwowych w Polsce. 
Zasięg terytorialny.
RDLP w Toruniu obejmuje swym zasięgiem lasy regionu kujawsko-pomorskiego o powierzchni 432 658 ha na obszarze ogółem 456 717 ha. Główne kompleksy leśne zlokalizowane są na terenie województwa kujawsko-pomorskiego i w południowej części województwa pomorskiego wzdłuż rzeki Wisły, Noteci, Brdy i Drwęcy. Wśród nich wielkością i zwartością wyróżniają się Bory Tucholskie, Puszcza Bydgoska i Lasy Gostynińsko-Włocławskie.
Położenie.
Według regionalizacji przyrodniczo-leśnej RDLP w Toruniu obejmuje tereny położone:
Historia.
Dyrekcja Lasów Państwowych w Toruniu została utworzona 1 lutego 1925 roku razem z dziewięcioma innymi dyrekcjami i należy do jednych z najstarszych dyrekcji w Polsce. W momencie utworzenia obejmowała swym zasięgiem lasy pomorskie, należące wcześniej do dóbr byłej dzielnicy pruskiej. Powierzchnia wynosząca 184 tys. ha została podzielona na 35 nadleśnictw. W roku 1932 wskutek likwidacji sąsiedniej dyrekcji w Bydgoszczy, do granic RDLP w Toruniu zostało włączonych 19 dodatkowych nadleśnictw przede wszystkich z obszaru Borów Tucholskich. W tym momencie powierzchnia pozostająca we władaniu dyrekcji wynosiła ok. 400 tys. ha.
W okresie przed II wojną światową na skutek wielu zmian organizacyjnych, kilkakrotnie zmieniał się zasięg terytorialny dyrekcji. W 1936 roku dyrekcja została przekształcona w Okręg Pomorski z siedzibą Dyrekcji Lasów Państwowych w Toruniu.
W czasie drugiej wojny światowej zarząd nad dyrekcją przejęła administracja niemiecka. Rabunkowa gospodarka tego zarządu, spowodowała duże straty w zasobach leśnych wynoszące ok. 41 tys. ha powierzchni lasów.
W lutym 1945 roku rozpoczęto prace mające na celu odbudowę i organizację Dyrekcji Lasów Państwowych w Toruniu. Po tym okresie nastąpiło jeszcze wiele zmian strukturalnych powodujących m.in. zmianę powierzchni i liczbę nadleśnictw. Ostatnia zmiana nastąpiła w roku 1991. Wówczas została utworzona Regionalna Dyrekcja Lasów Państwowych w Toruniu.
Dyrektorzy.
Dyrektorzy RDLP w Toruniu:
Charakterystyka.
Najliczniej występującym rodzajem lasu na terenach RDPL w Toruniu jest bór sosnowy reprezentowany głównie przez bór świeży. Gatunkiem dominującym jest sosna (86%). Poza tym można spotkać brzozę, dąb, świerki, olchy i buki.
Nadleśnictwa.
Obszar RDLP w Toruniu został podzielony na 27 nadleśnictw:
Ochrona przyrody.
Obszar leżący w granicach Regionalnej Dyrekcji Lasów Państwowych w Toruniu charakteryzuje się nieprzeciętnymi wartościami przyrody. W celu zachowania tych walorów przyrodniczych, znaczna powierzchnia lasów została objęta różnymi formami ochrony przyrody.
Leśne Kompleksy Promocyjne.
Na obszarze RDLP Toruń utworzone zostały dwa spośród dziewiętnastu polskich Leśnych Kompleksów Promocyjnych:

</doc>
<doc id="1570855" url="https://pl.wikipedia.org/wiki?curid=1570855" title="Cynthia Jean Breakspeare">
Cynthia Jean Breakspeare



</doc>
<doc id="1570857" url="https://pl.wikipedia.org/wiki?curid=1570857" title="Order Krzyża Orła">
Order Krzyża Orła

Order Krzyża Orła (est. "Kotkaristi teenetemärk") – estoński order wojskowy ustanowiony 24 lutego 1928, w dniu niepodległości Estonii w 1928 przez Estońską Ligę Obrony, jako odznaczenie upamiętniające dziesięciolecie odzyskanej niepodległości. Po aneksji Estonii przez ZSRR w 1940 r. order został zniesiony. Przywrócono go po odzyskaniu niepodległości przez Estonię w latach 90. XX w. Przyznawany jest w uznaniu zasług wojskowych i na polu obrony narodowej. Dzieli się on na osiem klas: pięć klas orderowych i trzy stopnie krzyża.
Opis odznaki.
Odznaką orderu jest emaliowany na czarno złoty krzyż maltański. Na środku odznaki znajduje się srebrny orzeł z mieczem w łapach i z herbem Estonii. Rewers odznaki przedstawia napis łaciński PRO/PAT/RIA ("ZA OJCZYZNĘ") umieszczony na trzech górnych ramionach krzyża oraz datę ustanowienia orderu (28.II.1928) na środku. Wstążka koloru pomarańczowego z niebieskimi paskami wzdłuż obu boków. Ośmioramienna srebrna gwiazda orderu zawiera wizerunek odznaki orderu.
Odznaczeni.
Order I klasy otrzymali m.in.:
Polacy odznaczeni I klasą:
Polacy odznaczeni II klasą:
Polacy odznaczeni III klasą:

</doc>
<doc id="1570863" url="https://pl.wikipedia.org/wiki?curid=1570863" title="Drąg (Tatry)">
Drąg (Tatry)

Drąg (słow. "Drúk", niem. "Franzturm", węg. "Franztorony") – wybitna turnia o wysokości 2389 m n.p.m. w Grani Kończystej, w słowackich Tatrach Wysokich. Od Zmarzłego Szczytu Drąg oddzielony jest Przełęczą koło Drąga, a od Turni nad Drągiem – Wyżnią Przełączką koło Drąga.
Na jej wierzchołek nie prowadzą żadne znakowane szlaki turystyczne, jest dostępna dla taterników. Z Doliny Złomisk droga na szczyt jest nieco łatwiejsza niż z Doliny Batyżowieckiej. Nazwa turni pochodzi od jego kształtu, a dokładniej od kształtu pobliskiej, drugorzędnej turniczki, od której odziedziczyła swoją nazwę. Nazewnictwo niemieckie i węgierskie upamiętnia Johanna Franza seniora, jednego z pierwszych zdobywców wierzchołka.
Historia.
Pierwsze wejścia turystyczne:

</doc>
<doc id="1570864" url="https://pl.wikipedia.org/wiki?curid=1570864" title="Grunty strukturalne">
Grunty strukturalne

Grunty strukturalne (gleby strukturalne) – grunty z siecią kamienistych i piaszczysto-ilastych pierścieni, wieloboków lub pasów na powierzchni terenu. Są one efektem procesów segregacji, pęcznienia, kontrakcji i soliflukcji, działających w obrębie warstwy czynnej z trwałą zmarzliną.
Zobacz też

</doc>
<doc id="1570870" url="https://pl.wikipedia.org/wiki?curid=1570870" title="Testament (komiks)">
Testament (komiks)

Testament – amerykańska seria komiksowa, której autorami są Douglas Rushkoff (scenariusz) i Liam Sharp (rysunki), opowiadająca równologłe historie o podobnym przebiegu, rozgrywające się w czasach biblijnych i w niedalekiej przyszłości. 
Motywami przewodnimi serii są: powtarzalność wydarzeń, manipulacja świadomością i religia. Głównym bohaterem "Testamentu" jest student Jake Stern, który wraz z przyjaciółmi walczy ze spiskiem dążącym do ograniczenia świadomości ludzi za pomocą fal radiowych. Równocześnie ukazane są opowieści zaczerpnięte z Biblii, odkrywające, w jaki sposób manipulowano społeczeństwami za pomocą religii.
Seria ukazywała się w oryginale w 22 odcinkach nakładem wydawnictwa DC Comics w kolekcji „Vertigo” w latach 2006-2008, następnie zebrano je w 4 tomy i takiej formie po polsku publikuje je wydawnictwo Manzoku.
Tomy.
1. Akeda ("Akedah", 2006, wydanie polskie 2008)
2. "West of Eden" (2007, wydanie polskie zapowiadane na 2009 r.)
3. "Babel" (2007, wydanie polskie zapowiadane na 2009 r.)
4. "Exodus" (2008, wydanie polskie zapowiadane na 2009 r.)

</doc>
<doc id="1570871" url="https://pl.wikipedia.org/wiki?curid=1570871" title="Karl Allmenröder">
Karl Allmenröder

Karl Allmenröder (ur. 3 maja 1896 w Wald k. Solingen w Westfalii; zm. 27 czerwca 1917 w Zillebeke w Belgii) – as lotnictwa niemieckiego z 30 zwycięstwami w I wojnie światowej.
Życiorys.
Urodził się w miejscowości Wald koło Solingen (dziś: jego dzielnica). Syn luterańskiego pastora; przed I wojną światową studiował medycynę w Marburgu. Po wybuchu wojny został zmobilizowany i rozpoczął służbę w 62 polowym pułku artylerii skąd po szkoleniu został przeniesiony do 20 Pułku Artylerii. Służył na froncie wschodnim na terenach współczesnej Polski. Brał czynny udział w walkach z Rosjanami. W marcu 1915 roku został odznaczony Krzyżem Żelaznym 2 klasy. W marcu 1915 roku został mianowany podporucznikiem.
W marcu 1916 roku został przeniesiony do lotnictwa. Po przeszkoleniu w Halberstadt rozpoczął służbę jako obserwator w Flieger-Abteilung Nr. 227. W listopadzie 1916 roku został przeniesiony do eskadry myśliwskiej Jagdstaffel 11. Pierwsze zwycięstwo odniósł 16 lutego 1917 roku. W bardzo krótkim czasie stał się jednym z największych asów jednostki. Latał na Albatrosie D.III z białym nosem i statecznikami poziomymi.
W bardzo krótkim czasie bo już 30 marca odniósł swoje piąte zwycięstwo i uzyskał tytuł asa myśliwskiego i został odznaczony Krzyżem Żelaznym pierwszej klasy. W kolejnym miesiącu Karl Allmenröder odniósł kolejne 4 zwycięstwa. W maju pełnił przez kilka dni funkcję dowódcy eskadry (miał wówczas 21 lat). Maj był także miesiącem, w którym odniósł aż 12 zwycięstw! Wkrótce został odznaczony najpierw Orderem Rodu Hohenzollernów, a zaraz potem 14 czerwca 1917 roku, Pour le Mérite.
W dniu 26 czerwca 1917 roku Karl Allmenröder został mianowany dowódcą Jagdstaffel 11 po odejściu Manfreda von Richthofen na stanowisko dowódcy dywizjonu myśliwskiego Jagdgeschwader Nr. 1. Funkcję tę pełnił tylko przez 2 dni. Dnia 27 czerwca 1917 roku Karl Allmenröder został zestrzelony w okolicach Zillebeke we Flandrii w godzinach porannych. Jego samolot rozbił się na ziemi niczyjej pomiędzy stanowiskami niemieckimi a alianckimi. W nocy jego zwłoki zostały zabrane przez niemieckich żołnierzy i przetransportowane do rodzinnej miejscowości gdzie zostały pochowane.

</doc>
<doc id="1570872" url="https://pl.wikipedia.org/wiki?curid=1570872" title="Alwernia (przystanek kolejowy)">
Alwernia (przystanek kolejowy)

Alwernia – nieczynny przystanek kolejowy w Alwerni, w województwie małopolskim, w Polsce. Znajduje się tu 1 peron.

</doc>
<doc id="1570876" url="https://pl.wikipedia.org/wiki?curid=1570876" title="Partia Pracujących">
Partia Pracujących

Partia Pracujących (port. "Partido dos Trabalhadores", PT) – lewicowa partia polityczna w Brazylii.
Historia.
Założona przez środowisko związkowców w 1980 roku. W 2003 i 2022 roku kandydat partii Luiz Inácio Lula da Silva wygrał wybory prezydenckie.
Ideologia.
Początkowo miała charakter skrajnie lewicowy i była bliska teologii wyzwolenia. Współcześnie jest partią socjaldemokratyczną oskarżaną o neoliberalne tendencje.

</doc>
<doc id="1570881" url="https://pl.wikipedia.org/wiki?curid=1570881" title="Jamne (Ukraina)">
Jamne (Ukraina)

Jamne – nieistniejąca wieś na Ukrainie, w obwodzie czernihowskim, w rejonie nowogrodzkim.
Została zlikwidowana w 2012 roku z powodu całkowitego wyludnienia.

</doc>
<doc id="1570883" url="https://pl.wikipedia.org/wiki?curid=1570883" title="Turnia nad Drągiem">
Turnia nad Drągiem

Turnia nad Drągiem (słow. "Veža nad Ľadovým", niem. "Eisseeturm", węg. "Jegestavi torony") – wybitna turnia o wysokości 2411 m n.p.m. w Grani Kończystej, w słowackich Tatrach Wysokich. Od Drąga oddzielona jest Wyżnią Przełączką koło Drąga, a od Igieł nad Drągiem – Stadłową Przełączką.
W zachodniej ścianie Turni nad Drągiem znajduje się kilka podrzędnych obiektów, takich jak: Pasternakowa Turniczka i Pasternakowy Przechód, przez który przebiega Stwolska Ławka. Turnia nad Drągiem nie jest dostępna dla turystów, nie prowadzą na nią żadne szlaki turystyczne. Nazwa Turni nad Drągiem pochodzi od sąsiedniego Drąga. Nazwy "Pasternakowa Turniczka" i "Pasternakowy Przechód" upamiętniają Jána Pastrnáka, myśliwego dobrze znającego rejony Grani Kończystej.
Historia.
Pierwsze wejścia turystyczne:

</doc>
<doc id="1570888" url="https://pl.wikipedia.org/wiki?curid=1570888" title="Jasna Polana (rejon nowogrodzki)">
Jasna Polana (rejon nowogrodzki)

Jasna Polana (ukr. Ясна Поляна) – wieś na Ukrainie, w obwodzie czernihowskim, w rejonie nowogrodzkim.

</doc>
<doc id="1570890" url="https://pl.wikipedia.org/wiki?curid=1570890" title="Port lotniczy Mohéli">
Port lotniczy Mohéli

Port lotniczy Mohéli (IATA: NWA, ICAO: FMCI) – port lotniczy położony na Mohéli, w Komorach.

</doc>
<doc id="1570894" url="https://pl.wikipedia.org/wiki?curid=1570894" title="Ermentruda">
Ermentruda

Ermentruda, Irmentruda — imię żeńskie pochodzenia germańskiego, składające się z członów "Ermen–", od germ. "ermana" ("wielki, wszechogarniający" — imię półboga germańskiego), oraz "trut", od germ. "thrūdi" ("moc, siła") pomieszanego z "drūda", stwniem. "trūt", "drūt" ("ukochany, miły"). Pierwszy człon, "ermana", występował w różnych imionach także w innych odmiankach, np. "Ermina" i "Irmina" (ta ostatnia wykształcona z poprzedniej, z podwyższoną artykulacją pierwszej samogłoski pod wpływem "–i–" w następnej sylabie).
Imię to notowane było w Polsce od XIII wieku w formach Ermentrudis, Hermentrudis, Hermtrudis, obecnie także m.in. jako "Irmentrauda", "Irmtraud", "Irmtrauda", "Irmtraut", "Irmtrauta", "Irmtruda". Możliwe średniowieczne zdrobnienia i formy pochodne to Emma, Imma, Ermusza, Imka, Jimka.

</doc>
<doc id="1570896" url="https://pl.wikipedia.org/wiki?curid=1570896" title="Tandem Aero">
Tandem Aero

Tandem Aero – mołdawska linia lotnicza z siedzibą w Kiszyniowie. Obsługuje dwa połączenia do Kijowa i Tel Awiwu.

</doc>
<doc id="1570897" url="https://pl.wikipedia.org/wiki?curid=1570897" title="Irmentruda">
Irmentruda



</doc>
<doc id="1570899" url="https://pl.wikipedia.org/wiki?curid=1570899" title="Irmtruda">
Irmtruda



</doc>
<doc id="1570901" url="https://pl.wikipedia.org/wiki?curid=1570901" title="Fryderyk Michał Czartoryski">
Fryderyk Michał Czartoryski



</doc>
<doc id="1570902" url="https://pl.wikipedia.org/wiki?curid=1570902" title="Katastrofa kolejowa w Southall">
Katastrofa kolejowa w Southall

Katastrofa kolejowa w Southall zdarzyła się 19 września 1997 w okolicach Southall, dzielnicy Londynu. Do katastrofy doszło na linii Great Western Main Line. W wyniku wypadku zginęło 7 osób, a 139 zostało rannych.
Wypadek.
Do tragedii doszło 19 września 1997 roku, wówczas o godzinie 10:32 wyruszył ze Swansea pociąg InterCity, który kursował na trasie do Londynu. Do katastrofy doszło około godziny 13:15 kiedy pociąg z niesprawnym systemem alarmowym przejechał obok semafora wyświetlającego czerwony sygnał i uderzył w część pociągu towarowego który właśnie opuszczał swoją bazę na składnicy kolejowej.
Do katastrofy prawdopodobnie by nie doszło, gdyby system alarmowy działał poprawnie. Maszynista pociągu był zapewne przekonany, że urządzenie jest sprawne, przez co jego uwaga nie była skupiona na obserwacji sygnałów. Mechanizm powinien ostrzec go sygnałem dźwiękowym o zbliżaniu się do semafora, przed którym pociąg najprawdopodobniej by się zatrzymał. Oprócz tego w pociągu były wyłączone inne urządzenia zabezpieczające, w tym m.in. system, który również informował o zbliżaniu się do sygnalizacji oraz informował o powinności zredukowania prędkości.
Ostateczny bilans ofiar wypadku pociągu InterCity wynosił 7 zabitych oraz 139 rannych.
Po wypadku.
W wyniku wypadku oraz następnego wypadku w okolicach Landbroke Grove ogólnokrajowy przewoźnik First Great Western przeprowadził kontrole jakości urządzeń alarmujących oraz nakazał w każdym pociągu włączenie systemu bezpieczeństwa przez cały czas trwania podróży.
W wyniku przeprowadzonego śledztwa, firma została obarczona grzywną w wysokości ponad 1,5 miliona funtów.
Wypadek w Southall doprowadził do znacznej poprawy bezpieczeństwa w kolei. Do tej pory dość zawodne systemy alarmujące zostały wymienione na urządzenia nowsze i pewniejsze. Zwrócono także uwagę na maszynistów, którzy od tej pory mieli bacznie zwracać uwagę na wszystkie pracujące w kabinie przyrządy, a także przeprowadzono szkolenia, które miały pomóc maszynistom podejmować zdecydowane decyzje w sytuacji zagrożenia. Oprócz tego zmieniono limity prędkości na najbardziej newralgicznych trasach, a także podjęto decyzję o częściowej wymianie sygnalizacji świetlnej.

</doc>
<doc id="1570904" url="https://pl.wikipedia.org/wiki?curid=1570904" title="Holarktyka">
Holarktyka



</doc>
<doc id="1570906" url="https://pl.wikipedia.org/wiki?curid=1570906" title="Paleotropis">
Paleotropis



</doc>
<doc id="1570907" url="https://pl.wikipedia.org/wiki?curid=1570907" title="Neotropis">
Neotropis



</doc>
<doc id="1570908" url="https://pl.wikipedia.org/wiki?curid=1570908" title="Puchar Świata w narciarstwie alpejskim 2001/2002">
Puchar Świata w narciarstwie alpejskim 2001/2002

Sezon 2001/2002 Pucharu Świata w narciarstwie alpejskim rozpoczął się 27 października 2001 we austriackim Sölden, a zakończył 10 marca 2002 również w Austrii, w miejscowości Altenmarkt. Była to 36. edycja pucharowej rywalizacji. Rozegrano 34 konkurencje dla kobiet (9 zjazdów, 9 slalomów gigantów, 5 supergigantów, 9 slalomów specjalnych oraz 2 kombinacje) i 35 konkurencji dla mężczyzn (10 zjazdów, 8 slalomów gigantów, 6 supergigantów, 9 slalomów specjalnych oraz 2 kombinacje).
Puchar Narodów (łącznie) zdobyła reprezentacja Austrii, wyprzedzając Szwajcarię i Włochy.
Puchar Świata w narciarstwie alpejskim kobiet.
Wśród kobiet najlepszą zawodniczką okazała się Austriaczka Michaela Dorfmeister, która zdobyła 1271 punktów, wyprzedzając swoją rodaczkę Renate Götschl i Szwajcarkę Sonię Nef.
W poszczególnych klasyfikacjach tryumfowały:
Puchar Świata w narciarstwie alpejskim mężczyzn.
Wśród mężczyzn najlepszym zawodnikiem okazał się Austriak Stephan Eberharter, który zdobył 1702 punkty, wyprzedzając Norwega Kjetila André Aamodta i Szwajcara Didiera Cuche'a.
W poszczególnych klasyfikacjach tryumfowali:

</doc>
<doc id="1570910" url="https://pl.wikipedia.org/wiki?curid=1570910" title="New Zealand State Highway 1">
New Zealand State Highway 1

New Zealand State Highway 1 – najważniejsza droga w Nowej Zelandii, obsługująca samochody, przechodząca przez długość niemal całego kraju.
Droga posiada dwa zasadnicze odcinki: SH 1N na Wyspie Północnej i SH 1S na Południowej. Droga ma 2047 km długości, 1106 km na Wyspie Północnej i 941 km na Południowej. Dystanse te są mierzone od północy do południa na każdej z wysp.
W przeważającej części droga jest dwupasmową drogą szybkiego ruchu z wieloma skrzyżowaniami z innymi węzłami drogowymi, zarówno na terenach wiejskich, jak i w miastach. Droga ma krótkie odcinki autostrady w okolicach miast: Auckland, Wellington, Christchurch i Dunedin.

</doc>
<doc id="1570914" url="https://pl.wikipedia.org/wiki?curid=1570914" title="Theresienstraße">
Theresienstraße

Theresienstraße – stacja metra w Monachium, na linii U2. Stacja została otwarta 18 października 1980.

</doc>
<doc id="1570916" url="https://pl.wikipedia.org/wiki?curid=1570916" title="Königsplatz">
Königsplatz

Königsplatz – stacja metra w Monachium, na linii U2. Stacja została otwarta 18 października 1980.

</doc>
<doc id="1570917" url="https://pl.wikipedia.org/wiki?curid=1570917" title="Kołos (obwód czernihowski)">
Kołos (obwód czernihowski)

Kołos – wieś na Ukrainie, w obwodzie czernihowskim, w rejonie nowogrodzkim.

</doc>
<doc id="1570924" url="https://pl.wikipedia.org/wiki?curid=1570924" title="Wełykyj Haj">
Wełykyj Haj

Wełykyj Haj – wieś na Ukrainie, w obwodzie czernihowskim, w rejonie nowogrodzkim.

</doc>
<doc id="1570929" url="https://pl.wikipedia.org/wiki?curid=1570929" title="New Zealand State Highway 2">
New Zealand State Highway 2

New Zealand State Highway 2 – jedna z ośmiu nowozelandzkich dróg szybkiego ruchu (często kwalifikowanych jako autostrady). Z wyjątkiem drogi New Zealand State Highway 1, która przecina obie wyspy Nowej Zelandii, New Zealand State Highway 2 to najdłuższa droga szybkiego ruchu na Wyspie Północnej. Droga biegnie od północy na południe, w kierunku wschodniego wybrzeża wyspy. Łączy Auckland z Wellington, stolicą państwa, przecinając miasta leżące w Hawke's Bay - Hastings i Napier i Gisborne. 
W przeważającej części droga jest dwupasmową drogą szybkiego ruchu, z wieloma skrzyżowaniami, zarówno na terenie wiejskim jak i w miastach. Droga posiada zaledwie kilka kilometrów autostrady w okolicach Auckland i Wellington.

</doc>
<doc id="1570930" url="https://pl.wikipedia.org/wiki?curid=1570930" title="Leoncjusz Ciuciura">
Leoncjusz Ciuciura

Leoncjusz Ciuciura (ur. 22 czerwca 1930 w Grodzisku Mazowieckim, zm. 28 lutego 2017 tamże) – polski kompozytor muzyki współczesnej.
Życiorys.
W latach 1954–1960 studiował kompozycję w klasie Tadeusza Szeligowskiego w Państwowej Wyższej Szkole Muzycznej w Warszawie. Był jednym z inicjatorów i organizatorów polskiego ruchu „Jeunesses Musicales”, w którym działał od 1958 do 1962. W owym czasie zorganizował i redagował wydawnictwo „Carmina Academica”.
W 1992 wybrany człowiekiem roku oraz uhonorowany „Medalem XX wieku” za dokonania w dziedzinie muzyki współczesnej przez International Biographical Centre Cambridge. W 2004 American Biographical Institute nadał mu honorowy tytuł: „Great Mind of the 21st Century”.
Twórczość.
W swoich synkretycznych kompozycjach (łączących muzykę z pantomimą, tańcem, plastyką, teatrem) realizował formę otwartą (tzw. spiralną) .

</doc>
<doc id="1570934" url="https://pl.wikipedia.org/wiki?curid=1570934" title="Naftohaz">
Naftohaz



</doc>
<doc id="1570936" url="https://pl.wikipedia.org/wiki?curid=1570936" title="Gare de Tarbes">
Gare de Tarbes

Gare de Tarbes – stacja kolejowa w Tarbes, w regionie Oksytania (departament Pireneje Wysokie), we Francji. Stacja została otwarta w 1859. Znajdują się tu 3 perony.

</doc>
<doc id="1570937" url="https://pl.wikipedia.org/wiki?curid=1570937" title="Zełenyj Haj (rejon nowogrodzki)">
Zełenyj Haj (rejon nowogrodzki)

Zełenyj Haj – dawna wieś na Ukrainie, w obwodzie czernihowskim, w rejonie nowogrodzkim.
30 marca 2022 wioska została odbita przez wojska ukraińskie, z rąk armii rosyjskiej, która zajęła wieś podczas wojny na Ukrainie.

</doc>
<doc id="1570940" url="https://pl.wikipedia.org/wiki?curid=1570940" title="Puchar Świata w narciarstwie alpejskim 2002/2003">
Puchar Świata w narciarstwie alpejskim 2002/2003

Sezon 2002/2003 Pucharu Świata w narciarstwie alpejskim rozpoczął się 26 października 2002 we austriackim Sölden, a zakończył 16 marca 2003 w norweskiej miejscowości Hafjell. Była to 37. edycja pucharowej rywalizacji. Rozegrano 33 konkurencje dla kobiet (6 zjazdów, 9 slalomów gigantów, 8 supergigantów, 9 slalomów specjalnych oraz 1 kombinację) i 37 konkurencji dla mężczyzn (11 zjazdów, 8 slalomów gigantów, 6 supergigantów, 10 slalomów specjalnych oraz 2 kombinacje).
Puchar Narodów (łącznie) zdobyła reprezentacja Austrii, wyprzedzając Szwajcarię i USA.
Puchar Świata w narciarstwie alpejskim kobiet.
Wśród kobiet najlepszą zawodniczką okazała się Chorwatka Janica Kostelić, która zdobyła 1570 punktów, wyprzedzając Włoszkę Karen Putzer i Szwedkę Anję Pärson.
W poszczególnych klasyfikacjach tryumfowały:
Puchar Świata w narciarstwie alpejskim mężczyzn.
Wśród mężczyzn najlepszym zawodnikiem okazał się Austriak Stephan Eberharter, który zdobył 1333 punkty, wyprzedzając Amerykanina Bode Millera i Norwega Kjetila André Aamodta.
W poszczególnych klasyfikacjach tryumfowali:

</doc>
<doc id="1570942" url="https://pl.wikipedia.org/wiki?curid=1570942" title="Joseph Kittinger">
Joseph Kittinger

Joseph William Kittinger II (ur. 27 lipca 1928 w Tampie, zm. 9 grudnia 2022 w Orlando) – amerykański pilot wojskowy, skoczek spadochronowy, baloniarz.
Życiorys.
Jako pilot USAF od 1950 roku służył w Ramstein Air Base w Europie na samolotach F-84 Thunderjet i F-86 Sabre, następnie przeniesiony do Holloman Air Force Base. 2 czerwca 1957 roku w ramach pierwszego z serii lotów balonowych "Project Manhigh" wzniósł się na wysokość 29 500 metrów.
W latach 1959−1960 brał udział w eksperymentalnym Projekcie Excelsior dotyczącym przetestowania dwuspadochronowego systemu Beaupre’a. 16 sierpnia 1960 skoczył z wysokości 31 333 metrów, faza spadku swobodnego trwała 4 min 36 sek. i pomyślnie wylądował na ziemi. Spadając uzyskał prędkość maksymalną 988 km/h, cztery rekordy świata uzyskane w trakcie tego skoku nie zostały nigdy uznane przez organizacje cywilne, jednak trzy z nich przetrwały 52 lata.
Do jego rekordów należał również najwyższy pułap wysokości w locie balonem, pobity jednak w 1961 roku przez załogę US Navy w składzie kmdr por. Malcolm Ross i kmdr ppor. Victor Prather Jr.
Wielokrotnie odznaczony za udział w projekcie "Excelsior", w 1963 roku uczestniczył jeszcze projekcie astronomicznym "Stargazer", w którym używano balonu helowego. W trakcie wojny wietnamskiej w trzech turach wylatał łącznie 483 misje, na kolejno A-26 Invader, B-26K i F-4D Phantom II. Na ostatnim typie uzyskał zestrzelenie północnowietnamskiego MiGa-21. W 1972 roku został zestrzelony w starciu powietrznym, w wyniku czego spędził 11 miesięcy w niewoli.
Kittinger doradzał Feliksowi Baumgartnerowi w trakcie skoku wykonanego 14 października 2012 roku, mającego pobić rekordy Kittingera: Baumgartner ustanowił nowe rekordy wysokości załogowego lotu balonem, wysokości skoku spadochronowego i prędkości swobodnego spadania – Kittinger zachował jednak rekord najdłuższego spadku swobodnego. Kittinger był mentorem austriackiego skoczka w czasie przygotowań a także jedynym głosem, który kontaktował się z Baumgartnerem podczas misji.

</doc>
<doc id="1570944" url="https://pl.wikipedia.org/wiki?curid=1570944" title="PATA (muzyk)">
PATA (muzyk)

, znany bardziej jako PATA – muzyk i autor piosenek. Gra w popularnym japońskim zespole X JAPAN jako gitara rytmiczna i prowadząca. Pata wziął swój pseudonim od nazwy mangi Patalliro!. Wybrał to imię, ponieważ uważa, że przypomina jednego z bohaterów. Jest jednym z bardzo cichych typów w zespole i z reguły nie pokazuje emocji nawet, gdy jest czymś zainteresowany. Przyłączył się do X JAPAN pod koniec 1980 roku i grał w tym zespole aż do zakończenia działalności w 1997.
Po rozpadzie zespołu wydał dwa albumy solowe i założył grupę Dope HEADz razem z basistą X JAPAN, Heathem, oraz perkusistą i programistą zespołu Spread Beaver, I.N.A. w 2001 roku. Wstrzymali działalność po wydaniu dwóch albumów. Wtedy też Pata dołączył do Ra:IN (Rock and Inspiration). Obecnie bierze udział w reaktywacji X JAPAN.

</doc>
<doc id="1570949" url="https://pl.wikipedia.org/wiki?curid=1570949" title="Topaz (sieć handlowa)">
Topaz (sieć handlowa)

Topaz – polska sieć handlowa, we wschodniej Polsce (wschodnia część woj. mazowieckiego, południowa część woj. podlaskiego, północna część woj. lubelskiego). Firma istnieje od 1993 roku, właścicielem jest Zbigniew Paczóski, siedziba znajduje się w Sokołowie Podlaskim.
Początki.
Początkowo firma posiadała jeden sklep prowadzony (pierwotnie w zaadaptowanym garażu) przez właściciela, w którym zaopatrywał okolicznych mieszkańców w podstawowe artykuły spożywczo-przemysłowe. Z czasem zaczęły powstawać kolejne sklepy.
Topaz Express.
W maju 2009 roku sieć wprowadziła nowy format sprzedaży – osiedlowe sklepy franczyzowe Topaz Express.
Topaz Cash and carry.
Dnia 30 stycznia 2021 tuż obok Centrum Logistycznego Produktów Świeżych Topaz w Starym Opolu został otworzony pierwszy Topaz typu „cash and carry”.
Obecnie.
Obecnie sieć liczy 55 placówek handlowych i ok. 65 franczyzowych Topaz Express, ciastkarnia firmowa i 2 stacje paliw.

</doc>
<doc id="1570953" url="https://pl.wikipedia.org/wiki?curid=1570953" title="Ulica Warszawska w Białymstoku">
Ulica Warszawska w Białymstoku

Ulica Warszawska – ulica na osiedlach Bojary i Piasta II w Białymstoku, ciągnąca się od ul. Henryka Sienkiewicza do ul. Piastowskiej.
Pochodzenie nazwy.
Nazwa ulicy nawiązuje do nazwy miasta stołecznego Warszawa.
Historia głównej ulicy Bojar.
Białystok przeżył swój ponowny rozkwit począwszy od roku 1832, kiedy to wysokie cło na wyroby tekstylne wwożone do carskiej Rosji, wprowadzone po powstaniu listopadowym, skłoniło wielu fabrykantów z Łodzi i Zgierza do uruchomienia produkcji w Białymstoku. W ciągu pół wieku miasto stało się jednym z większych ośrodków przemysłu włókienniczego na terenach ówczesnej Rosji.
Wokół pałacu Branickich i Starego Miasta rozpoczęły rozrastać się chaotycznie przedmieścia - również Bojary. Mieszkańcy nowych dzielnic, ubodzy imigranci ze wsi, przybywali wraz z całym bagażem wiejskich tradycji: rozplanowaniem domów, z tradycyjnymi zachowaniami i sposobem życia. Ludzie ci pochodzili z różnych regionów, czego konsekwencją była duża różnorodność typów wznoszonych budynków.
Podczas drugiej wojny światowej jednym z aspektów polityki niemieckiej na terenach okupowanych w Polsce była likwidacja materialnego dziedzictwa kulturalnego. Nie zaliczano do niego dziewiętnastowiecznych drewnianych dzielnic, dlatego Bojary dość szczęśliwie przetrwały okupację niemiecką. To co niemieckim okupantom wydawało się obojętne, powojenne, popierane przez sowiecką Rosję, władze uznały za poważne zagrożenie. Dziewiętnastowieczne dzielnice - wspólnoty indywidualnych jednorodzinnych gospodarstw zupełnie nie przystawały do oficjalnie preferowanego modelu organizacji życia społecznego. Wszystko, co miało jakiekolwiek indywidualne cechy, musiało ulec likwidacji. Lata osiemdziesiąte XX wieku to wśród architektów moralny i estetyczny kryzys.
Architekci spostrzegli, że Bojary, które właśnie zaczęto wyburzać, mają wiele zapomnianych wartości. Pojawiła się idea zachowania dzielnicy w jej ówczesnym kształcie. Seminarium w Hołnach Mejera, poświęcone architekturze regionalnej poparło ją wydając "Manifest Bojarski".
W roku 1989 powiększono obszar ochrony konserwatorskiej na Bojarach, co spowodowało sprzeciw mieszkańców. Doprowadziło to do zamrożenia działań na Bojarach. Dziś spacerując po dzielnicy można poczuć specyficzną, atmosferę tego miejsca – "wsi w mieście".
Otoczenie.
Przy ulicy Warszawskiej znajduje się wiele zabytkowych budynków i budowli m.in.:
Pałac Tryllingów - ul. Warszawska 7.
Helena i Chaim Tryllingowie w roku 1898 rozpoczęli budowę nowej rezydencji. Architektura pałacyku utrzymana była w stylu eklektycznym końca XIX wieku. Przed II wojną światową Tryllingowie sprzedali pałac i wyjechali do Stanów Zjednoczonych, zaś po wojnie, jako mienie opuszczone, przejął go Skarb Państwa. 
Szpital Żydowski - ul. Warszawska 15.
Obecnie Szpital ginekologiczno - położniczy. Szpital ufundowany przez Izaaka Zabłudowskiego w roku 1872. Był jedną z najnowocześniejszych placówek medycznych w przedwojennej Polsce, a nawet na świecie. Był on również kolatorem Synagogi Chorszul
Pałacyk Cytronów – ul. Warszawska 37.
Obecnie Muzeum Historyczne. Piękny przykład architektury secesyjnej. Siedzibą muzeum jest XIX - wieczny pałacyk białostockiego fabrykanta Szmuela Cytrona. Częścią ekspozycji stałej muzeum jest makieta XVIII-wiecznego, barokowego Białegostoku. Zostało na niej precyzyjnie odtworzone miasto z czasów tuż po śmierci Jana Klemensa Branickiego.
Kościół ewangelicko-augsburski pw. św. Jana.
Obecnie kościół rzymskokatolicki pw. św. Wojciecha BM przy ul. Warszawska 46a powstał w latach 1909 - 1912 w stylu neoromańskim z czerwonej cegły według projektu architekta Jana Wendde z Łodzi. Świątynia została zbudowana została na planie krzyża greckiego. Prezbiterium jest zamknięte półkolem i ograniczone prostokątnymi zakrystiami. Kościół jest halowy trójnawowy ozdobiony dużym witrażem wykonany w Wiedniu.
Pałacyk Cytronów, Szpital Żydowski, Pałac Tryllingów są jednymi z punktów otwartego w czerwcu 2008 r. Szlaku Dziedzictwa Żydowskiego w Białymstoku opracowanego przez grupę doktorantów i studentów UwB - wolontariuszy Fundacji Uniwersytetu w Białymstoku.

</doc>
<doc id="1570955" url="https://pl.wikipedia.org/wiki?curid=1570955" title="Ngauranga Interchange">
Ngauranga Interchange

Ngauranga Interchange - główne skrzyżowanie (węzeł drogowy) na przedmieściach Wellington, w dzielnicy Ngauranga. Łączy New Zealand State Highway 1 z New Zealand State Highway 2 i umożliwia podróżnym podłączenie się do Hutt Road, która prowadzi do portu morskiego. Większość ruchu drogowego w Wellington skupia się wokół tego węzła. 
Historia.
Przez wybudowaniem węzła, na jego obecnym miejscu znajdował się system sygnalizacji świetlnej na skrzyżowaniu między Hutt Road (SH2) i Centennial Drive (SH1). W momencie otwarcia autostrady Wellington Urban Motorway w 1969 roku, węzeł został przeistoczony w klasyczne rozwidlenie dróg. W ciągu kilku miesięcy dopracowano je do takiego wyglądu, jaki ma obecnie.
W 1984 roku otworzono dwa nowe rozjazdy, taki wygląd węzeł zachował do dzisiaj.

</doc>
<doc id="1570956" url="https://pl.wikipedia.org/wiki?curid=1570956" title="Na starcie">
Na starcie



</doc>
<doc id="1570960" url="https://pl.wikipedia.org/wiki?curid=1570960" title="Blistowa">
Blistowa

Blistowa – wieś na Ukrainie, w obwodzie czernihowskim, w rejonie nowogrodzkim. Miejscowość liczy 723 mieszkańców, a jej powierzchnię wynosi 2,54 km².

</doc>
<doc id="1570975" url="https://pl.wikipedia.org/wiki?curid=1570975" title="Wellington Urban Motorway">
Wellington Urban Motorway

Wellington Urban Motorway - główna droga wjazdowa i wyjazdowa ze stolicy Nowej Zelandii, Wellington, jest częścią New Zealand State Highway 1. Ma 7 km długości i od trzech do sześciu pasów jezdni. Wyprowadza ruch z Ngauranga Interchange do dzielnicy biznesowej miasta (ang. CBD).
Przebieg drogi.
Od Ngauranga Interchange droga prowadzi na południe wzdłuż wybrzeża i linii kolejowych: North Island Main Trunk Railway i Wairarapa Line. Po przebyciu dzielnicy Kaiwharawhara droga biegnie przez mierzący 1335 metrów długości most w dzielnicy Thorndon, zaś następnie wjeżdża do dzielnicy Kelburn. Droga prowadzi swój bieg przez Terrace Tunnel, by skończyć bieg przy ulicy Vivian Street.

</doc>
<doc id="1570994" url="https://pl.wikipedia.org/wiki?curid=1570994" title="Do 3 razy sztuka">
Do 3 razy sztuka

Do 3 razy sztuka – trzeci album zespołu V.E.T.O., nagrany w Warszawie i wydany w 2004 roku.

</doc>
<doc id="1570995" url="https://pl.wikipedia.org/wiki?curid=1570995" title="Autostrady i drogi ekspresowe w Czechach">
Autostrady i drogi ekspresowe w Czechach



</doc>
<doc id="1570997" url="https://pl.wikipedia.org/wiki?curid=1570997" title="Drogi ekspresowe w Czechach">
Drogi ekspresowe w Czechach



</doc>
<doc id="1570998" url="https://pl.wikipedia.org/wiki?curid=1570998" title="Autostrady w Czechach">
Autostrady w Czechach

Od 1 stycznia 2016 w Czechach funkcjonuje wyłącznie sieć autostrad (czes. "Dálnice", skrót od słów dálková silnice), bowiem tego dnia w czeskim prawodawstwie przestało istnieć pojęcie „droga ekspresowa” (czes. "Rychlostní silnice"). W zamian pojawił się termin „droga dla pojazdów samochodowych” (czes. "Silnice pro motorová vozidla"), a dotychczasowe drogi ekspresowe zostały przydzielone do jednej z tych dwóch klas dróg. Zdecydowanej większości odcinków dróg ekspresowych nadano status autostrady, zaś pozostałą część z nich – posiadającą najniższe parametry techniczne – oznaczono jako drogi dla pojazdów samochodowych (drogi dwujezdniowe I klasy).
Maksymalna dopuszczalna prędkość na czeskich autostradach dla samochodów osobowych, motocykli, autobusów i samochodów ciężarowych o dmc do 3,5 t wynosi 130 km/h z zastrzeżeniem, że na odcinkach przebiegających przez teren miast obowiązuje ograniczenie do 80 km/h. Maksymalna dopuszczalna prędkość na czeskich autostradach dla samochodów ciężarowych o dmc powyżej 3,5 t wynosi zawsze 80 km/h.
Według stanu na 1 stycznia 2021 całkowita długość autostrad w tym państwie wynosi 1328 km, a kolejnych 108 km jest w trakcie budowy. Docelowa sieć dróg tego typu w Czechach ma liczyć 2122 km.
Zarządcą sieci autostrad w Czechach jest "Dyrekcja Dróg i Autostrad" (czes. "Ředitelství silnic a dálnic", w skrócie ŘSD) – utworzone 1 stycznia 1997 przedsiębiorstwo użyteczności publicznej, podlegające Ministerstwu Transportu Czech.
System opłat.
DMC do 3,5 t.
Od 1 stycznia 1995 przejazd czeskimi autostradami - z wyjątkiem niewielkich odcinków - niemal każdym pojazdem samochodowym o dmc do 3,5 t jest płatny (czes. "časový poplatek"). Do 31 grudnia 2020 opłatę za przejazd należało uiścić poprzez zakup, odpowiednie wypełnienie i naklejenie na przednią szybę winiety sprzedawanej w formie dwuczęściowego kuponu (czes. "dálniční známka" lub "dálniční kupón"), zaś od 1 stycznia 2021 obowiązek ten odbywa się wyłącznie poprzez nabycie elektronicznej winiety (e-winiety), płatne kartą lub przelewem bankowym. Cena zakupu e-winiety zależy od długości okresu jej ważności (stan na 1 stycznia 2023):
W cenniku pojawiła się również nowa kategoria, tzw. „eko ceny”, tj. zniżka sięgająca połowy ceny podstawowej, którą otrzymają właściciele samochodów napędzanych paliwami alternatywnymi – gazem ziemnym lub biometanem (ulgą nie są natomiast objęte samochody z instalacją LPG).
Całkowicie zwolnione z opłat autostradowych zostały auta elektryczne, pojazdy napędzane wodorem oraz hybrydy typu plug-in o emisji CO2 poniżej 50 g/km ze specjalnymi, czeskimi tablicami rejestracyjnymi zaczynającymi się od liter EL (jeśli samochód zarejestrowany jest zagranicą, jego właściciel musi wypełnić odpowiedni formularz PDF i wysłać go e-mailem). Bezpłatnie z autostrad mogą również korzystać osoby niepełnosprawne (jednak tylko z czeską kartą mobilności) oraz właściciele pojazdów zabytkowych na czeskich numerach rejestracyjnych.
Od 1 grudnia 2020 głównym kanałem sprzedaży czeskich winiet elektronicznych jest sklep internetowy eDalnice.cz, nad którym pieczę sprawują Państwowy Fundusz Infrastruktury Transportowej i przedsiębiorstwo państwowe CENDIS. Jednak można je również zakupić we wszystkich oddziałach Czeskiej Poczty, na stacjach paliw Euro Oil oraz samobosługowych kioskach w obszarach przygranicznych, przed wjazdem na płatny odcinek autostrady. E-winiety mogą być sprzedawane wyłącznie po cenach nominalnych, określonych w rozporządzeniu czeskiego rządu.
Winietę należy zakupić przed wjazdem na płatny odcinek drogi. Brak winiety karany jest mandatem w wysokości do 20 000 koron czeskich. Zawiadomienie operatora systemu (Państwowego Funduszu Infrastruktury Transportowej) o zwolnieniu z opłat, w przypadku gdy nie posiadało się do tego prawa, grozi natomiast grzywną do 100 000 koron czeskich. Kontrolami zajmują się czescy policjanci i pracownicy administracji celnej (nowoczesne pojazdy patrolowe wyposażone w system kamer do rozpoznawania tablic rejestracyjnych, kamery sprawdzające tablice rejestracyjne przy autostradowych bramkach kontrolnych, w miejscach obsługi podróżnych oraz na parkingach).
Bezpłatne odcinki autostrad to obwodnice większych miast (m.in. Brna, Ostrawy, Ołomuńca, Mladej Boleslav, Pilzna, Uścia nad Łabą i fragmentarycznie miejskiej obwodnicy Pragi), odcinek autostrady D6 od Karlowych Warów do Chebu oraz zachodnia jezdnia autostrady D8 od granicy z Niemcami w kierunku Uścia nad Łabą.
Z opłat za użytkowanie autostrad zwolnione są motocykle.
Zobacz: Mapa płatnych i bezpłatnych odcinków autostrad w Czechach
DMC powyżej 3,5 t.
Od 1 stycznia 2007 opłaty za przejazd autostradami w Czechach pojazdami o dmc powyżej 12 t pobierane są przez system elektroniczny w postaci myta, który od 1 stycznia 2010 obowiązuje również wszystkie pojazdy o dmc powyżej 3,5 t. Każdy pojazd opłacający myto musi posiadać elektroniczne urządzenie pokładowe, którego nie można przenieść na inny pojazd. Myto za płatny odcinek jest odczytywane po przejechaniu pojazdu pod zamontowaną nad drogą bramownicą. Koszt zależy od: typu pojazdu, liczby osi pojazdu, klasy emisji spalin pojazdu, długości przejechanego płatnego odcinka, a także dnia tygodnia. Myto się płaci za korzystanie z autostrad oraz wybranych i odpowiednio oznaczonych dróg I klasy. Płatne odcinki wskazuje znak drogowy "autostrada" na zielonym tle. Płatne odcinki na pozostałych drogach wskazuje dodatkowa tablica ("M").
Zobacz: Mapa dróg w Czechach, objętych opłatami systemu myta dla dmc powyżej 3,5 t
Wyłączenia w ruchu pojazdów.
Pojazdy o dmc powyżej 3,5 t (oprócz autobusów) oraz pojazdy z przyczepami ważące powyżej 3,5 tony nie mogą poruszać się po autostradach, drogach dla pojazdów samochodowych oraz drogach pierwszej klasy w następujących godzinach:
Wyjątkiem od powyższej reguły są np. pojazdy przewożące żywe zwierzęta lub artykuły spożywcze szybko psujące się.
Sieć autostrad w Czechach.
Po 1 stycznia 2016.
Wszystkie dane według stanu na dzień 1 stycznia 2021.
Do 31 grudnia 2015.
Autostrady (Dálnice).
Numery autostrad pozostały bez zmian:

</doc>
<doc id="1570999" url="https://pl.wikipedia.org/wiki?curid=1570999" title="Bogdo Uuł">
Bogdo Uuł



</doc>
<doc id="1571002" url="https://pl.wikipedia.org/wiki?curid=1571002" title="Skoki narciarskie na Zimowej Uniwersjadzie 2009">
Skoki narciarskie na Zimowej Uniwersjadzie 2009

Skoki narciarskie na Zimowej Uniwersjadzie 2009 – zawody w skokach narciarskich, które przeprowadzane były w dniach 21–25 lutego w kompleksie Dragon Hill w chińskiej miejscowości Yabuli, w ramach Zimowej Uniwersjady 2009.
Na skoczni normalnej indywidualnie najlepsi byli Japonka Misaki Shigeno wśród kobiet i Koreańczyk Kim Hyun-ki u mężczyzn, a w rywalizacji drużynowej zwyciężyła reprezentacja Korei Południowej.
Na obiekcie dużym złoty medal zdobył Austriak David Unterberger.
W klasyfikacji medalowej rywalizacji skoczków narciarskich zwyciężyła Korea Południowa (2-1-1) przed Austrią (1-1-1) i Japonią (1-1-0). Medale zdobywały również Polska (0-1-0) oraz Niemcy i Chiny (0-0-1).
Skoki narciarskie na zimowej uniwersjadzie odbyły się po raz 23. w historii.
Wyniki.
Kobiety.
Konkurs indywidualny kobiet na skoczni normalnej (21.02.2009).
Źródło:
Mężczyźni.
Konkurs indywidualny mężczyzn na skoczni normalnej (21.02.2009).
Źródło:
Mężczyźni.
Konkurs indywidualny mężczyzn na skoczni dużej (23.02.2009).
Źródło:

</doc>
<doc id="1571004" url="https://pl.wikipedia.org/wiki?curid=1571004" title="Casiano Céspedes">
Casiano Céspedes

Casiano Céspedes (ur. 1924) – piłkarz paragwajski, lewy obrońca.
Kariera.
Céspedes wziął udział w turnieju Copa América 1947, gdzie Paragwaj został wicemistrzem Ameryki Południowej. Zagrał we wszystkich siedmiu meczach – w przegranym aż 0:6 meczu z Argentyną oraz z Peru, Urugwajem, Boliwią, Kolumbią, Chile i Ekwadorem.
Céspedes wziął także udział w turnieju Copa América 1949, gdzie Paragwaj ponownie został wicemistrzem Ameryki Południowej, choć tym razem dał się wyprzedzić przez Brazylię. Céspedes zagrał we wszystkich ośmiu meczach – z Kolumbią, Ekwadorem, Peru, Urugwajem, Chile, Boliwią i w decydujących o mistrzowskim tytule bojach z Brazylią.
Tuż przed mistrzostwami świata Céspedes wystąpił w Asunción w zremisowanym 2:2 meczu z Argentyną, którego stawką był Copa Rosa Chevallier Boutell 1950. Jako piłkarz klubu Club Olimpia był w kadrze reprezentacji podczas finałów mistrzostw świata w 1950 roku, gdzie Paragwaj odpadł w fazie grupowej. Céspedes zagrał w obu meczach – ze Szwecją i Włochami.

</doc>
<doc id="1571007" url="https://pl.wikipedia.org/wiki?curid=1571007" title="Johnsonville-Porirua Motorway">
Johnsonville-Porirua Motorway

Johnsonville-Porirua Motorway - autostrada położona w stolicy Nowej Zelandii, Wellington. Jest częścią New Zealand State Highway 1. Budowę trasy rozpoczęto w 1950 roku. Prowadzi przez dzielnice: Tawa, Churton Park, Grenada North.

</doc>
<doc id="1571016" url="https://pl.wikipedia.org/wiki?curid=1571016" title="Casiano Cespedes">
Casiano Cespedes



</doc>
<doc id="1571021" url="https://pl.wikipedia.org/wiki?curid=1571021" title="Roy Harrod">
Roy Harrod

Sir Roy Forbes Harrod (ur. 13 lutego 1900, zm. 8 marca 1978) – był angielskim ekonomistą. Współtworzył model gospodarczy nazwany później od imion twórców modelem Harroda-Domara.
Życie.
Urodzony w Londynie, uczył się w New College w Oksfordzie. Później spędził jakiś czas w King’s College w Cambridge. Spotkał tam i zaprzyjaźnił się z Johnem Maynardem Keynesem. Po przeprowadzce z powrotem do Oksfordu był opiekunem ekonomii na Christ Church. Pracował jako wykładowca na Nuffield College w latach 1938-1947 oraz 1954-1958. Był w stałym kontakcie z Keynesem, a w późniejszych czasach pisał jego biografię. W 1938 roku poślubił Wilhelmine Cresswell (Billa).

</doc>
<doc id="1571022" url="https://pl.wikipedia.org/wiki?curid=1571022" title="Wideotelefonia">
Wideotelefonia

Wideotelefonia – audiowizualna teleusługa zapewniająca dwukierunkowy przekaz sygnału głosowego i kolorowego obrazu (ruchomego) pomiędzy dwiema osobami w czasie rzeczywistym poprzez działające pomiędzy nimi sieci. 
Wymagania podają, że w normalnych warunkach przekazywana (transmitowana) informacja wideo jest wystarczająca do idealnego odwzorowania płynnych ruchów osoby, w ujęciu ukazującym twarz i ramiona. Funkcje mogą, ale nie muszą być rozszerzone na dalsze usługi transmisyjne: transmisję obrazów wysokiej rozdzielczości, dokumentów, zdjęć, tabel itp. 
Rozróżnia się dwa rodzaje usług wideotelefonicznych: w sieciach wąskopasmowych i szerokopasmowych. Główna różnica to rozdzielczość przestrzenna i czasowe przekazywanie obrazów, jakość dźwięku oraz opcjonalne lub standardowe wyposażenie w urządzenia do transmitowania innych sygnałów (filmy, obrazy 3D). Rozważana jest również możliwość dostępu do poczty elektronicznej za pomocą terminalu wideotelefonicznego. Zakłada się, że powinna istnieć możliwość wyboru (odpowiadająca użytkownikowi) szybkości transmisji dla sygnału głosowego, gdyż może to mieć wpływ na opłaty lub jakość transmisji wideo. Celem realizacji podstawowych funkcji terminal musi być wyposażony w urządzenia realizujące: odbiór i prezentację obrazu oraz głosu drugiej strony, kodowanie sygnału audio i wideo. Możliwe rozszerzenia wyposażenia terminala wideotelefonicznego: ruchoma kamera i powiększenie (zoom), interfejsy dla dodatkowych kamer, ekrany, zapisu wideo, zdalne sterowanie kamerą, klawiatura dla usług tekstowych. Najważniejszym zadaniem terminalu wideotelefonicznego jest spełnianie wszystkich funkcji zwykłego telefonu. Musi istnieć możliwość połączenia się ze zwykłym telefonem o szerokości pasma analogowego 3.1 kHz – 7 kHz lub wideotelefonem w innej sieci lub innego producenta. Wideoterminal musi mieć zaimplementowane procedury kodowania G.711 (wymagania minimalne), a także powinna istnieć możliwość dwuetapowego zestawiania połączeń wideotelefonicznych: pierwsza faza obejmuje zastawianie połączenia głosowego, zaś po jego utworzeniu, na życzenie użytkownika, można dodać kanał wideo. Jeśli cała wymagana przepływność dla takiej transmisji nie jest dostępna, rozmowa powinna być kontynuowana, z maksymalną jakością transmisji sygnału wideo. 
Zakłada się istnienie opcji prezentacji użytkownika na własnym terminalu (self-view), aktywowanej przed lub w trakcie połączenia. Zaletą jest możliwość użycia wideotelefonii przez użytkowników z upośledzeniem (mowy lub słuchu), posługujących się w życiu np. językiem migowym. Z tego względu informacje o kolejnych etapach zestawiania połączenia powinna być, oprócz standardowej sygnalizacji dźwiękowej, wyświetlana na ekranie w formie pisemnej lub obrazowej. Wymagana jest synchronizacja dźwięku z obrazem (brak jakichkolwiek opóźnień). Należy uwzględnić opóźnienia wprowadzane przez kodeki oraz urządzenia transmisyjne. 
Konfiguracje połączeń wideotelefonicznych: 
Teleusługa wideotelefoniczna.
Teleusługa wideotelefoniczna – dwukierunkowa, audiowizualna usługa względem czasu rzeczywistego, polegająca na wymianie sygnału przy użyciu jednego lub dwóch kanałów, wykorzystując ISDN 64 kbit/s. Połączenie dwukanałowe powinno być zestawiane przez dwa etapy. Najpierw kanał pierwszy (Call 1), zadedykowany dla transmisji multimedialnej (sygnał mowy + wideo + dane), potem kanał drugi (Call 2), przeznaczony do transmisji wideo. Po zestawieniu obu kanałów następuje regulacja opóźnienia międzykanałowego aż do osiągnięcia pełnej synchronizacji. Kanał pierwszy (Call 1) powinien być sygnalizowany sygnałem dźwiękowym (dzwonienia). Kanał drugi (Call 2) powinien być automatycznie odbierany po stronie wywoływanej. Jeśli najpierw zestawione zostanie połączenie rozmowne o paśmie 3.1 kHz, a jeśli użytkownik zażyczy sobie zmianę usługi na wideotelefonie, to będzie podjęta próba ramkowania sygnału i zmiany ustawień terminalu, tak by nie została zaburzona komunikacja głosowa. Istnieje możliwość, że nie zawsze będzie to możliwe, wtedy należy jeszcze raz zestawić połączenie, ale od razu w trybie wideotelefonicznym. Jakość przenoszonej mowy będzie jak dla ISDN – o paśmie analogowym 3.1kHz lub 7 kHz. Można skorzystać z opcji, w której terminal wideotele zaprogramowany został tylko do odbierania połączeń wideotelefonicznych. Dostępna dla użytkownika przepływność to 2B + D (128 kbit/s), która nie daje dobrej jakości transmisji obrazu i dźwięku.
Sygnały składowe.
W sygnałach wideotelefonicznych wyróżnia się następujące sygnały składowe: sygnał dźwiękowy (audio signals), tworzący ciągły strumień danych, który wymaga transmisji w czasie rzeczywistym. Sygnał wideo (video signals) generuje ciągły strumień danych, który zapewnia najwyższą prędkość transmisji dla uzyskania maksymalnej jakości, dostępnej przy przepływności kanału. Sygnał sterujący (control signals) obejmuje jak sama nazwa mówi informacje „sterujące”, przesyłane między terminalem a siecią w kanale D. Kanał dla sygnalizacji między dwoma terminalami zostaje udostępniony tylko w przypadku zaistnienia takiej potrzeby, zgodnego z zaleceniem H.221, tj. w kanale BAS (Bit/rate Allocation Signal) lub w kanale serwisowym (service channel). W sygnałach transmitowania danych są przesyłane obrazy, dokumenty itp. Sygnał transmisji danych jest sygnałem dodatkowym i dlatego transmitowane mogą być tylko w ograniczonym przedziale czasowym, zastępując całość lub część sygnału audiowizualnego. Transmisja danych poprzedzana jest negocjacją warunków transmisji pomiędzy terminalami, ponieważ jest to funkcja opcjonalna i wymaga dodatkowego wyposażenia terminala wideokonferencyjnego.
Kodowanie wideo.
-H.261 algorytm kompresji obrazu CIF (Common Intermediate Format) oraz QCIF (Quarter CIF). Standard kodowania QCIF zapewnia rozdzielczość sygnału luminacji 144 linii 176 elementów oraz 72 linie 88 elementów dla każdego ze składowych sygnałów chrominancji. Strumień wejściowy kodera ma prędkość transmisji 9.1 Mbit/s. Standard CIF zapewnia rozdzielczość sygnału luminacji 288 linii 352 elementów oraz 144 linie 176 elementów dla każdego ze składowych sygnałów chrominancji. Strumień wyjściowy kodera ma prędkość transmisji 36.5 Mbit/s.
Kodowania audio.
Stosowane w systemach wideotelefonicznych metody kompresji dźwięku generują ciągły strumień danych o stałej prędkości binarnej (CBR), nie są stosowane detektory ciszy.
Rodzina zaleceń T.120 obejmuje usługi dodatkowe w ramach telekonferencji. Grupa zaleceń T.122 – T.125 jest minimalnym zestawem zaleceń koniecznym do zapewnienia funkcjonowania terminala lub MCU.
Kodowanie sygnałów audio.
Zgodnie z normą ETSI terminal poprawnie powinien czytać sygnał kodowany G.711 zasamie może się zdarzyć, że realizowane jest kodowanie tylko według jednej z tych krzywych kompandorowania lub żadna (jest w opcjach terminala (capability set)).
Kodowanie sygnałów wideo.
W przypadku kodowania sygnału wideo korzysta się z kodowania (QCIF),oraz z kodowania (CIF). Każda z tych dwóch metod kodowania QCIF oraz CIF podaje wartość minimalnego odstępu między następnymi obrazami MPI (Minimum Picture Interval).
Przepływność.
Podane w deklaracji własności możliwości transmisji kanałów o wyższej przepływności, implikuje zdolność do transmisji kanałów o niższej przepływności, w przytoczonym przypadku 1H0. Wymagania parametrów po prawej stronie znaku zostaną spełnione (&lt;) gwarantuje to spełnienie wymagań dla wszystkich wartości znajdujących się po lewej stronie tego samego znaku. Nie podlega szczegółowaniu zdolność do transmitowania; – mała przepływności (LSD) – duża przepływności (HSD) – protokół wielowarstwowy (MLP) duża przepływność z protokołem wielowarstwowym (HS – MLP) Zestaw deklaracji własności rozpoczyna się znacznikiem deklaracji: (111) [24], po czym następują wszystkie własności deklarowania dotyczące podanych parametrów, które będą w danej chwili zmienione w odbiorniku. Całość może być powtarzana nieskończenie wiele razy albo zakończona przesłaniem jednego z rozkazów. Nigdy nie może pozostać puste pole we własności deklaracji, powinna znajdować się w tym polu definicja najmniej jednej opcji (capability), oprócz znacznika deklaracji (capability marker: (111)[24]).

</doc>
<doc id="1571024" url="https://pl.wikipedia.org/wiki?curid=1571024" title="British Sea Power">
British Sea Power

British Sea Power – angielski zespół rockowy utworzony w Brighton w 2000 roku przez pochodzących z miejscowości Kendal w hrabstwie Cumbria braci Yana (śpiew, gitara) i Hamiltona (gitara basowa, śpiew) oraz Wooda (perkusja), a także wywodzącego się z Bury Noble’a (gitara). Zespół łączy elementy post-punku (Joy Division, Echo &amp; The Bunnymen, Wire) z brzmieniem indie-rocka (Pixies, Pavement, The Wedding Present). Do inspiracji grupy należą też David Bowie, Mercury Rev czy The Flaming Lips.
. Grupa gościła w Polsce w sierpniu 2008 roku, dając koncert drugiego dnia 3. Off Festivalu 2008 – 9 sierpnia o godzinie 22:05. Zespół znany jest z sympatii dla regionu Europy Środkowo-Wschodniej oraz narodów słowiańskich – w jego piosenkach znajdują się nawiązania do kultury czeskiej czy rosyjskiej, a utwór „Waving Flags” z płyty "Do You Like Rock Music?" poświęcony jest fali polskiej emigracji w Wielkiej Brytanii.

</doc>
<doc id="1571025" url="https://pl.wikipedia.org/wiki?curid=1571025" title="Mordacia lapicida">
Mordacia lapicida

Mordacia lapicida – gatunek bezżuchwowca z rodziny Mordaciidae.
Zasięg występowania.
Jest gatunkiem endemicznym, występuje w rzekach południowego Chile i przyległych partiach Pacyfiku.
Cechy morfologiczne.
Osobniki dorosłe osiągają maksymalnie 11,1 do 54 cm długości całkowitej. Proporcje długości poszczególnych części ciała są następujące: część przedskrzelowa - 8-17% długości całkowitej, część skrzelowa - 8,3-12,1%, tułów - 57,8-77,1%, ogon - 13,8-19%. Wzdłuż ciała 78-84 miomery. Dojrzałe samce posiadają zaokrąglony worek skórny zaczynający się bezpośrednio za otworem gębowym a kończący się na wysokości ostatnich otworów skrzelowych. Płetwa ogonowa ma kształt łopatkowaty.
Biologia i ekologia.
Osobniki dorosłe żyją, między wrześniem a grudniem, w przybrzeżnych wodach szelfowych, gdzie prowadzą pasożytniczy tryb życia. Następnie wstępują do rzek w celu odbycia tarła. Larwy żyją w przybrzeżnych partiach rzek zagrzebane w mule bądź drobnym piasku. Przeobrażenie następuje między sierpniem a marcem, zaś spływ do morza między czerwcem a sierpniem, przy średniej długości ciała 14,3 cm.

</doc>
<doc id="1571026" url="https://pl.wikipedia.org/wiki?curid=1571026" title="Andrea Zanchetta">
Andrea Zanchetta

Andrea Zanchetta (ur. 2 lutego 1975 w Gaglianico) – włoski piłkarz, występujący na pozycji pomocnika. Obecnie jest zawodnikiem US Cremonese.
Kariera.
Zanchetta profesjonalną karierę rozpoczynał we Interze Mediolan. Jednak w barwach tego klubu rozegrał tylko dwa spotkania w Serie A. Nie mogąc wywalczyć miejsca nawet na ławce rezerwowych, postanowił odejść do drugoligowej US Foggii. Szybko przebił się tam do pierwszej jedenastki i stał się podstawowym zawodnikiem składu tej drużyny. W 1997 przeszedł do Chievo Werona. Podobnie jak w Foggii, nie miał większych problemów z grą w pierwszym składzie. W 2000 został wypożyczony do pierwszoligowej Regginy Calcio. Jednak po zakończeniu sezonu ekipa z Stadio Oreste Granillo, nie postanowiła go wykupić. W tym samym sezonie Chievo wywalczyło awans do Serie A i Zanchetta powrócił do macierzystego klubu. Zdążył zagrać tylko w dwóch ligowych pojedynkach i znowu powędrował na wypożyczenie. Tym razem został zawodnikiem spadkowicza z pierwszej ligi – Vicenzy Calcio. W 2003 powrócił do Chievo i ponownie regularnie występował w barwach tej drużyny. W marcu 2004 przedłużył kontrakt ze swoim obecnym klubem, do czerwca 2007, ale w styczniu 2007 roku przeszedł ekipy Serie B – US Lecce, z którym wywalczył awans do pierwszej ligi. 2 lipca 2009 roku Zanchetta został graczem US Cremonese.

</doc>
<doc id="1571028" url="https://pl.wikipedia.org/wiki?curid=1571028" title="Blackjack (film)">
Blackjack (film)



</doc>
<doc id="1571029" url="https://pl.wikipedia.org/wiki?curid=1571029" title="Le Villi">
Le Villi



</doc>
<doc id="1571031" url="https://pl.wikipedia.org/wiki?curid=1571031" title="Katastrofa (film 1965)">
Katastrofa (film 1965)

Katastrofa – polski film psychologiczny z 1965 roku, w reżyserii Sylwestra Chęcińskiego.
Fabuła.
Film ukazuje ludzki dramat, związany z tytułową katastrofą. Niedawno runął nowo wybudowany wiadukt, powodując śmierć kilku osób. Projektant mostu – młody inżynier Hulewicz – stanowczo nie poczuwa się do winy. W toku śledztwa okazuje się jednak, że zastosowano odbiegające od projektu materiały budowlane.
Wycofanie filmu.
Równo miesiąc po premierze filmu we Wrocławiu – mieście, w którym toczy się jego akcja – doszło do prawdziwej katastrofy budowlanej: zawalił się niedokończony gmach Wydziału Melioracji. W wypadku zginęło 10 osób. Po tym wydarzeniu film na kilka miesięcy usunięto z kin, by nie przypominał o tragedii.

</doc>
<doc id="1571036" url="https://pl.wikipedia.org/wiki?curid=1571036" title="Wairarapa Line">
Wairarapa Line

Wairarapa Line – linia kolejowa położona na Wyspie Północnej Nowej Zelandii, łączy stolicę kraju, Wellington z regionem Wairarapa. Linia końćzy swój bieg w pobliżu miasta Palmerston North. Przez pewien czas Wairarapa Line była jedyną linią kolejową kontrolowaną przez spółkę New Zealand Government Railways biegnącą poza Wellington. 
Historia otwarć.
14 kwietnia 1874 – (do Lower Hutt)
15 grudnia 1875 – (do Silverstream)
1 lutego 1876 – (do Upper Hutt)
1 stycznia 1878 – (do Kaitoke)
12 października 1878 – (do Summit)
16 października 1878 – (do Featherston)
14 maja 1880 – (do Woodside Junction)
1 listopada 1880 – (do Masterton)
14 czerwca 1886 – (do Mauriceville)
10 stycznia 1887 – (do Mangamahoe)
8 kwietnia 1889 – (do Eketahuna)
1896 – (do Newman)
1897 – (do Pahiatua)
11 grudnia 1897 – (do Woodville Junction)
3 listopada 1995 – (Upper Hutt do Featherston)

</doc>
<doc id="1571041" url="https://pl.wikipedia.org/wiki?curid=1571041" title="23-F">
23-F

23-F – nieudany zamach stanu w Hiszpanii, dokonany 23 lutego 1981, znany też jako 23-F (febrero to w języku hiszpańskim luty). Był próbą przejęcia władzy przez wysokich rangą funkcjonariuszy wojska i Guardia Civil. Jego najsłynniejszym epizodem było zajęcie Kongresu Deputowanych przez oddział Guardia Civil pod dowództwem podpułkownika Antonio Tejero podczas zaprzysiężenia Leopoldo Calvo-Sotelo z UCD na stanowisko premiera. Zamach zakończył się bez ofiar w dniu następnym.
Sytuacja przed zamachem.
Zamach z roku 1981 jest ściśle związany z wydarzeniami towarzyszącymi hiszpańskiej drodze do demokracji po czasach frankizmu. Transformacja ustrojowa w Hiszpanii rozpoczęła się wraz z końcem dyktatury generała Francisco Franco (ur. 4 grudnia 1892, zm. 20 listopada 1975).
Cztery główne elementy złożyły się na ciągłe napięcie, któremu nie potrafił sprostać rząd Unii Demokratycznego Centrum:
Operacja Galaxia.
Pierwsze symptomy postępującego niezadowolenia wojskowych pojawiły się już w 1977. Wtedy to, z powodu legalizacji Komunistycznej Partii Hiszpanii, w Wielką Sobotę 9 kwietnia dymisję złożył ówczesny minister marynarki, admirał Pita da Veiga, a Dowództwo Armii wydało notę, w której wyraziło swoje niezadowolenie spowodowane tą legalizacją. We wrześniu 1978 udało się udaremnić Operację Galaxia – próbę zamachu stanu, za którą główny spiskowiec Antonio Tejero został skazany na siedem miesięcy pozbawienia wolności.
Kryzys.
Podczas gdy w kręgach wojska i skrajnej prawicy rosło niezadowolenie, kraj rozpoczął nową dekadę w stanie głębokiego kryzysu ekonomicznego, który narastał jeszcze przez cały rok 1980. Do najważniejszych wydarzeń tego okresu należą:
Dymisja rządu Suáreza.
Słabnąca pozycja Suáreza w jego własnej partii spowodowała, że 29 stycznia 1981 ogłosił w telewizyjnym wystąpieniu dymisję ze stanowiska premiera i przewodniczącego UCD. Od tego momentu sprawy nabrały wielkiego przyspieszenia. 1 lutego w nacjonalistycznym piśmie „El Alcázar” ukazał się jawnie wywrotowy artykuł. Od 2 do 4 lutego król Jan Karol wraz z żoną odwiedzili Kraj Basków, gdzie deputowani baskijskiej partii Herri Batasuna (Jedność Ludowa) przyjęli ich buczeniem. 6 lutego zostały znalezione zwłoki José María Ryana, inżyniera z elektrowni atomowej w Lemóniz w Kraju Basków, porwanego kilka dni wcześniej, a o innym porwanym – Luisie Suñer nie było żadnych informacji.
W tej niepewnej sytuacji rozpoczęły się procesy zmierzające do zastąpienia Suáreza. W dniach 6-9 lutego odbywał się II Kongres UCD na Majorce, na którym ujawnił się poważny rozłam w partii. Pełniącym obowiązki premiera mianowano Agustína Rodríguez Sahagún, a 10 lutego kandydatem na premiera został Leopoldo Calvo-Sotelo.
Napięcie w kraju jeszcze wzrosło, kiedy 13 lutego ogłoszono śmierć bojownika ETA Jose Ignacio Arregui, zmarłego w więzieniu wskutek tortur. Spowodowało to strajk generalny w Kraju Basków i gorącą debatę w Kongresie Deputowanych, w Madrycie. Rząd usunął ze stanowisk wielu wysoko postawionych oficerów policji, wielu innych odeszło na znak solidarności z torturującymi, a „El Alcázar” ocenił, że działania władzy są oznaką słabości, którą należy wykorzystać.
Głosowanie nad wotum zaufania dla nowego rządu.
18 lutego Calvo-Sotelo zaprezentował swój gabinet, jednak w głosowaniu nie uzyskał wotum zaufania, w związku z czym konieczne było kolejne głosowanie. Wyznaczono je na 23 lutego i właśnie ten dzień wybrali spiskowcy na organizację zamachu stanu. Wśród zamachowców nie było jednomyślności – generał pułkownik Jaime Milans del Bosch reprezentował najbardziej konserwatywne skrzydło, natomiast generał Alfonso Armada, weteran wojny domowej i Błękitnej Dywizji spod Leningradu, zaufany człowiek króla Jana Karola, stał na czele stosunkowo ugodowej grupy oficerów.
Zamach stanu.
Zamach był wspólnym działaniem rozmaitych grup wojskowych, które od początku transformacji ustrojowej działały w konspiracji.
Dokładnie o 18.00 zaczęło się głosowanie imienne w sprawie udzielenia Leopoldo Calvo-Sotelo wotum zaufania jako premierowi Hiszpanii.
O godzinie 18:21, kiedy głos miał oddać socjalistyczny deputowany Juan Manuel Núñez Encabo, na mównicę Kongresu Deputowanych wtargnął Antonio Tejero, krzycząc: „Wszyscy spokojnie! Cisza! Na ziemię! Wszyscy na ziemię!”
Generał Manuel Gutiérrez Mellado – najwyższy rangą żołnierz, a jednocześnie wicepremier rządu – wstał i zwracając się do Tejero zażądał wyjaśnień i rozkazał opuścić broń. Wtedy do sali wtargnęło kilkunastu zamachowców z Guardia Civil. Prawie siedemdziesięcioletni generał Mellado zaczął szarpać się z młodymi funkcjonariuszami, a kiedy siedzący obok Adolfo Suárez wstał, by mu pomóc, Tejero strzelił w sufit, zaczynając kilkusekundową kanonadę z pistoletów maszynowych. Wszyscy deputowani padli na podłogę, kryjąc się między ławami.
Nagranie na żywo.
Pedro Francisco Martín, operator Telewizji Hiszpańskiej, nagrał prawie półgodzinny materiał z zamachu, o czym nie wiedzieli ludzie Tejero. Materiał został jednak upubliczniony po południu 24 lutego. Zajmując salę obrad niższej izby Kortezów, czyli biorąc za zakładników jednocześnie przedstawicieli władzy wykonawczej i ustawodawczej, zamachowcy chcieli osiągnąć stan „bezwładzy”, który planowali wykorzystać do stworzenia nowego ośrodka władzy politycznej. Od reszty deputowanych odłączeni zostali: ciągle pełniący obowiązki premiera Adolfo Suárez, minister obrony narodowej Agustín Rodríguez Sahagún, lider opozycyjnej PSOE, socjalista Felipe González Márquez, jego zastępca w partii Alfonso Guerra i lider PCE Santiago Carrillo.
Powstanie w Walencji.
Niedługo potem generał Jaime Milans del Bosch, dowódca III Okręgu Wojskowego w Walencji, wzniecił – zgodnie z planem – powstanie, wyprowadzając czołgi na ulice między portem a centrum miasta, gdzie polecił zająć najważniejsze budynki, takie jak Ratusz i siedzibę lokalnego parlamentu (las Cortes Valencianas). Ogłosił w mieście stan wyjątkowy i próbował przekonać innych wojskowych, by się do niego przyłączyli.
Tymczasowy rząd wiceministrów.
O 21 komunikat Ministerstwa Spraw Wewnętrznych poinformował o ukonstytuowaniu się tymczasowego rządu złożonego z podsekretarzy stanu (wiceministrów) większości ministerstw. Na jego czele stanął Francisco Laína, a jego celem było zapewnienie ciągłości rządów w kraju. W międzyczasie inny zbuntowany generał, Luis Torres Rojas, próbował objąć dowództwo w Dywizji Pancernej "Brunete" w miejsce lojalnego wobec władz generała José Juste Fernándeza. Dzięki udaremnieniu tej próby udało się zapobiec zajęciu przez puczystów Radia i Telewizji Hiszpańskiej, a tym samym emisji komunikatu o powodzeniu zamachu stanu.
Zachowanie króla.
Król Jan Karol I odmówił poparcia zamachu, co pomogło zlikwidować pucz w ciągu zaledwie jednej nocy. Sam monarcha, za pośrednictwem swoich współpracowników, upewnił się, że większość wojskowych jest mu wierna. Jordi Pujol, szef autonomicznego rządu Katalonii, niedługo po dziesiątej wieczorem za pośrednictwem państwowego radia wystosował do Hiszpanów apel o spokój, co bardzo dobrze wpłynęło na sytuację w kraju. Do późnych godzin nocnych trwały negocjacje w hotelu „The Westin Palace” nieopodal Kortezów, który ze względu na swoje umiejscowienie został kwaterą główną sił broniących demokracji, rządu wiceministrów oraz prasy. Rezydowali tam między innymi generał José Luís Aramburu Topete, szef Guardia Civil, oraz José Antonio Sáenz de Santa María, szef policji, który choć karierę zrobił w czasach dyktatury zwalczając opozycję, to jednak opowiedział się za demokracją. O zamachu dowiedział się z radia; działał szybko i skutecznie, rozkazując otoczyć Kongres Deputowanych kordonem policyjnym, by uniemożliwić wzmocnienie sił puczystów w budynku.
Postawa generała Armady.
Generał Armada, jeden z kierowników zamachu, próbował, symulując negocjacje z puczystami, doprowadzić do uznania jego samego za kompromisowego kandydata na szefa rządu. Chciał sięgnąć po władzę w sposób podobny do de Gaulle’a, jednak jego plan runął, kiedy o północy zjawił się w Kongresie Deputowanych. Chciał tym samym osiągnąć dwa cele: przekonać Tejero do zaprzestania okupacji, a także zdobyć dla siebie (na drodze pozakonstytucyjnej) stanowisko premiera. Armada nie był jednak „kompetentną władzą”, na jaką czekał Tejero, który zabronił mu wstępu do sali obrad. Później, kiedy rzeczywisty udział Armady w próbie przewrotu wyszedł na jaw, został odwołany ze stanowiska zastępcy Szefa Sztabu Wojsk Lądowych
Wystąpienie telewizyjne króla.
Około pierwszej w nocy 24 lutego król Jan Karol wystąpił przed kamerami i ubrany w mundur wojskowy z przysługującymi mu dystynkcjami dowódcy wszystkich rodzajów wojsk stanowczo potępił zamachowców, wezwał Siły Zbrojne do zachowania porządku i odebrał władzę w III Okręgu Wojskowym w Walencji generałowi Milans del Bosch, który jako jedyny dowódca okręgu przyłączył się do puczu. Pierwszą emisję tego wystąpienia uznaje się za moment, w którym zamachowcy przegrali. Milans del Bosch, osamotniony, odwołał swoje plany i o 5 nad ranem został aresztowany. Tejero poddał się dopiero wczesnym popołudniem 24 lutego, wcześniej wypuszczając deputowanych – kobiety o 10, zaś mężczyzn o godzinie 13.
Reakcja świata.
Tuż po rozpoczęciu okupacji Kongresu Deputowanych zamach stanu został potępiony przez EWG, z którą Hiszpania prowadziła już rozmowy akcesyjne. Spośród państw członkowskich szczególnie mocny był protest Wielkiej Brytanii, a zwłaszcza ówczesnej szefowej rządu Margaret Thatcher, która uznała wydarzenia w Hiszpanii za „akt terrorystyczny”.
Stany Zjednoczone.
Stany Zjednoczone pozostały oficjalnie neutralne wobec zaistniałej sytuacji, jednak wielu Hiszpanów wierzy, że administracja Reagana wiedziała o zamachu z wyprzedzeniem dzięki źródłom CIA. Wśród „podejrzanych zachowań” USA wymienia się przyjęcie przyszłych zamachowców w Waszyngtonie w 1980, wzrost aktywności US Navy w Cieśninie Gibraltarskiej w dniach poprzedzających 23-F oraz ogłoszenie alarmu w amerykańskiej bazie wojskowej Torrejón de Ardoz w niedzielę, czyli na dzień przed feralnym głosowaniem. Sam Tejero na ławie oskarżonych twierdził, że „zarówno rząd USA, jak i Watykan były sondowane przez generała Armadę”. Po wtargnięciu puczystów do sali obrad Kortezów amerykański sekretarz stanu Alexander Haig ograniczył się do stwierdzenia, że „zamach na Kongres Deputowanych jest wewnętrzną sprawą Hiszpanów”, za co został powszechnie skrytykowany. Po klęsce zamachu zmienił ton – powiedział: „Musimy sobie pogratulować, że w Hiszpanii wygrała demokracja”.
Proces i konsekwencje zamachu.
W procesie przed Najwyższą Wojskową Radą Sprawiedliwości, zwanym „sądem polowym”, główni uczestnicy zamachu Jaime Milans del Bosch, Alfonso Armada i Antonio Tejero zostali skazani na 30 lat pozbawienia wolności. Żaden z nich nie odsiedział wyroku w całości.
Cywilna strona puczu nie została nigdy do końca wyjaśniona ani należycie zbadana. Jedynym cywilem, który został osądzony, był przywódca frankistowskiej Organización Sindical Española (Hiszpańska Organizacja Syndykalna) Juan García Carrés.
Przebieg wydarzeń pozostawił wiele znaków zapytania, najważniejsze to niejasne zachowanie generała Armady oraz działania poszczególnych zamachowców. Główną konsekwencją było wzmocnienie autorytetu króla w oczach społeczeństwa, polityków i mediów. Wielu Hiszpanów popierało monarchę właśnie przez wzgląd na jego zachowanie w lutym 1981.
Rola CESID.
Niewyjaśniona jest też rola, jaką w 23-F odegrał José Luis Cortina, szef Centro Superior de Información de la Defensa – CESID (Główne Centrum Informacji Obronnej), dziś nazywanego Centro Nacional de Inteligencia – CNI (Narodowe Centrum Wywiadu). W procesie został uniewinniony ze względu na brak obciążających dowodów. Jednak jego podwładny, kapitan Vicente Gómez Iglesias, został skazany na 6 lat pozbawienia wolności za organizację transportu zamachowców do Kongresu Deputowanych pojazdami z fałszywymi tablicami rejestracyjnymi, które należały do szkoły agentów CESID.
Biały Słoń.
Tożsamość mocodawcy zamachu zwanego popularnie „Białym Słoniem” (Elefante Blanco), na którego czekał w parlamencie podpułkownik Antonio Tejero i który – choć miał objąć urząd premiera – nie zjawił się, pozostaje zagadką.

</doc>
<doc id="1571042" url="https://pl.wikipedia.org/wiki?curid=1571042" title="1. Międzynarodowy Festiwal Filmowy w Cannes">
1. Międzynarodowy Festiwal Filmowy w Cannes

Pierwszy Międzynarodowy Festiwal Filmowy w Cannes odbył się w 1946 roku dniach od 20 września do 5 października.

</doc>
<doc id="1571046" url="https://pl.wikipedia.org/wiki?curid=1571046" title="WKS Zakopane">
WKS Zakopane

Wojskowy Klub Sportowy Zakopane – wojskowy klub sportowy z siedzibą w Zakopanem, założony w 1950 r., prowadzący szkolenie dzieci i młodzieży w dwóch sekcjach narciarstwa klasycznego: skokach narciarskich i kombinacji norweskiej.
Historia.
Klub został założony w 1950 r. pod nazwą Zakopiański Wojskowy Klub Sportowy, następnie został przemianowany na WKS Legia Zakopane.
WKS Zakopane jest złotym medalistą drużynowych mistrzostw Polski w łyżwiarstwie szybkim z 1961 r.. Niegdyś posiadał również męską sekcję hokeja na lodzie.
Skoczkowie narciarscy.
Wychowankami WKS Zakopane są Roman Gąsienica-Sieczka, Stanisław Bobak, Robert Mateja, Marcin Bachleda, Kamil Stoch, Stefan Hula i Jan Ziobro.

</doc>
<doc id="1571047" url="https://pl.wikipedia.org/wiki?curid=1571047" title="Mah Jong">
Mah Jong



</doc>
<doc id="1571048" url="https://pl.wikipedia.org/wiki?curid=1571048" title="Capital Connection">
Capital Connection

Capital Connection - dalekobieżny pasażerski pociąg kursujący w Nowej Zelandii, pomiędzy Palmerston North i Wellington na trasie North Island Main Trunk Railway. Jest obsługiwany przez korporację Tranz Scenic. Jego oryginalna nazwa to Cityrail Express. Rozpoczął pracę 15 kwietnia 1991.
Operator.
W latach 1991 - 2001 pociąg był obsługiwany przez firmę CityRail, później Tranz Metro. W 2001 roku, gdy firma Tranz Rail oddzieliła swoje interesy prywatne od tych dokonywanych na użytek publiczny, wykształciła się firma Tranz Scenic, która krótko po tym przejęła kontrolę nad pociągiem.
Działanie.
Pociąg działa od poniedziałku do piątku i kursuje między Palmerston North i Wellington (wyrusza z Palemrston do Wellington rankiem, zaś wraca wieczorem). 
Działanie w weekendy.
Pierwszy weekendowy kurs pociągu miał miejsce w niedzielę 19 czerwca 1994. W tym samym roku usługa została wycofana z powodu małego zainteresowania użytkowników.

</doc>
<doc id="1571053" url="https://pl.wikipedia.org/wiki?curid=1571053" title="Franck Sauzée">
Franck Sauzée

Franck Sauzée (ur. 28 października 1965 w Aubenas) – piłkarz francuski grający na pozycji pomocnika.
Kariera klubowa.
Karierę piłkarską Sauzée rozpoczął w amatorskim klubie UMS Montélimar. W 1983 roku odszedł do FC Sochaux-Montbéliard i wtedy też zadebiutował w jego barwach w rozgrywkach Ligue 1. Od 1984 roku był podstawowym piłkarzem Sochaux, a w 1987 roku spadło z nim do Ligue 2. W 1988 roku powrócił do pierwszej ligi i wystąpił w przegranym po rzutach karnych finale Pucharu Francji z FC Metz. Po awansie odszedł z drużyny „Les Lionceaux”.
Kolejnym klubem Francka w karierze była Olympique Marsylia. Był współtwórcą sukcesów klubu w następnych sezonach. W 1989 roku wywalczył swoje pierwsze mistrzostwo Francji, a także po pierwszy Puchar Francji. W 1990 roku ponownie sięgnął po tytuł mistrzowski, a następnie na jeden sezon przeszedł do AS Monaco, z którym również został zdobywcą krajowego pucharu. W 1991 roku wrócił do Marsylii, a w 1992 zespół ten trzeci raz z rzędu obronił mistrzostwo Ligue 1. Z kolei w 1993 roku Sauzée zwyciężył wraz z Olympique w finale Ligi Mistrzów (1:0 z Milanem).
Latem 1993 Sauzée wyjechał do Włoch i przez rok grał w Serie A w barwach Atalanty BC. W 1994 roku powrócił do Francji i był zawodnikiem RC Strasbourg. Z kolei w 1996 roku ponownie zmienił barwy klubowe, gdy odszedł do Montpellier HSC. Występował w nim do 1999 roku, a łącznie w lidze francuskiej zdobył 71 goli w 369 rozegranych spotkaniach.
W latach 1999–2002 Sauzée występował w lidze szkockiej w drużynie Hibernian F.C. z Edynburga. W grudniu 2001 został mianowany menedżerem zespołu po tym, jak Alex McLeish odszedł do Rangers F.C. Jako menedżer pracował tylko do marca 2002. Jego miejsce zajął Bobby Williamson.
Kariera reprezentacyjna.
W reprezentacji Francji Sauzée zadebiutował 24 sierpnia 1988 roku w zremisowanym 1:1 towarzyskim spotkaniu z Czechosłowacją. W 1992 roku został powołany przez selekcjonera Michela Platiniego na Euro 92. Tam wystąpił we dwóch meczach ze Szwecją (1:1) i z Anglią (0:0). Ogółem w reprezentacji Francji do 1993 roku rozegrał 39 meczów i zdobył 9 goli.

</doc>
<doc id="1571056" url="https://pl.wikipedia.org/wiki?curid=1571056" title="Franck Sauzee">
Franck Sauzee



</doc>
<doc id="1571069" url="https://pl.wikipedia.org/wiki?curid=1571069" title="Badanie słuchu">
Badanie słuchu

Badanie słuchu – jest to ocena reakcji organizmu powstałej w wyniku stymulacji dźwiękowej. Badania słuchu dzielą się na badania subiektywne i badania obiektywne. Subiektywne badania słuchu, w przeciwieństwie do badań obiektywnych, wymagają aktywnej współpracy osoby badanej (od osoby badanej wymaga się świadomej informacji zwrotnej np. czy dźwięk jest słyszalny). Badania słuchu można podzielić również na badania progowe oraz nadprogowe. Celem badań progowych jest określenie najcichszego możliwego do usłyszenia dźwięku, w badaniach nadprogowych oceniana jest percepcja dźwięku powyżej progu słyszenia.
Subiektywne badania słuchu.
Do badań subiektywnych (subiektywna audiometria) słuchu należą:
Obiektywne badania słuchu.
Do badań obiektywnych należą:
Audiometria tonalna progowa.
Popularnie termin badanie słuchu odnoszony jest do audiometrii tonalnej.
Audiometria tonalna jest badaniem polegającym na określeniu słyszenia progowego tonów czystych w zakresie częstotliwości od 125 Hz do 10000 Hz. Dokonuje się tego w oparciu o informacje uzyskane od badanego podczas podawania sygnałów dźwiękowych o różnym natężeniu w poszczególnych częstotliwościach. Fala dźwiękowa dociera do ucha drogą powietrzną lub kostną poprzez nagłowne słuchawki powietrzne bądź kostne.
Przebieg.
Osoba badana siedzi w wyciszonej kabinie, na głowie ma założone słuchawki, przez które podawany jest sygnał dźwiękowy z audiometru do przewodu słuchowego- przy badaniu przewodnictwa powietrznego. Przewodnictwo kostne bada się używając jednej słuchawki kostnej, którą ustawia się na wyrostku sutkowatym badanego ucha. Audiometr wyposażony jest w urządzenie umożliwiające regulację dźwięku i może być sterowane ręcznie lub automatycznie z możliwością zmian częstotliwości tonów. Badany informuje wykonującego badanie o każdym usłyszanym dźwięku. Oznaczenie progu słyszalności powtarza się kilkakrotnie dla każdej częstotliwości. Tempo pomiaru jest dostosowywane indywidualnie do czasu rekcji badanego. Wynik badania przekazywany jest w postaci prostego wykresu.

</doc>
<doc id="1571070" url="https://pl.wikipedia.org/wiki?curid=1571070" title="Rudodrozd">
Rudodrozd

Rudodrozd, drozdoń złotogardły ("Ixoreus naevius") – gatunek średniej wielkości ptaka z rodziny drozdowatych (Turdidae), jedyny przedstawiciel rodzaju "Ixoreus". Występuje w północno-zachodniej i środkowo-zachodniej Ameryce Północnej. Nie jest zagrożony.
Zasięg występowania.
Rudodrozd występuje w zależności od podgatunku:
Trzykrotnie odnotowany w Europie: 14 listopada 1982 roku w Wielkiej Brytanii (w Kornwalii), 3 maja 2004 roku w Islandii oraz 27 października 2021 roku na Orkadach.
Morfologia.
Długość ciała 19–26 cm, rozpiętość skrzydeł 34–38 cm, masa ciała 65–100 g.
Status.
Międzynarodowa Unia Ochrony Przyrody (IUCN) uznaje rudodrozda za gatunek najmniejszej troski (LC – "least concern") nieprzerwanie od 1988 roku. W 2017 roku organizacja Partners in Flight szacowała liczebność populacji lęgowej na 20 milionów osobników. Trend liczebności populacji uznawany jest za spadkowy.

</doc>
<doc id="1571071" url="https://pl.wikipedia.org/wiki?curid=1571071" title="Jan Stanisław Lipiński">
Jan Stanisław Lipiński

Jan Stanisław Lipiński (ur. 24 listopada 1923 w Przemyślu, zm. 20 grudnia 2019 w Gdańsku) – polski matematyk, profesor, pracownik i wykładowca Uniwersytetów Łódzkiego i Gdańskiego, specjalista w dziedzinie funkcji rzeczywistych; zamieszkał w Pruszczu Gdańskim.
Życiorys.
Jan Lipiński urodził się w rodzinie przemyskiego nauczyciela. Tam uczęszczał do szkoły powszechnej i gimnazjum, którego nie zdążył ukończyć przed wybuchem wojny. Kontynuował naukę w polskiej i ukraińskiej szkole średniej w Lubaczowie. Po najeździe niemieckim pracował w tartaku tamże, a w 1944 przeniósł się z rodziną do Warszawy, gdzie przeżył powstanie. Krótko przebywał w obozie w Pruszkowie. Przed wyzwoleniem pracował przymusowo na Dolnym Śląsku. W 1945 osiadł w Zgierzu, gdzie zdał eksternistycznie maturę ogólnokształcącą i pedagogiczną oraz pracował w szkole powszechnej.
W latach 1946–1952 studiował matematykę na Uniwersytecie Łódzkim, a już w 1949 zaczął tam pracę pod kierunkiem prof. Zygmunta Zahorskiego. Pierwszą publikację naukową ogłosił w 1955 w renomowanym piśmie „Fundamenta Mathematicae”. Od 1954 członek PZPR. W 1956 został adiunktem Instytutu Matematycznego PAN, w 1958 obronił doktorat, a w 1960 został docentem. W roku akademickim 1960/61 przez 6 miesięcy przebywał na seminarium w Moskwie. Po powrocie kierował zakładem funkcji rzeczywistych na Wydziale Matematyki, Fizyki i Chemii Uniwersytetu Łódzkiego, którego był też prodziekanem. W latach 1963–1965 był prezesem łódzkiego oddziału Polskiego Towarzystwa Matematycznego. W 1966 otrzymał Nagrodę Polskiego Towarzystwa Matematycznego im. Stanisława Zaremby. W 1967 został profesorem nadzwyczajnym, a w 1969 przeniósł się do Wyższej Szkoły Pedagogicznej w Gdańsku, przekształconej w 1970 w Uniwersytet Gdański. Od jego powstania do 1972 prof. Lipiński był dyrektorem Instytutu Matematyki Uniwersytetu Gdańskiego, a do 1991 kierownikiem Zakładu Funkcji Rzeczywistych i Rachunku Prawdopodobieństwa. W latach 1975–1993 pracował też w Wyższej Szkole Pedagogicznej w Słupsku. W 1976 został członkiem Gdańskiego Towarzystwa Naukowego, a w 1977 profesorem zwyczajnym. W latach 1979–1983 był prezesem gdańskiego oddziału Polskiego Towarzystwa Matematycznego. Wiele lat pracował w wyspecjalizowanych agendach PAN i ministerstw edukacji i szkolnictwa wyższego. Otrzymał kilkakrotnie nagrody ministerialne oraz m.in. Krzyż Kawalerski Orderu Odrodzenia Polski, Medal Komisji Edukacji Narodowej, Medal 40-lecia Polski Ludowej oraz odznakę tytułu Zasłużony Nauczyciel PRL. Gościnnie wykładał m.in. w Kanadzie, Wielkiej Brytanii i USA. Uczestniczył w kilkunastu zagranicznych konferencjach matematycznych. Na emeryturę przeszedł w 1991, ale pracował na Uniwersytecie Gdańskim do 1998. Wypromował ośmioro doktorów, po czterech na Uniwersytecie Łódzkim i Uniwersytecie Gdańskim. Jego 80. urodziny uczczono 4 grudnia 2003 uroczystą sesją na Wydziale Matematyki, Fizyki i Informatyki Uniwersytetu Gdańskiego. Uniwersytet Gdański i Polskie Towarzystwo Matematyczne opublikowały okolicznościową broszurę poświęconą życiu i dorobkowi naukowemu prof. Jana Stanisława Lipińskiego.
Jan Lipiński poświęcił się niemal wyłącznie badaniom w dziedzinach funkcji rzeczywistych oraz teorii miary i całki. Przez wiele lat wykładał oba te przedmioty i prowadził z ich zakresu seminaria. Ogłosił ponad 50 prac na temat m.in. pochodnej funkcji rzeczywistej, funkcji aproksymatywnie ciągłych i ich pozaskończonych ciągów, pochodnej aproksymatywnej, funkcji mających własność Darboux, funkcji spójnych, a także struktur algebraicznych utworzonych przez działania na funkcjach. W 1964 opublikował rozprawę, w której określił nieograniczony zbiór na prostej rzeczywistej R o takiej własności, że dowolną funkcję określoną na nim można rozszerzyć do funkcji ciągłej i okresowej na całej prostej. W 1978 wraz z prof. Zbigniewem Grandem skonstruował (przy założeniu hipotezy continuum) funkcję niemierzalną, lecz sup-mierzalną; przykład ten zaistniał w literaturze fachowej pod nazwą „Polish monster”. Najobszerniejszą pracą Lipińskiego jest artykuł „Elementy ogólnej teorii miary i całki” wydany w publikacji zbiorowej Instytutu Kształcenia Nauczycieli w 1977 pt. „Matematyka. Zeszyt 1”. Dokonania Jana Lipińskiego doczekały się uznania w Polsce i za granicą i często były i są przytaczane w fachowych monografiach.

</doc>
<doc id="1571076" url="https://pl.wikipedia.org/wiki?curid=1571076" title="Rimutaka Tunnel">
Rimutaka Tunnel

Rimutaka Tunnel – tunel kolejowy położony w Nowej Zelandii, prowadzi przez góry Rimutaka. Biegnie w pobliżu miast Maymorn, Upper Hutt i Featherston.
Długość.
Tunel ma 8798 metrów (5,467 mil) długości, jest drugim pod względem długości tunelem w Nowej Zelandii i jednym z dłuższych na półkuli południowej. W swoim czasie był najdłuższym tunelem w państwie, wyprzedzając Otira Tunnel na Wyspie Południowej, jednak po zbudowaniu Kaimai Tunnel w 1978 roku (8,88 km, 5.55 mil) (w pobliżu miasta Tauranga) Rimutaka Tunnel spadł na drugie miejsce. Jest obecnie najdłuższym tunelem w Nowej Zelandii, przez który przejeżdżają pociągi pasażerskie.
Historia.
Tunel został zbudowany na potrzeby dużego pociągu Rimutaka Incline, tak szerokiego, by pociąg mógł przez tunel przejechać. Budowę zaczęto w 1948 roku, zaś tunel do użytku oddano 3 listopada 1955.
Zużytkowanie tunelu.
Pasażerowie.
Firma Tranz Metro obsługuje pociąg Wairarapa Connection (kursujący między Wellington a Masterton). Przez tunel przejeżdżają również pociągi wycieczkowe np. te zmierzające na festiwal Toast Martinborough.
Przewóz towarów.
Tunel jest używany przez niektóre pociągi kursujące z Wellington do Napier i z Wairarapa do Wellington. Pociągi przewożą przede wszystkim drewno i wyroby drewniane.

</doc>
<doc id="1571077" url="https://pl.wikipedia.org/wiki?curid=1571077" title="Nikon Coolpix L16">
Nikon Coolpix L16

Nikon Coolpix L11 – kompaktowy, cyfrowy aparat fotograficzny firmy Nikon.

</doc>
<doc id="1571079" url="https://pl.wikipedia.org/wiki?curid=1571079" title="Colin Clark (ekonomista)">
Colin Clark (ekonomista)

Colin Clark Grant (ur. 2 listopada 1905, zm. 4 września 1989) – brytyjski ekonomista i statystyk, który pracował zarówno w Wielkiej Brytanii, jak i Australii.
Pionier stosowania Produktu Narodowego Brutto (PNB) jako podstawy do badania gospodarek narodowych.
Stworzył jeden z najwcześniejszych modeli rozwoju gospodarczego wraz z Allan G.B. Fisher model Fishera-Clarka. Wyodrębnili oni trzeci sektor gospodarki – sektor usług z sektora przemysłu i rolnictwa. Wcześniej uważano, że usługi i przemysł są od siebie zależne.
Zgodnie z teorią Fishera-Clarka, rozwój gospodarczy następuje według trzech etapów produkcji:
Kraje rozwijają się przechodząc kolejne etapy rozwoju. Osiągnięcie przewagi trzeciego sektora oznacza osiągnięcie przez kraj dojrzałości pod względem rozwoju gospodarczego.
Życiorys.
Uczył się w Dragon School w Oksfordzie, a następnie w Winchester College, a od 1924 w Brasenose College w Oksfordzie, gdzie studiował chemię.
Dzięki GDH Cole i Lionel Robbins zainteresował się ekonomią i po ukończeniu studiów rozpoczął pracę badawczą w London School of Economics, University of Liverpool i w komitecie gospodarczo doradczym rządu. Maynard Keynes był ówczesnym członkiem Rady i był pod wrażeniem Clarka: „Clark jest, jak myślę, geniuszem.”
Praca.
Od 1931 do 1937 był wykładowcą Statystyki na Uniwersytecie w Cambridge.
W latach 1938 i 1953 był dyrektorem Biura Przemysłu Królestwa i statystykiem rządowym.
Wrócił do Anglii i pracował jako dyrektor Instytutu Ekonomii Rolnej na Oxford University aż do 1969 roku.
Często zmieniał miejsce pobytu aż powrócił na stałe do Australii w 1978 roku.
Jego imię przetrwało w Ekonometrycznym Stowarzyszeniu w Australii oraz budynku nazwanym jego imieniem na Uniwersytecie w Queensland .
Życie prywatne.
Jest ojcem Gregory’ego Clarka (ur. 1936) australijskiego dyplomaty i profesora ekonomii działającego w Japonii. Ponadto ma siedmiu innych synów i jedną córkę.
Krytyka.
Rzeczywistość rozwoju gospodarczego na świecie pokazała, że podejście, które mówi o osiągnięciu przewagi trzeciego sektora, może nie oznaczać wysokiego poziomu rozwoju. Na świecie jest wiele krajów słabo rozwiniętych. Udział sektora usług w ich PKB jest wysoki, ale nie świadczy to o niczym. Są to np. kraje turystyczne, które nie mają rozwiniętego przemysłu.
Linki zewnętrzne.
Link ukazujący zdjęcie:

</doc>
<doc id="1571080" url="https://pl.wikipedia.org/wiki?curid=1571080" title="Tramwaj parowy">
Tramwaj parowy

Tramwaj parowy – dawny pojazd szynowy służący do komunikacji miejskiej, napędzany maszyną parową. Istniały dwa podstawowe typy tego pojazdu: albo w silnik parowy wyposażony był bezpośrednio wagon, albo skład ciągnięty był przez stosunkowo niewielką lokomotywę parową.
Za poprzednika tramwajów parowych uznaje się "steam dummy" – parowozy z obudowanym, przystosowanym do ruchu w mieście nadwoziem. Były one popularne w Stanach Zjednoczonych od lat 30. XIX wieku do czasów wojny secesyjnej.
W Europie tramwaje parowe pojawiły się w latach 70. XIX w. (pierwszy w 1868 r. na trasie Le Raincy – Montfermeil), wraz ze wzrostem popularności maszyn parowych, i w wielu miastach zastąpiły tramwaje konne. Na początku XX w. zaczęły być wypierane przez tramwaje elektryczne i do lat 20. tego stulecia zlikwidowano praktycznie wszystkie linie.
Na dzisiejszych ziemiach polskich tramwaje parowe były eksploatowane na Górnym Śląsku w latach 1894–1901 (Górnośląskie Tramwaje Parowe), w latach 1886–1945 w Kołomyi (obecnie Ukraina) oraz na linii 42 podmiejskiej do Tuszyna w okresie międzywojennym w Łodzi. Cechy tramwaju parowego miała także istniejąca w latach 1911–1925 kolej wąskotorowa ze Strumienia do Chybia na Śląsku Cieszyńskim.

</doc>
<doc id="1571082" url="https://pl.wikipedia.org/wiki?curid=1571082" title="Solea (architektura)">
Solea (architektura)

Solea – ogrodzone podwyższenie wiodące przez środek wczesnochrześcijańskiej świątyni od ołtarza do ambony. 
Kapłanom służyło do swobodnego przejścia przez całą długość świątyni bez konieczności torowania sobie drogi przez tłum.

</doc>
<doc id="1571089" url="https://pl.wikipedia.org/wiki?curid=1571089" title="Taragui">
Taragui



</doc>
<doc id="1571091" url="https://pl.wikipedia.org/wiki?curid=1571091" title="Paraparaumu">
Paraparaumu

Paraparaumu – miasto położone na południowym wschodzie Wyspy Północnej Nowej Zelandii, 50 kilometrów na północ od Wellington.

</doc>
<doc id="1571097" url="https://pl.wikipedia.org/wiki?curid=1571097" title="Cachamate">
Cachamate



</doc>
<doc id="1571105" url="https://pl.wikipedia.org/wiki?curid=1571105" title="Teagan Presley">
Teagan Presley

Teagan Presley (ur. 24 lipca 1985 w Houston) – amerykańska aktorka pornograficzna. Jej pseudonim w pewnym stopniu pochodzi od rodziców, którzy początkowo chcieli nazwać ją Teagan, a częściowo jako hołd złożony Lisie Marie Presley.
Życiorys.
Wczesne lata.
Urodziła się w Houston w stanie Teksas. W wieku 15 lat wraz z rodzicami przeprowadziła się do San Diego w Kalifornii. W szkole średniej była już popularną dziewczyną jako część drużyny cheerleaderek. W San Diego uczestniczyła w zawodach cheerleaderek. W części pobliskich lokali odbywała się konwencja o gwiazdach porno; co za tym idzie przeszła jej przez myśl kariera w branży porno, aby pomóc finansowo sobie i swojemu chłopakowi. Pomimo dezaprobaty jej działań, sięgnęła dalej do branży rozrywkowej dla dorosłych i odszukała agenta online.
Kariera.
Pracowała w klubie ze striptizem i zaczęła pracować w rozrywce dla dorosłych, była to zemsta na jej byłym chłopaku. Krótko po ukończeniu 18 lat nakręciła swoją pierwszą scenę seksu z Joelem Lawrence w filmie dla dorosłych zatytułowanym "Just Over Eighteen #10" (2004), dla Red Light District Video. Występowała w 70 filmowych scenach w ciągu następnych ośmiu miesięcy, z których wiele zawierało seks analny.
Pod koniec 2004 roku podpisała ekskluzywny, trzyletni kontrakt ze studiem produkcyjnym Digital Playground.
W październiku 2008 roku została zaproszona przez Digital Playground do organizacji czerwonego dywanu na premierze filmu "".
Pojawiła się też w serialu HBO "Ekipa" ("Entourage", 2005). W październiku 2008 Presley została uznana przez magazyn Nightmoves za najlepszy tancerkę o najlepszych warunkach. W styczniu 2009 roku została nazwana ulubienicą magazynu „Penthouse”. W listopadzie 2009 Presley podpisała kontrakt z Adam and Eve Pictures jako ekskluzywną artystką, a jej pierwszym filmem był "Bree &amp; Teagan", występując z Bree Olson.
Na początku 2009 roku Presley i jej chłopak Josh Lehman założyli własne studio o nazwie SkinWorxxx, wraz z ich pierwszą produkcją pod tytułem "The Search for Sun Goddess XXX". W 2010 została nazwana przez magazyn „Maxim” jako jedna z 12 najlepszych kobiet w porno.
W kwietniu 2007 poślubiła aktora porno Tylera Wooda. Jednak doszło do rozwodu. Urodziła dwie córki: Jordan (ur. w listopadzie 2005) i młodszą (ur. w maju 2007). W kwietniu 2010 roku wyszła za mąż za producenta filmów porno Josha Lehmana.
Wystąpiła w filmach dokumentalnych, w tym "Undivided: The Preston and Steve Experience" (2011), "Aroused" (2013) i "By Any Means Necessary" (2015).
Zrezygnowała z występów w 2013. Powróciła 19 listopada 2017 roku ze sceną dla Brazzers Network.

</doc>
<doc id="1571110" url="https://pl.wikipedia.org/wiki?curid=1571110" title="La Merced">
La Merced



</doc>
<doc id="1571113" url="https://pl.wikipedia.org/wiki?curid=1571113" title="Pomnik Konstytucji 3 Maja w Białymstoku">
Pomnik Konstytucji 3 Maja w Białymstoku

Pomnik Konstytucji 3 Maja – obelisk, jak i również zielony pomnik w Białymstoku umiejscowiony na terenie Lasu Zwierzynieckiego, upamiętniający fakt odzyskania przez Polskę niepodległości, a także symbol wolności Polski – Konstytucję 3 Maja. Pomnik znajduje się w Parku Konstytucji 3 Maja, między ZOO – Akcent, a ul. Zwierzyniecką.
Pomnik przyrody.
Święto Narodowe Trzeciego Maja zostało ustanowione 5 maja 1791 r., natomiast już w roku 1795 nastąpił III rozbiór Polski. W roku 1919, czyli rok po odzyskaniu przez Polskę niepodległości, Sejm przywrócił święto. Inicjatywa białostocka wpisywała się w upamiętnienie tego doniosłego wydarzenia. Część terenów leśnych Lasu Zwierzynieckiego w roku 1920 została nazwana Parkiem Miejskim 3 Maja. Realizacja pomysłu zielonego pomnika nastąpiła w roku 1921, w 130 rocznicę ogłoszenia Konstytucji 3 Maja. Wówczas to na niewielkim wzgórzu uroczyście zasadzono trzy dęby, okalając je okręgiem 11 drzew lipowych. Kompozycję zaakcentowano pięcioma alejkami, kierującymi się ku trzem dębom, które otoczono okrągłą alejką.
W roku 1946, po II wojnie światowej, święto zostało zakazane na niemal pół wieku. Prosowieckie władze, starając się zatrzeć wszystko, co wiązało się z niepodległością, dążyły do zatarcia materialnych śladów symbolu wolności Polski – Konstytucji 3 Maja i upamiętniającego ją zielonego pomnika. Zmieniono przebieg dróg tak, by omijały Dęby 3 Maja. Kiedy dwie okalające lipy uschły, nie uzupełniono ich. Okrągła alejka wokół dębów została zatarta. Zaniechano pielęgnacji drzew.
Obelisk Konstytucji 3 Maja.
W roku 2006 z inicjatywy „Forum Białystok Jutra” powstał Społeczny Komitet Opieki nad Pomnikiem dążący do odtworzenia kształtu nadanego mu w okresie międzywojennym. Honorowy patronat objął Ryszard Kaczorowski, były prezydent Rzeczypospolitej Polskiej na Uchodźstwie. Koordynatorem został prezydent Białegostoku Tadeusz Truskolaski. W kwietniu 2007 r. dzięki pomocy władz miasta Białegostoku przywrócono pomnik mieszkańcom miasta. Uporządkowano miejsce, wykonano alejkę otaczającą dęby, dosadzono trzy brakujące lipy oraz ustawiono obelisk w kształcie piramidy..
W roku 2010 przeprowadzono częściową rewaloryzację zielonego pomnika i jego okolic. Okoliczne alejki zostały odnowione, a niektóre drzewa wycięte. Zamiast nich zostały posadzone nowe dęby upamiętniające przedwojennych białostockich urzędników zamordowanych w Katyniu.

</doc>
<doc id="1571115" url="https://pl.wikipedia.org/wiki?curid=1571115" title="Susana Feitor">
Susana Feitor

Susana Feitor (ur. 28 stycznia 1975) – portugalska lekkoatletka, chodziarka, medalistka mistrzostw świata i Europy.

</doc>
<doc id="1571118" url="https://pl.wikipedia.org/wiki?curid=1571118" title="Królewskie Muzea Sztuk Pięknych w Brukseli">
Królewskie Muzea Sztuk Pięknych w Brukseli

Królewskie Muzea Sztuk Pięknych (fr. "Musées royaux des beaux-arts de Belgique", nl. "Koninklijke Musea voor Schone Kunsten van België") – kompleks czterech muzeów państwowych Królestwa Belgii, które przechowują dzieła sztuki dawnej i współczesnej (gł. malarstwa i rzeźby). Składa się z czterech działów, z których dwa (Muzeum Sztuki Dawnej i Muzeum Sztuki Nowoczesnej) znajdują się w obrębie dawnego pałacu królewskiego w centrum Brukseli, pozostałe dwa (Muzeum Antoine Wiertza i Muzeum Constantina Meuniera) mają swoje siedziby w dzielnicy stolicy Belgii – Elsene/Ixelles.
Dzieje.
Dzieje brukselskiego muzeum sięgają schyłku XVIII stulecia. W 1794 po wybuchu rewolucji francuskiej, która dosięgła także terenów Belgii, wchodzące w skład majątków belgijskiej arystokracji dzieła sztuki skonfiskowano i wywieziono do Paryża. Cztery lata później Guillaume Bosschaert odzyskał większość utraconych dzieł i zgromadził w dawnym pałacu Charlesa Lorraine w Brukseli. W 1801 pierwszy konsul Napoleona utworzył podległe Cesarstwu Francuskiemu Muzeum Brukseli, będące pierwociną obecnych zbiorów. Dwa lata później sporządzono pierwszy katalog dzieł i otworzono zbiory publiczności. W 1811 roku zbiory muzealne zostały przekazane nowemu właścicielami, władzom miasta Brukseli. Po przejęciu Brukseli przez Królestwo Niderlandów ówczesny władca Wilhelm I objął patronat nad zbiorami, ponadto powiększył zbiory sztuki i przeniósł siedzibę muzeum do dawnego budynku pałacu królewskiego. Po uzyskaniu niepodległości Belgii w 1835 roku król Leopold I wydał dekret nadający muzeum godność muzeum państwowego poświęconego sztuce Belgii. Państwo przejęło muzeum ostatecznie w 1842 roku. Trzy lata później utworzono oddział poświęcony współczesnej sztuce belgijskiej. W 1863 powstał kolejny katalog, zapisano w nim 361 dzieł.
XX wiek stał się dla muzeum stuleciem obfitym w liczne wydarzenia artystyczne. Powstały dwa działy, będące zrębem obecnej struktury muzeum, oddzielnie gromadzono zbiory sztuki dawnej i współczesnej. Wzrosła działalność wystawiennicza i wydawnicza instytucji, głównie za sprawą rozwoju XX-wiecznych kierunków awangardowych. W 1911 Guillaume Apollinaire urządził w Muzeum Sztuki Współczesnej pierwszą poza Francją wystawę dzieł kubizmu. W 1927 nadano muzeum obecną nazwę, ponadto wówczas miała miejsce wielka wystawa dzieł Vincenta van Gogh. Od 1952 roku muzeum stało się wydawcą magazynu naukowego "Bulletin". W latach 60. odbyły się dwie wielkie wystawy o charakterze retrospektywnym – w 1963 "Epoka Brueglów", a w 1965 "Epoka Rubensa". W 1957 powiększono muzeum, zbiory zgromadzono w 53 pomieszczeniach. W 1976 miała miejsce kolejna wielka wystawa – "Symbolizm w Europie". W 1984 architekt Robert Bastin wzniósł siedzibę Muzeum Sztuki Współczesnej obok głównego gmachu. W 1992 utworzono nową galerię rzeźby.
Zbiory.
Obecnie Królewskie Muzea Sztuk Pięknych składają się z czterech działów: Muzeum Sztuki Dawnej, Muzeum Sztuki Nowoczesnej, Muzeum Antoniego Wiertza, które stało się działem od 1863 r. oraz Muzeum Konstantyna Meuniera (od 1976).
Muzeum Sztuki Dawnej.
Muzeum Sztuki Dawnej zawiera dzieła około 1200 dzieł rzeźby i malarstwa XIV-XIX stulecia. Znajduje się tu przede wszystkim olbrzymi zasób sztuki Niderlandów, przede wszystkim sztuki flamandzkiej. Styl gotycki reprezentują przede wszystkim dzieła malarstwa niderlandzkiego z XV i początku XVI wieku. Wśród najstarszych dzieł wyróżniają się m.in. "Zwiastowanie" łączone z Roberta Campina, tzw. "Tryptyk Sforzów", "Opłakiwanie Chrystusa" i dwa portrety Rogiera van der Weyden, dzieła Alberta i Dirka Boutsa, Petrusa Christusa, Gerarda David, Hugona van der Goes, ponadto dzieła Hansa Memlinga w tym "Męczeństwo Świętego Sebastiana". Muzeum gromadzi cenny zbiór dzieł Quentina Massysa, artysty łączącego tradycję gotycką z włoskim renesansem. Są to m.in. "Madonna z Dzieciątkiem", "Ołtarz Świętej Anny" z Lowanium. Ponadto dzieło Hieronima Boscha, "Ukrzyżowanie", oraz wierna replika "Kuszenia Świętego Antoniego" (oryginalny obraz Boscha znajduje się w Lizbonie). Wysoką wartość artystyczną ma duży zbiór dzieł Pietera Bruegla Starszego i jego potomków, reprezentujący humanistyczną myśl północnego renesansu. W muzeum oglądać można m.in. "Pokłon Trzech Króli", "Spis ludności w Betlejem", "Pejzaż z upadkiem Ikara" i "Upadek zbuntowanych aniołów".
Znaczną część kolekcji tworzą dzieła czołowych przedstawicieli barokowego malarstwa flamandzkiego, przede wszystkim Petera Paula Rubensa ("Madonna z Dzieciątkiem", "Niesienie krzyża", "Męczeństwo Świętego Liwiusza", "Męczeństwo Św. Urszuli", "Portret Petrusa Pecquiusa", "Cud Świętego Benedykta", "Upadek Ikara", "Upadek tytanów" i "Koronacja Marii"), Jakoba Jordaensa (m.in. "Król pije", "Alegoria płodności", "Satyr i chłop") oraz Antona van Dycka ("Portret Jeana-Charlesa della Faille", "Portret Franza Duquesnoy" – autora Siusiającego chłopczyka, ponadto "Rinaldo i Armida", "Niesienie Krzyża").
W innej tematyce utrzymane są dzieła takie jak "Polowanie na jelenia" Fransa Snydersa, "Pijący na wsi" Adriaena Brouvera, "Gracze w karty", "Martwa natura", Davida Teniersa Młodszego, "Martwa natura", Jana Davidsza de Heem. Dzieła te odzwierciedlają siłę zainteresowania problematyką ówczesnego społeczeństwa i ówczesną percepcję natury.
Obszerny dział został poświęcony malarstwu holenderskiemu, które w XVII wieku przeżywało swoje apogeum. Świadectwem tego są liczne i zróżnicowane od strony treściowej i formalnej obrazy wśród nich portrety – "Troje dzieci", "Portret Willema van Heythuysena" pędzla Fransa Halsa, "Portret Nicolaasa van Bambeeck" Rembrandta, sceny rodzajowe – "Retorycy – "In liefde vri" Jana Steena, "Uczta" Gabriëla Metsu, pejzaże – m.in. "Widok Haarlemersee’’ pędzla Jacoba Izaaksoona van Ruisdael, "Widok Dodrechtu Jana van Goyen, "Młyn wodny" Meinderta Hobbemy i wiele innych.
Wśród nowożytnego malarstwa niemieckiego wyróżniają się dzieła Lucasa Cranacha starszego – "Adam i Ewa", "Wenus i Amor" oraz "Portret doktora Scheyringa". Malarstwo hiszpańskie reprezentuje Jusepe de Ribera ("Apollo i Marsjasz", "Święty Antoni"), włoskie m.in. Carlo Crivelli, Giovanni Guercino, Jacopo Tintoretto, Giovanni Battista Tiepolo i inni.
Ponadto w zbiorach Muzeum Sztuki Dawnej umieszczono dzieła malarstwa i rzeźby wczesnoklasycystycznej, w tym dzieła Jacques’a-Louisa Davida ze "Śmiercią Marata" na czele.
Muzeum Sztuki Nowoczesnej.
Obok siedziby Muzeum Sztuki Dawnej znajduje się Muzeum Sztuki Nowoczesnej, gromadzące dzieła sztuki od XIX wieku do współczesności. Zgodnie z narodową ideą lansowaną przez władze muzeum przodującą rolę wiodą dzieła artystów belgijskich. Wydarzenia z 1830 roku i odzyskanie przez Belgię niepodległość wyraża monumentalny obraz Gustaafa Wappersa "Epizod z belgijskiej rewolucji 1830". Belgijski akademizm reprezentuje m.in. dzieła Alfreda Stevensa, zaś realizm pejzaże Hippolytea Boulengera. Wśród dzieł impresjonistycznych i neoimpresjonistycznych, m.in. "Salome", "Śnieg wieczorem", "Deszczowy poranek w Elsene", "Ulica śpiewaków" pędzla Guillaume Vogelsa, "Promenada" Théo van Rysselberghe, ponadto "Zbiory lnu" i "Astry" Emila Clausa. Wśród dzieł belgijskich symbolistów i artystów przełomu XIX i XX stulecia można podziwiać "Faits du village. VII. La fille qui remaille" Henry'ego van de Velde, Jamesa Ensora "Rosyjska muzyka", "Sztuka" albo "Pieszczoty" Fernanda Khnopffa.
Francuski realizm reprezentuje Gustave Courbet oraz jego uczeń, portrecista Henri Fantin-Latour ("Portret Mlles Louise Riesener i Ewy Callimaki-Catargi"), neoimpresjonizm Paul Gauguin ("Portret Suzanny Bambridge", Kalwaria w Bretanii), puentylizm Georges Seurat ("Sekwana przy Grand Jatte – Wiosna") i Paul Signac ("La Calanque") ("Dwóch uczniów" Edouard Vuillard, fowizm Maurice de Vlaminck ("Pejzaż") oraz dzieła europejskie XIX-XX w. m.in. "Wesele Psyche" pędzla Edwarda Burne-Jonesa, "Portret wieśniaka", Vincenta van Gogh, czy dzieła Lovisa Corintha. Wśród obrazów znajdują się także rzeźby m.in. Auguste Rodina.
Jedna z największych sekcji muzeum poświęcona jest surrealizmowi. Licznie reprezentowani są dwaj belgijscy przedstawiciele tego kierunku – René Magritte (m.in. "Rozrzutny człowiek", "Imperium światła", "Kamyk", "Niespodziewana odpowiedź") oraz Paul Delvaux ("Para", "Pigmalion" oraz "Pociąg wieczorem" z charakterystycznym dla tego twórcy motywem pociągu). Europejski surrealizm reprezentują takie indywidualności jak Max Ernst ("Niebiańska armia"), Salvador Dalí ("Kuszenie świętego Antoniego") Giorgio de Chirico, ("Melancholia w pięknym dniu") i inni.
Wiele dzieł sztuki pozostawili w muzeum Pierre Alechinsky, Asger Jorn i Karel Appel, członkowie awangardowej grupy CoBrA, której głównym ośrodkiem była stolica Belgii. Znaczenie muzeum podnoszą dzieła głównych twórców kierunków awangardowych I połowy XX wieku takich jak Oskar Kokoschka ("Portret Ernsta Reinholda"), Otto Dix ("Dwoje Dzieci"), Raoul Dufy ("Widok Marsylii"), Joan Miró ("hiszpańska tancerka"), Georges Braque ("Winogrona"), Pablo Picasso ("Kompozytor z gitarą"), Marc Chagall ("Blask księżyca", "Ja i wioska" i "Ja, Marc Chagall"), Francis Picabia ("Zaćmienie"), Emil Nolde ("Kwiecisty ogród"), Hans Arp ("Mirra").
Wśród zbioru dzieł artystów II poł. XX w. wyróżniają się "Le burg dévasté" Jeana Dubuffeta, "Le pape aux hiboux" Francisa Bacona, "Hołd na placu" Josef Albers, ponadto rzeźby takich twórców jak Henri Laurens, Rik Wouters. Ponadto w Muzeum oglądać można realizacje sztuki światowej takich eksponentów jak Alexander Calder, Jannis Kounellis, Donald Judd, Ian Hamilton Finlay, Sol LeWitt, Dan Flavin, Panamarenko i Thomas Ruff.
Muzeum Antoine'a Wiertza.
Położone w dzielnicy Ixelles muzeum jest poświęcone Antoine Wiertzowi, belgijskiemu artyście doby realizmu. Antoine Wiertz uprawiał malarstwo, rzeźbę, grafikę oraz rysunek. Za życia twórca cieszył się renomą, był nadwornym artystą Leopolda I Koburga, pierwszego króla niepodległej Belgii. Wiertz preferował malarstwo monumentalne, stąd też monarcha sfinansował budowę domu artysty na Ixelles, w którym miał warunki do tworzenia dzieł wielkoformatowych. Po śmierci artysty 18 czerwca 1865 majątek przejął król, trzy lata później dom Wiertza stał się częścią Królewskich Muzeów Sztuk Pięknych.
W muzeum można podziwiać najważniejsze dzieła z dorobku Wiertza. Od strony tematycznej, treść obrazów jest zróżnicowana. "Exemplum" o tematyce mitologicznej jest obraz "Walka Greków i Trojan o ciało Partoklusa", który ma wymiary 5,2 × 8,5 m. Dramatyczny wyraz ma obraz "Przedwczesny pogrzeb" namalowany w 1854. Temat portretu egzemplifikuje kilka autoportretów Wiertza, ponadto twórca malował akty (m.in. "Czytająca Romans", "Piękna Rosina"). O wszechstronności twórcy poświadczają wystawione w muzeum rzeźby rysunki i grafiki.
Muzeum Constantina Meuniera.
W skład Królewskich Muzeów Sztuk Pięknych wchodzi także dom Constantina Meuniera, belgijskiego rzeźbiarza i malarza, który podobnie jak Wiertz reprezentuje XIX-wieczny realizm. Dom ten, znajdujący się na Rue l'Abbaye w Ixelles, został wzniesiony za życia artysty. Twórca, który zmarł w 1905 roku, pozostawił bogate dziedzictwo – ponad 700 prac malarskich i rzeźbiarskich. W 1936 roku dom wraz ze spuścizną artysty zakupił belgijski rząd, trzy lata później został otwarty dla publiczności jako samodzielne muzeum. Od 1978 roku dom jest częścią Królewskich Muzeów Sztuk Pięknych. W pomieszczeniach zgromadzono liczne rzeźby artysty, przede wszystkim posągi robotników oraz wątki rodzajowe.

</doc>
<doc id="1571120" url="https://pl.wikipedia.org/wiki?curid=1571120" title="Galtonia">
Galtonia



</doc>
<doc id="1571121" url="https://pl.wikipedia.org/wiki?curid=1571121" title="I liga paragwajska w piłce nożnej (2008)">
I liga paragwajska w piłce nożnej (2008)

W 2008 roku zmieniony został sposób wyłaniania mistrza Paragwaju. Dotychczas każdy sezon podzielony był na dwa turnieje – Apertura i Clausura. Zwycięzcy obu turniejów walczyli o mistrzostwo kraju – zwycięzca zdobywał tytuł mistrza, natomiast przegrany tytuł wicemistrza Paragwaju. Zmiana upodobniła paragwajski system ligowy do ligi chilijskiej lub argentyńskiej – sezon tak jak uprzednio podzielono na turnieje Apertura i Clausura, z tą różnicą, że zwycięzcy tych turniejów zdobywali tytuł mistrza Paragwaju. Pierwszy raz w dziejach w jednym sezonie mistrzostwa Paragwaju rozegrane zostały dwukrotnie.
Mistrzem Paragwaju turnieju Apertura został klub Club Libertad, natomiast wicemistrzem Paragwaju turnieju Apertura – Club Nacional.
Mistrzem Paragwaju turnieju Clausura został klub Club Libertad, natomiast wicemistrzem Paragwaju turnieju Clausura – Club Guaraní.
Do turniejów międzynarodowych zakwalifikowały się następujące kluby:
O spadku do drugiej ligi decydował średni dorobek z trzech ostatnich sezonów. Ostatecznie spadł tylko jeden klub – Silvio Pettirossi Asunción, a na jego miejsce awansował mistrz II ligi klub Club Rubio Ñú.
W barażu klub 3 de Febrero Ciudad del Este obronił swój pierwszoligowy byt w starciu z klubem General Caballero Asunción.
Sumaryczna tabela sezonu 2008.
O spadku z ligi decydował średni dorobek z trzech ostatnich sezonów.
Do pierwszej ligi awansował bezpośrednio mistrz drugiej ligi Club Rubio Ñú. Drugi klub General Caballero Asunción stoczył baraż z 3 de Febrero Ciudad del Este.
Klub 3 de Febrero Ciudad del Este pozostał w pierwszej lidze.

</doc>
<doc id="1571122" url="https://pl.wikipedia.org/wiki?curid=1571122" title="Komitet Krzewienia Cnót i Zapobiegania Złu (Arabia Saudyjska)">
Komitet Krzewienia Cnót i Zapobiegania Złu (Arabia Saudyjska)

Komitet Krzewienia Cnót i Zapobiegania Złu (arab. هيئة الأمر بالمعروف والنهي عن المنكر, "Hayʾat al-Amr bi-al-Maʿrūf wa-an-Nahy ʿan al-Munkar"; nieoficjalnie Mutawwi'in, مطوعين) – saudyjska policja religijna, zajmująca się egzekwowaniem przestrzegania szariatu (islamskiego prawa religijnego) na terenie całej Arabii Saudyjskiej, gdzie jest ono podstawą prawa państwowego.
Utworzona została w 1940 roku. Liczy ok. 4000 funkcjonariuszy. Podlega Komisji ds. Szerzenia Cnoty i Zapobiegania Występkowi (tzw. haja – arab. "komisja"). Należący do niej funkcjonariusze zajmują się głównie egzekwowaniem prawa koranicznego, m.in. odpowiedniego ubioru kobiet, separacji kobiet od mężczyzn i przestrzegania godzin modlitw przez osoby znajdujące się w miejscu publicznym.
Od 2006 r. muttawie zostało odebrane prawo aresztowania i przesłuchiwania, nie jest ono przestrzegane, o czym świadczy śmierć dwóch obywateli przesłuchiwanych przez jej funkcjonariuszy w 2007 roku. Po reformach z 2012 roku zabroniono przyjmowania do formacji wolontariuszy, którzy wcześniej stanowili dużą część funkcjonariuszy, oraz ograniczono kompetencje członków formacji do „udzielania dobrych rad”.
Zwierzchnikiem organizacji do niedawna był Ibrahim al-Ghajs, zwolniony z funkcji przez króla Abd Allaha. Na początku 2012 roku król Abd Allah mianował szefem Komisji liberała Abd al-Latifa asz-Szajcha, który m.in. zezwolił kobietom na pracę w miejscach, w których stykają się wyłącznie z innymi kobietami.
W kwietniu 2016 roku saudyjska Rada Ministrów ograniczyła działalność Komitetu. Po nowelizacji przepisów jej członkowie nie mogą prosić o identyfikację, ścigać, aresztować i zatrzymywać osób podejrzanych o łamanie prawa (te obowiązki przejęła policja i oddział narkotykowy). Obowiązki organizacji ograniczono do zgłaszania władzom podejrzanej działalności i pomocy w egzekwowaniu ograniczeń społecznych.

</doc>
<doc id="1571123" url="https://pl.wikipedia.org/wiki?curid=1571123" title="Hugo Hartung">
Hugo Hartung



</doc>
<doc id="1571125" url="https://pl.wikipedia.org/wiki?curid=1571125" title="Charles Foix">
Charles Foix

Charles Foix (ur. 1 lutego 1882 w Salies-de-Béarn, zm. 22 marca 1927 w Paryżu) – francuski lekarz, neurolog, poeta.
Życiorys.
Urodził się 1 lutego 1882 roku jako syn praktykującego lekarza, pochodzącego z Bearn. Studiował medycynę w Paryżu, był uczniem Pierre'a Mariego w klinice Salpêtrière. Od 1921 roku pracował na oddziale gruźliczym szpitala Bicêtre. Kierował oddziałem neurologicznym szpitala Ivry w latach 1924–27.
W 1927 roku, po krótkiej i bolesnej chorobie, przebiegającej z gorączką i bólem brzucha, zmarł, w niedługim czasie po operacji. We współczesnych źródłach nie wymieniono rozpoznania, prawdopodobnie było to zapalenie wyrostka robaczkowego z perforacją i zapaleniem otrzewnej.
Był średniego wzrostu, dłuższe kręcone włosy zaczesywał na lewą stronę. Miał głęboki i dźwięczny głos. Wspominany był jako energiczny i oddany klinicysta, lubiany przez studentów i współpracowników. Miał zainteresowania humanistyczne, grał na lirze i wydał kilka zbiorów swoich poezji.
Na jego cześć nazwano jeden ze szpitali w Paryżu ("Hôpital Charles-Foix").
Dorobek naukowy.
Cytowany jest jako jeden z pierwszych, którzy połączyli objawy parkinsonizmu z nieprawidłowościami istoty czarnej. Pozostawił też doskonałe prace o udarach mózgu i uważany jest za twórcę neurologii naczyniowej. Uczniem Foixa był m.in. Ludo van Bogaert.
Upamiętniają go eponimy:

</doc>
<doc id="1571129" url="https://pl.wikipedia.org/wiki?curid=1571129" title="Hutia">
Hutia

Hutia ("Capromys") – rodzaj ssaka z podrodziny hutii (Capromyinae) w obrębie rodziny kolczakowatych (Echimyidae).
Zasięg występowania.
Rodzaj obejmuje gatunki występujące endemicznie na Kubie oraz okolicznych wyspach (Isla de la Juventud, Jardines de la Reina i Sabana).
Morfologia.
Długość ciała (bez ogona) 305–625 mm, długość ogona 131–315 mm; masa ciała do 7 kg.
Systematyka.
Podział systematyczny.
Do rodzaju należy jeden występujący współcześnie gatunek:
Opisano również gatunek wymarły znany ze szczątków znalezionych w zachodniej części Kuby:

</doc>
<doc id="1571136" url="https://pl.wikipedia.org/wiki?curid=1571136" title="Dzień Energetyka">
Dzień Energetyka

Dzień Energetyka – polskie święto branży energetycznej, obchodzone w dniu 14 sierpnia.
Dzień Energetyka ustanowiono w roku 1956 i obchodzony był do roku 1972 dnia 1 września. Ustanowienie tego święta poprzedziła Karta Energetyka. Na mocy Uchwały Rady Ministrów z kwietnia 1973 roku w sprawie obchodów uroczystości branżowych, zakładowych i regionalnych, Dzień Energetyka w okresie od 1973 do 1990 był obchodzony w pierwszą niedzielę września.
W 1991 patronem energetyków ogłoszono św. Maksymiliana Kolbego, z zamiłowania elektryka, który zginął męczeńsko w obozie koncentracyjnym 14 sierpnia 1941 roku. Data ta została przyjęta jako Dzień Energetyka i obowiązuje do dziś.
Obchody na świecie.
W ZSRR Dzień Energetyka (ros. "День энергетика") ustanowiono 23 maja 1966 roku na pamiątkę przyjęcia państwowego planu elektryfikacji Rosji przyjętego w 1920 roku. Od tej pory święto to funkcjonuje w Rosji i byłych republikach radzieckich. 1 listopada 1988 roku święto przeniesiono na trzecią niedzielę grudnia. Od 1994 roku Dzień ten obchodzony jest 22 grudnia na pamiątkę zarządzenia z 1920 roku o budowie pierwszych hydroelektrowni na terenie ZSRR. 
Obecnie święto to występuje poza Rosją m.in. w Armenii, Kirgistanie, Białorusi oraz na Ukrainie i obchodzone jest 22 grudnia.

</doc>
<doc id="1571137" url="https://pl.wikipedia.org/wiki?curid=1571137" title="Eksperyment laboratoryjny (marketing)">
Eksperyment laboratoryjny (marketing)

Eksperyment laboratoryjny w badaniach marketingowych
Przeprowadza się go w warunkach sztucznych, specjalnie do tego celu zaaranżowanych, co pozwala maksymalnie kontrolować wpływ zmiennych niezależnych na badane zjawisko i wyeliminować wiele potencjalnych źródeł błędów. Wadą tej metody może być znaczący wpływ eksperymentatora i stworzonych przezeń warunków na wynik badania. Zaletą jest łatwość zastosowania mechanicznych instrumentów pomiaru, takich jak kamera, magnetofon itp. Główne rodzaje testów laboratoryjnych to:
Wśród eksperymentów laboratoryjnych miejsce szczególne zajmują testy w salach i testy kliniczne.
Testy przeprowadzane w salach wystawowych.
Odnoszą się na ogół do produktów konsumpcyjnych. Składają się na nie 3 etapy: rekrutacja grupy respondentów, sprowadzenie ich do miejsca spotkania (sali wystawowej) i przeprowadzenie wywiadów-dyskusji na podstawie zaprezentowanego produktu.
Testy kliniczne.
Są przeprowadzane w sposób nieco podobny do testów w sali wystawowej, ale dotyczą produktów inwestycyjnych (niekonsumpcyjnych). Ze względu na szczególny charakter prezentowanych produktów stosuje się odrębne metody rekrutacji respondentów; są nimi z reguły pracownicy i specjaliści określonych zawodów.
Test audytoryjny.
Wykorzystuje się często w badaniach efektywności reklamy. Przeprowadzany jest w 5 etapach:
Test tachistoskopowy.
Służy pomiarom skuteczności oddziaływania środków reklamy wizualnej. Tachistoskop jest projektorem przeźroczy z regulatorem szybkości projekcji i poziomu naświetlenia. Po każdym seansie respondenci są proszeni o opisanie i interpretację tego co widzieli. Test pozwala określić korelację między czytelnością i szybkością rozpoznawania różnych elementów danego środka reklamy.

</doc>
<doc id="1571142" url="https://pl.wikipedia.org/wiki?curid=1571142" title="Nocne Marsze na Orientację Darżlub">
Nocne Marsze na Orientację Darżlub

Nocne Marsze na Orientację Darżlub – nocna turystyczna piesza impreza na orientację. Odbywa się raz do roku w pierwszy weekend grudnia. Organizatorem imprezy jest Studenckie Koło Przewodników Turystycznych w Gdańsku, działające przy Oddziale Studenckim PTTK. Impreza odbywa się według zmodyfikowanego regulaminu turystycznych imprez na orientację PTTK.
Nocne Marsze na Orientację Darżlub są organizowane corocznie od 1976 roku i są jedną z najstarszych cyklicznych pieszych imprez na orientację w regionie pomorskim. Przez wiele lat impreza przyciągała około 100-150 uczestników. Od roku 2004 zaczęła zauważalnie zyskiwać na popularności. W szczytowym 2011 roku w imprezie wystartowało 820 uczestników, stawiając ją w gronie największych nocnych pieszych imprez na orientację w Polsce.
Imprezy z reguły odbywają się na rozległych pagórkowatych obszarach leśnych województwa pomorskiego. Pojedyncze imprezy odbyły się również na Wysoczyźnie Elbląskiej, znajdującej się już w granicach województwa warmińsko-mazurskiego. Pierwsza edycja imprezy miała bazę w Darzlubiu, czemu zawdzięcza swoją nazwę.
Przebieg imprezy.
Startujące zespoły mają za zadanie potwierdzić w określonym limicie czasu swoją obecność przy ustawionych w terenie punktach kontrolnych. Na każdej z tras zwycięża zespół, który pokonał ją uzyskując najmniejszą liczbę punktów karnych. Uczestnicy zgłaszają się zwykle w zespołach dwuosobowych, ale niektórzy startują samodzielnie lub w trzy osoby. Trasy, w zależności od stopnia trudności, liczą od 16 do 26 km, jednak dystans faktycznie pokonywany przez uczestników zwykle jest o 1/3 większy, ze względu to że odległości są wyliczane w linii prostej pomiędzy punktami. Imprezy odbywają się w godzinach nocnych, dlatego oprócz mapy i kompasu uczestnicy muszą mieć ze sobą oświetlenie.
Charakterystycznym elementem każdego Darżluba jest to, że uczestnicy poznają dokładną lokalizację dopiero w dniu imprezy. Dawniej informacja ta była przekazywana uczestnikom w miejscu zbiórki, zwykle był nim dworzec PKP Gdynia Główna lub Gdańsk Główny. Obecnie, ze względu na powszechność dostępu do internetu, informacja ta jest podstawowo publikowana na oficjalnej stronie internetowej imprezy.
Drugim charakterystycznym wyróżnikiem Darżluba wśród turystycznych imprez na orientację jest umożliwienie uczestnikom 30-minutowego odpoczynku przy ognisku, które jest zorganizowane przy jednym z punktów kontrolnych na każdej z tras. Odpoczynek ten nie jest wliczany w czas przejścia trasy.
Dzięki przygotowaniu wielu tras, impreza umożliwia rywalizację osobom o różnym stopniu doświadczenia. Im wyższy stopień trudności trasy, tym trasa jest dłuższa a jej punkty kontrolne są rozstawiane w trudniejszych nawigacyjnie miejscach. Klasyfikacja tras odbiega od powszechnie stosowanej w turystycznych imprezach na orientację:
Podobne imprezy.
Impreza jest wzorowana na odbywających się od marca 1975 roku Nocnych Marszach na Orientację Manewry SKPT. W grudniu 1976 zorganizowano pierwszą edycję Darżluba. Z biegiem lat obie imprezy rozwijały się w tym samym kierunku i obecnie ciężko wskazać większe różnice między nimi. Główna różnica wynika z długości nocy – w przeciwieństwie do grudniowego Darżluba na marcowych Manewrach SKPT nie ma możliwości czasowych, aby wszystkie zespoły zdążyły pokonać końcówkę trasy w ciemnościach nocy.

</doc>
<doc id="1571147" url="https://pl.wikipedia.org/wiki?curid=1571147" title="Hugo Hartung (pisarz)">
Hugo Hartung (pisarz)

Hugo Hartung (ur. 17 września 1902 r. w Netzschkau – zm. 2 maja 1972 r. w Monachium) – niemiecki aktor, dramaturg i pisarz.
Życiorys.
Hartung urodził się 17 września 1902 r. w Netschkau w rejonie Vogtlandu, gdzie spędził swoją młodość. W latach 1923–1927 studiował germanistykę kolejno w Monachium, Lipsku i Wiedniu, wieńcząc swoją edukację doktoratem w Monachium. W latach 1928-1931 pracował w monachijskim teatrze, jako aktor i dramaturg, jednocześnie współpracując z rozmaitymi czasopismami i stacjami radiowymi. W swoich poglądach i publicystyce nie zgadzał się z ówczesną polityką narodowego socjalizmu, za co w 1936 roku zakazano mu publikować. Hartung łamał ten zakaz publikując pod pseudonimem N. Dymion. Podczas II wojny światowej przyjechał do Wrocławia, gdzie w 1940 roku przejął kierownictwo nad wrocławskimi teatrami, jako główny dramaturg. W 1945 roku, podczas oblężenia Festung Breslau został powołany w szeregi jednostek naziemnych Luftwaffe. Swoje przeżycia z tego okresu opisał w opartej na własnych doświadczeniach, pół-autobiograficznej powieści – "Gdy niebo zstąpiło pod ziemię" (niem. "Der Himmel war unten"). Książka ta była długoletnim bestsellerem w powojennych Niemczech. 
Po wojnie, w 1945 roku Hartung powrócił do Monachium, w którym pozostał do śmierci i napisał większość swoich książek. Za swoją twórczość został uhonorowany w 1956 roku Nagrodą Literacką im. Heinricha Drostego, a także innymi wyróżnieniami. 
Zmarł 2 maja 1972 roku w Monachium i został pochowany na Cmentarzu Zachodnim w Monachium ("Westfriedhof").
Twórczość.
Hugo Hartung jest autorem wielu nowel, opowiadań i powieści. Bardzo popularna stała się w Niemczech jego powieść – "Ich denke oft an Piroschka" (pol. "Często myslę o Piroschce"), która została zekranizowana, a także zaadaptowana na potrzeby słuchowiska radiowego oraz sztuki telewizyjnej. 

</doc>
<doc id="1571148" url="https://pl.wikipedia.org/wiki?curid=1571148" title="Operacja Wilfred">
Operacja Wilfred

Operacja Wilfred – brytyjski plan zaminowania wód terytorialnych Norwegii w czasie II wojny światowej w celu utrudnienia Niemcom transportu rudy żelaza ze Szwecji. Operacja została przeprowadzona w kwietniu 1940 roku, tuż przed niemiecką inwazją w Norwegii.
Sytuacja.
Za jedną z potencjalnych słabości hitlerowskich Niemiec postrzegano uzależnienie od stałego dopływu rudy żelaza. Surowiec ten był kluczowy dla niemieckiego przemysłu zbrojeniowego i zdolności Niemiec do prowadzenia długotrwałej wojny. Duża część rudy żelaza pochodziła z kopalni w północnej Szwecji i była transportowana dwiema drogami. Mniej więcej połowa wydobycia była wysyłana do norweskiego portu Narwik, który nie zamarzał przez cały rok, a następnie była transportowana do Niemiec statkami wzdłuż zachodniego wybrzeża Norwegii. Pozostała część była wysyłana za pośrednictwem szwedzkich portów nad Bałtykiem, jednakże przez cztery miesiące w roku były one skute lodem.
Założenia planu.
Wielka Brytania zdawała sobie sprawę, że tranzyt rudy żelaza przez Narwik ma olbrzymie znaczenie dla militarnego i gospodarczego potencjału nazistowskich Niemiec. Jednakże Norwegia była wówczas państwem neutralnym, a transport odbywał się na jej wodach terytorialnych. Ewentualna ingerencja wiązała się wiec z pogwałceniem norweskiej neutralności. Jako pierwszy za ingerencją opowiedział się Winston Churchill. Plany zaminowania norweskich wód pojawiły się już we wrześniu 1939 roku, tuż po agresji Niemiec na Polskę. Planowane pola minowe miały zmusić niemieckie okręty do opuszczenia norweskich wód terytorialnych i wypłynięcia na wodach międzynarodowe, gdzie Royal Navy miała je następnie przechwytywać bez pogwałcenia praw Norwegii. Zakładano także, że operacja Wilfred z czasem sprowokuje Niemców do zbrojnej interwencji w Norwegii i da Brytyjczykom pretekst do desantu (przygotowywany równolegle Plan R4) w celu odparcia Niemców i zupełnego pozbawienia ich dostaw rudy żelaza ze Szwecji.
Przebieg i skutki operacji.
Operację planowano przeprowadzić już w styczniu 1940 roku. Jednakże wobec sprzeciwu Norwegii i Szwecji została wówczas zawieszona.
Operacja została ostatecznie zatwierdzona przez Radę Wojenną 28 marca 1940 roku. Plan operacji Wilfred przewidywał udział trzech grup okrętów, które miały postawić pola minowe w okolicach Stadtlandet, Bodø i Vestfjord. Okręty wyszły z portu w Scapa Flow 5 kwietnia 1940 roku. Stawiacze min płynęły w eskorcie (między innymi – krążownik liniowy HMS Renown), na wypadek ewentualnej reakcji Norwegów. Minowanie rozpoczęto w nocy z 7 na 8 kwietnia 1940 roku.
W tym czasie niemiecka inwazja na Norwegię była już faktem (pierwsze niemieckie okręty wyszły w morze 3 kwietnia 1940 roku). Po udanym zajęciu Norwegii przez Niemców kwestia tranzytu surowców na wodach terytorialnych Norwegii i problem z poszanowaniem jej suwerenności stracił rację bytu.

</doc>
<doc id="1571153" url="https://pl.wikipedia.org/wiki?curid=1571153" title="Tomoaki Ishizuka">
Tomoaki Ishizuka



</doc>
<doc id="1571154" url="https://pl.wikipedia.org/wiki?curid=1571154" title="Mervana Jugić-Salkić">
Mervana Jugić-Salkić

Mervana Jugić-Salkić (ur. 14 maja 1980 w Zenicy) – bośniacka tenisistka, reprezentantka kraju w Fed Cup, olimpijka z Aten (2004).
Kariera tenisowa.
Zawodową tenisistką była w latach 1999–2014. Zwyciężyła w dwóch imprezach rangi WTA Tour w grze podwójnej.
W latach 1997–2011 reprezentowała Bośnię i Hercegowinę w Fed Cup, osiągając bilans 26 zwycięstw i 13 porażek.
W 2004 zagrała na igrzyskach olimpijskich w Atenach w konkurencji gry pojedynczej, odpadając w pierwszej rundzie z Włoszką Marią Eleną Camerin.
W rankingu gry pojedynczej Jugić-Salkić najwyżej była na 99. miejscu (21 czerwca 2004), a w klasyfikacji gry podwójnej na 59. pozycji (10 lipca 2006).

</doc>
<doc id="1571157" url="https://pl.wikipedia.org/wiki?curid=1571157" title="Bioetanol">
Bioetanol

Bioetanol (alkohol rolniczy) – odwodniony (&lt; 1% wody) alkohol etylowy (etanol) otrzymywany z biomasy (jako odnawialnego źródła węgla) lub z biodegradowalnej części odpadów (papieru, płyt drewnianych, itp.). Bioetanol może być stosowany w czystej postaci (tzw. E100) lub mieszany z innymi alkoholami (np. z metanolem) jako biopaliwo; może też być mieszany z paliwami, pochodnymi olejów mineralnych.
W Polsce planuje się uruchomienie (przy współudziale prof. Nazimka) zakładu produkującego "biobenzynę" na terenie byłej cukrowni w gminie Rejowiec.
Zdolność produkcyjna w Unii Europejskiej.
Zdolność produkcyjna największych europejskich producentów bioetanolu w 2014 r.

</doc>
<doc id="1571159" url="https://pl.wikipedia.org/wiki?curid=1571159" title="Puchar Świata w narciarstwie alpejskim 2003/2004">
Puchar Świata w narciarstwie alpejskim 2003/2004

Sezon 2003/2004 Pucharu Świata w narciarstwie alpejskim rozpoczął się 25 października 2003 we austriackim Sölden, a zakończył 14 marca 2004 we włoskiej miejscowości Sestriere. Była to 38. edycja pucharowej rywalizacji. Rozegrano 35 konkurencji dla kobiet (9 zjazdów, 8 slalomów gigantów, 8 supergigantów i 10 slalomów specjalnych) i 39 konkurencji dla mężczyzn (12 zjazdów, 7 slalomów gigantów, 7 supergigantów, 11 slalomów specjalnych oraz 2 kombinacje).
Puchar Narodów (łącznie) zdobyła reprezentacja Austrii, wyprzedzając Włochy i USA.
Puchar Świata w narciarstwie alpejskim kobiet.
Wśród kobiet najlepszą zawodniczką okazała się Szwedka Anja Pärson, która zdobyła 1561 punktów, wyprzedzając Austriaczkę Renate Götschl i Niemkę Marię Riesch.
W poszczególnych klasyfikacjach tryumfowały:
Puchar Świata w narciarstwie alpejskim mężczyzn.
Wśród mężczyzn najlepszym zawodnikiem okazał się Austriak Hermann Maier, który zdobył 1265 punktów, wyprzedzając swoich rodaków Stephana Eberhartera i Benjamina Raicha.
W poszczególnych klasyfikacjach tryumfowali:

</doc>
<doc id="1571163" url="https://pl.wikipedia.org/wiki?curid=1571163" title="Stanisław Poręba (historyk)">
Stanisław Poręba (historyk)

Stanisław Poręba (ur. 28 kwietnia 1934 w Białochowie, zm. 22 października 2010 w Grudziądzu) – polski historyk-regionalista i działacz kulturalny.
Studia wyższe ukończył w Instytucie Historii UAM w Poznaniu. Przez wiele lat związany zawodowo i organizacyjnie z Klubem "Centrum" Spółdzielni Mieszkaniowej w Grudziądzu. Jest współzałożycielem Koła Miłośników Dziejów Grudziądza (KMDG), ponadto członkiem Polskiego Towarzystwa Historycznego (PTH) i Grudziądzkiego Towarzystwa Kultury (GTK), wchodząc w skład ich zarządów. Członek komitetu redakcyjnego "Rocznika Grudziądzkiego" (PTH) i "Kalendarza Grudziądzkiego" (GTK), redaktor biuletynu "Grudziądz" (KMDG). Jest autorem kilkuset naukowych i popularnonaukowych opracowań prasowych, artykułów w słownikach biograficznych i publikacji wydawanych metodą małej poligrafii, poświęconych dziejom Grudziądza i ludziom z nim związanym, współorganizatorem sesji popularnonaukowych o tej tematyce.

</doc>
<doc id="1571164" url="https://pl.wikipedia.org/wiki?curid=1571164" title="Conny Andersson">
Conny Andersson

Conny Andersson (ur. 28 grudnia 1939 w Alingsås) – szwedzki kierowca wyścigowy w latach 1976–1977. W Formule 1 debiutował podczas GP Holandii 1976 w zespole Surtees.

</doc>
<doc id="1571165" url="https://pl.wikipedia.org/wiki?curid=1571165" title="Goffer">
Goffer

Goffer ("Geomys") – rodzaj ssaka z podrodziny Geomyinae w rodzinie gofferowatych (Geomyidae).
Zasięg występowania.
Rodzaj obejmuje gatunki występujące w Kanadzie, Stanach Zjednoczonych i Meksyku.
Morfologia.
Długość ciała (bez ogona) 115–280 mm, długość ogona 50–120 mm; masa ciała 78–400 g; samce są zazwyczaj większe i cięższe od samic.
Systematyka.
Podział systematyczny.
Do rodzaju goffer zaliczane są następujące występujące współcześnie gatunki:
Opisano również gatunki wymarłe:

</doc>
<doc id="1571168" url="https://pl.wikipedia.org/wiki?curid=1571168" title="Osiedle Sienkiewicza (Legnica)">
Osiedle Sienkiewicza (Legnica)

Osiedle Sienkiewicza w Legnicy – położone jest na południu miasta, oddalone od Centrum 4 kilometry, zamieszkuje je ok. 4 tysiące osób.
Osiedle otaczają główne ulice: Jaworzyńska i Nowodworska, przy ulicy Jaworzyńskiej znajduje się "Rondo Bitwy Legnickiej", po zachodniej stronie osiedla płynie rzeka Kaczawa.
W pobliżu osiedla znajdują się:
Osiedle w całości zabudowane jest domami jednorodzinnymi, znajduje się tu parafia pod wezwaniem Matki Bożej Częstochowskiej.
Komunikacja miejska umożliwia dojazd autobusami, z ulicy Nowodworskiej linie: 3, 5 z ulicy Jaworzyńskiej linie: 3, 4, 18, N2. Na południe od osiedla przebiega autostrada A4.

</doc>
<doc id="1571169" url="https://pl.wikipedia.org/wiki?curid=1571169" title="Model Fishera-Clarka">
Model Fishera-Clarka

Model Fishera-Clarka – jeden z najwcześniejszych modeli rozwoju gospodarczego. Został stworzony przez ekonomistów Allan G.B. Fishera i Colin Clarka. Wyodrębnili oni trzeci sektor gospodarki – sektor usług z sektora przemysłu i rolnictwa. Wcześniej uważano, że usługi i przemysł są od siebie zależne.
Teoria.
Zgodnie z teorią Fishera-Clarka, rozwój gospodarczy następuje według trzech etapów produkcji:
Kraje rozwijają się przechodząc kolejne etapy rozwoju. Osiągnięcie przewagi trzeciego sektora oznacza osiągnięcie przez kraj dojrzałości pod względem rozwoju gospodarczego.
Krytyka.
Rzeczywistość rozwoju gospodarczego na świecie pokazała, że podejście, które mówi o osiągnięciu przewagi trzeciego sektora, może nie oznaczać wysokiego poziomu rozwoju. Na świecie jest wiele krajów słabo rozwiniętych. Udział sektora usług w ich PKB jest wysoki, ale nie świadczy to o niczym. Są to na przykład kraje turystyczne, które nie mają rozwiniętego przemysłu.

</doc>
<doc id="1571173" url="https://pl.wikipedia.org/wiki?curid=1571173" title="Stanisław Poręba">
Stanisław Poręba



</doc>
<doc id="1571182" url="https://pl.wikipedia.org/wiki?curid=1571182" title="Sam na sam (album zespołu Fenomen)">
Sam na sam (album zespołu Fenomen)

Sam na sam – drugi album studyjny polskiego zespołu hip-hopowego Fenomen, wydany w roku 2003.
Nagrania dotarły do 5. miejsca zestawienia OLiS.
Lista utworów.
Opracowano na podstawie materiału źródłowego.

</doc>
<doc id="1571186" url="https://pl.wikipedia.org/wiki?curid=1571186" title="Heptyn">
Heptyn

Heptyn – organiczny związek chemiczny, węglowodór nienasycony, należący do szeregu homologicznego alkinów o prostym łańcuchu.
Istnieją 3 izomery heptynu różniące się położeniem wiązania potrójnego:
Właściwości chemiczne.
Podobnie jak inne związki z wiązaniem potrójnym ulega reakcji addycji z chlorowcami (chlorem, bromem i jodem).

</doc>
<doc id="1571189" url="https://pl.wikipedia.org/wiki?curid=1571189" title="Darżlub">
Darżlub



</doc>
<doc id="1571190" url="https://pl.wikipedia.org/wiki?curid=1571190" title="Hallstatt (stanowisko archeologiczne)">
Hallstatt (stanowisko archeologiczne)

Kompleks stanowisk archeologicznych w Hallstatt – cmentarzysko i kopalnia soli w gminie Hallstatt, położonej nad Jeziorem Halsztackim, w Górnej Austrii. Stanowisko to jest eponimem dla kultury halsztackiej z wczesnej epoki żelaza.
Kopalnia soli.
Złoża soli położone są na wysokości 900–1200 m n.p.m., czyli przynajmniej 450 metrów nad lustrem wody Jeziora Halsztackiego. Ciągną się one wzdłuż północnej krawędzi Alp i zawierają 45% soli, przy czym złoża wydobywane w okresie halsztackim miały aż 70–84% zawartości czystej soli. Historia badań nad tą kopalnią sięga pierwszej połowy XIX wieku. Była ona badana w latach 1824–1831, 1846–1863, 1937–1939. Eksploatację złóż metodą górniczą zaczęto już w połowie VIII wieku p.n.e. i kontynuowano ją aż po czasy nowożytne. Kopalnia składa się z trzech grup wyrobisk: zachodniego, wschodniego i północnego. 
Złoża eksploatowano kilofami, aby następnie wynosić bryły soli w worach ważących po załadowaniu 45 kilogramów. Do oświetlenia służyły lipowe łuczywa z przywiązanymi do nich szczapkami jodłowymi i świerkowymi. Górnicy ubierali się w specjalną odzież z futer i skóry. Ich pracy towarzyszyły częste wypadki, o czym świadczą znajdowane zasypane szkielety. Właściwości soli przyczyniły się do zachowania wielu wyrobów ze skóry i drewna oraz tekstyliów. To właśnie ludność pozyskująca sól z tych złóż założyła obecne cmentarzysko, położone na miejscu wzniesionym na wysokości około 450 m n.p.m.
Cmentarzysko.
Wraz z badaniami prowadzonymi nad kopalnią trwały prace archeologiczne na cmentarzysku. Największą jego część, bo aż 930 ze wszystkich 1300 odkrytych grobów, przebadano w latach 1846–1863, podczas wykopalisk, którymi kierowali Johann Georg Ramsauer i Isidor Engel. Łącznie cmentarzysko liczyło około 2000 pochówków.
Datowanie i położenie cmentarzyska.
Najstarsze z grobów pochodzą z początków okresu halsztackiego C, datowanego na lata 800–650 p.n.e. Z okresu tego pochodzi większość grobów odkrytych na stanowisku, a typowym dla niego wyrobem były długie miecze. Występują również groby datowane na okres halsztacki D (650–450 lat p.n.e.) ze sztyletami antenowymi i pojedyncze pochówki z okresu lateńskiego. Cmentarzysko położone jest u wylotu trudno dostępnej dolinki górskiej w pobliżu kopalni.
Obrządek i formy pochówku.
Na cmentarzysku w Hallstatt chowano zmarłych w birytualnym obrządku pogrzebowym, przy czym przeważają pochówki szkieletowe w stosunku 55%, nad grobami ciałopalnymi – 45%. W przypadku grobów szkieletowych, zmarłych najczęściej układano w pozycji wyprostowanej, na wznak, skierowanych głową w kierunku zachodnim, chociaż czasami występują także pochówki w pozycji skurczonej. Rzadko występują pochówki podwójne, a wśród nich wyjątkowością na tym stanowisku są pochówki matki z dzieckiem. Znane są również dwa przykłady grobów zbiorowych, w których złożono cztery ciała. Wśród pochówków ciałopalnych więcej jest bezpopielnicowych. Na dnach jam składano szczątki zmarłego zmieszane z popiołem. Wyposażenie stawiano na szczątkach lub obok nich. Istnieje kilka pochówków, w których nastąpiło jedynie częściowe spalenie zmarłego, wśród nich są też takie, w których jedną część ciała spalono, zaś drugą pochowano niespaloną. Najbardziej charakterystyczną formą grobu są tak zwane wanny gliniane, czyli koliste lub owalne, wylepione z gliny niecki o podgiętych lekko brzegach. Zawierają one najczęściej bogato wyposażone pochówki ciałopalne. 
Struktura społeczna.
W literaturze 26% ludzi pochowanych na tym cmentarzysku określa się mianem "wojowników", co świadczy o elitaryzmie kultury halsztackiej. To zjawisko dotyczy wyłącznie pochówków ciałopalnych, które wyposażane są w broń, głównie długie miecze, a w późniejszym okresie sztylety, będące swego rodzaju wyznacznikiem prestiżu. Musiała być to grupa kontrolująca kopalnie soli i zajmująca się jej dystrybucją. Planowane było również ułożenie grobów. Pochówki z bronią są otoczone kręgiem przez pochówki bez broni, należące do górników. Dla omawianego stanowiska charakterystyczny jest także prawie zupełny brak pochówków kobiet, dzieci i starców. 
Inwentarz pochówków.
Cmentarzysko w Hallstatt charakteryzuje się bardzo bogatym inwentarzem grobów, zwłaszcza jeśli chodzi o wyroby metalowe. Zarówno pochówki "wojowników", jak i pozostałe są bardzo dobrze wyposażone w przedmioty metalowe, co świadczy o wysokim stopniu zamożności prawie całej społeczności. Ludność tej grupy zajmowała się handlem dalekosiężnym, dzięki czemu na tym jednym stanowisku mamy do czynienia z przedmiotami z różnej części Europy, co pozwoliło na opracowanie chronologii okresu halsztackiego. Najpowszechniejszą bronią ludności z omawianego stanowiska były włócznie o żelaznych grotach, chociaż o wiele częściej spotyka się w grobach długie miecze i sztylety, pełniące jednak funkcję insygniów. Ponadto w inwentarzu metalowym znajdują się topory i siekierki, brzytwy, fibulae, szpilae, bransolety, kolie paciorków oraz różnego rodzaju ozdoby i narzędzia. Szczególnie typowe dla cmentarzyska w Hallstatt jest występowanie brązowych naczyń z północnej Italii i wybrzeży adriatyckich, na które natrafiano w grobach "wojowników". Wyjątkowym znaleziskiem był miecz lateński z pochwą zdobioną scenami figuralnymi. Oprócz wyrobów metalowych odkryto również ozdoby rękojeści wykonane z kości słoniowej i bursztynu oraz naczynia ceramiczne.
Muzeum.
Wystawę prezentującą artefakty, odkryte na cmentarzysku oraz w wyrobiskach kopalni soli, można zobaczyć w Hallstatt Museum, istniejącym od 1976 roku. Jedna z prezentowanych w tym muzeum wystaw przedstawia odkryte tam cmentarzysko, inna natomiast dotyczy osoby zasłużonego dla tego stanowiska badacza austriackiego, Johanna Georga Ramsauera. Muzeum mieści się w budynku przy ulicy Seestrasse 56 w Hallstatt.

</doc>
<doc id="1571191" url="https://pl.wikipedia.org/wiki?curid=1571191" title="Luca Ariatti">
Luca Ariatti

Luca Ariatti (ur. 27 grudnia 1978 w Reggio Emilia) – włoski piłkarz, występujący na pozycji obrońcy lub pomocnika.
Kariera.
Ariatti profesjonalną karierę rozpoczynał w pierwszoligowym klubie A.C. Reggiana 1919. W Serie A zadebiutował 18 maja 1997, w meczu przeciwko Perugii. Na koniec swojego debiutanckiego sezonu, jego drużyna zajęła ostatnie miejsce w lidze i spadła do Serie B. W 1998 roku został wypożyczony do trzecioligowego Ascoli Calcio, gdyż łącznie przez dwa lata rozegrał zaledwie trzy ligowe spotkania w barwach Reggiany. Kiedy przebywał w Ascoli, jego macierzysty klub, po zajęciu siedemnastego miejsca na zapleczu ekstraklasy, został zdegradowany do Serie C. Dopiero wtedy Ariatti zaczął występować w pierwszej jedenastce. W ciągu czterech lat rozegrał siedemdziesiąt dziewięć spotkań w ekipie ze stadionu Giglio. W 2003 roku zdecydował się na przeprowadzkę do Florencji, by reprezentować barwy tamtejszego drugoligowca - Fiorentiny. W pierwszym sezonie po jego przyjściu, klub wywalczył awans do pierwszej ligi, a w kolejnym, dzięki zajęciu szesnastej pozycji, utrzymał się w ekstraklasie. W 2005 postanowiono go sprzedać do drugoligowej Atalanty BC. Tam podobnie jak z Fiorentiną, wywalczył awans do ekstraklasy. W 2007 roku przeszedł do US Lecce, po czym w 2009 został graczem Chievo Werona.

</doc>
<doc id="1571196" url="https://pl.wikipedia.org/wiki?curid=1571196" title="An Illiad of Woes">
An Illiad of Woes

An Illiad of Woes – pierwsze demo brytyjskiego zespołu Anathema. Utwór "Memento Mori" po ponownym nagraniu znalazł się na EP "Pentecost III", pozostałe można znaleźć tylko na tym wydawnictwie.

</doc>
<doc id="1571201" url="https://pl.wikipedia.org/wiki?curid=1571201" title="Jagdstaffel 72">
Jagdstaffel 72

Jagdstaffel 72 – Königlich Sächsische Jagdstaffel Nr. 72 – Jasta 72s jednostka lotnictwa niemieckiego Luftstreitkräfte z okresu I wojny światowej.
Informacje ogólne.
Jednostka została utworzona z samolotów i pilotów wchodzących w skład FEA 8 w Grudziądzu 11 lutego 1918 roku. Organizację eskadry powierzono porucznikowi Karlowi Menckhoffowi asowi z Jagdstaffel 3 wówczas z 20 zwycięstwami. Jednostka uzyskała sprawność bojową 20 lutego i została przeniesiona najpierw na lotnisko polowe w Blaise, a 7 marca Leffincourt; oba w zasięgu operacji 3 Armii. W końcu marca została przeniesiona w obszar działań 18 Armii na lotnisko Carrepuis. Należała do Jagdgruppe Nord. Pierwsze zwycięstwo odniósł jej dowódca Karl Menckhoff 1 kwietnia 1918 roku.
7 lipca eskadra została przerzucona do Bergnicourt i dostała się pod dowództwo 1 Armii. 25 lipca jej dowódca (wówczas z 39 zwycięstwami) został zestrzelony i dostał się do niewoli.
Eskadra walczyła przede wszystkim na samolotach Albatros D.V i Fokker D.VII (od maja lub czerwca 1918).
"Jasta 72" w całym okresie wojny odniosła ponad 55 zwycięstwa nad samolotami nieprzyjaciela oraz 3 nad balonami obserwacyjnymi. W okresie od lutego do listopada 1918 roku jej straty wynosiły 2 zabitych w walce, 1 rannych oraz 1 pilot dostał się do niewoli.
Łącznie przez jej personel przeszło 6 asów myśliwskich:

</doc>
<doc id="1571205" url="https://pl.wikipedia.org/wiki?curid=1571205" title="Jurata (bogini)">
Jurata (bogini)

Jurata lub Jurate (, z – „morze”) – litewska bogini Bałtyku. W niektórych wersjach legendy występuje jako syrena. Zamieszkiwała dno Bałtyku w bursztynowym zamku. Rządziła morzem i życiem w nim.
Legenda o Juracie i Kastytisie po raz pierwszy została zapisana w 1842 roku przez Ludwika Adama Jucewicza.
Zgodnie z legendą, Jurata mieszkała na dnie Morza Bałtyckiego w bursztynowym pałacu. Pewnego dnia, usłyszawszy, że rybak Kastytis wyławia zbyt wiele ryb z morza, popłynęła do jego łodzi, by go ukarać. Zobaczywszy go, zakochała się. Razem spędzali wiele czasu w pałacu na dnie Bałtyku. Gdy o związku ze śmiertelnym dowiedział się bóg Perkun, z zazdrości zniszczył piorunem pałac na dnie morza, a Juratę przywiązał łańcuchami do skały na dnie morza. Bursztyn znajdowany na plażach pochodzi wedle legendy właśnie ze zniszczonego pałacu, a w grzmotach przetaczających się nad morzem można usłyszeć imię „Kastytis”. Inna wersja legendy mówi, że bursztyn pochodzi z łez Juraty, opłakującej swojego ukochanego zabitego przez rozgniewanego boga. Według jeszcze innej, Juracie udało się uratować Kastytisa ze sztormu rozpętanego przez Perkuna.
Legenda o Juracie jest tematem opery Feliksa Nowowiejskiego "Legenda Bałtyku."

</doc>
<doc id="1571214" url="https://pl.wikipedia.org/wiki?curid=1571214" title="Toła">
Toła



</doc>
<doc id="1571215" url="https://pl.wikipedia.org/wiki?curid=1571215" title="Baochuan">
Baochuan

Baochuan () – największe z jednostek liczącej do 300 statków flot chińskiego admirała Zheng He, który w XV w. odbył siedem wypraw po Oceanie Indyjskim. Eskadra tych okrętów tworzyła trzon floty, transportując sztab, główne zapasy żywności i najcenniejsze towary.
Baochuany są znane jedynie z późniejszych grafik i fragmentarycznych wykopalisk; oceny ich wielkości są rozbieżne, ale bez wątpienia były podówczas to największe jednostki pływające, dorównujące lub przewyższające długością i wypornością późniejsze europejskie okręty liniowe z XVIII w. takie jak HMS Victory. 
W 1962 w Nankinie archeolodzy odkryli pozostałości mingowskiej stoczni, a w niej kolumnę od steru wysoką na 11 m i grubą na 0,38 m, z rudlem długim na 6 m. Na podstawie wymiarów steru, długość statku oceniono na 120-160 m, a szerokość na ok. 40-50 m, co czyniłoby je największymi jednostkami drewnianymi w historii. Krytycy, odwołując się do doświadczeń ze stumetrowymi okrętami z XIX w. (jak HMS Orlando), które wykazywały słabości strukturalne mimo stalowych wzmocnień, twierdzą, że okręty skarbowe Zheng He miały w rzeczywistości ok. 60 m (co jest porównywalną wielkością do HMS Victory Nelsona). Okręty takie, o 5-6 masztach, wyporności ok. 2000 t i zabierające ok. 500-1000 ludzi były opisywane przez podróżników europejskich jak Marco Polo i Nicolo Da Conti. Nawet te „mniejsze” baochuany byłyby dużo większe niż ówczesne statki europejskie.
Baochuany były szczytowym osiągnięciem chińskich szkutników, którzy budowali wielomasztowe, kilkudziesięciometrowe jednostki już za czasów dynastii Song i Yuan. Okręty takie, jak odkryty w 1973 r. wrak z Houzhou k. Quanzhou, były szeroko stosowane do celów cywilnych (handel wzdłuż wybrzeży Chin i z Azją Płd.-Wsch.), jak i wojennych. Po zmianie rządów, flota Zheng He została rozformowana, okręty zniszczały, a administracyjny zakaz budowy statków większych niż jednomasztowe spowodował utratę wiedzy potrzebnej do konstrukcji takich jednostek.

</doc>
<doc id="1571217" url="https://pl.wikipedia.org/wiki?curid=1571217" title="Witold Janowski (grafik)">
Witold Janowski (grafik)

Witold Henryk Janowski (ur. 6 listopada 1926 w Warszawie, zm. 12 kwietnia 2006 tamże) – polski grafik, profesor PWSSP (ASP) w Gdańsku. Twórca plakatów, zajmował się projektowaniem graficznym, wystawiennictwem, grafiką wydawniczą, emisją filatelistyczną. Brat aktorki Aliny Janowskiej
Życiorys.
Studiował na Wydziale Architektury Politechniki Warszawskiej. Dyplom uzyskał w roku 1953.
Studiował również w poznańskiej PWSSP (ASP). Dyplom w 1971 r.
W latach 1971–1990 wykładał w gdańskiej PWSSP (ASP), prowadząc dyplomującą Pracownię Projektowania Graficznego. W latach 1990-1994 był wykładowcą na Uniwersytecie Bilkent w Ankarze.

</doc>
<doc id="1571220" url="https://pl.wikipedia.org/wiki?curid=1571220" title="Śluzicowate">
Śluzicowate

Śluzicowate (Myxinidae) – rodzina morskich bezżuchwowców zaliczanych do rzędu śluzicokształtnych (Myxiniformes). Obejmuje około 80 współcześnie żyjących gatunków.
Klasyfikacja.
Rodzina dzieli się na trzy podrodziny:

</doc>
<doc id="1571222" url="https://pl.wikipedia.org/wiki?curid=1571222" title="Myxinidae">
Myxinidae



</doc>
<doc id="1571223" url="https://pl.wikipedia.org/wiki?curid=1571223" title="All Faith is Lost">
All Faith is Lost

All Faith Is Lost – drugie demo brytyjskiego zespołu Anathema. Wszystkie utwory z wyjątkiem „At One with the Earth” zostały nagrane ponownie i pojawiły się na późniejszych albumach grupy. „Crestfallen” i „They Die” na EP "The Crestfallen EP", a „All Faith is Lost” na amerykańskiej edycji "Serenades" – debiutanckiego albumu studyjnego zespołu.

</doc>
<doc id="1571226" url="https://pl.wikipedia.org/wiki?curid=1571226" title="Jumpreza">
Jumpreza

Jumpreza – dwudziesty album zespołu Boys, wydany pod koniec 2003 roku nakładem firmy Green Star.
Do jednej z piosenek z tej płyty ("Wstawaj i walcz") został nakręcony teledysk, w którym gościnnie wystąpił Sebastian Florek, poseł na sejm, który był również uczestnikiem pierwszej edycji programu "Big Brother".

</doc>
<doc id="1571229" url="https://pl.wikipedia.org/wiki?curid=1571229" title="John Hunt">
John Hunt

Henry Cecil John Hunt, baron Hunt of Llanfair Waterdine (ur. 22 czerwca 1910 w Shimla, zm. 8 listopada 1998 w Henley-on-Thames) – angielski oficer, zawodowy wojskowy, ostatnio w stopniu generała brygady Armii Brytyjskiej; alpinista, w 1953 r. kierownik brytyjskiej wyprawy w Himalaje, która jako pierwsza zdobyła Mount Everest.

</doc>
<doc id="1571233" url="https://pl.wikipedia.org/wiki?curid=1571233" title="Douglas A-3 Skywarrior">
Douglas A-3 Skywarrior

Douglas A-3 Skywarrior (początkowo oznaczony A3D) – dwusilnikowy pokładowy bombowiec uderzeniowy United States Navy.
Historia.
Projekt samolotu powstał na zamówienie, którego specyfikację w styczniu 1948 roku przedstawił Szef Operacji Floty. Wymagania Marynarki dotyczyły budowy pokładowego bombowca uderzeniowego dalekiego zasięgu, zdolnego do przenoszenia ładunku bomb o łącznym ciężarze 4340 kg.
Jego podstawowym zadaniem miało być atakowanie celów nawodnych. Maszyna miałaby być także zdolna do przenoszenia uzbrojenia jądrowego o masie łącznej 4356 kg, na odległość do 3700 km. Przetarg na budowę takiego samolotu wygrał koncern Douglas, z którym pierwszy kontrakt Marynarka podpisała w dniu 29 września 1949 roku.
Pierwszy lot prototypowej maszyny XA3D-1 odbył się w dniu 22 października 1952 roku. Dostawa pierwszego bombowca dla dywizjonu bojowego VAH-1 miała miejsce w dniu 31 marca 1956 roku. Skywarrior był najcięższym samolotem, jaki kiedykolwiek operował z pokładu lotniskowca, stąd jego nieoficjalne przezwisko „The Whale” (z ang. wieloryb). Budowę bombowców Douglas A-D Skywarrior zakończono w styczniu 1961 roku, łącznie zbudowano 282 maszyny tego typu.
Konstrukcja.
Douglas A3D Skywarrior był górnopłatem o konstrukcji półskorupowej ze skrzydłami skośnymi. Skrzydła miały całkowicie metalowe poszycie i powierzchnię 71,54 m². Napęd samolotu stanowiły dwa, usytuowane w gondolach podskrzydłowych, turboodrzutowe silniki Pratt &amp; Whitney J57-P10, o ciągu po 5 623 KG każdy. Silniki o przepływie osiowym i podwójnych wirnikach. Każdy z nich miał długość 4,013 m i średnicę 1,014 m. Dzięki umieszczeniu ich na pylonach wysuniętych przed krawędź natarcia skrzydła pełniły one funkcję masy przeciwflatterowej. Bombowiec A3D były także wyposażane w 12 silników rakietowych o ciągu 1 953 kG, które służyły do wspomagania startu. Samolot miał trójkołowe podwozie, które – podobnie jak mechanizm składania skrzydeł, usterzenie ogonowe, klapy i mechanizm ustawiania siły ciągu silników – było napędzane hydraulicznie.
Załogę samolotu stanowiło trzech ludzi: pilot-dowódca, drugi pilot-bombardier i strzelec-nawigator. Maszyny w wersji A3D-2 (A-3B) były ponadto wyposażone w system przeciwdziałania poślizgom podczas hamowania, automatyczne ustawianie slotów krawędzi natarcia oraz były przystosowane do pełnienia roli powietrznego zbiornikowca. Ich załogę stanowiły cztery osoby.
Uzbrojenie.
Uzbrojenie artyleryjskie samolotów stanowiły dwa, usytuowane w części ogonowej działka lotnicze kalibru 20 mm M3, z zapasem 500 pocisków dla każdego z nich. Maszyny mogły przenosić do 4340 kg bomb i min w różnych konfiguracjach. Do kierowania zrzutem bomb służył dalocelownik radarowy AN/ASB-1A. Samoloty miały bogate wyposażenie radiolokacyjne i radiowe.
Wersje.
Samoloty Douglas A3D Skywarrior były produkowane w następujących wersjach:

</doc>
<doc id="1571234" url="https://pl.wikipedia.org/wiki?curid=1571234" title="9 Batalion Pancerny">
9 Batalion Pancerny



</doc>
<doc id="1571241" url="https://pl.wikipedia.org/wiki?curid=1571241" title="Rozdroże pod Cichą Równią">
Rozdroże pod Cichą Równią

 Rozdroże pod Cichą Równią - przełęcz górska, położona na wysokości 943 m n.p.m., w południowo-zachodniej Polsce, w Górach Izerskich, w Sudetach Zachodnich.
Położenie.
Przełęcz położona w środkowo-wschodniej części Gór Izerskich w południowej części Wysokiego Grzbietu, około 2,5 km na północny zachód od miejscowości Jakuszyce, między Złotymi Jamami i Cichą Równią.
Fizjografia.
Rozdroże pod Cichą Równią to szeroka rozległa, słabo zaznaczona w terenie przełęcz, o łagodnych podejściach i skrzydłach. Malowniczo położona wśród lasu przełęcz, oddziela znajdujący się po południowej stronie masyw Cichej Równi od leżącego na północ od przełęczy masywu Wysokiej Kopy, najwyższego wzniesienia Gór Izerskich. Przełęcz stanowi ważny węzeł dróg leśnych w południowej części Wysokiego Grzbietu. Przez przełęcz prowadzą: "Szklarska Droga", z którą krzyżuje się "Dolny i Górny Dukt Końskiej Jamy" oraz droga do Rozdroża pod Kopą. Otoczenie przełęczy stanowi niewielka polana, dalsze otoczenie przełęczy porasta młody świerkowy las.
Turystyka.
Przez przełęcz prowadzą szlaki turystyczne:
W pobliżu przełęczy położone są dwa punkty widokowe - jeden przy Dolnym Dukcie Końskiej Jamy w kierunku Jakuszyc, drugi przy zielonym szlaku w kierunku południowym.
Na przełęczy jest miejsce odpoczynku z wiatą turystyczną.

</doc>
<doc id="1571242" url="https://pl.wikipedia.org/wiki?curid=1571242" title="Barry Adamson">
Barry Adamson

Barry Adamson (ur. 1 czerwca 1958 w Moss Side, Manchester) – brytyjski muzyk rockowy, który współpracował między innymi z takimi zespołami jak: Magazine, Visage, Nick Cave and the Bad Seeds, oraz wykonawcami muzyki elektronicznej Pan sonic. Współpracował także przy soundtrackach do filmów Davida Lyncha oraz wydał swoje solowe nagrania.
Linki zewnętrzne.
 

</doc>
<doc id="1571245" url="https://pl.wikipedia.org/wiki?curid=1571245" title="Antyfoniarz">
Antyfoniarz



</doc>
<doc id="1571252" url="https://pl.wikipedia.org/wiki?curid=1571252" title="Jerzy Teodor Lachowicz">
Jerzy Teodor Lachowicz

Jerzy Teodor Lachowicz (ur. 23 października 1918 w Krakowie, zm. 15 sierpnia 1996 w Jeleniej Górze) – żołnierz AK, prawnik, polski polityk, opozycjonista w PRL i działacz społeczny.
Życiorys.
Ukończył prawo na Uniwersytecie Jagiellońskim. Od 1951 związany z Jelenią Górą. W latach 1952 – 1954 więzień stalinowski. Radca prawny wielu zakładów pracy w regionie jeleniogórskim. Od października 1980 doradca NSZZ „Solidarność” Ziemi Jeleniogórskiej. W stanie wojennym od 13 grudnia 1981 do 9 marca 1982 internowany w Kamiennej Górze i Darłówku. W latach 1982 – 1984 działał w podziemiu. Od 1989 był przewodniczącym Komitetu Obywatelskiego „Solidarność” w Jeleniej Gorze. W latach 1990 – 1994 był doradcą wojewody jeleniogórskiego Jerzego Nalichowskiego. W 1991 i 1993 kandydował do Senatu w okręgu jeleniogórskim z poparciem komitetów solidarnościowych, dwukrotnie zajmując trzecie miejsce z niewielką stratą do zwycięzców.

</doc>
<doc id="1571253" url="https://pl.wikipedia.org/wiki?curid=1571253" title="Apolonia Michalska">
Apolonia Michalska

Apolonia Michalska, z domu Koziarska (ur. 2 listopada 1894 w Sierzchowach koło Rawy Mazowieckiej, zm. 27 lutego 1981 w Łodzi), zasłużona bibliotekarka polska, wieloletni pracownik bibliotek łódzkich.
Życiorys.
W 1914 ukończyła w Łodzi szkołę średnią (pensję Zofii Pętkowskiej), po czym uzupełniała wykształcenie na kursach handlowych J. Mantenbauma. 15 lipca 1916 podjęła pracę zawodową w wypożyczalni książek, działającej przy księgarni nakładowej pod firmą "Ludwik Fiszer"; księgarnię prowadziła w tym czasie wdowa po założyciela firmy Melania Fiszer, a od 1920 ich syn Kazimierz Fiszer. Już po pół roku pracy w 1917 Apolonia Koziarska została kierowniczką wypożyczalni i zarządzała księgozbiorem liczącym kilkadziesiąt tysięcy dzieł w kilku językach; w 1925 opracowała "Katalog książek polskich wypożyczalni Ludwika Fiszera", stanowiący kontynuację analogicznych wydawnictw z lat wcześniejszych. Dobrze obeznana z literaturą współczesną, uczestniczyła w polityce wydawniczej firmy; darzący ją wielkim zaufaniem Kazimierz Fiszer konsultował z Koziarską (od 1923, po zawarciu małżeństwa – Michalską) przesyłane debiuty młodych pisarzy. Jedna z takich konsultacji, która okazała się zupełnie nietrafiona, przeszła do anegdoty: Michalska zdecydowanie skrytykowała zgłoszoną powieść, a odrzucona praca trafiła do innego wydawcy i niebawem stała się sukcesem wydawniczym; doczekała się nawet adaptacji filmowej. Była to "Dzikuska" Ireny Zarzyckiej.
Apolonia Michalska prowadziła wypożyczalnię przy księgarni Fiszera do 1932, kiedy wskutek kryzysu gospodarczego właściciel sprzedał przedsiębiorstwo i przeniósł się do Warszawy. Dotychczasowa kierowniczka wypożyczalni nie podjęła pracy u nowej właścicielki Szarlotty Seipelt; przeniosła się do znanej Łódzkiej Wypożyczalni Książek, prowadzonej przez siostry Felicję i Halinę Pieńkowskie. Kierowała tą wypożyczalnią, liczącą około 30 tysięcy tomów w pięciu językach i stanowiącą ważny element sieci bibliotek publicznych Łodzi, od 1 lutego 1932 do 1 października 1937.
Jesienią 1937 przeniosła się do Warszawy w celu ułatwienia nauki synowi i pasierbowi. Nabyła wypożyczalnię przy ulicy Marszałkowskiej 68, założoną i prowadzoną wcześniej przez Kaspra Wojnara, i prowadziła ją przez niemal siedem lat (do wybuchu powstania warszawskiego); większa część pracy Michalskiej w stolicy przypadła na lata okupacji niemieckiej, w czasie której bibliotekarka, poprzez dostarczanie zakazanych książek, brała udział w procesie tajnego nauczania (zarazem wypożyczalnię prowadziła jawnie, za zgodą władz okupacyjnych).
Zaraz po zakończeniu wojny na początku 1945 powróciła do Łodzi. Zatrudniona została (w charakterze młodszego asystenta, mimo braku studiów) w tworzonej Bibliotece Uniwersyteckiej w Łodzi, gdzie prowadziła początkowo kancelarię i administrację. Do jej zadań należały m.in. starania o materiały i sprzęt biblioteczny, ale także udział w gromadzeniu księgozbioru oraz katalogowaniu dubletów. W lutym 1952 przeszła oficjalnie do Oddziału Gromadzenia i Uzupełniania Zbiorów (na stanowisko konserwatora naukowo-technicznego), gdzie prowadziła referaty darów i dubletów; objęła ewidencją lub przygotowała do wymiany z innymi bibliotekami około 80 tysięcy wydawnictw. Była postrzegana jako "autentyczny strażnik coraz bogatszych i coraz liczniejszych zasobów rozwijającej się Biblioteki", jako "jedyna osoba spośród setek, które przewinęły się przez BUŁ, dla której nie istniało pojęcie zbędnej książki – makulatury" ("Pani Apolonia, czyli całe życie..."). W 1956 otrzymała stanowisko bibliotekarza, w 1963 – starszego bibliotekarza. Na emeryturę przeszła prawie dokładnie w pięćdziesięciolecie podjęcia pracy zawodowej, w lipcu 1966; niemal do końca życia kontynuowała jednak wcześniejsze zajęcia w Bibliotece Uniwersytetu, przez pewien czas jako tzw. prace zlecone, potem w charakterze wolontariuszki.
Dwukrotnie uczestniczyła w kursach dokształcających dla bibliotekarzy. U progu kariery zawodowej w 1919 była słuchaczką kursu zorganizowanego w Miejskiej Bibliotece Publicznej w Łodzi przez Jana Augustyniaka. W 1948 uczestniczyła w Kursie Bibliotekarstwa Naukowego, prowadzonym przez Państwowy Instytut Książki. Jako doświadczony praktyk była współautorką artykułu "W sprawie reformy wydawnictw naukowych" ("Przegląd Biblioteczny", 1947, zeszyt 1/2, z Anielą Szwejcerową). Z Anielą i Aleksandrem Szwejcerami brała udział w zbieraniu materiałów do "Spisu zagranicznych bibliologicznych czasopism i wydawnictw ciągłych znajdujących się w bibliotekach polskich" (1951). 
Apolonia Michalska znana była także z pasji społecznikowskiej. Należała do Związku Bibliotekarzy i Archiwistów Polskich (członek zarządu Oddziału Łódzkiego), następnie do Stowarzyszenia Bibliotekarzy Polskich (Okręg Łódź-Miasto, była skarbnikiem koła w Bibliotece Uniwersytetu). Kierowała składnicą druków bibliotecznych przy zarządzie okręgu, rozprowadzając je wśród bibliotek Łodzi. Działała także w Kole Emerytów Uniwersytetu Łódzkiego. Propagowała książkę wśród niewidomych, przez wiele lat (od 1945) służąc jako lektorka w siedzibie Związku Niewidomych w Łodzi, gdzie czytała słuchaczom dzieła z literatury klasycznej, książki historyczne i biograficzne. Odznaczona została m.in. Medalem 10-lecia Polski Ludowej (1955), Złotym Krzyżem Zasługi (1959), odznaką "Zasłużonego Działacza Kultury" (1966). W 1980 łódzcy bibliofile i bibliotekarze uhonorowali ją druczkiem bibliofilskim "Pani Apolonia, czyli całe życie wśród książek".
Od 1923 była żoną Stanisława Edmunda Michalskiego (zm. 1934); z małżeństwa tego urodził się syn Antoni Leszek (1924-1944), Apolonia Michalska zajmowała się także wychowaniem pasierba Jerzego (ur. 1918). Syn Antoni poległ w powstaniu warszawskim.

</doc>
<doc id="1571254" url="https://pl.wikipedia.org/wiki?curid=1571254" title="A-3">
A-3



</doc>
<doc id="1571262" url="https://pl.wikipedia.org/wiki?curid=1571262" title="Teresa Raquin">
Teresa Raquin

Teresa Raquin () – powieść Émile’a Zoli z 1867, pierwsze dzieło pisarza, które zwróciło na niego uwagę paryskiej publiczności. Jest to zarazem pierwszy utwór Zoli, w którym na szerszą skalę zastosował opracowaną przez siebie metodę naturalistyczną. W 1873 pisarz opracował na jej podstawie sztukę teatralną pod tym samym tytułem.
Treść.
Teresa Raquin, córka oficera i Algierki, wychowywała się po stracie rodziców w domu ciotki, pani Raquin, razem z jej jedynym synem Kamilem. Następnie pani Raquin skojarzyła ich małżeństwo, wierząc, że chorowity Kamil znajdzie szczęście i wsparcie u boku energicznej Teresy. Przez trzy lata wszyscy troje mieszkają w Paryżu, prowadząc ustabilizowane, lecz nieznośnie nudne dla Teresy życie. Któregoś dnia jednak Kamil przyprowadza do domu starego znajomego, malarza. Pod pretekstem malowania portretu przyjaciela Laurent staje się stałym gościem rodziny, a następnie kochankiem Teresy. W ciągu ośmiu miesięcy spotykają się pod różnymi pretekstami, wreszcie postanawiają pozbyć się Kamila. W czasie przejażdżki barką po Sekwanie Laurent dusi męża kochanki, po czym pozoruje jego przypadkowe wypadnięcie z łodzi. Tylko stara pani Raquin podejrzewa zabójstwo, ale nie dzieli się z nikim swoimi myślami. Laurent i Teresa, przerażeni własnym czynem, odzyskują częściowy spokój dopiero po obejrzeniu jego ciała w kostnicy.
Dawne relacje między nimi nigdy już jednak nie powracają – oboje zaczynają cierpieć na bezsenność, wydaje im się, że widmo Kamila stale pojawia się przed nimi. Znajomy Teresy Michaud sugeruje, że jej zły stan psychiczny jest spowodowany jej wdowieństwem i brakiem męża, jednak nawet ślub z Laurentem nie zmienia sytuacji: każdej nocy małżonkom wydaje się, że Kamil znajduje się w ich pokoju. W końcu całkowicie uniemożliwia im to dalsze życie. Laurent odkrywa, że na każdym malowanym przez niego portrecie model ma rysy twarzy zamordowanego, zabija domowego kota, gdyż wydaje mu się, że wcielił się w niego Kamil. Tymczasem pani Raquin, po ciężkiej chorobie, traci mowę i zdolność poruszania się. Teresa i Laurent w rozmowie ujawniają popełnione zabójstwo. Kobieta usiłuje przekazać tę wiadomość gościom domu, jednak ci nie rozumieją dawanych przez nią znaków.
Po upływie sześciu miesięcy Laurent zaczyna rozważać możliwość zabicia żony, a ta pragnie pozbyć się męża. Kiedy przypadkiem ich zamiary wychodzą na jaw, postanawiają popełnić wspólne samobójstwo. Wypijają kieliszek trucizny na oczach sparaliżowanej pani Raquin.
Cechy utworu.
Zola deklarował, że "Teresa Raquin" ma być „fizjologiczną analizą” bohaterów, wykazaniem wpływu biologii na zachowanie człowieka i jego los. Dzieje tytułowej postaci są ściśle związane z jej temperamentem: „nerwowa” (określenie autora) Teresa nie ma szans na szczęśliwe życie u boku chorowitego, słabego, flegmatycznego Kamila, za to błyskawicznie zakochuje się w sangwiniku Laurencie. Względy psychologiczne niemal nie pojawiają się w utworze: obok temperamentu drugą siłą motywującą Teresę jest pożądanie erotyczne. Taka konstrukcja postaci zapowiada późniejszy koncept "człowieka jako zwierzęcia" ("bête humaine"). Również psychiczna zapaść Teresy po dokonanej zbrodni nie jest związana z wyrzutami sumienia: bohaterkę przeraża metafizyczna obecność jej zamordowanego męża w jej życiu, a nie fakt, że przyczyniła się do jego śmierci (podobnie zresztą myśli sam morderca Laurent). Według słów samego Zoli dochodzi do „rozkładu” psychiki postaci jeszcze za życia (podobny motyw pojawi się później w "Zdobycz"y oraz "Bestii ludzkiej").
Recepcja.
Krytyka przyjęła powieść z ogromnym oburzeniem. Zola został oskarżony o szerzenie pornografii i łamanie powszechnie przyjętych zasad obyczajowych oraz estetycznych (drobiazgowy opis wyłowionego z wody ciała Kamila).

</doc>
<doc id="1571268" url="https://pl.wikipedia.org/wiki?curid=1571268" title="Gaye Advert">
Gaye Advert

Gaye Advert (praw. Gaye Black, ur. 29 sierpnia 1956, w Bideford, Devon) – brytyjska muzyk punk rockowa, która grała na gitarze basowej w zespole The Adverts, pod koniec lat siedemdziesiątych. Gaye Advert była jedną z pierwszych gwiazd muzyki związanej z ruchem punk.
Przypisy.
 

</doc>
<doc id="1571270" url="https://pl.wikipedia.org/wiki?curid=1571270" title="Wielka powódź w Paryżu (1910)">
Wielka powódź w Paryżu (1910)

Wielka powódź w Paryżu – miała miejsce w stolicy Francji (Paryżu) w okresie od 20 stycznia do 18 lutego 1910. W wyniku obfitych opadów w ciągu tego czasu woda z Sekwany wylała obficie i zalała centrum Paryża. Dworzec kolejowy Gare d'Orsay znalazł się pod wodą, fundamenty Luwru również zostały dotknięte falą powodziową. Na większości ulic w centrum miasta dopuszczono używanie łodzi, a na pozostałych ulicach służby miejskie rozstawiły kładki dla pieszych. Maksymalny poziom w wody w krytycznej fazie powodzi wynosił 8,62 metra.
W wyniku powodzi zniszczeniu uległo 20 000 domów, ponad 200 000 paryżan poniosło straty na skutek powodzi. Szkody wywołane powodzią zostały oficjalnie obliczone na ponad 400 milionów franków, co jest równowartością ponad 1,5 miliarda dolarów.

</doc>
<doc id="1571271" url="https://pl.wikipedia.org/wiki?curid=1571271" title="Remigiusz Napiórkowski">
Remigiusz Napiórkowski

Remigiusz Napiórkowski (ur. 5 grudnia 1936 w Łasiewitach koło Makowa Mazowieckiego) – polski prozaik, reportażysta, dramatopisarz.
Życiorys.
Absolwent Liceum Pedagogicznego w Pułtusku. W latach 1954-1959 pracował jako nauczyciel na Mazurach. Debiutował jako prozaik na łamach czasopisma "Warmia i Mazury" w 1958. W 1959 rozpoczął studia filozoficzne na Uniwersytecie Warszawskim, których nie ukończył. Równocześnie publikował reportaże i opowiadania na łamach "Współczesności" i innych pism literackich i miesięczników ilustrowanych. W 1962 otrzymał trzecią nagrodę w konkursie Wydawców (PIW, Iskry, Czytelnik, Wydawnictwo Literackie i Ministerstwo Kultury i Sztuki) za powieść "Biczownicy" (nie została wydana). Pierwsza książka, zbiór reportaży literackich, "Poszukiwanie sprawiedliwych" ukazała się w 1963 (wyd. Iskry). Pierwsza powieść "Nie będzie płakania" również ukazała się w 1963 (Iskry).
W następnych latach opublikował m.in. "Wołanie o deszcz" (Wydawnictwo Literackie, 1966), "Weselnicy" (MON, 1968). W 1969 wyruszył na Daleki Wschód. Owocem tej podróży była powieść "My z Hirosimy" i tom reportaży "W Hongkongu i dalej" (Książka i Wiedza, 1970 i 1972). W 1971 odbył dłuższą podróż po Europie Zachodniej. W dwa lata później opublikował tom opowiadań "Kuszenie św. Antoniego" (Książka i Wiedza, 1973).
W miesięczniku "Dialog" ukazały się następujące jego sztuki: "Susza" (nr 3, 1965), "Politycy" (nr 9, 1965), "Ślepcy" (nr 3, 1968).
W 1967 otrzymał I-wszą nagrodę za sztukę "Wyznawcy" w konkursie na debiut dramaturgiczny zorganizowanym przez teatr Ateneum w Warszawie.
W latach 1975-1976 przebywał w Japonii na rocznym stypendium Fundacji Japońskiej.
W 1975 opublikował powieść "Ostatnia wieczerza" (LSW), w 1976 powieść "Wyprawa po czarne runo" (MON).
W 1983 osiedlił się na stałe w Szwecji wraz z żoną i córką.
Posiada podwójne obywatelstwo: polskie i szwedzkie. Mieszka w Malmö.

</doc>
<doc id="1571278" url="https://pl.wikipedia.org/wiki?curid=1571278" title="Zbigniew Pasek">
Zbigniew Pasek

Zbigniew Pasek (ur. 23 lipca 1958 w Krakowie) – polski religioznawca i kulturoznawca, profesor nauk humanistycznych, profesor zwyczajny AGH.
Życiorys.
W 1982 ukończył studia polonistyczne na Uniwersytecie Jagiellońskim, a w 1985 studia religioznawcze na tej samej uczelni. W 1984 rozpoczął pracę w Instytucie Religioznawstwa UJ. Stopień naukowy doktora uzyskał w 1992, na podstawie rozprawy "Ruch zielonoświątkowy na ziemiach polskich w pierwszej połowie XX wieku. Związek Stanowczych Chrześcijan" (promotor – Jan Drabina). Habilitację w zakresie religioznawstwa uzyskał 1 grudnia 2005. 19 grudnia 2014 otrzymał tytuł naukowy profesora nauk humanistycznych.
Został nauczycielem akademickim na Uniwersytecie Jagiellońskim i Akademii Górniczo-Hutniczej. Od 2007 kieruje Pracownią Badań Współczesnych Form Duchowości na Wydziale Humanistycznym AGH. W latach 2008–2012 był dziekanem Wydziału Humanistycznego AGH. W 2015 został prodziekanem tego Wydziału. Objął stanowisko profesora zwyczajnego AGH.
W 2016 został wybrany na członka Centralnej Komisji do Spraw Stopni i Tytułów na kadencję 2017–2020.
Zainteresowania naukowe i działalność społeczna.
Zajmuje się badaniami nad nową duchowością i jej przejawami w Polsce. Definiuje duchowość jako dążenie człowieka do transgresji, własnego wewnętrznego rozwoju i realizacji wartości. Opisuje przejawy duchowości, które dokonują się nie tylko w kontekście religijnym ale przede wszystkim poza religią. Zwłaszcza sferę alternatywnych kulturowo rozwiązań, które coraz szerzej są obecne w życiu współczesnej Polski. 
Dokumentuje przejawy alternatywnych względem dominującej tradycji kulturowej postaw i zachowań. Interesuje się przede wszystkim językiem nowych ruchów religijnych (geneza, specyfika, cechy wyróżniające) oraz nurtem ewangelikalnego protestantyzmu.
Autor ekspertyz związanych z tematyką nowych ruchów religijnych i naruszeń swobód przekonaniowych w Polsce.
Publikacje.
Prace autorskie:
 
Redaktor prac zbiorowych:

</doc>
<doc id="1571280" url="https://pl.wikipedia.org/wiki?curid=1571280" title="Parafia Świętych Cyryla i Metodego we Wrocławiu">
Parafia Świętych Cyryla i Metodego we Wrocławiu

Parafia cywilno-wojskowa Świętych Cyryla i Metodego – parafia prawosławna we Wrocławiu, w dekanacie Wrocław diecezji wrocławsko-szczecińskiej.
Na terenie parafii funkcjonuje 1 cerkiew i 1 kaplica:
Historia.
Parafia została erygowana 12 września 1970 jako pierwsza w powojennej Polsce parafia prawosławna, w której językiem liturgicznym był wyłącznie polski. W późniejszym okresie zaczęto w niektórych nabożeństwach używać języków cerkiewnosłowiańskiego i greckiego.
W 2013 parafia liczyła około 50 rodzin.
W październiku 2018 r. parafia została przekształcona z cywilnej w cywilno-wojskową.

</doc>
<doc id="1571291" url="https://pl.wikipedia.org/wiki?curid=1571291" title="Amerykański chopper">
Amerykański chopper

Amerykański Chopper – serial dokumentalny nadawany w Polsce na kanale Discovery. Opowiada o losach firmy Orange County Choppers, której właścicielem jest Paul Teutul Sr. oraz jego syn Paul Teutul Jr. Swą popularność (szczególnie w Stanach Zjednoczonych) zawdzięcza kontrastowi w sposobie bycia, myślenia oraz wizji produkowanych przez OCC motocykli pomiędzy ojcem a synem, co prowadzi do wielu konfliktów, ale też zabawnych sytuacji.
W 2005 roku Discovery Channel sponsorował konkurs FANtasy Bike Contest.
Specjalnie dla Wielkiej Orkiestry Świątecznej Pomocy został stworzony motocykl. Skonstruowany przez PJD (Paul Junior Designs) pojazd przyleciał do Polski 24 grudnia 2011 roku, a jego prezentacja odbyła się 8 stycznia 2012 roku
Fabuła.
Paul Jr. jako główny projektant zazwyczaj pracuje nad kolejnym motocyklem. Pomagają mu Rick Petko, Nick Hansford, Christian Welter oraz Vincent DiMartino (nazywany przez kolegów Vinnie), który opuścił OCC w 2007, by założyć własną firmę V-Force. Prace nadzoruje Paul Sr. oraz czasami pomaga w budowie (co często prowadzi do zatargów z synem). Michael Teutul, drugi syn Paula Sr. wpływa pozytywnie na atmosferę w warsztacie, prowokując wiele komicznych sytuacji.
Serial ukazuje nie tylko pracę w warsztacie, kamera towarzyszy rodzinie Teutulów również podczas wszystkich ważniejszych wydarzeń rodzinnych takich jak wakacje czy urodziny.
Zakończenie emisji.
10 lutego 2011 stacja TLC podjęła decyzję o zdjęciu serialu ze swojej anteny, również Discovery stwierdziło, że nie będzie dalej nadawać kłótni ojca z synem, a prawdziwym powodem zakończenia emisji programu była rozprawa sądowa o prawa do pieniędzy zarobionych na tymże programie w ciągu 7 lat oraz kłopoty finansowe Paula Teutla Seniora, któremu na zakład wszedł komornik, gdyż ten jest winien skarbowi państwa 110 500 dolarów amerykańskich za zaciągnięty kredyt na budynek firmy, gdzie obecnie mieści się Orange County Choppers.

</doc>
<doc id="1571296" url="https://pl.wikipedia.org/wiki?curid=1571296" title="Anthony Joseph Drexel Biddle">
Anthony Joseph Drexel Biddle

Anthony Joseph Drexel Biddle (ur. 17 grudnia 1897 w Filadelfii, zm. 13 listopada 1961 w Waszyngtonie) – amerykański polityk i dyplomata, ambasador Stanów Zjednoczonych w Polsce w latach 1937-1943.
Życiorys.
Biddle był synem multimilionera Anthony’ego Josepha Drexela Biddle’a I i Cordelii Rundell Bradley. Urodził się w Filadelfii w amerykańskim stanie Pensylwania.
Podczas I wojny światowej był żołnierzem Korpusu Piechoty Morskiej Stanów Zjednoczonych. W 1915 poślubił dziedziczkę fortuny tytoniowej Mary Lillian Duke Biddle, z którą rozwiódł się w 1931. Z nieudanego małżeństwa Biddle miał troje dzieci: Mary Duke Biddle Trent Semans, Margaret Biddle oraz Nicholasa Duke’a Biddle’a. Najmłodszy syn Nicolas nazywał się najpierw Anthony Joseph Drexel Biddle III. Po rozwodzie jego imię zmieniła na Nicolas matka.
Drugą żoną została w 1931 Margaret Thompson Schulze, córka magnata górniczego Williama Boyce’a Thompsona. Z drugiego małżeństwa Biddle miał syna Anthony’ego Josepha Drexela Biddle’a III, który umarł przy porodzie. Jego przyrodnim rodzeństwem były dzieci Margaret z jej pierwszego małżeństwa: Margaret Boyce Schulze and Theodore Schulze Jr.
Trzeci raz Biddle wstąpił w związek małżeński w 1946. Jego nową wybranką była Margaret Atkinson Loughborough, była żona Williama Ellery’ego Loughborougha.
Biddle pełnił funkcję wysłannika Stanów Zjednoczonych Ameryki (ang. U.S. Minister) w Norwegii (1935-1937 oraz 1941-1942), Holandii (1941-1942), Jugosławii (1941), Czechosłowacji (1941-1943) oraz Grecji (1941-1942). Był również ambasadorem w Polsce (1937-1943), Belgii (1941-1943), Holandii (1942-1943), Norwegii (1942-1943), Jugosławii (1942), Grecji (1942-1943), Czechosłowacji (1943) i w Hiszpanii (1961). W czasie II wojny światowej wraz z rządem polskim opuścił teren okupowanej Rzeczypospolitej, udając się do Francji, gdzie przebywał od 1939 do 1940, a następnie do Anglii, gdzie przybył 14 marca 1941. Londyn opuścił 1 grudnia 1943 – oficjalny koniec służby jako ambasadora Stanów Zjednoczonych w Polsce.
W roku 1960 George Frazier uznał Biddle’a najlepiej ubranym mężczyzną w Ameryce.
Biddle zmarł na atak serca w Walter Reed Army Medical Center w Waszyngtonie. Został pochowany na Narodowym Cmentarzu w Arlington. Upamiętniające Biddle’a cenotafium znajduje się na Woodlands Cemetery w Filadelfii.

</doc>
<doc id="1571301" url="https://pl.wikipedia.org/wiki?curid=1571301" title="Aleksander Miecznikowski">
Aleksander Miecznikowski

Aleksander Miecznikowski (ur. 1837 w Paluchu koło Warszawy, zm. 1873) – polski inżynier, budowniczy dróg w Peru, współpracownik Ernesta Malinowskiego przy budowie Centralnej Kolei Transandyjskiej.
Początkowo uczył się w Warszawie, ale studia ukończył w Liège, gdzie studiował w latach 1856-1859. Autor licznych publikacji m.in. "Przewodnik dla kowali" (Warszawa, 1862), pierwszego polskiego podręcznika odlewnictwa "Przewodnik dla giserów" (Warszawa, 1864) i inne. 
W 1872 roku przybył do Peru, gdzie zbudował pierwszą bitą drogę w Peru na trasie od portu Callao do stolicy w Limie. Zmarł w 1873 z uwagi na miejscowy klimat, a uroczysty pogrzeb w Limie odbył się na koszt państwa.

</doc>
<doc id="1571302" url="https://pl.wikipedia.org/wiki?curid=1571302" title="Gęstość sieci rzecznej">
Gęstość sieci rzecznej

Gęstość sieci rzecznej – miara wielkości drenażu powierzchniowego, zależna od liczby i długości cieków na danym obszarze, której wskaźnikami mogą być:

</doc>
<doc id="1571305" url="https://pl.wikipedia.org/wiki?curid=1571305" title="Auguste Vaillant">
Auguste Vaillant

Auguste Vaillant (ur. w 1861 w Mézières, zm. 5 lutego 1894 w Paryżu) – francuski anarchista, dokonał zamachu bombowego we francuskim Zgromadzeniu Narodowym w grudniu 1893. 
Życiorys.
Urodził się w bardzo biednej rodzinie. W wieku 12 lat został sierotą. Jako nastolatek zaczął interesować się radykalną filozofią i znalazł się w jednym z paryskich nielegalnych stowarzyszeń anarchistycznych, "Niezależni z Montmartre'u". W tym czasie był już kilkakrotnie karany za kradzież jedzenia lub jazdę pociągami bez biletu. Utrzymywał się z różnych niskopłatnych prac fizycznych. W latach 80., mając już żonę i kilkuletnią córeczkę Sydonię, wyjechał za chlebem do Argentyny, gdzie trzy lata pracował w prowincji Chaco. Niezadowolony ze swojego położenia ekonomicznego, zdecydował się jednak na powrót. 
W Paryżu Vaillant na nowo nawiązał kontakt ze środowiskami anarchistycznymi, które w tym okresie opowiadały się zdecydowanie za taktyką zamachową. Zainspirowany m.in. przez Ravachola, Vaillant doszedł do wniosku, że winnymi fatalnej sytuacji najuboższych paryżan są przede wszystkim nieczuli na ich los i skorumpowani politycy parlamentarni oraz burżuazja. 
Zamach 9 grudnia 1893.
Bezpośrednią motywacją do działania stała się dla Vaillanta egzekucja Ravachola, straconego za dokonanie czterech ataków bombowych, oraz zapowiedzi dalszych represji wobec anarchistów. 9 grudnia 1893 Vaillant udał się do gmachu parlamentu francuskiego i około godziny szesnastej, w czasie sesji popołudniowej, rzucił na salę obrad bombę z jednej z trybun przeznaczonych dla publiczności. Wybuch zranił około pięćdziesięciu osób, nikogo nie zabijając. Wśród poszkodowanych był sam zamachowiec, który, ze zmasakrowaną twarzą, został ujęty na miejscu zdarzenia. Aresztowania objęły dalszych 20 anarchistów. 
Vaillant przyznał się do winy, zapewniał jednak, że chciał zranić jak najwięcej osób, nie zabijając nikogo konkretnego. Przewidywał wyrok śmierci, podkreślał, że jego intencją było wyrażenie protestu przeciwko nierównościom społecznym i braku aktywnych działań rządu w kierunku ich zniwelowania. Vaillant został skazany na śmierć i stracony mimo interwencji ks. Lemire'a, jednego z poszkodowanych w zamachu, oraz prośby żony i córki Vaillanta skierowanej do prezydenta Sadi Carnota. 
Przed śmiercią Vaillant zapowiadał rychły odwet, co zresztą sprawdziło się. W ramach odwetu za stracenie Vaillanta i innych anarchistów Émile Henry rzucił bombę w restauracji Terminus w Paryżu, zaś Santo Caserio 24 czerwca 1894 zasztyletował prezydenta Sadi Carnota. F. Xan-Neuf i Ch. Spencer napisali na cześć Vaillanta piosenkę "Skarga Vaillanta".
Vaillant zainspirował Emila Zolę do stworzenia postaci Salvata, bohatera powieści "Paryż". Do jego osoby nawiązał w powieści "Dzwony Bazylei" również Louis Aragon, którzy na łamach utworu wyraził swój pogląd, że policja francuska dobrze wiedziała o zamiarach Vaillanta, lecz im nie zapobiegła, by zyskać pretekst dla prześladowań całej lewicy. 

</doc>
<doc id="1571307" url="https://pl.wikipedia.org/wiki?curid=1571307" title="Fantoft stavkirke">
Fantoft stavkirke

Fantoft stavkirke – kościół klepkowy znajdujący się w Bergen (dzielnica Fana), w Norwegii. Obecna budowla jest rekonstrukcją dawnego kościoła, spalonego w 1992 roku.
Pierwotny kościół powstał około 1150 roku, w wiosce obok Sognefjordu. W XIX wieku, podobnie jak w wielu innych przypadkach, mieszkańcy postanowili go rozebrać, aby wybudować nową, większą świątynię. Stary kościół sprzedano i rozebrano – w 1879 roku kupił go konsul z Bergen Fredrik Georg Gade i kazał go przetransportować na obecne miejsce. Po złożeniu kościoła w 1883 roku zmieniono nieco jego wygląd, głównie dach – dodano nowe elementy, m.in. zdobienia kalenic w kształcie głów smoków. W 1916 roku właścicielem został Jacob Kjone, miłośnik architektury drewnianej.
6 czerwca 1992 roku kościół doszczętnie spłonął – początkowo sądzono, że od uderzenia pioruna lub zwarcia w instalacji elektrycznej. O podpalenie go, jak i kilku innych kościołów oskarżono Varga Vikernesa, muzyka blackmetalowego projektu Burzum, jednakże został uznanym za niewinnego. Fotografia spalonego kościoła znalazła się na okładce płyty Aske, wiele osób uważa, że Vikernes osobiście zrobił to zdjęcie.
Kościół odbudowano (korzystając ze starych rysunków oraz zdjęć) w formie sprzed pożaru i otworzono ponownie w 1997 roku. W większości wykorzystano identyczne materiały budowlane, podobnie jak techniki budowlane. Jedyną częścią oryginalnego wyposażenia jest metalowy krzyż, który znaleziono w popiele.

</doc>
<doc id="1571308" url="https://pl.wikipedia.org/wiki?curid=1571308" title="Lista odcinków serialu Morderstwa w Midsomer">
Lista odcinków serialu Morderstwa w Midsomer

Poniżej znajduje się lista wszystkich odcinków brytyjskiego serialu kryminalnego Morderstwa w Midsomer.

</doc>
<doc id="1571311" url="https://pl.wikipedia.org/wiki?curid=1571311" title="Video 8">
Video 8



</doc>
<doc id="1571312" url="https://pl.wikipedia.org/wiki?curid=1571312" title="Radio Obywatelskie">
Radio Obywatelskie

Radio Obywatelskie Poznań – pierwsze "talk radio" w Polsce.
Istniało w latach 1992–1998. Program emitowało w Poznaniu i okolicach na częstotliwości 70,34 MHz, a po uzyskaniu koncesji na 93,5 FM.
Historia.
Radio Obywatelskie Poznań powstało pod koniec 1992 roku. Założycielami stacji byli Robert D. Gamble oraz Fundacja Obywatelska. W dniu 17 stycznia 1995 roku Fundacja Obywatelska uzyskała koncesję na nadawanie programu radiowego. Radio Obywatelskie nadawało do jesieni 1998 roku. Po wycofaniu się Roberta D. Gamble’a ze sponsoringu, Fundacja Obywatelska przekształciła Radio Obywatelskie w Radio 93,5 Klasyka FM, nadające muzykę poważną i filmową. 
Założenia programowe.
Według współczesnych kryteriów rozgłośnia nie miała ściśle określonej docelowej grupy słuchaczy. Na antenie pojawiały się zarówno audycje dla dzieci, jak i formy przeznaczone dla słuchaczy przyzwyczajonych do audycji publicznych rozgłośni. Radio Obywatelskie nadawało spokojną muzykę, choć pojawiały się także audycje autorskie prezentujące np. muzykę country, piosenkę aktorską, piosenkę francuską, muzykę poważną, filmową itd. Radio Obywatelskie spełniało funkcje radia społecznego. Dużo czasu w programie zajmowały prowadzone "na żywo" rozmowy ze słuchaczami. Linerem radia było: „Radio Obywatelskie – Radio, które słucha ciebie”. W pierwszym okresie działalności radio nie nadawało reklam.
Struktura własnościowa i kierownictwo stacji.
Właścicielem stacji była Fundacja Obywatelska założona w 1989 r. przez Lecha Wałęsę. Zgodnie z umową zawartą pomiędzy Fundacją Obywatelską a sponsorem radia Robertem D. Gamble, Radiem Obywatelskim zarządzał w latach 1993 – 1998 dyrektor generalny Fundacji Obywatelskiej Jan Bebrysz. Natomiast sprawami programowymi oraz programową współpracą z Robertem D. Gamble zajmowali się kolejni redaktorzy naczelni zatrudnieni przez Fundacje Obywatelską, czyli: Julian Zydorek i Juliusz Kubel, Bożena Plota oraz Zbigniew Grochal.
Zaprzestanie emisji.
Radio Obywatelskie nie przetrwało próby czasu. Ze względu na rolę, jaką pełnił w nim Robert D. Gamble radio było przedsięwzięciem autorskim i niepowtarzalnym. Dlatego też z chwilą podjęcia decyzji przez głównego sponsora o zaprzestaniu sponsorowania radia, siłą rzeczy Radio Obywatelskie zakończyło swoją działalność. W efekcie tej decyzji pod koniec września 1998 roku Fundacja Obywatelska rozpoczęła przygotowania do emisji nowego programu radiowego pod nazwą Radio 93,5 Klasyka FM. 
Ciekawostki.
W początkowym okresie działalności dżinglem stacji był utwór skomponowany przez Aarona Coplanda, pt. Appalachian Spring (sekcja 7).
Robert Gamble opracował pięć zasad, które były kilkakrotnie w ciągu audycji przypominane:
Znany z dużego poczucia humoru Gamble nagrał trzy wersje zasad, nazywając je najkrótszą, pokorną i arogancką. Wersje różniły się tylko intonacją głosu czytającego.

</doc>
<doc id="1571314" url="https://pl.wikipedia.org/wiki?curid=1571314" title="Terapia szokowa (gospodarka)">
Terapia szokowa (gospodarka)

Terapia szokowa (ang. "shock therapy") – skrótowe określenie podsumowujące pogląd, zgodnie z którym reformy gospodarcze powinny być wprowadzane w możliwie szybki sposób.
Poglądy zwolenników teorii szokowej są przeciwstawiane opiniom zwolenników podejścia gradualistycznego, którzy uważają, że najważniejsze reformy gospodarcze należy przeprowadzać stopniowo. Do zderzenia tych dwóch poglądów w praktyce polityki gospodarczej dochodzi w krajach wdrażających programy liberalizacji gospodarki lub transformacji systemowej. Zwolennicy teorii szokowej odwołują się do argumentu, że gwałtowne wprowadzenie zmian w gospodarce pozwala na wyodrębnienie dużej grupy beneficjentów reform, więc odejście od zmian okazuje się politycznie niemożliwe. Stopniowe wprowadzanie zmian może zaowocować powstaniem silnej opozycji wobec reform. Dzieje się tak ponieważ ich koszty ujawniają się na ogół wcześniej niż płynące z nich korzyści.
Przykładami terapii szokowej w Europie Środkowej i Wschodniej są Plan Balcerowicza i Reforma Gajdara.
Po raz pierwszy terapię szokową zastosowano w Chile po zamachu stanu generała Augusto Pinocheta w 1973 roku, co określano później jako chilijski cud.

</doc>
<doc id="1571316" url="https://pl.wikipedia.org/wiki?curid=1571316" title="Wadym Sosnychin">
Wadym Sosnychin

Wadym Ołeksandrowycz Sosnychin (ukr. Вадим Олександрович Соснихін, ros. Вадим Александрович Соснихин, "Wadim Aleksandrowicz Sosnichin"; ur. 2 sierpnia 1942 w Kijowie, ZSRR, zm. 30 września 2003 w Kijowie, Ukraina) – ukraiński piłkarz, grający na pozycji centralnego obrońcy, były reprezentant Związku Radzieckiego, trener piłkarski.
Kariera piłkarska.
Kariera klubowa.
Wychowanek Szkoły Piłkarskiej Nr 1 (od 1957) oraz Dynama Kijów (od 1959). Pierwszy trener Mychajło Korsunski. W 1960 zadebiutował w zespole rezerwowym. Od 1962 przez 12 lat był podstawą obrony Dynama, z którym odnosił największe sukcesy: Mistrzostwo ZSRR w 1966, 1967, 1968 i 1971 oraz puchar krajowy w 1964 i 1966. W 1973 w wieku 31 lat zakończył karierę piłkarską.
Kariera reprezentacyjna.
16 października 1966 zadebiutował w radzieckiej reprezentacji w spotkaniu eliminacyjnym do Mistrzostw Świata z Turcją przegranym 0:2. W sumie rozegrał 4 mecze. W 1971 wystąpił też w olimpijskiej reprezentacji ZSRR.
Kariera trenerska.
Po zakończeniu kariery zawodniczej w latach 1974-1991 był trenerem dzieci i juniorów w szkole piłkarskiej Dynama Kijów. W 2003 zmarł w wieku 61 lat.

</doc>
<doc id="1571318" url="https://pl.wikipedia.org/wiki?curid=1571318" title="Aleksy Siemieniuk">
Aleksy Siemieniuk

Aleksy Siemieniuk (ur. 1 grudnia 1939 w Teremiskach) – polski prawnik, przedsiębiorca, poseł na Sejm X kadencji.
Życiorys.
Ukończył w 1970 studia na Wydziale Prawa i Administracji Uniwersytetu Warszawskiego, uzyskał następnie uprawnienia radcy prawnego. Od 1961 zawodowo związany ze spółdzielczością. Pracował początkowo jako kierownik w Okręgowej Spółdzielni Mleczarskiej w Hajnówce. Obejmował następnie stanowisko wiceprezesa i (w 1972) prezesa Gminnej Spółdzielni „Samopomoc Chłopska” w Białowieży. W 1997 został prezesem zarządu prywatnej spółki z o.o.
Od 1972 należał do Zjednoczonego Stronnictwa Ludowego, był prezesem Gminnego Komitetu w Białowieży. W latach 1978–1988 zasiadał w białowieskiej Gminnej Radzie Narodowej, pełniąc przez część kadencji funkcję jej przewodniczącego. W drugiej połowie lat 80. wchodził w skład działającej przy Sejmie PRL Rady Społeczno-Gospodarczej. Od 1989 do 1991 sprawował mandat posła na Sejm kontraktowy z ramienia ZSL, Polskiego Stronnictwa Ludowego „Odrodzenie” i Polskiego Stronnictwa Ludowego.
W wyborach samorządowych w 2006 bez powodzenia kandydował do rady powiatu hajnowskiego z ramienia lokalnego komitetu.
Pełni funkcję prezesa koła łowieckiego w Białowieży, działa również w organizacjach samorządu gospodarczego. Odznaczony m.in. Złotym Krzyżem Zasługi (1985).

</doc>
<doc id="1571319" url="https://pl.wikipedia.org/wiki?curid=1571319" title="Étienne Capoue">
Étienne Capoue

Étienne Capoue (ur. 11 lipca 1988 w Niort) – francuski piłkarz grający na pozycji defensywnego pomocnika w Villareal CF.
Kariera klubowa.
Capoue urodził się w mieście Niort, a karierę piłkarską rozpoczął w Angers. Wychował się w tamtejszym klubie Angers SCO, a w 2005 roku przeszedł do Toulouse FC. Po grze w juniorach został w 2006 roku członkiem kadry pierwszego zespołu, jednak w sezonie 2006/2007 nie zadebiutował w Ligue 1. Swoje pierwsze spotkanie w lidze Francji zaliczył 8 grudnia 2007 w wygranym 1:0 domowym meczu z Lille OSC. W sezonie 2007/2008 rozegrał 5 spotkań, ale już od początku sezonu 2008/2009 jest podstawowym zawodnikiem Toulouse. 18 października 2008 zdobył pierwszą bramkę w Ligue 1 w przegranym 1:2 wyjazdowym meczu z Girondins Bordeaux.
Kariera reprezentacyjna.
W 2008 roku Capoue zadebiutował w reprezentacji Francji U-21. Ma za sobą także występy w kadrze U-18 i U-19. 15 sierpnia 2012 roku zadebiutował w seniorskiej reprezentacji Francji. Miało to miejsce w Hawrze, w spotkaniu przeciwko Urugwajowi. W drugim występie - w spotkaniu przeciwko Białorusi - zdobył swojego pierwszego gola dla francuskiej kadry.
Życie prywatne.
Étienne jest bratem Auréliena Capoue, grającego obecnie w US Boulogne.

</doc>
<doc id="1571321" url="https://pl.wikipedia.org/wiki?curid=1571321" title="Etienne Capoue">
Etienne Capoue



</doc>
<doc id="1571326" url="https://pl.wikipedia.org/wiki?curid=1571326" title="Mikrokosmos">
Mikrokosmos



</doc>
<doc id="1571329" url="https://pl.wikipedia.org/wiki?curid=1571329" title="Raniero da Pavia">
Raniero da Pavia

Raniero da Pavia (zm. 1183) – włoski kardynał.
O jego życiu przed nominacją wiadomo tylko tyle, że pochodził z Pawii i uzyskał tytuł "magistra" na którymś z uniwersytetów. W 1175 papież Aleksander III mianował go kardynałem diakonem San Giorgio in Velabro. Uczestniczył w papieskiej elekcji 1181. W grudniu 1182 został promowany do rangi prezbitera Santi Giovanni e Paolo. Podpisywał bulle papieskie między 25 maja 1175 a 16 maja 1183, jego następca został mianowany w marcu 1185.

</doc>
<doc id="1571330" url="https://pl.wikipedia.org/wiki?curid=1571330" title="Young Dro">
Young Dro

Young Dro, właściwie D'Juan Hart (ur. 15 stycznia 1979 w Atlancie w stanie Georgia) – amerykański raper.
W 2000 roku jako Dro, podpisał kontrakt z Tight IV Life Records i rok później wydał swój pierwszy album "I Got That Dro". W 2006 roku podpisał kontrakt z wytwórnią Grand Hustle i przyjął pseudonim Young Dro.
Współpracował z takimi artystami jak T.I., Big Kuntry King, B.G., Young Jeezy, Gorilla Zoe, Yung L.A., Jazze Pha, Rashad, Slim Thug, Xtaci, Kia Shine, Maino, B.o.B, Yung Joc, Jim Jones czy Fantasia Barrino.

</doc>
<doc id="1571336" url="https://pl.wikipedia.org/wiki?curid=1571336" title="Jan Antoni Bajewski">
Jan Antoni Bajewski



</doc>
<doc id="1571339" url="https://pl.wikipedia.org/wiki?curid=1571339" title="Łeonid Ostrowski">
Łeonid Ostrowski

Łeonid Alfonsowycz Ostrowski (łot. Leonīds Ostrovskis, ukr. Леонід Альфонсович Островський, ros. Леонид Альфонсович Островский, "Leonid Alfonsowicz Ostrowski"; ur. 17 stycznia 1936 w Rydze, Łotwa, zm. 17 kwietnia 2001 w Kijowie, Ukraina) – ukraiński piłkarz pochodzenia łotewskiego, grający na pozycji obrońcy, reprezentant Związku Radzieckiego, trener piłkarski.
Kariera piłkarska.
Kariera klubowa.
Wychowanek szkoły piłkarskiej VEF Ryga (od 1948), a potem Daugava Ryga (od 1950). W 1955 zadebiutował w podstawowym składzie Daugava Ryga. W następnym 1956 przeszedł do Torpeda Moskwa, z którym zdobył mistrzostwo ZSRR w 1960 oraz puchar krajowy w 1960. W latach 1963–1968 występował w Dynamie Kijów, z którym odnosił największe sukcesy: Mistrzostwo ZSRR w 1966, 1967 i 1968 oraz puchar krajowy w 1964 i 1966. W 1970 w wieku 34 lat ukończył karierę piłkarską w klubie Maszuk Piatigorsk, w którym łączył funkcje piłkarza i trenera.
Kariera reprezentacyjna.
18 listopada 1961 zadebiutował w radzieckiej reprezentacji w spotkaniu towarzyskim z Argentyną, przegranym 1:2. Jeszcze osiem razy był powoływany do reprezentacji. Jest jedynym łotewskim piłkarzem, który występował w reprezentacji ZSRR. Uczestnik trzech turniejów finałowych mistrzostw świata: 1958, 1962, 1966.
Kariera trenerska.
Po zakończeniu kariery zawodniczej w 1968, 1971, 1972–1974, 1994–? był trenerem w szkole piłkarskiej Dynama Kijów. W 1971 prowadził drugoligowy klub Dnipro Czerkasy. W latach 1975–1976 trenował gruziński klub Skuri Calendżicha. W 2001 zmarł w wieku 65 lat.

</doc>
<doc id="1571344" url="https://pl.wikipedia.org/wiki?curid=1571344" title="Ewolucja zbieżna">
Ewolucja zbieżna



</doc>
<doc id="1571345" url="https://pl.wikipedia.org/wiki?curid=1571345" title="Terytorium państwa">
Terytorium państwa



</doc>
<doc id="1571346" url="https://pl.wikipedia.org/wiki?curid=1571346" title="Konwergencja (biologia)">
Konwergencja (biologia)

Konwergencja ( „zbierać się, upodabniać się”) – w biologii proces powstawania morfologicznie i funkcjonalnie podobnych cech (czyli analogicznych) w grupach organizmów odlegle spokrewnionych (niezależnie w różnych liniach ewolucyjnych), z odrębnymi dla tych grup cechami pierwotnymi, w odpowiedzi na podobne lub takie same wymagania środowiskowe, np. podobny typ pokarmu, wymagania lokomocyjne. Źródłem konwergencji jest występowanie tych samych czynników doboru naturalnego wpływających na proces ewolucji różnych populacji. Przykładem mogą być ryby i walenie, które żyjąc w środowisku wodnym rozwinęły podobnie opływowe kształty ciała, napędową płetwę ogonową i sterujące płetwy przednie. Dobrym przykładem jest też zewnętrzne podobieństwo rekinów, ichtiozaurów i delfinów lub jaszczurek i płazów ogoniastych. Innego przykładu dostarcza porównanie skrzydeł niespokrewnionych ewolucyjnie organizmów jak np. ptaków i owadów. Nierzadko mówi się też o narządach analogicznych, które u różnych organizmów pełnią podobne funkcje.

</doc>
<doc id="1571347" url="https://pl.wikipedia.org/wiki?curid=1571347" title="Terytorium Polski">
Terytorium Polski



</doc>
<doc id="1571350" url="https://pl.wikipedia.org/wiki?curid=1571350" title="Terytorium Rzeczypospolitej Polskiej">
Terytorium Rzeczypospolitej Polskiej



</doc>
<doc id="1571351" url="https://pl.wikipedia.org/wiki?curid=1571351" title="Terytorium RP">
Terytorium RP



</doc>
<doc id="1571352" url="https://pl.wikipedia.org/wiki?curid=1571352" title="Teren Polski">
Teren Polski



</doc>
<doc id="1571353" url="https://pl.wikipedia.org/wiki?curid=1571353" title="Obszar Polski">
Obszar Polski



</doc>
<doc id="1571355" url="https://pl.wikipedia.org/wiki?curid=1571355" title="Radio Egida">
Radio Egida

Studenckie Studio Radiowe „Egida” – działająca od 1969 roku studencka stacja radiowa Uniwersytetu Śląskiego, mająca swoją siedzibę w Katowicach, na terenie osiedla akademickiego w jednostki pomocniczej Ligota-Panewniki.
Radio nadaje swoje audycje w ciągu całego roku, z wyjątkiem lipca i sierpnia, przez cały tydzień w godzinach porannych, popołudniowych i nocnych.
Historia.
Studenckie Studio Radiowe Egida powstało 21 listopada 1969 roku. Od początku swojego istnienia ma ono swoją siedzibę w Domu Studenta nr 1 przy ul. Studenckiej 15 na osiedlu akademickim w Katowicach-Ligocie. Od początku istnienia do końca lat 90. XX wieku rozgłośni można było słuchać jedynie w akademikach Uniwersytetu Śląskiego w Katowicach-Ligocie za pomocą specjalnych głośników radiowęzłowych zamontowanych w pokojach. W późniejszym okresie główny nacisk kładziono na działalność internetową. W październiku 2015 roku Studenckie Radio Egida nadawało w eterze na terenie Katowic na 96,9 FM.
W latach 70. i 80. Radio Egida było wielokrotnie nagradzane na przeglądach reportaży.
Znane osobistości.
W Egidzie karierę dziennikarską zaczynali m.in. Tomasz Stankiewicz (Radio Eska), Aleksander Roj (TVP Sport), Sara Kalisz (TVP Sport), Kamil Durczok, Henryk Grzonka (pełniący również funkcję redaktora naczelnego) czy Marek Czyż. Także raper Bob One był członkiem tej rozgłośni w czasie studiów. Najdłużej pełniącym funkcję redaktora naczelnego (11 lat) był Maciej Rzońca (1989–2000).

</doc>
<doc id="1571358" url="https://pl.wikipedia.org/wiki?curid=1571358" title="Zespół śpiewaczy „Zakukała kukułecka”">
Zespół śpiewaczy „Zakukała kukułecka”

Zespół śpiewaczy „Zakukała kukułecka” z Gałek Rusinowskich powiat Przysucha wykonuje pieśni ludowe, zanikające zwyczaje i obrzędy oraz tradycyjne tańce ludowe regionu radomskiego okolic Przysuchy.
Zespół powstał w 1977 r. w trakcie spotkań Koła Gospodyń Wiejskich, a pierwszym celem, jakim wytyczył była zbiórka pieniędzy na wybudowanie nowej szkoły. Przygotowywano w tym celu szereg występów słowno-muzycznych i organizowano zabawy dla młodzieży. Założycielką zespołu i pomysłodawczynią jego nazwy jest Józefa Siwiec. Kierownikiem zespołu była Franciszka Siwiec. Już debiutancki występ na Wojewódzkim Przeglądzie Folkloru województwa radomskiego, podczas „Dni Kolbergowskich” w Przysusze, w 1983 roku przyniósł zespołowi sukces – I nagrodę i zapewniony udział w Ogólnopolskim Festiwalu Kapel i Śpiewaków Ludowych w Kazimierzu nad Wisłą. Pierwszy występ na festiwalu był udany, zespół otrzymał III nagrodę. Pod koniec lat osiemdziesiątych nastąpił rozłam, w którego wyniku powstały dwa zespoły: ”Zakukała kukułecka” z kierownikiem Józefą Siwiec i „Jaskółki” pracujące pod kierunkiem Marii Walasik.
„Zakukała Kukułecka” jest laureatem wielu festiwali i konkursów o zasięgu lokalnym jak i ogólnopolskim. Jest również wielokrotnym uczestnikiem dożynek powiatowych i wojewódzkich oraz festynów organizowanych w Muzeum Wsi Radomskiej. Ich repertuar wykorzystuje m.in. Polskie Radio. W 2006 roku podczas Taboru Domu Tańca w Gałkach Rusinowskich członkinie zespołu przekazywały starodawny repertuar pieśniowy uczestnikom warsztatów i koncertów. Wtedy zespół śpiewaczy współpracował z Kapelą Józefa Zarasia z Nieznamierowic i Kapelą Jana Gacy z Przystałowic Małych.
W 2012 roku powstał zespół „Gołcunecki”, kierownikiem zespołu jest Maria Siwiec. Z repertuarem pieśni ze wsi Gałki wydała płytę solową, która uzyskała Fonogram Źródeł 2016.
W 2013 r. śpiewaczki wystąpiły w Studiu Polskiego Radia im. Witolda Lutosławskiego na koncercie kolędowym Dwójki, a na Festiwalu Nowa Tradycja w 2011 roku na koncercie "Muzyka Źródeł – nasi mistrzowie" oraz na Nowej Tradycji w 2017 r. Współpracują z Polskim Radiem Program 2, Domem Tańca, Fundacją Muzyka Odnaleziona, Festiwalem Wszystkie Mazurki Świata.

</doc>
<doc id="1571362" url="https://pl.wikipedia.org/wiki?curid=1571362" title="Zadanie Napoleona">
Zadanie Napoleona



</doc>
<doc id="1571363" url="https://pl.wikipedia.org/wiki?curid=1571363" title="Delphi Prism">
Delphi Prism

Delphi Prism – język programowania, który wywodzi się z języków Oxygene oraz Delphi.NET. Umożliwia tworzenie programów pod platformy .NET, Mac i Linux (obsługa Mono). Niemalże cała składnia Delphi Prism pochodzi z języka Oxygene. Z języka Delphi.NET zostały zaimplementowane najsilniejsze technologie, takie jak DBX4 i DataSnap oraz kilka innych, których nie ma w Oxygene.
Szerzej o języku Delphi Prism.
Kompilator Delphi Prism generuje kod wynikowy zgodny z kompilatorem CLS, dzięki czemu programiści mają pełny dostęp do wszystkich językowych i wykonawczych funkcji .NET 3.5
Środowisko programistyczne.
Delphi Prism przeznaczone jest dla środowiska programistycznego Microsoft Visual Studio 2008. Istnieją dwie wersje pakietu: bez środowiska, przeznaczona jako dodatek do istniejącej instalacji Visual Studio oraz samodzielna, zawierająca to środowisko jednak okrojone z kompilatorów Microsoftu (C++, C#, Visual Basic).

</doc>
<doc id="1571364" url="https://pl.wikipedia.org/wiki?curid=1571364" title="Joanna Walich">
Joanna Walich

Joanna Walich z d. Jarkowska (ur. 27 października 1981 w Poznaniu) – polska koszykarka grająca na pozycji silnej skrzydłowej, reprezentantka Polski.
Kariera sportowa.
Jest wychowanką Unii Swarzędz. Była m.in. mistrzynią Polski szkół podstawowych. W sezonie 1998/1999 debiutowała w II lidze w barwach GTK Gdynia. W latach 2000-2004 występowała w II-ligowej Unii Swarzędz (w sezonie 2003/2004 nie grała z powodu kontuzji), w latach 2004-2009 była zawodniczką AZS Poznań, w sezonie 2009/2010 w Tęczy Leszno, w latach 2010-2012 w CCC Polkowice. Z polkowickim klubem zdobyła dwukrotnie wicemistrzostwo Polski.
W sezonie 2012/2013 występowała w zespole beniaminka hiszpańskiej ekstraklasy - Toyota Recreativo Conquero, jej zespół zajął w rozgrywkach ostatnie miejsce. W 2013 powróciła do Polski i została zawodniczką Energi Toruń. W październiku 2014 urodziła córkę.
Była najlepszym strzelcem ekstraklasy w sezonie 2007/2008 ze średnią 16,9 pkt na mecz, w tym samym sezonie wystąpiła także w meczu gwiazd ligi.
Z reprezentacją Polski seniorek wystąpiła na mistrzostwach Europy w 2009 (11 miejsce).
Koszykarką Unii Swarzędz i AZS Poznań była także jej siostra Katarzyna Jarkowska.

</doc>
<doc id="1571365" url="https://pl.wikipedia.org/wiki?curid=1571365" title="William Cavendish (5. książę Devonshire)">
William Cavendish (5. książę Devonshire)

William Cavendish (ur. 14 grudnia 1748, zm. 29 lipca 1811) – Wielki Skarbnik Irlandii, syn Williama Cavendisha, 4. księcia Devonshire, i Charlotte Boyle.
6 czerwca 1774 roku poślubił Georgianę Spencer (1757–1806). Małżeństwo nie było udane, ale para doczekała się dwóch córek i upragnionego syna:
Oboje małżonkowie utrzymywali stosunki pozamałżeńskie. Kochanką Williama była m.in. lady Elizabeth Foster, z którą miał córkę i syna:

</doc>
<doc id="1571366" url="https://pl.wikipedia.org/wiki?curid=1571366" title="Okeisha Howard">
Okeisha Howard

Okeisha Howard (ur. 25 grudnia 1981) – amerykańska koszykarka, reprezentująca w sezonie 2008/2009 barwy AZSu Poznań, rok wcześniej występowała w innym poznańskim klubie MUKSie, gra na pozycji rozgrywającej i mierzy 165 centymetrów. Przed przyjściem do Poznania grała w klubach w Holandii, Szwecji, Szwajcarii oraz w akademickich drużynach w USA. W sezonie 2009-2010 występowała w izraelskiej drużynie Elizur Maccabi Natanya.Wraz ze swoją drużyną zajęła 4 miejsce w lidze.

</doc>
<doc id="1571369" url="https://pl.wikipedia.org/wiki?curid=1571369" title="Anne Clark">
Anne Clark

Anne Clark (ur. 14 maja 1960 w Croydon w Londynie) – angielska poetka i autorka piosenek. Jej pierwsze nagrania to "The Sitting Room" w 1982. Dotychczas wydała ponad tuzin albumów.
Jej eksperymentalna muzyka dotyczy obszarów związanych luźno z muzyką elektroniczną, muzyką taneczną (czasami techno) jak również gatunków avant-garde (awangardowych), różniących się bardzo między sobą, podobnie jak style romantyczne i orkiestralne.
Clark jest głównie artystką słowa mówionego, ale gra również na pianinie i od czasu do czasu akompaniuje sobie wykorzystując miksowanie dźwięku w nietypowy sposób, przypominający nieco styl New Wave. Wiele z jej tekstów odnosi się krytycznie do niedoskonałości człowieczeństwa, życia codziennego, polityki. Zwłaszcza w jej wczesnych pracach wytworzyła mroczny, melancholijny rodzaj atmosfery, graniczący z uczuciem zwanym weltschmerz.
Młode życie.
Anne Clark jest córką Irlandki i Szkota. Mając 16 lat porzuciła szkołę. Podejmowała różne prace, między innymi jako pielęgniarka w szpitalu psychiatrycznym. Później pracowała w lokalnym sklepie płytowym Bonaparte Records. Punk rock pomógł jej odnaleźć drogę do londyńskiej sceny muzycznej i zupełnie pokrył się z jej emocjami.
Wkrótce związała się z Warehouse Theatre, niezależnie finansowaną sceną dla zespołów muzycznych, permanentnie cierpiącą na brak funduszy. Mimo że właściciele "theatre" początkowo sprzeciwiali się dziwnym, kolczykowanym punkom, występującym tam w swoich skórzanych okryciach, Anne była w stanie skutecznie zaaranżować program teatru. Zespoły takie jak Siouxsie and The Banshees, Generation X czy The Damned, należały do lokalnej sceny i występowały w Warehouse dodatkowo obok teatru, tańca, komedii i projektów poetyckich. Anne Clark zdołała zaprosić do teatru artystów takich jak Paul Weller, Linton Kwesi Johnson, French &amp; Saunders, The Durutti Column, Ben Watt (obecnie będący członkiem Everything but the Girl) i wielu innych. Sama również eksperymentowała z muzyką i słowami, i po raz pierwszy pojawiła się na scenie w "Cabaret Futura" Richarda Strange’a razem z Depeche Mode.
Dalsze życie.
W 1982 Anne Clark wydała swój pierwszy album pt. "The Sitting Room", do którego piosenki napisała sama. Na następnych albumach "Changing Places" (1983), "Joined up Writing" (1984), "Hopeless Cases" (1987), Anne współpracowała ze znajomym z Warehouse: pianista David Harrow podpisany również jako współautor. Razem stworzyli piosenki takie jak "Sleeper in Metropolis", "Our Darkness" lub "Wallies" uznane za kamienie milowe lat 80. i 90.
W 1985 wydała album "Pressure Points", we współpracy z Johnem Foxxem, założycielem Ultravox.
W 1987 wyjechała do Norwegii na trzy lata, gdzie pracowała z Tovem Ramstadem i Idą Baalsrud, i innymi. We współpracy z Charlie Morganem, wydała album "Unstill Life" w 1991 w SPV Records. Na płycie znalazły się: "The Monent", "Unstill Lif"e, "Abuse and Empty Me". Wydany również w USA w Radikal Records. Podczas 1992, wydała maxi CD (SPV) z Idą Baalsrud, która zagrała na skrzypcach part i współtworzyła "If I Could"; znalazł się tam również remix "Our Darkness" jako ostatni utwór na CD. Pod koniec 1992, w grudniu, Charlie Morgan nieoczekiwanie zmarł na raka w wieku zaledwie 36 lat, w związku z tym wiele planowanych wspólnie projektów upadło.
Po kilku miesiącach poszukiwań, wydała "The Law is an Anagram of Wealth" w 1993, znów we współpracy z Tovem Ramstadem; inni muzycy biorący tam udział to Paul Downing, Martyn Bates (z zespołu Eyeless in Gaza), Andy Bell (nie z Erasure ale utalentowany muzyk i autor beatów); odbyła dużą europejską trasę.
Rok później, w 1994, Anne Clark spróbowała ze stylem, z którym nie eksperymentowała wcześniej: muzyka akustyczna. To zaowocowało wydaniem "Psychometry" (1994), zawierającym zapis występu w Passionskirche w Berlinie-Kreuzbergu.
W dalszym ciągu, Clark szła tropem swoich muzycznych korzeni i wpływów muzyki folkowej i klasycznej. Jej album z 1998 roku pt. "Just After Sunset", we współpracy z Martynem Batesem, zawierał wiersze niemieckiego poety Rainera Marii Rilkego tłumaczone na angielski. Wydany ponownie w cztery lata później, w 2002 kiedy odzyskała prawa do niego.
W 2003, nagrała płytę: "From The Heart – Live In Bratislava" w składzie: Murat Parlak (voc/piano), Jann Michael Engel (wiolonczela), Niko Lai (bębny) i Jeff Aug (gitary) w Bratysławie, Słowacja.
W 2005, Clark zaśpiewała gościnnie w "Self-inflicted" zespołu Implant. Wydany przez Alfa Matrix Records, który stał się w międzyczasie jej wytwórnią poza Niemcami. Pojawia się także na EP-ce Implant pt. "Too Many Puppies".
W 2006 znalazła się znowu w studio z grupą Implant nagrywając LP "Fade Away", gdzie zaśpiewała gościnnie i w duecie z Clausem Larsenem z Leæther Strip. Pojawiła się także na albumie "Audioblender" grupy Implant, wydanym przez Alfa Matrix.
W 2007 była w Niemczech by nagrać album "The Smallest Act of Kindness", który zostanie wydany we wrześniu 2008. Będzie to jej pierwszy album z oryginalnym materiałem od 12 lat. Będzie wydany w eleganckiej formie. Wydawnictwo zawiera wydrukowane wiersze oraz 25 fotografii wykonanych przez Hubble Space Telescope.
Obecnie, Anne mieszka w Norfolk w Anglii.
Zespół.
Obecni członkowie zespołu:

</doc>
<doc id="1571370" url="https://pl.wikipedia.org/wiki?curid=1571370" title="Oxygene (język programowania)">
Oxygene (język programowania)

Oxygene (znany również jako "Chrome") – język programowania pod platformę .NET stworzony przez firmę RemObjects. Oxygene bazuje na języku programowania Object Pascal. Składnia Oxygene jest bardzo podobna do składni Delphi.NET.
Kompilator Oxygene w pełni integruje się z Visual Studio 2003/2005/2008. Na chwilę obecną nie istnieją niezależne kompilatory Oxygene wraz z IDE.
Przykładowe programy.
Hello World.
namespace HelloWorld;
interface
type
 HelloClass = class
 public
 class method Main;
 end;
implementation
class method HelloClass.Main;
begin
 System.Console.WriteLine('Hello World!');
end;
end.
Kontenery generyczne.
namespace GenericContainer;
interface
type
 TestApp = class
 public
 class method Main;
 end;
 Person = class
 public
 property FirstName: String;
 property LastName: String;
 end;
implementation
uses
 System.Collections.Generic;
class method TestApp.Main;
begin
 var myList := new List&lt;Person&gt;; //lista obiektów typu Person
 myList.Add(new Person(FirstName := 'Boryslaw', LastName := 'Bob'));
 myList.Add(new Person(FirstName := 'Borys', LastName := 'Bob'));
 myList.Add(new Person(FirstName := 'BWB', LastName := 'Bob'));
 Console.WriteLine(myList[1].FirstName);
 Console.ReadLine;
end;
end.
Metody generyczne.
namespace GenericMethodTest;
interface
type
GenericMethodTest = static class
public
 class method Main;
private
 class method Swap&lt;T&gt;(var left, right : T);
 class method DoSwap&lt;T&gt;(left, right : T);
end;
implementation
class method GenericMethodTest.DoSwap&lt;T&gt;(left, right : T);
begin
 var a := left;
 var b := right;
 Console.WriteLine('Type: {0}', typeof(T));
 Console.WriteLine('-&gt; a = {0}, b = {1}', a , b);
 Swap&lt;T&gt;(var a, var b);
 Console.WriteLine('-&gt; a = {0}, b = {1}', a , b);
end;
class method GenericMethodTest.Main;
begin
 var a := 23; //brak deklaracji typu!
 var b := 15;
 DoSwap&lt;Integer&gt;(a, b); //bez rzutowania uszczegóławiającego (ang. downcasting)
 //czyli bez rzutowania zmiennej do pewnego typu pochodnego
 var aa := 'abc'; //brak deklaracji typu!
 var bb := 'def';
 DoSwap&lt;String&gt;(aa, bb); //bez rzutowania uszczegóławiającego w tej metodzie
 DoSwap(1.1, 1.2); //brak deklaracji typu dla parametrów
 Console.ReadLine();
end;
class method GenericMethodTest.Swap&lt;T&gt;(var left, right : T);
begin
 var temp := left;
 left:= right;
 right := temp;
end;
end.
Wyniki:
 Typ: System.Int32
 -&gt; a = 23, b = 15
 -&gt; a = 15, b = 23
 Typ: System.String
 -&gt; a = abc, b = def
 -&gt; a = def, b = abc
 Typ: System.Double
 -&gt; a = 1,1, b = 1,2
 -&gt; a = 1,2, b = 1,1
Obsługa typu string w instrukcji case (odpowiednika switch w języku C).
case aClassID.ToUpper of
 'XYZ': result := TMyXYZClass;
 'ABC': result := TMyOtherClass;
else raise new Exception('Invalid Class ID');
end;
Rozróżnianie typów klasy w instrukcji case.
case aClass type of
 TMyXYZClass: TMyXYZClass(aClass). DoSomething;
 TMyOtherClass: TMyOtherClass(aClass). DoSomethingElse;
else raise new Exception('Invalid Class Reference');
end;
Quine (program generujący swój własny kod źródłowy).
unit; interface implementation const a='unit; interface implementation const a=';
method Main;const c='const ';const l=#13#10;const p="";
const b='{0}{1}{0}{1};{3}method Main;{2}c={1}{2}{1};{2}l=#13#10;{2}p={1}{1}{1}{1};{3}';
const d='{2}b={1}{4}{1};{3}{2}d={1}{5}{1};{3}{2}e={1}{6}{1};{3}';
const e='begin System.Console.WriteLine(b+d+e,a,p,c,l,b,d,e);end;end.';
begin System.Console.WriteLine(b+d+e,a,p,c,l,b,d,e);end;end.

</doc>
<doc id="1571372" url="https://pl.wikipedia.org/wiki?curid=1571372" title="Instytut Historii Uniwersytetu Opolskiego">
Instytut Historii Uniwersytetu Opolskiego

Instytut Historii Uniwersytetu Opolskiego (IH UO) – jednostka dydaktyczno-naukowa należąca do struktur Wydziału Nauk Społecznych Uniwersytetu Opolskiego. Dzieli się na 8 katedr i zakład. Posiada uprawnienia do nadawania stopni naukowych doktora i doktora habilitowanego oraz wnioskowania o nadanie tytułu naukowego profesora. Prowadzi działalność dydaktyczną i badawczą związaną z historią polityczną, społeczną i gospodarczą w jej poszczególnych epokach i różnych aspektach. Instytut oferuje studia na kierunku historia. Aktualnie w Instytucie prowadzi się wyłącznie zajęcia w trybie stacjonarnym. 
Na strukturę Instytutu Historii składają się obecnie 3 katedry, 1 zakład oraz 3 pracownie naukowe. Jego kadrę naukową tworzy 22 pracowników naukowo-dydaktycznych, w tym: 7 profesorów, 8 doktorów habilitowanych i 7 doktorów. Siedzibą instytutu jest gmach, mieszczący się przy ul. Strzelców Bytomskich 2, w którym ponadto mieści się Biblioteka Główna.
Instytut powstał jako jedna z pierwszych jednostek Wyższej Szkoły Pedagogicznej w Opolu w 1971 roku, którego twórcami byli naukowcy przybyli w znacznej części z Uniwersytetu Wrocławskiego i Uniwersytetu Jagiellońskiego. Związanych z tym było wielu badaczy, m.in.: Alojzy Gembala, Aleksander Rombowski, Władysław Dziewulski. Pracownicy naukowi instytutu zajmowali też często najważniejsze stanowiska w hierarchii uniwersyteckiej – rektorów: Maurycy Horn (1966–1968), Stanisław Nicieja (1996–2002, 2005–2008, 2012–2016), Marek Masnyk (od 2016) oraz prorektorów: Alojzy Gembala (1956–1958), Jan Seredyka (1968–1972), Marek Masnyk (2005–2008, 2012–2016), wielokrotnie obejmowali też funkcję dziekanów na swoich wydziałach. Instytut początkowo afiliowany był przy Wydziale Filologiczno-Historycznym, od reorganizacji struktur uniwersyteckich w 1996 roku przy Wydziale Historyczno-Pedagogicznym (obecnie Wydział Nauk Społecznych).
Historia.
Instytut Historii UO jest jedną z najstarszych jednostek na opolskiej uczelni. W 1958 roku zaczęto na Wyższej Szkole Pedagogicznej wykładać historię, czemu służyć miało przekształcenie Wydziału Filologicznego w Wydział Historyczno-Filologiczny. Nowy kierunek funkcjonował jako sekcja tego wydziału, w ramach której działały trzy katedry: Historii Polski, Historii Powszechnej i Historii Śląska.
Wydział Filologiczno-Historyczny posiadał uprawnienia do nadawania stopnia doktora, a od 1974 roku doktora nauk humanistycznych w zakresie historii Polski.
W 1971 roku istniejącą na WSP sekcję historii przekształcono w instytut. Od powołania w 1994 roku Uniwersytetu Opolskiego Instytut Historii wchodzi w skład Wydziału Historyczno-Pedagogicznego (obecnie pod nazwą Wydział Nauk Społecznych) i posiada pełne prawa akademickie w nadawaniu stopni naukowych: doktora oraz doktora habilitowanego nauk humanistycznych w zakresie historii Polski i powszechnej oraz wszczynania procedury o nadanie tytułu naukowego profesora.
Kierunki kształcenia.
Instytut kształci studentów na studiach pierwszego stopnia (licencjackich, 3-letnich). Do wyboru są następujące kierunki i specjalizacje:
Po ukończeniu studiów pierwszego stopnia ich absolwenci mogą kontynuować naukę na studiów drugiego stopnia (magisterskich uzupełniających, 2-letnich). Do wyboru mają oni następujące kierunki i specjalizacje:
Ponadto instytut prowadzi studia podyplomowe:
Doktoraty "honoris causa" UO przyznane z inicjatywy instytutu.
Instytut Historii UO był inicjatorem przyznania czterech godności doktora honoris causa uczelni:

</doc>
<doc id="1571375" url="https://pl.wikipedia.org/wiki?curid=1571375" title="Hans Erich Kalischer">
Hans Erich Kalischer

Hans Erich Kalischer (ur. 28 września 1903 w Wittstock/Dosse, zm. 6 czerwca 1966 w Nowym Jorku) – niemiecki ekonomista i fotografik.
Urodził się w 1903 roku jako syn prof. Leopolda Kalischera (1858-?). Uczęszczał do gimnazjum humanistycznego, miał zamiar studiować medycynę, ale za rada ojca od 1921 roku studiował ekonomię na Uniwersytecie w Kolonii. W 1926 roku ukończył studia, tytuł doktora uzyskał z wyróżnieniem w 1928.
Do sierpnia 1929 był asystentem Eugena Schmalenbacha. W 1937 roku wyemigrował do Stanów Zjednoczonych. Po II wojnie światowej jako cywilny pracownik amerykańskiej administracji wrócił do Niemiec, ożenił się z Ilse Hennemann, po czym w 1947 roku ponownie wyjechał do USA. Pracował jako fotografik przemysłowy, a potem fotografik medyczny w Nowym Jorku.

</doc>
<doc id="1571376" url="https://pl.wikipedia.org/wiki?curid=1571376" title="Kalischer">
Kalischer

Nazwisko Kalischer nosili:

</doc>
<doc id="1571377" url="https://pl.wikipedia.org/wiki?curid=1571377" title="Manuel Gavilán">
Manuel Gavilán

Manuel Gavilán (ur. 1921, zm. 8 marca 2010) – piłkarz paragwajski noszący przydomek "Manolo", prawy pomocnik.
Wziął udział w turnieju Copa América 1947, gdzie Paragwaj został wicemistrzem Ameryki Południowej. Gavilán zagrał we wszystkich siedmiu meczach - z Argentyną, Peru, Urugwajem, Boliwią, Kolumbią, Chile i Ekwadorem.
Równie udany był turniej Copa América 1949, gdzie Paragwaj drugi raz z rzędu został wicemistrzem Ameryki Południowej. Gavilán zagrał w sześciu meczach - z Kolumbią, Ekwadorem, Peru, Boliwią i dwóch decydujących o mistrzostwie meczach z Brazylią.
Jako piłkarz klubu Club Libertad był w kadrze reprezentacji podczas finałów mistrzostw świata w 1950 roku, gdzie Paragwaj odpadł w fazie grupowej. Gavilán wystąpił w obu meczach - ze Szwecją i z Włochami.
Trzy lata później Gavilán, wciąż jako gracz klubu Libertad, wziął udział w turnieju Copa América 1953, gdzie Paragwaj z nawiązką powetował sobie nieudany występ w mistrzostwach świata i zdobył mistrzostwo Ameryki Południowej. Zagrał we wszystkich siedmiu meczach - z Chile, Ekwadorem, Peru, Urugwajem, Boliwią i dwóch decydujących pojedynkach z broniącą tytułu Brazylią. W barażowym meczu z Brazylią Gavilán zdobył swą jedyną bramkę w historii swoich występów w Copa América.

</doc>
<doc id="1571378" url="https://pl.wikipedia.org/wiki?curid=1571378" title="Manuel Gavilan">
Manuel Gavilan



</doc>
<doc id="1571379" url="https://pl.wikipedia.org/wiki?curid=1571379" title="Zespół śpiewaczy „Jarzębina”">
Zespół śpiewaczy „Jarzębina”

Zespół śpiewaczy „Jarzębina” – grupa śpiewacza pochodząca z Kocudzy Drugiej. Została założona przez Irenę Krawiec przy Gminnym Ośrodku Kultury w 1990 roku.
Zespół składa się z wielopokoleniowych grup: śpiewaczej i obrzędowej. Prezentuje bogaty i zróżnicowany gatunkowo repertuar pieśni obrzędowych i powszechnych pogranicza ziemi janowskiej oraz biłgorajskiej. Źródłem repertuaru zespołu jest ustna tradycja ludowa, oparta głównie na przekazach rodzinnych, a także na śpiewnikach nabożnych (kolędy, pastorałki, pieśni adwentowe, wielkopostne i wielkanocne). Pieśni i dialogi wykonywane są częściowo zachowaną kocudzką gwarą, śpiewane pełnym głosem, zwykle jednogłosowo, z zachowaniem archaicznej maniery śpiewu oraz cech lokalnego stylu: dynamiki, barwy, zdobnictwa. Podczas występów zespół często jest ubrany w regionalny strój biłgorajsko-tarnogrodzki.
Po premierze przedstawienia "Łostetni różeniec" zespół rozpoczął współpracę z ośrodkami muzyki "in crudo", takimi jak Stowarzyszenie „Dom Tańca” z Warszawy (koncerty w ramach Sceny "Korzenie" oraz cyklu "Pozwól mi Twe męki śpiewać" oraz "Jest drabina do nieba" 1995–2003) oraz ośrodkami muzyki dawnej takimi jak Teatr i Schola Węgajty, gdzie uczestniczył w kilku, również międzynarodowych, projektach, np. sesjach "Dramat i liturgia" (od 1997). Występował na Festiwalu Pieśń Naszych Korzeni w Jarosławiu (wspólny koncert z włoskim zespołem „Micrologus”), w Akademii Narolskiej w pałacu w Narolu, był gościem Scholi Gregoriana Silesiensis we Wrocławiu. Uczestniczył również w cyklach koncertów wielkopostnych, m.in. w. dominikańskim "Wielkopostnym śpiewaniu" w Lublinie, czy koncertach wielkopostnych Poznańskiego Domu Tańca.
„Jarzębina” jest laureatem Złotej Baszty na XLI Ogólnopolskim Festiwalu Kapel i Śpiewaków Ludowych w Kazimierzu nad Wisłą (trzykrotnie: 2001, 2007, 2011), Nagrody im. Oskara Kolberga oraz nagród na Sejmikach Wiejskich Zespołów Teatralnych w Tarnogrodzie.
2 maja 2012 roku utwór pt. "Koko Euro Spoko" został wybrany oficjalną piosenką reprezentacji Polski na Euro 2012.
Kontrowersje.
Utwór „Koko Koko Euro Spoko” wywołał kontrowersje z powodu konfliktu o prawa do utworu, dlatego Jarzębina nie zaśpiewała oficjalnego przeboju reprezentacji Polski przed meczem otwarcia.
W październiku 2017 założycielka zespołu Irena Krawiec została dyscyplinarnie zwolniona ze stanowiska instruktora w Domu Kultury Dzwola w związku z domniemaniem, że przebywając na zwolnieniu lekarskim pracowała zarobkowo koncertując z zespołem w Filharmonii Szczecińskiej. Założycielka Jarzębiny odwołała się od decyzji i złożyła w sądzie sprawę o mobbing i przywrócenie do pracy.

</doc>
<doc id="1571381" url="https://pl.wikipedia.org/wiki?curid=1571381" title="Peter Watts">
Peter Watts

Peter Watts (ur. 25 stycznia 1958 w Calgary) – kanadyjski, anglojęzyczny pisarz SF i biolog morski, zajmujący się ssakami. Jego felietony publikowane są w polskim miesięczniku „Nowa Fantastyka”.
Książki.
Bohaterką jego pierwszej powieści: "Rozgwiazda" jest przystosowana do życia w głębinach oceanu, zmodyfikowana fizycznie pracownica podwodnej elektrowni. Kontynuacją jest "Wir" oraz trzeci tom trylogii: "Behemot", w USA wydany jako dwa osobne tomy: "Behemoth: β-Max" oraz "Behemoth: Seppuku". Określenie trylogii: "Ryfterzy" oznacza zmodyfikowanych ludzi, zaprojektowanych do pracy w środowisku głębokiego oceanu.
Powieść "Ślepowidzenie" została następująco określona przez Charlesa Strossa: "wyobraźcie sobie Grega Egana, ale z obsesją na punkcie neurobiologii, piszącego historię Pierwszego Kontaktu z obcymi z punktu widzenia postludzkiego zombie, znajdującego się na pokładzie statku kosmicznego dowodzonego przez wampira, w sytuacji gdzie przetrwanie jest nagrodą pocieszenia".
W tym samym świecie co "Ślepowidzenie" rozgrywa się akcja wydanej w 2014 roku powieści "Echopraksja".
Watts pisze też cykl zatytułowany roboczo "Sunflowers".
Jego powieści i niektóre opowiadania są udostępnione w internecie na licencji Creative Commons.

</doc>
<doc id="1571383" url="https://pl.wikipedia.org/wiki?curid=1571383" title="Sebastian Faulks">
Sebastian Faulks

Sebastian Faulks (ur. 20 kwietnia 1953) – jeden z najbardziej popularnych angielskich powieściopisarzy, dziennikarz współpracujący z najważniejszymi brytyjskimi tytułami prasowymi, współtworzący programy telewizyjne i radiowe tematyce historycznej i literackiej, komentator budzący zarówno zachwyt jak i kontrowersje (np. wypowiedziami na temat Koranu i Starego Testamentu). Mieszka i pracuje w Anglii.
Życiorys.
Urodził się w miasteczku Donnington niedaleko Newbury w Hrabstwie Berkshire jako najmłodszy syn Petera Faulksa (1917-1998) i Pameli (Lawless) (1923-2003). Dorastał w Newbury.
Jego ojciec, zasłużony żołnierz, pracował w miejscowej firmie prawniczej "Pitman and Bazett" kontynuując „rodzinną tradycję”, której sprzeniewierzył się dopiero Sebastian Faulks. Głównie za sprawą zainteresowań matki, od wczesnych lat młodzieńczych otoczony był zarówno literaturą jak i muzyką. Matka nauczyła go też sztuki czytania gdy był jeszcze chłopcem. Ambicje i plany ojca by syn był dyplomatą szybko wyparte zostały przez plany młodego Faulksa. Jak sam mówi – pierwszym dziecięcym marzeniem była praca taksówkarza. Jednak za sprawą George’a Orwella zmienia plany i postanawia zostać pisarzem, stając się tym samym pierwszym w rodzinie mężczyzną nie związanym z karierą prawniczą.
Wykształcenie zdobywa w Wellington Collage i Uniwersytecie w Cambrige. Wyjeżdża do Paryża gdzie uczy się języka francuskiego.
Pracę zawodową rozpoczyna od posady nauczyciela, nie pozostając jednak zbyt długo na tym stanowisku. Swoją drogę zawodową kieruje w stronę dziennikarstwa. Współpracuje m.in. z takimi tytułami prasowymi jak "Daily Telegraph, Sunday Telegraph, The Independent, The Guardian, The Evening Standard". Pojawia się również w telewizji ("Churchill's Secret Army" w "Channel 4") i radiu ("BBC Radio 1" gdzie kieruje programem "The Write Stuff").
Od 1990 żonaty (z Catherine Turner), ma trójkę dzieci. Cały czas pracuje zawodowo.
Zdobył międzynarodową popularność gdy spadkobiercy Iana Fleminga powierzyli mu napisanie oficjalnej kolejnej książki z cyklu o Jamesie Bondzie. Powieść pod tytułem "Devil May Care" ukazała się w 2008 roku i zaraz została przetłumaczona na język polski ("Piekło poczeka").

</doc>
<doc id="1571384" url="https://pl.wikipedia.org/wiki?curid=1571384" title="Alberto González">
Alberto González

Alberto González (ur. 1922, zm. 2003) – piłkarz paragwajski noszący przydomek "Gonzalito", prawy obrońca.
Wziął udział w turnieju Copa América 1949, gdzie Paragwaj został wicemistrzem Ameryki Południowej. González zagrał we wszystkich ośmiu meczach – z Kolumbią, Ekwadorem, Peru, Urugwajem, Chile, Boliwią i w dwóch decydujących o mistrzostwie meczach z Brazylią.
Jako piłkarz klubu Club Olimpia był w kadrze reprezentacji podczas finałów mistrzostw świata w 1950 roku, gdzie Paragwaj odpadł w fazie grupowej. González zagrał w obu meczach – ze Szwecją i z Włochami.

</doc>
<doc id="1571386" url="https://pl.wikipedia.org/wiki?curid=1571386" title="Delphi.NET">
Delphi.NET

Delphi.NET to język programowania Delphi, który został zaprojektowany dla architektury platformy .NET
Język Delphi.NET nieznacznie różni się składniowo od tego użytego dla programów Win32. Delphi.NET obsługuje Framework 1.0, 1.1, 2.0. Obecnie język Delphi.NET nie jest już rozwijany. Zastąpił go język Delphi Prism.
Historia.
W roku 2003 postanowiono wprowadzić język Delphi na platformę .NET. Wiele projektów pisanych w Delphi dla Win32 dawało się przenieść na tę platformę niemal automatycznie, gdyż powstał odpowiednik standardowych bibliotek VCL języka Delphi dla .NET nazwany VCL.NET. Rozwijanie i pielęgnacja VCL.NET pochłaniała znaczne środki firmy Borland, producenta kompilatora Delphi.NET, co też przyczyniło się do stracenia pozycji lidera na rynku oprogramowania przez firmę Borland i trudności finansowe firmy. Chociaż standard .NET jest otwarty i jawny, nowe uregulowania i możliwości firma Microsoft (firma w której narodziła się idea platformy .NET) publikowała dopiero ze swoimi środowiskami programistycznymi co powodowało zwolniony rozwój wszystkich języków .NET niewspieranych przez Microsoft, w tym również języka Delphi.NET. Dodatkową trudność w rozwijaniu języka Delphi.NET stanowiła polityka firmy Microsoft, polegająca na częstym wypuszczaniu nowych wersji .NET które były niekompatybilne ze sobą. Wersja .NET 2.0 oprócz nazwy miała zupełnie inną architekturę niż .NET 1.0 i .NET 1.1. Wersja .NET 3.0 była kompatybilna w stosunku do młodszych wersji, lecz niosła z kolei zmiany w architekturze platformy 3.0 w stosunku do .NET 2.0, zamiast być tylko jej rozwinięciem. Ponieważ bardzo trudno było dostosowywać język Delphi.NET do wciąż zmieniających się standardów, firma CodeGear wydzielona z firmy Borland i przejęta przez Embarcadero zaniechała rozwoju języka Delphi.NET w roku 2008, kiedy to Embarcadero oficjalnie zapowiedziała wypuszczenie swojego nowego kompilatora Delphi Prism. Nowy język stanowi połączenie języka Delphi i Oxygene.

</doc>
<doc id="1571387" url="https://pl.wikipedia.org/wiki?curid=1571387" title="Alberto Gonzalez">
Alberto Gonzalez



</doc>
<doc id="1571388" url="https://pl.wikipedia.org/wiki?curid=1571388" title="Betty Freeman">
Betty Freeman

Betty Freeman (ur. 2 czerwca 1921 w Chicago, zm. 3 stycznia 2009 w Beverly Hills) – amerykańska filantropka i fotograf. 
Swoją fortunę odziedziczyła po ojcu będącym inżynierem chemicznym. Uznawana była za najbardziej wpływową filantropkę amerykańskiej muzyki współczesnej. Przyczyniła się do rozwoju kariery takich gwiazd jak: John Adams, Harrison Birtwistle, Pierre Boulez, John Cage, Philip Glass, Lou Harrison, Helmut Lachenmann, Steve Reich, Kaija Saariaho czy Virgil Thomson. 
Zmarła na raka trzustki.

</doc>
<doc id="1571389" url="https://pl.wikipedia.org/wiki?curid=1571389" title="Raymond Benson">
Raymond Benson

Raymond Benson (ur. 6 września 1955 w Midland) − amerykański pisarz. Jeden z autorów powieści o Jamesie Bondzie. Jest również autorem książki "Hitman: Potępienie", która jest prequelem gry "".

</doc>
<doc id="1571390" url="https://pl.wikipedia.org/wiki?curid=1571390" title="Walther Flemming">
Walther Flemming

Walther Flemming (ur. 21 kwietnia 1843 w Sachsenbergu, zm. 4 sierpnia 1905 w Kilonii) – niemiecki lekarz, anatom, biolog, twórca cytogenetyki. Wprowadził do biologii pojęcia chromatyny i mitozy.
Urodził się w 1843 roku w Sachnsenburgu pod Schwerinem jako syn psychiatry Carla Friedricha Flemminga (1799–1880) i jego drugiej żony Auguste Winter. Uczył się w "Gymnasium der Residenzstadt" w Schwerinie. Następnie studiował medycynę na Uniwersytecie w Rostocku, w 1868 roku zdał egzaminy państwowe. Służył w wojnie francusko-pruskiej jako lekarz wojskowy. Od 1873 do 1876 docent na niemieckojęzycznym Uniwersytecie Karola w Pradze. W 1876 roku powołany na katedrę anatomii Uniwersytetu w Kilonii.

</doc>
<doc id="1571392" url="https://pl.wikipedia.org/wiki?curid=1571392" title="Nizar Rajan">
Nizar Rajan

Nizar Rajan w j.arabskim نزار ريان, (ur. 6 marca 1959 w Dżabaliji, zm. 1 stycznia 2009 tamże) – palestyński działacz polityczny i religijny, jeden z czołowych przywódców radykalnej islamskiej organizacji Hamas, uznawany za sukcesora zamordowanego w 2004 r., przywódcy Hamasu, Abdela Aziza al Rantissiego. Organizator wielu samobójczych ataków terrorystycznych.
Zginął podczas konfliktu izraelsko palestyńskiego, do jakiego doszło na przełomie 2008 i 2009 r. Na dzień przed śmiercią wystąpił w ekstremistycznej telewizji al-Aksa z ostrym antyizraelskim wystąpieniem, w którym zapowiadał odwet, mordy na wrogach oraz zakładnikach, a także powrót do taktyki zamachów samobójczych na terenie Izraela. Zginął w swoim domu w obozie dla uchodźców Dżabalia pod Gazą, w wyniku wybuchu pocisku wystrzelonego z izraelskiego samolotu F-16. Jak się okazało, w domu Rajana znajdował się skład materiałów wybuchowych. Według palestyńskich źródeł medycznych w ataku zginąć miało jeszcze dziewięć osób, w tym między innymi członkowie jego rodziny (dwie z czterech żon i czwórka z 12 dzieci). 

</doc>
<doc id="1571394" url="https://pl.wikipedia.org/wiki?curid=1571394" title="Pat Hingle">
Pat Hingle

Martin Patterson „Pat” Hingle (ur. 19 lipca 1924 w Miami, zm. 3 stycznia 2009 w Carolina Beach) – amerykański aktor teatralny, telewizyjny i filmowy. Największą popularność przyniosła mu rola komisarza Jamesa Gordona w filmie "Batman" (1989) oraz w jego późniejszych kontynuacjach: "Powrót Batmana" (1992), "Batman Forever" (1995), "Batman i Robin" (1997). Był jedynym obok Michaela Gougha aktorem, który wystąpił we wszystkich 4 częściach tego filmowego cyklu.
Zmarł na białaczkę w swoim domu w Carolina Beach. Jego ciało poddano kremacji, a prochy rozsypano nad Oceanem Atlantyckim.
Filmografia.
Gościnnie wystąpił w wielu popularnych serialach telewizyjnych; m.in.: "Bonanza", "Strefa mroku", "M*A*S*H", "Zdrówko", "Wojna i pamięć", "Dzień za dniem", "Skrzydła", "Dotyk anioła", "Lśnienie".

</doc>
<doc id="1571395" url="https://pl.wikipedia.org/wiki?curid=1571395" title="Mieczysław L. Kittay">
Mieczysław L. Kittay

Mieczysław L. Kittay lub Lo-Kittay właściwie Mieczysław Leopold Kittay (ur. ?, zm. 14 stycznia 1956) – polski inżynier, działacz kulturalny, iluzjonista, współorganizator Teatru Satyrycznego „Syrena” (pierwszego powojennego teatru na terenie kraju).
Życiorys.
Przed wybuchem II wojny światowej należał do środowiska tak zwanych „satelitów teatralnych” obracających się w towarzystwie aktorów i innych ludzi sztuki. Sam występował z dużą popularnością jako magik, jasnowidz i prestidigitator, a także wygłaszał odczyty pseudonaukowe na temat magii i prowadził kampanie reklamowe zagranicznych biur filmowych. Publikował również w prasie. W 1936 roku w łódzkim "Expressie Ilustrowanym" ukazał się jego reportaż z siedmiu największych więzień Polsce pt. "Ludzie za kratami".
W czasie wojny ze względu na swoje żydowskie pochodzenie ukrywał się; m.in. przez pół roku w otwockim domu aktora Adolfa Dymszy.
Od 1945 r., pełnił na prośbę Jerzego Jurandota, funkcję administratora Teatru Satyrycznego „Syrena” oraz brał czynny udział w jego organizacji. To właśnie dzięki staraniom Mieczysława L. Kittaya teatr otrzymał przydział na lokal w miejscu przedwojennego kina w budynku Grand Hotelu w Łodzi od ministra informacji i propagandy, a także przydział na materiał na kostiumy oraz szyny tramwajowe od zarządu miejskiego do budowy sceny. Sporo uwagi jego osobie poświęca w swojej książce pt. „Dzieje śmiechu” satyryk Jerzy Jurandot.
Zmarł 14 stycznia 1956. Został pochowany na Cmentarzu Grabiszyńskim (Pole/Grób/Rząd: 3/84/24).

</doc>
<doc id="1571396" url="https://pl.wikipedia.org/wiki?curid=1571396" title="Kongregacja Braci w Chrystusie">
Kongregacja Braci w Chrystusie

Kongregacja Braci w Chrystusie (łac. "Congregatio Fratrum Christianorum") – ogólnoświatowa organizacja bratniacka działającą w ramach Kościoła katolickiego, założoną przez bł. Edmunda Rice'a. Christian Brothers, jak się ich powszechnie nazywa, skupiają się głównie na ewangelizacji i nauczaniu młodzieży, ale angażują się w wiele działań, szczególnie na rzecz biednych. Pierwszą szkołę otworzyli w Waterford w Irlandii, w roku 1802. Obecnym przełożonym kongregacji jest o. Philip Pinto, a jego kwatera główna znajduje się w Rzymie. W czasie powstawania organizacji prawo brytyjskie dyskryminowało katolików, odmawiając im prawa do nauki, w związku z czym w całym kraju główną drogą zdobywania wykształcenia był system tajnego nauczania, określany mianem "Hedge schools".
Organizacja Christian Brothers jest częstokroć mylona z "Brothers of the Christian Schools", lub "De LaSalle Christian Brothers" założoną przez świętego Jana Chrzciciela de la Salle, całkowicie odrębną, choć podobną organizacją. Dla zapobieżenia wszelkim wątpliwościom organizację Rice'a nazywa się czasami Irish Christian Brothers.
Ostatnio kongregacja została poddana surowej krytyce po powtarzających się doniesieniach o pedofilii szerzącej się w jej oddziałach w Kanadzie, Australii, Wielkiej Brytanii i Irlandii. Pod koniec XX wieku z różnych stron świata napływały słowa przeprosin w imieniu organizacji.
W Irlandii w tym samym czasie wyszło na jaw, że w szkołach Christian Brothers nagminnie stosowano brutalne kary cielesne.
Założenie.
Na samym początku XIX wieku kupiec z Waterford, Edmund Rice, postanowił udać się do Rzymu i wstąpić do jakiegoś zakonu, być może augustianów. Zamiast tego, nakłoniony przez dr. Thomasa Husseya, katolickiego biskupa diecezji Waterford i Lismore, zdecydował się założyć świecką organizację religijną zajmującą się kształceniem dzieci z biednych rodzin.
Pierwsza szkoła, otwarta w roku 1802, mieściła się zaadaptowanej stodole w Waterford. Dwaj sąsiedzi Rice'a z jego rodzinnego miasteczka Callan, Thomas Grosvenor i Patrick Finn, przyszli z pomocą i z zamiarem zostania "świeckimi braćmi". Wkrótce Rice odsprzedał swoją dobrze prosperującą firmę, by rozpocząć budowę szkoły z internatem na gruntach odstąpionych przez diecezję. Biskup Hussey dokonał 7 czerwca 1803 r. otwarcia i poświęcenia nowego obiektu, “Mount Sion”, po czym nastąpiło przeniesienie doń uczniów. W ciągu kilku lat szkoła zdobyła tak dobrą reputację, że coraz więcej mężczyzn zgłaszało chęć dołączenia do “bractwa”.
15 sierpnia 1808 roku siedmiu mężczyzn, z Edmundem Rice'em na czele, złożyło ślubowania w obliczu biskupa Waterford Johna Powera. Biorąc przykład z "Nano Nagle's Presentation Sisters" przyjęli nazwę "Presentation Brothers". Była to pierwsza męska kongregacja założona w Irlandii i jedna z niewielu założonych w Kościele przez osoby świeckie.
Domy kongregacji powstały wkrótce w Carrick-on-Suir, Dungarvan, a w 1811 w Cork. W roku następnym arcybiskup Dublina utworzył pierwsze zgromadzenie bractwa w Dublinie, zaś w 1907 działo już w tym mieście dziesięć placówek z 6000 uczniów. Były to szkoły podstawowe, średnie, zawodowe i specjalne dla niesłyszących, a także sierocińce. W 1816 powstała placówka w Limerick, a następnie jeszcze kilka w większych miastach.
Papiestwo formalnie uznało kongregację w 1820. Christian Brothers jest pierwszym irlandzkim zakonem zaaprobowanym przez Rzym.
Odłam bractwa z Cork postanowił zostać przy pierwotnej nazwie i istnieje nadal jako Presentation Brothers, oddzielna kongregacja, ale uznająca Edmunda Rice'a za założyciela.
Rozrost.
Kongregacja wkrótce dotarła do Liverpoolu i innych miast angielskich. Brat Ambrose Treacy ustanowił w 1868 szybko rozwijającą się placówkę w Melbourne w Australii. W 1875 powstała szkoła w St. John’s na Nowej Fundlandii. W 1878 bracia znaleźli się w brytyjskim Gibraltarze. Powstały placówki na Nowej Zelandii, a w 1886 papiestwo dało do zrozumienia, że chce widzieć Christian Brothers w Indiach i bractwo utworzyło tam prowincję. W 1900 pozwolono utworzyć braciom dom w Rzymie. W 1906 powstały pierwsze szkoły w Nowym Jorku.
Nie wszystkie działania kończyły się pomyślnie. Dwaj bracia zostali wysłani do Gibraltaru już w roku 1835, ale, pomimo pierwszych sukcesów, już w dwa lata później musieli opuścić placówkę na skutek nieporozumień z lokalnymi przywódcami religijnymi. Podobnie misja założona w Sydney w 1842 upadła po kilku latach.
W 1955 powstał Colegio Stella Maris w Urugwaju, szkoła ciesząca się sławą jednej z najlepszych w kraju.
Kongregacja Irish Christian Brothers była zawsze uważana za organizację wspierającą irlandzki nacjonalizm, język irlandzki i irlandzkie sporty narodowe. W większości szkół bractwa w Irlandii propagowano futbol gaelicki i hurling kosztem innych dziedzin sportu.
Struktura organizacyjna.
Geograficznie Kongregacja Christian Brothers dzieli się na szereg "provinces" obejmujących wszystkie kontynenty. Istniejące w nich bractwa podlegają Zespołom Przywódczym Prowincji (ang. "Province Leadership Teams". Z kolei cała kongregacja działa pod przywództwem "Congregation Leadership Team" z siedzibą w Rzymie, a na jej czele stoi "Congregation Leader". Zespoły kongregacji i prowincji wybierane są na 6-letnie kadencje zgodnie ze statutem kongregacji.
W chwili obecnej trwa restrukturyzacja prowincji Oceania i Europa, głównie w celu zmniejszenia liczby bractw w krajach o wysokim stopniu rozwoju. Trzy prowincje Ameryki Północnej (kanadyjska, wschodnio- i zachodnioamerykańską) przekształcono 1 lipca 2005 roku w jedną, o nazwie "Edmund Rice Christian Brothers North America Province]". Pięć prowincji działających na terenie Australii, Nowej Zelandii oraz Papui-Nowej Gwinei połączono w Prowincję Oceania w roku 2007, zaś prowincje obejmujące Irlandię, Anglię i "Congregational Leadership Team" w Rzymie w jedną prowincję europejską.
Specjalna placówka tej nowej europejskiej prowincji powstanie w Genewie, jako organizacji pozarządowej pod nazwą "Edmund Rice International". Jej zadaniem ma być utrzymywanie stosunków i konsultowania się z ONZ, jak również reprezentowanie wszystkich prowincji kongregacji na forum organizacji.
Kontrowersje.
W latach 2009 i 2010 w Irlandii wybuchł skandal związany z wykorzystywaniem seksualnym dzieci, a następnie ukrywaniem popełnionych przestępstw. Episkopat Irlandii oraz papież Benedykt XVI, pod presją społeczeństwa i wiernych, publicznie wyrazili ubolewanie i zapowiedzieli zbadanie sprawy wykorzystywania seksualnego dzieci, będących pod opieką duchownych i pracowników Kościoła katolickiego. Efektem 9-letniej pracy komisji dochodzeniowej badających przykłady seksualnego i fizycznego wykorzystywania dzieci w Irlandii w ponad 100 szkołach prowadzonych przez katolickie zgromadzenie zakonne Irlandzkich Braci Chrześcijańskich było stwierdzenie systematycznego i instytucjonalnego znęcania się nad 30 tysiącami dzieci w tych ośrodkach w latach 1930–1970. Również w Holandii liczba małoletnich wykorzystywanych przez katolickich duchownych wynosi kilkadziesiąt tysięcy.

</doc>
<doc id="1571397" url="https://pl.wikipedia.org/wiki?curid=1571397" title="Kongregacja Christian Brothers">
Kongregacja Christian Brothers



</doc>
<doc id="1571398" url="https://pl.wikipedia.org/wiki?curid=1571398" title="Droga suteczkowo-wzgórzowa">
Droga suteczkowo-wzgórzowa

Droga suteczkowo-wzgórzowa (pęczek Vicq-d’Azyra, łac. tractus mammillothalamicus, ang. mammillothalamic tract) – włókna nerwowe biegnące od przyśrodkowych i bocznych jąder ciał suteczkowatych do wzgórza. Opisany przez francuskiego anatoma Félixa Vicq-d’Azyra.

</doc>
<doc id="1571399" url="https://pl.wikipedia.org/wiki?curid=1571399" title="Pęczek Vicq d'Azyra">
Pęczek Vicq d'Azyra



</doc>
<doc id="1571400" url="https://pl.wikipedia.org/wiki?curid=1571400" title="Tractus mammillothalamicus">
Tractus mammillothalamicus



</doc>
<doc id="1571401" url="https://pl.wikipedia.org/wiki?curid=1571401" title="Claiborne Pell">
Claiborne Pell

Claiborne de Borda Pell (ur. 22 listopada 1918 w Nowym Jorku, zm. 1 stycznia 2009 w Newport) – amerykański polityk liberalno-demokratyczny, dyplomata, senator, członek Partii Demokratycznej.
Zarys biografii.
W latach 1941–1978 służył w United States Coast Guard. W czasie II wojny światowej pływał na okrętach osłaniającyh alianckie konwoje morskie na północnym Atlantyku. Brał udział w inwazji na Sycylię i Włochy. Służbę wojskową zakończył w randze komandora. W 1946 uzyskał magisterium w dziedzinie stosunków międzynarodowych na Columbia University.
W latach zasiadał 1961–1997 W Senacie, reprezentując najmniejszy ze stanów USA – Rhode Island. Zasłynął między innymi ze złożenia w sierpniu 1988, wraz z senatorami Alem Gorem i Jessie Helmsem, propozycji nałożenia na Irak surowych sankcji ekonomicznych za użycie broni chemicznej w celu eksterminacji Kurdów. Już dzień po wystąpieniu senatorów Senat USA zatwierdził tzw. ustawę o zapobieganiu ludobójstwu. Jako członek Council on Foreign Relations zajmował się problematyką amerykańskiej polityki względem gospodarki komunistycznej znajdującej się w okresie przejściowym.

</doc>
<doc id="1571407" url="https://pl.wikipedia.org/wiki?curid=1571407" title="Loblaw Companies">
Loblaw Companies

Loblaw Companies Limited – największa w Kanadzie sieć handlu detalicznego produktami spożywczymi. Jednocześnie największa w ogóle sieć detaliczna i największy w Kanadzie pracodawca.
Na konto firmy Loblaw sprzedaje żywność blisko 1900 dużych, afiliowanych sklepów samoobsługowych o różnych nazwach, a ściśle podlega jej 9 tysięcy sklepów mniejszego formatu. Loblaw szczyci się najwyższymi wskaźnikami rocznej sprzedaży – na poziomie 30 mld dol. (2007). Zatrudnia (włącznie z niepełnymi etatami) ponad 130 tys. ludzi.
W różnych prowincjach posługuje się regionalnymi nazwami swych filii: Westfair Foods (zach. Kanada i płn. Ontario), National Grocers (płd. Ontario) i Atlantic Wholesalers Ltd. (prowincje atlantyckie).
Pod nazwą Loblaw nie działa żaden sklep, pod marką Loblaws – 68 supermarketów (głównie w Ontario i Quebeku), zaś cała reszta to sklepy podległych sieci, które zatrzymały swoje dawne szyldy, np. Dominion, Maxie &amp; Cie, Zehrs, Fortinos, SuperValu, Freshmart, No Frills, Indepentent. W sklepach tych klient znajdzie rozmaite asortymentowo produkty oraz dwie własne marki Loblawa – "no name" i "President’s Choice", które wyróżniają towary wyprodukowane na wyłączność.
Historia.
Ojcem supermarketowej rewolucji w Kanadzie był Theodore P. Loblaw, który swój pierwszy sklep otworzył w 1900 w Toronto. Po 10 latach miał już ich 158 w ramach sieci Loblaws Groceteria Company. W 1947 rodzinna firma George Weston Limited przejęła pakiet kontrolny i została największą siecią sklepów spożywczych w kraju. Spółka rodziny Westonów (drugiej najbogatszej w kraju) kontroluje dziś 63% udziałów. Jednego ze źródeł sukcesu upatruje się w zastosowaniu silnej integracji pionowej biznesowych podmiotów – np. sklepy Westonów sprzedawały pieczywo, które nie tylko pochodziło z własnego wypieku, ale również zawierało cukier z własnych rafinerii.
Restrukturyzacja.
Za najpoważniejszego konkurenta Loblaw uważa sieci amerykańskie, a zwłaszcza zadomowiony w Kanadzie Wal-Mart. Panika w obozie kanadyjskim wybuchła w chwili, kiedy Wal-Mart zaczął kilka lat temu otwierać w swych hipermarketach potężne sekcje z tanią żywnością. Ogłosił wówczas, że importuje do Kanady swój format zwany "Supercenter", a więc taki sklep, z którego klient nie musi iść nigdzie indziej, bo pod jednym dachem dostępne jest wszystko w każdym asortymencie.
Loblaw, który przez trzy dekady bezskutecznie próbował podbić rynek amerykański – postanowił kontratakować podobnym formatem, ale nie miał go zbyt wiele, Np. na wschodzie jedyne hipermarkety znajdowały się w Quebeku ("Maxi &amp; Cie"). Zapadła zatem decyzja, aby przeszczepić na resztę kraju pomysły z zachodnich prowincji, gdzie filia Westfair Foods Ltd. zarządzała siecią "Superstore". Na tej bazie Loblaw podjął decyzję powołania “prawdziwie kanadyjskiej” sieci Real Canadian Superstore – hipermarketów mogących stawić czoła Wal-Martowi.
Z biegiem czasu wszystkie największe kubaturowo sklepy Loblawa będą nazywać się Real Canadian Superstore, aby konsument lokalny nie miał wątpliwości, kto jest kto. Przekształcenie sklepów spożywczych w centra wielobranżowe wzorem Wal-Martu, odbiło się – zdaniem wielu klientów – na obniżeniu standardów Loblawa

</doc>
<doc id="1571408" url="https://pl.wikipedia.org/wiki?curid=1571408" title="Krzysztof Ziembiński">
Krzysztof Ziembiński

Krzysztof Ziembiński (ur. 29 lipca 1935 w Warszawie, zm. 4 stycznia 2009 w Olsztynie) – polski aktor, pedagog i reżyser teatralny. Jego ojcem był Zbigniew Ziembiński, również aktor i reżyser, zwany ojcem współczesnego teatru brazylijskiego. Współzałożyciel wraz z Krzysztofem Rauem białostockiej filii warszawskiej PWST. 
Absolwent Państwowej Wyższej Szkoły Teatralnej w Warszawie. Uczeń między innymi Aleksandra Zelwerowicza i Zofii Małynicz. Na deskach teatralnych debiutował w 1958 r., w Teatrze Powszechnym w Łodzi. Jako aktor występował między innymi w Teatrze im. Mickiewicza w Częstochowie, Teatrze im. Wilama Horzycy w Toruniu, Teatrze im. Aleksandra Węgierki w Białymstoku, Teatrze im. Juliusza Osterwy w Lublinie, Teatrach: Nowym i Polskim w Poznaniu, Teatrze w Zielonej Górze, Teatrze Polskim w Szczecinie, Teatrze im. Jaracza w Olsztynie, Słupskim Teatrze Dramatycznym, a od 1992 r., także w Bałtyckim Teatrem Dramatycznym w Koszalinie.
W latach 1984–1990 piastował funkcję dyrektora naczelnego oraz artystycznego Teatru im. Stefana Jaracza w Olsztynie, a w latach 1990–1992 kierownika literackiego Słupskiego Teatru Dramatycznego. W 1997 r., wraz z żoną Haliną założył Studio Artystyczne Poezji i Piosenki przy Miejskim Ośrodku Kultury w Koszalinie (obecnie Centrum Kultury 105).
Członek Związku Artystów Scen Polskich (od 1984 członek Zarządu Głównego. Członek Związku Młodzieży Polskiej (1950-1956), Zrzeszenia Studentów Polskich (1953-1957) oraz PZPR (od 1978). Delegat na X Zjazd PZPR (1986), członek Komitetu Wojewódzkiego w Olsztynie.

</doc>
<doc id="1571409" url="https://pl.wikipedia.org/wiki?curid=1571409" title="His Greatest Misses">
His Greatest Misses

His Greatest Misses – składankowy album Roberta Wyatta nagrany w latach 1974–2003 oraz wydany w październiku 2004 r.
Historia i charakter albumu.
Album ten został początkowo wydany jedynie w Japonii, niezwykle starannie, w okładce typu "digipack".
Prawie wszystkie utwory ukazały się uprzednio na innych albumach. Wyjątkiem są: przedłużona wersja "I'm Believer", oryginalna wersja którego została wydana na stronie A singla wydanego w 1974 r., "Shipbuilding", który był stroną A singla wydanego w 1982 r. i "Memories of You", który ukazał się jako strona B singla "Shipbuilding".
Wszystkie te trzy utwory zostały także umieszczone na zbiorczym albumie "EPs" wydanym w 1999 r.
Płyta zbiera jedne z najciekawszych i najpiękniejszych utworów nagranych przez Roberta Wyatta od 1974 do 2003 r. Znajdują się tu kompozycje bardzo różnorodne stylistyczne, które można zaliczyć do art rocka, rocka progresywnego, jazz rocka, ambient i muzyki eksperymentalnej.
Tytuł sugeruje żal, że te utwory zostały przegapione przez szerszą publiczność.

</doc>
<doc id="1571411" url="https://pl.wikipedia.org/wiki?curid=1571411" title="Real Canadian Superstore">
Real Canadian Superstore

Real Canadian Superstore (właśc. the real Canadian Superstore, skr. RCSS lub Superstore) – kanadyjska sieć największych (kubaturowo) hipermarketów wielobranżowych, podlegająca spółce Loblaw Companies Ltd.
Dzieje konkurencji.
Historia kanadyjskich hipermarketów, w których pod jednym dachem można kupić wszystko, sięga marca 1979, kiedy w Saskatoon, najludniejszym mieście prowincji Saskatchewan, oddano do użytku pierwszy sieciowy sklep pod ówczesnym szyldem SuperValu. Należał do Loblaw Companies – największej kanadyjskiej sieci handlu detalicznego produktami spożywczymi. Mimo iż nazwa SuperValue jest wciąż regionalnie używana (m.in. w Kolumbii Brytyjskiej), większość tych sklepów oraz największe powierzchniowo obiekty z innych podległych sieci Loblawa – obdarzono z początkiem XXI wieku nowym szyldem: Real Canadian Superstore.
Spowodowane to zostało działaniami konkurencyjnego giganta Wal-Mart z USA, który podjął próbę zmonopolizowania kanadyjskiego rynku przy pomocy swego formatu" Supercenter" – wielobranżowych gigantów, których asortyment obejmował praktycznie wszystko, co potrzebne w życiu codziennym.
Dla przeciętnego konsumenta wojna o strefy wpływów jest niewidoczna. Technicznie linia podziału na kanadyjskie i amerykańskie nie zawsze ma sens, gdyż niektóre sieci odsprzedają sobie sklepy wraz z nazwą, a czasem przekazują pod kontrolę całe obszary operacyjne. Podkreślenie, że sklep jest „prawdziwie kanadyjski” (jak w przypadku Real Canadian Superstore) jest marketingową grą nastawioną na narodowe sympatie i patriotyczny odruch. Kanadyjski konsument może nie być świadomy do czyjej kasy wkłada wydawane na zakupach pieniądze, ale drzemie w nim podskórny, pozytywny szowinizm. Po prostu chce kupować „u siebie” czego dowodem choćby nieprzerwana hossa klasycznego kanadyjskiego sklepu Canadian Tire.
Potężną kanadyjską ripostę na zakusy gigantycznych amerykańskich hipermarketów tworzy obecnie 107 sklepów (2007), najwięcej w Ontario. Powierzchnia niektórych przekracza 150 tys. m². To więcej niż Plac Czerwony w Moskwie.
Największy znajduje się w Windsor, choć miał być w Toronto w miejscu, które budziło społeczny sprzeciw. Była to świątynia kibiców hokeja i dawna siedziba drużyny Toronto Maple Leafs, czyli Maple Leafs Gardens. Leciwa ale zasłużona arena powstała jeszcze na początku lat 30. Była świadkiem 12 zwycięstw Toronto w Pucharze Stanleya, występował tu Elvis Presley i Beatlesi. W 2004 arenę odkupił Loblaw, by przerobić na sklep-gigant. Niezwykły pomysł niektórych, aby połączyć lodowisko ze sklepem miał szanse powodzenia, ale w końcu fanatycy hokeja przegrali z decyzjami miejskich decydentów. Mimo to budowa nie posuwa się.
W Albercie moda na gigantomanię zagościła także w sklepach monopolowych. W prowincji tej dopuszczalny jest obrót alkoholem w sklepach nie kontrolowanych przez rząd, byleby nie były to sklepy z żywnością. W związku z tym filie Loblawa powołały do życia 28 wielkich Real Canadian Liquorstores, które zawsze są stawiane w pobliżu Real Canadian Superstores. Oferowany jest każdy rodzaj trunku we wszelkiej obfitości, a nawet produkt własny: piwo "President’s Choice."
W prowincjach atlantyckich i Quebecu RC Superstore jeszcze nie jest znany, ale odpowiednie zakupy i adaptacja lokali już mają miejsce. Tam, gdzie nie da się zainstalować supersklepu ze względu na zbyt małą powierzchnię lokalu, przybierze on inną „patriotyczną” nazwę: Great Canadian Food Store. W najbliższych 2 latach w Ontario pojawią się 44 takie szyldy.
Miasto pod dachem.
Największą przestrzenią obdarzono w RC Superstore produkty spożywcze, ale aż jedną trzecią powierzchni zajmuje sprzęt elektroniczny, artykuły gospodarstwa domowego i wyroby odzieżowe. z wyjątkiem elektroniki, półki w sklepie wypełniają w większości wyroby własnych marek Loblawa, takich jak "Life at Home" lub "President’s Choice". Ta ostatnia firmuje praktycznie każdy rodzaj żywności oprócz pieczywa, nabiału i wina. Podczas gdy większość sklepów swoją własną produkcję wycenia najtaniej, "President’s Choice" nie stosuje tej zasady. Zostawia ją innej markowej etykiecie Loblawa, znanej jako "no name" (zawsze żółta nalepka). Znalezienie na półce towaru z logiem "President’s Choice" jest najpewniejszą oznaką, że pod tym właśnie konkretnym dachem panuje królestwo Loblawa.
Real Canadian Superstore nie skąpi też usług komplementarnych: są punkty obróbki fotograficznej "PhotoLab", apteki "DrugStore" (niektóre obsługują klientów w samochodach), kluby dla odchudzających się, bary, świetlice dzielnicowe, a także małe przychodnie lekarskie.

</doc>
<doc id="1571412" url="https://pl.wikipedia.org/wiki?curid=1571412" title="Andrzej Seyfried">
Andrzej Seyfried

Andrzej Seyfried (ur. 27 lipca 1922 we Lwowie, zm. 5 stycznia 2009) – polski uczony, profesor medycyny, specjalista w zakresie rehabilitacji, doktor honoris causa Akademii Wychowania Fizycznego w Warszawie. Od 1963 piastował funkcję eksperta do spraw rehabilitacji Światowej Organizacji Zdrowia (WHO). W latach 2003–2007 był członkiem Komitetu Rehabilitacji, Kultury Fizycznej i Integracji Społecznej PAN. Pionier w dziedzinie patobiomechaniki oraz w zakresie leczenia polio.
Uczeń znanej lwowskiej szkoły powszechnej i gimnazjum Mieczysława Kistryna. Absolwent Wydziału Lekarskiego Uniwersytetu Poznańskiego z 1949. W 1950 uzyskał stopień doktora medycyny, w 1970 stopień doktora habilitowanego, a w 1980 tytuł profesora zwyczajnego. Był uczniem światowej sławy ortopedy Wiktora Degi. Od 1984 był nauczycielem akademickim na AWF w Warszawie, pełniąc jednocześnie do 1987 funkcję pierwszego dziekana Wydziału Rehabilitacji tejże Uczelni. Wśród wypromowanych przez niego doktorów znaleźli się m.in.: Małgorzata Wisłowska (1986), Ida Wiszomirska (2004), Aleksandra Truszczyńska-Baszak (2005).
W 1953 założył Ośrodek Rehabilitacji w Połczynie Zdroju, a w kolejnym roku sanatorium Ortopedyczno-Rehabilitacyjnego w Zagórzu koło Warszawy. W 1962 doprowadził do powstania Zakładu Rehabilitacji w Instytucie Reumatologii w Warszawie, którego był kierownikiem do 1984. W ramach pracy w WHO kierował między innymi międzynarodową ekipą w Algierii, a także pełnił funkcję eksperta w Biurze Regionalnym WHO Południowo-Wschodnim na terenie Indii i Cejlonu, a także w Biurze Regionalnym WHO Zachodni Pacyfik. Za swoją działalność oraz zasługi w zakresie leczenia polio został nagrodzony przez WHO – Certificate of Appreciation.
W pracy naukowej zajmował się między innymi: mechanizmami umożliwiającymi kompensację istniejących dysfunkcji, opracowaniem metodyki oceny zmian patologicznych w obrębie układu ruchu, określeniem czynników determinujących wyniki rehabilitacji kompleksowej, zagadnieniami poprawy funkcji ręki reumatoidalnej, a także fizjoterapią dzieci z chorobami nerwowo-mięśniowymi. Razem z Stefanem Pągowskim porównał funkcjonowanie tego stawu w ręce zdrowej i reumatoidalnej. Był autorem około 100 prac opublikowanych w czasopismach polsko-, angielsko-, francusko- i niemieckojęzycznych. Jest pochowany na cmentarzu Powązkowskim w Warszawie (kwatera 139, rząd 5, grób 4). 

</doc>
<doc id="1571413" url="https://pl.wikipedia.org/wiki?curid=1571413" title="Tel Izhaq">
Tel Izhaq



</doc>
<doc id="1571414" url="https://pl.wikipedia.org/wiki?curid=1571414" title="Erciyesspor Kayseri">
Erciyesspor Kayseri



</doc>
<doc id="1571415" url="https://pl.wikipedia.org/wiki?curid=1571415" title="Wojciech Ozimek (dziennikarz)">
Wojciech Ozimek (dziennikarz)

Wojciech Ozimek (ur. 14 września 1949, zm. 5 stycznia 2009) – polski dziennikarz, felietonista, autor tekstów kabaretowych. 
Był absolwentem wydziału polonistyki Uniwersytetu Warszawskiego oraz studium dziennikarskiego. Pracę zawodową zaczynał jako nauczyciel w Szkole Podstawowej nr 34 w Radomiu, a następnie opiekun młodzieży w Ochotniczych Hufcach Pracy. Jako dziennikarz debiutował w latach 80. XX wieku na łamach „Słowa Ludu”, następnie pisał w „Dzienniku Radomskim”, w którym piastował funkcję sekretarza redakcji, a w późniejszym okresie redaktora naczelnego. Udzielał się w, wystawianym na scenie Empiku, „Żywym Słowie”, gdzie prezentował swoją kronikę towarzyską. Współpracował z radomskim teatrem, Radiem Rekord, TV Dami. W ostatnim okresie życia był kierownikiem radomskiego oddziału „Życia Warszawy”.
W wyborach parlamentarnych w 1993 otwierał radomską listę okręgową Polskiej Partii Przyjaciół Piwa.

</doc>
<doc id="1571417" url="https://pl.wikipedia.org/wiki?curid=1571417" title="Bet Jehoshua">
Bet Jehoshua



</doc>
<doc id="1571421" url="https://pl.wikipedia.org/wiki?curid=1571421" title="Anatolij Gurewicz">
Anatolij Gurewicz

Anatolij Gurewicz, ros. Анатолий Маркович Гуревич, (ur. 7 listopada 1913 w Charkowie, zm. 2 stycznia 2009 w Petersburgu) – radziecki szpieg.
Życiorys.
W czasie II wojny światowej był członkiem "Czerwonej Orkiestry" - siatki szpiegowskiej byłego ZSRR, działającej na terytorium Belgii, Holandii, Francji i Niemiec. 
Zdemaskowany pod koniec 1942 w Marsylii, do kraju został odesłany w 1945. W 1947 został skazany na 20 lat więzienia, po śmierci Józefa Stalina zwolniony, niebawem został ponownie aresztowany i skazany. Około 25 lat spędził w łagrze. W 1991 został zrehabilitowany przez prezydenta Michaiła Gorbaczowa.
Został pochowany na Cmentarzu Bogosłowskim w Petersburgu.

</doc>
<doc id="1571422" url="https://pl.wikipedia.org/wiki?curid=1571422" title="Ballycroy National Park">
Ballycroy National Park



</doc>
<doc id="1571425" url="https://pl.wikipedia.org/wiki?curid=1571425" title="Absolute Radiometer for Cosmology, Astrophysics, and Diffuse Emission">
Absolute Radiometer for Cosmology, Astrophysics, and Diffuse Emission

Absolute Radiometer for Cosmology, Astrophysics, and Diffuse Emission (ARCADE) – program badawczy NASA mający za zadanie pomiar fal radiowych dobiegających z kosmosu i pochodzących z wczesnego etapu kształtowania się Wszechświata. W ramach programu zbudowano siedem radiometrów, które schłodzone do prawie zera absolutnego (2,7 °C powyżej tej temperatury) zostały wyniesione balonami na wysokość ponad 35 km, gdzie dokonały pomiarów.
Dzięki analizie danych zebranych podczas misji z lipca 2006, ku zaskoczeniu naukowców, którzy oczekiwali równomiernego, cichego szumu odkryto bardzo silny sygnał, znacznie głośniejszy niż łączny sygnał wszystkich znanych galaktyk radiowych. Został on nazwany „kosmicznym rykiem” (ang. "space roar"). Pochodzenie tego sygnału nie jest znane i jak na razie (styczeń 2009) pozostaje nierozwiązaną zagadką.

</doc>
<doc id="1571426" url="https://pl.wikipedia.org/wiki?curid=1571426" title="Stwolska Turnia">
Stwolska Turnia

Stwolska Turnia (słow. "Štôlska veža", niem. "Mephistoturm", węg. "Déli Koncsisztatorony") – turnia o wysokości 2483 m n.p.m. w Grani Kończystej, w słowackich Tatrach Wysokich. Od Pośredniej Kończystej oddzielona Rynicką Przełęczą, a od głównego wierzchołka Kończystej – Stwolską Przełęczą Wyżnią.
Stwolska Turnia nie jest dostępna dla turystów, nie prowadzą na nią żadne znakowane szlaki turystyczne. Dla taterników największym wyzwaniem jest przejście wschodniej ściany Stwolskiej Turni, która opada w kierunku Doliny Batyżowieckiej. Wejścia na nią od pobliskich przełęczy nie należą do trudnych. Nazwa Stwolskiej Turni pochodzi najprawdopodobniej od Doliny Stwolskiej, której nazwa wywodzi się od spiskiej wsi Stwoła.
Historia.
Pierwsze wejścia turystyczne:

</doc>
<doc id="1571428" url="https://pl.wikipedia.org/wiki?curid=1571428" title="Gieorgij Stark">
Gieorgij Stark

Gieorgij Karłowicz Stark, ros. Георгий Карлович Старк (ur. w Petersburgu, zm. 2 marca 1950 w Sainte-Geneviève-des-Bois) – rosyjski wojskowy (kontradmirał), emigracyjny działacz kombatancki.
Życiorys.
W 1898 r. ukończył morski korpus kadetów. Służył w bazie morskiej w Kronsztadzie. Uczestniczył w wojnie rosyjsko-japońskiej w latach 1904-1905 jako oficer minowy na krążowniku "Aurora"; był ranny. W 1912 r. został awansowany do stopnia kapitana 2 rangi. Od grudnia 1912 r. dowodził niszczycielem "Silnyj" Floty Bałtyjskiej. Brał udział w I wojnie światowej jako dowódca niszczyciela "Strasznyj". W 1916 r. w stopniu kapitana 1 rangi objął dowództwo niszczyciela "Donskoj kazak". Następnie dowodził 5, a potem 12 dywizjonów trałowców. W 1917 r. został dowódcą dywizjonu minowego Floty Bałtyckiej; był ranny. 28 lipca tego roku awansował na kontradmirała. 3 kwietnia 1918 r. został zwolniony ze służby wojskowej. W sierpniu tego roku przyjechał do Kazania, gdzie wstąpił jako szeregowiec do Ludowej Armii Komucza. Wkrótce otrzymał od adm. Aleksandra W. Kołczaka zadanie utworzenia wołżańsko-kamskiej flotylli rzecznej. Po wycofaniu się z Wołgi działał na rzece Kamie i Białej. W grudniu 1918 r. objął dowództwo formowanej w Krasnojarsku brygady strzelców morskich. Od marca 1919 r. uczestniczył w walkach. Podczas odwrotu wojsk białych zachorował na tyfus. Uczestniczył w tzw. Wielkim Lodowym Marszu Syberyjskim przez zamarznięte Jezioro Bajkał (został przeniesiony na rękach). Na początku 1920 r. trafił do Harbinu, gdzie był leczony. 17 czerwca 1921 r. przybył do Władywostoka, tworząc morską flotyllę syberyjską. Od 10 sierpnia 1922 r. był jednocześnie zastępcą głównodowodzącego Kraju Primorskiego ds. morskich, a od września tego roku komendantem obszarów tyłowych. 23 października na 30 okrętach i statkach ewakuował wojska i uchodźców cywilnych z Przymorza przez Koreę do Szanghaju (cywile i kadeci) i na Filipiny (wojskowi). Od 1923 r. mieszkał w Manili. W 1931 r. przeniósł się do Szanghaju, gdzie działał w stowarzyszeniu oficerskim, a następnie do Paryża. Pracował tam początkowo jako kierowca taksówki. Podczas okupacji niemieckiej odmówił współpracy z hitlerowcami. Po zakończeniu wojny został członkiem Wszechzagranicznego Zrzeszenia Rosyjskich Oficerów Morskich, zaś w 1946 r. stanął na jego czele. 
W 1998 r. w Rosji w czasopiśmie "Cytedel'" zostały opublikowane jego wspomnienia pt. "G. K. Stark. Moja żyzń".
Linki zewnętrzne.
Biografia kontradmirała Gieorgija K. Starka (jęz. rosyjski)

</doc>
<doc id="1571431" url="https://pl.wikipedia.org/wiki?curid=1571431" title="Wydział pościgowy">
Wydział pościgowy

Wydział pościgowy – amerykański film sensacyjny z 1998 roku. Jest to spin-off filmu "Ścigany" z 1993 roku. 
Fabuła.
W Chicago dochodzi do wypadku samochodowego. Ranny kierowca Mark Roberts okazuje się człowiekiem podejrzanym o dwa zabójstwa. Zostaje aresztowany i przewieziony do Nowego Jorku. Podczas lotu jeden z eskortowanych więźniów strzela. Celem miał być Roberts, ale kula trafiła w okno, co doprowadza do rozbicia samolotu w Ohio. Robertsowi udaje się uciec. Gerard zaczyna pościg. Podczas jego trwania okazuje się, że Mark Roberts naprawdę nazywa się Sheridan i wcześniej pracował w CIA i jednej z agencji rządowych jako zabójca. Ścigany jest za morderstwo dwóch agentów, którzy mieli znaleźć chińskiego szpiega działającego w kręgach rządowych. Do pościgu dołącza się agent John Royce.

</doc>
<doc id="1571436" url="https://pl.wikipedia.org/wiki?curid=1571436" title="HAPPY-GO-LUCKY, czyli CO NAS USZCZĘŚLIWIA">
HAPPY-GO-LUCKY, czyli CO NAS USZCZĘŚLIWIA



</doc>
<doc id="1571437" url="https://pl.wikipedia.org/wiki?curid=1571437" title="Bakirkoyspor">
Bakirkoyspor



</doc>
<doc id="1571438" url="https://pl.wikipedia.org/wiki?curid=1571438" title="Rozprawa w Berlinie">
Rozprawa w Berlinie

Rozprawa w Berlinie – amerykańsko-niemiecki dramat polityczny z 1988 roku na podstawie książki sędziego Herberta Sterna. Film oparty na faktach.
Fabuła.
1987 rok. Hans Schuster mieszkający w Hamburgu, związał się z Sigrid Radke z NRD. Żeby być razem, planują ucieczkę do Niemiec Zachodnich. Oboje wyjeżdżają do Polski, gdzie mają otrzymać lewe paszporty od Helmuta Thiele, a stamtąd polecieć do Berlina Zachodniego. Niestety, Hans zostaje zatrzymany na granicy polskiej. Helmut i Sigrid czekają na niego w Gdańsku, nie wiedząc o zatrzymaniu. W końcu wracają do Berlina samolotem LOT-u. Przed lądowaniem Helmut terroryzuje stewardesę, żądając lądowania na lotnisku w Berlinie Zachodnim. Maszyna ląduje na terenie amerykańskiej bazy wojskowej, gdzie Helmut i Sigrid zostają aresztowani. Czeka na nich proces. Rozprawę prowadzi sędzia Herbert Jay Stern.

</doc>
<doc id="1571439" url="https://pl.wikipedia.org/wiki?curid=1571439" title="Universität Zürich">
Universität Zürich



</doc>
<doc id="1571442" url="https://pl.wikipedia.org/wiki?curid=1571442" title="Gemma Arterton">
Gemma Arterton

Gemma Christina Arterton (ur. 2 lutego 1986 w Gravesend) – brytyjska aktorka. Wystąpiła w takich filmach jak "Dziewczyny z St. Trinian", "007 Quantum of Solace", gdzie zagrała agentkę MI6 Strawberry Fields oraz w produkcji Disneya "".
Dzieciństwo i młodość.
Gemma Arterton urodziła się w Gravesend w Wielkiej Brytanii jako córka sprzątaczki Sally i spawacza Barry’ego Artertona. Gdy się urodziła posiadała sześć palców u każdej dłoni (polidaktylia). Wada ta została usunięta we wczesnym dzieciństwie. Ojciec jej wcześnie porzucił rodzinę, dlatego matka wychowywała ją oraz jej siostrę, Hannah Jane, samotnie. Gemma uczęszczała do szkoły średniej dla dziewcząt w rodzinnym Gravesend i przez pewien czas zajmowała się sprzedażą kosmetyków do makijażu. Po ukończeniu tejże szkoły, przeszła kurs gry aktorskiej w Teatrze Miskin w Dartford i następnie otrzymała stypendium do Królewskiej Akademii Sztuki Dramatycznej w Londynie.
Kariera.
Jeszcze w trakcie studiów otrzymała swoją pierwszą profesjonalną rolę w filmie pt. "Opowieść Mary" Stephena Poliakoffa. Jej debiut sceniczny miał miejsce w szekspirowskiej sztuce "Stracone zachody miłości" w Globe Theatre w Londynie, w lipcu 2007, jeszcze przed zdobyciem dyplomu. W tym samym roku debiutowała na wielkim ekranie główną rolą, w komedii "Dziewczyny z St. Trinian". O rolę Kelly Arterton walczyła m.in. z Sienną Miller. 
W 2008 pojawiła się w nowej odsłonie przygód Jamesa Bonda "007 Quantum of Solace". Wybrana spośród 1500 kandydatek, Gemma wcieliła się w postać Strawberry Fields, za którą zebrała pochlebne recenzje. W tym samym roku otrzymała rolę Elizabeth Bennet w serialu "W świecie Jane Austen". Od 2008 była twarzą zapachu „Bond Girl 007” marki Avon, dla której promowała już wcześniej inne kosmetyki. Kontrakt z tą firmą uniemożliwił jej stanie się obok Kate Moss twarzą marki Rimmel.
W 2010 Arterton powróciła na deski teatru i zadebiutowała na West Endzie w sztuce "The Little Dog Laughed". Wcieliła się także w postać Catherine Earnshaw w "Wichrowych Wzgórzach". Ten rok obfitował również w role w wysokobudżetowych produkcjach z Hollywood tj. "Starcie tytanów" oraz "". W tym samym roku Gemma zagrała także tytułową rolę w filmie "Tamara i mężczyźni".
Zasiadała w jury konkursu głównego na 73. MFF w Wenecji (2016).
Życie prywatne.
Prywatnie Arterton związana była przez półtora roku z Johnem Nolanem, technikiem zajmującym się efektami specjalnymi, z którym rozstała się w 2008 roku. Następnie przez pół roku spotykała się z hiszpańskim jeźdźcem, Eduardo Munozem. 5 czerwca 2010 wyszła za mąż za Stefano Catelliego

</doc>
<doc id="1571445" url="https://pl.wikipedia.org/wiki?curid=1571445" title="Czesław Obrębski">
Czesław Obrębski

Czesław Obrębski (ur. 14 sierpnia 1928 w Warkowiczach na Wołyniu, zm. w 2011) – kapitan Marynarki Wojennej.
Po wojnie w wyniku wysiedleń z Kresów Wschodnich podjął naukę w Państwowym Gimnazjum i Liceum w Namysłowie na Dolnym Śląsku. W 1947 roku zgłosił się poprzez Wojskową Komendę Rejonową w Oleśnicy jako ochotnik do odbycia służby wojskowej. Przeszkolenie rekruckie odbywał w Ustce. Zaproponowano mu naukę w Oficerskiej Szkole Marynarki Wojennej w Gdyni, którą ukończył w roku 1951, w stopniu chorążego. Praktykę podchorążacką odbywał na ORP „Żbik”. Po promocji został skierowany jako oficer nawigacyjny na ORP „Ryś”. W roku 1959 brał udział w rejsie OH „Bałtyk” na Spitsbergen z ekipą znanego polarnika Stanisława Siedleckiego.
Jest absolwentem Wyższego Kursu Akademickiego w Akademii Marynarki Wojennej ZSRR im. marsz. Klimienta Woroszyłowa w Leningradzie (ob. Sankt-Petersburg). Po powrocie do kraju w roku 1953 został wyznaczony na dywizjonowego nawigatora. 16 lipca 1954 został dowódcą MK-XV ORP „Kaszub”.
Od 19 stycznia 1957 r. dowodził ORP „Sęp”. Podczas pełnienia obowiązków dowódcy na tym okręcie współpracował z ekipą, która realizowała film "Orzeł" w reżyserii Leonarda Buczkowskiego. Głównym konsultantem był Bolesław Romanowski.
Obowiązki dowódcy okrętu zdał 28 lutego 1959 r. i objął stanowisko nawigatora w sztabie dowództwa 1. Brygady Okrętów Podwodnych.
Służbę w Marynarce Wojennej zakończył w roku 1960. Mieszkał w Oleśnicy w woj. dolnośląskim.
Pochowany jest na cmentarzu komunalnym w Bierutowie, woj. dolnośląskie.

</doc>
<doc id="1571446" url="https://pl.wikipedia.org/wiki?curid=1571446" title="Prostowód">
Prostowód

Prostowód — urządzenie mechaniczne służące do zamiany ruchu obrotowego na postępowy. Urządzenie to skonstruowane jest ze sztywnych prętów połączonych obrotowo w ten sposób, że część połączeń jest unieruchomiona, a pozostałe mogą się poruszać po ściśle określonych torach, przy czym co najmniej część - po linii prostej. Jeżeli osie obrotu wszystkich połączeń mają taki sam ściśle określony kierunek, wówczas ruch wszystkich elementów prostowodu odbywa się w jednej płaszczyźnie. 
Najprostsze urządzenie o kształcie równoległoboku, w którym w dwóch wierzchołkach są przeguby są umocowane na stałe, a dwa pozostałe się poruszają nie jest w ścisłym tego słowa znaczeniu prostowodem. Urządzenie takie zapewnia jednak równoległy ruch pręta o nieumocowanych końcach w jednej płaszczyźnie.

</doc>
<doc id="1571447" url="https://pl.wikipedia.org/wiki?curid=1571447" title="Badanie audiometryczne">
Badanie audiometryczne



</doc>
<doc id="1571448" url="https://pl.wikipedia.org/wiki?curid=1571448" title="Próba obciążeniowa">
Próba obciążeniowa



</doc>
<doc id="1571449" url="https://pl.wikipedia.org/wiki?curid=1571449" title="The Jerusalem Post">
The Jerusalem Post

The Jerusalem Post – izraelska gazeta ukazująca się sześć razy w tygodniu. Dziennik wydawany jest w języku angielskim.
Założona w 1932 r., pierwotnie sympatyzowała z Partią Pracy. 
Pierwszy numer ukazał się 1 grudnia 1932 roku jako "The Palestine Post". Był kontynuacją i rozwinięciem ukazującego się od 1925 roku, anglojęzycznego biuletynu The "Palestine Bulletin." Oprócz informacji z kraju i ze świata pierwszy numer zawierał program radiowy, listy od czytelników, spis kościołów i godziny ich otwarcia, repertuar teatralny i kalendarz wydarzeń sportowych. W dniu premiery gazeta liczyła 8 stron i miała 1200 egzemplarzy nakładu.
Decyzja o zmianie nazwy została podjęta w kwietniu 1950 roku. Od 1 maja 1950 gazeta ukazuje się pod tytułem "The Jerusalem Post".
W 1990 r. gazeta została sprzedana kanadyjskiej prawicowej korporacji Hollinger Conrada Blacka, a w 2004 r. popadła w poważne tarapaty finansowe. Obecnie, pod nowym zarządem, Jerusalem Post bardzo dba o bezstronność polityczną. Gazeta ukazuje się od niedzieli do piątku, do wydania piątkowego dołączany jest informator kulturalny (sztuka, muzyka, teatr, telewizja i radio). W gazecie można także znaleźć przydatne informacje o usługach medycznych, nabożeństwach itp.

</doc>
<doc id="1571450" url="https://pl.wikipedia.org/wiki?curid=1571450" title="Echo dobutaminowe">
Echo dobutaminowe



</doc>
<doc id="1571451" url="https://pl.wikipedia.org/wiki?curid=1571451" title="Lunapark (film)">
Lunapark (film)

Lunapark (tytuł oryg. "The Funhouse") – amerykański horror filmowy z 1981 roku, wyreżyserowany przez Tobe’a Hoopera do scenariusza Lawrence’a Blocka, opartego na powieści Deana R. Koontza pod tytułem "Tunel Strachu", opublikowanej w roku 1980.
Wpisuje się w nurt popularnego w latach 80. podgatunku slasher.
Fabuła.
Filmem rządzą standardowe reguły slashera: fabuła skupia się na grupce nastolatków, wśród których wyróżnia się główna bohaterka Amy – niepozorna „final girl”. Opozycją do jej archetypu jest druga z dziewcząt, Liz, blondwłosa piękność, niestroniąca od używek. By dopełnić slasherowej tradycji, twórca osadził akcję utworu w odizolowanym miejscu – zamkniętym na noc lunaparku, gdzie bohaterowie są prześladowani i kolejno mordowani. Pojawia się również motyw kary: Amy, Liz, Buzz i Richie wiedzą, że przyjemności, którym się oddają, są niedopuszczalne, lecz jednocześnie chcą ich doświadczyć. W jednej ze scen Amy i Liz zostają ostrzeżone przez dziwaczną kobietę, która powtarza im, że "„Bóg je obserwuje”" (cytat "„God is watching you!”").
Nastoletnia Amy Harper umawia się na pierwszą randkę z chłopakiem, Buzzem. Wbrew ostrzeżeniom ojca Amy, para, wraz z przyjaciółmi – Liz i Richiem, rusza do lunaparku, by spędzić wieczór na beztroskiej zabawie. Po wypaleniu marihuany i uczestnictwie w kilku atrakcjach zorganizowanych przez właścicieli Wesołego Miasteczka, młodzi decydują się spędzić tu całą noc. Nikt nie zwraca uwagi na fakt, że jakiś czas temu na miejscu zdarzeń znaleziono zwłoki dwóch młodych skautek.
Po zamknięciu jednego z "upiornych domów", Amy i Buzz oraz Liz i Richie uprawiają w nim seks. Następnie są świadkami morderstwa na poznanej wcześniej wróżbitce, Madame Zenie. Przyjaciele usiłują uciec z budynku, lecz drzwi frontowe są zamknięte. Właściciel lunaparku okazuje się być ojcem mordercy, a on sam – zdeformowanym genetycznie, opóźnionym w rozwoju mężczyzną, imieniem Gunther. Bohaterowie przyglądają się z ukrycia rozmowie Gunthera z ojcem, lecz po upuszczeniu przez Richiego zapalniczki zostają odkryci. Rozpoczynają się bezskuteczne próby znalezienia wyjścia z "upiornego domu", lecz wkrótce jako pierwszy ginie Richie. Liz zostaje schwytana przez Gunthera, wpadając przez drzwi w podłodze do piwnicy. Dziewczyna stara się zwieść mordercę, oferując mu seks, lecz gdy dźga go nieoczekiwanie nożem w plecy, ten zabija i ją.
Okazuje się, że Gunther i jego ojciec Conrad są beznamiętnymi psychopatami, a ich chorobę ukształtowały zawiłe powiązania rodzinne. Conrad, próbując zastrzelić Amy, ginie z rąk Buzza, lecz wkrótce bohater zostaje zabity przez pojawiającego się niepostrzeżenie Gunthera. Uciekając przed Guntherem, Amy odnajduje zwłoki Liz. Dziewczyna trafia do pomieszczenia, w którym znajduje się maszyneria hydrauliczna i ogromne zębatki, zasilające wyposażenie lunaparku. Po odnalezieniu kryjówki swojej ofiary, Gunther próbuje zabić ją łomem, lecz w starciu z dziewczyną trafia na bezpiecznik elektryczny, który paraliżuje go prądem. Obracający się dookoła łańcuch zwieńczony ostrym hakiem, nadziewa na siebie Gunthera i kieruje go ku dwóm głównym kołom zębatym. Gunther chwyta Amy i usiłuje pociągnąć ją za sobą. W ostatniej chwili dziewczynie udaje się wydostać z jego uścisku.
Ostatnia scena ukazuje Amy o świcie, opuszczającą otwarty ponownie "upiorny dom".
Nawiązania.
W filmie pojawiają się nawiązania do innych horrorów:
Wydanie filmu.
Światowa premiera projektu miała miejsce 13 marca 1981 w Stanach Zjednoczonych. W pierwszy weekend wyświetlania filmu zainkasował on 2,765,456 dolarów amerykańskich (przy seansach w ośmiuset czternastu kinach), a w sumie zarobił niewiele ponad pięć milionów USD więcej (dokł. 7,886,857). Krytyk filmowy Gene Siskel, współpracujący z dziennikiem "Chicago Sun-Times", polubił "Lunapark" i wydał mu pozytywną recenzję.
Ścieżka dźwiękowa autorstwa Johna Beala spotkała się z uznaniem krytyki i do dziś pozostaje obiektem zainteresowania wśród kolekcjonerów kompaktów z muzyką filmową.
Remake.
Eli Roth, twórca kontrowersyjnego horroru "Hostel" (2006), zapowiedział chęć nakręcenia remake’u filmu. Bliższe informacje dotyczące projektu nie są znane, na razie pewne jest, że Roth negocjuje warunki powstania filmu ze studiem Universal Pictures. O swoich planach reżyser opowiedział w wywiadzie dla magazynu "Fangoria".

</doc>
<doc id="1571452" url="https://pl.wikipedia.org/wiki?curid=1571452" title="Oscillococcinum">
Oscillococcinum

Oscillococcinum – preparat homeopatyczny produkowany przez francuski koncern Boiron, właściciela marki. Preparat reklamowany jest jako pomocny w zwalczaniu stanów grypowych i przeziębień, mimo braku dowodów potwierdzających jego skuteczność.
Preparat można nabyć w aptekach bez recepty. Producent jako wskazania do jego stosowania podaje zwalczanie stanów grypowych i przeziębień. Działanie lecznicze "Oscillococcinum" ma polegać na skróceniu czasu trwania infekcji oraz łagodzeniu jej objawów.
W jednym gramie preparatu znajduje się 0,85 g sacharozy (cukru spożywczego) oraz 0,15 g laktozy (cukru mlecznego). Substancja aktywna znajdująca się w sprzedawanym dziś preparacie ma stężenie 200C, odpowiadające 1 części substancji aktywnej na (jedynka i 400 zer) części rozpuszczalnika. W praktyce oznacza to, że w peletkach preparatu nie znajduje się ani jedna cząsteczka substancji aktywnej.
"Oscilloccocinum" jest dostępny w ponad 50 krajach na całym świecie. We Francji produkowany jest od ponad 65 lat. Chociaż istnieją badania wskazujące na niewielką skuteczność preparatu w łagodzeniu objawów grypy, to przeważające dane wskazują na skuteczność nie większą niż placebo.
Historia.
Preparat "Oscillococcinum" został zaproponowany przez Josepha Roya (1891–1978), francuskiego lekarza wojskowego, który prowadził pracę badawczą podczas epidemii grypy (tzw. hiszpanki) w 1919 roku. Przebadał on różne substancje pochodzenia biologicznego m.in. narządy dzikiej kaczki berberyjskiej (łac. "Anas barbariae"), uważanej wówczas przez niektórych za nosiciela wirusów grypy. Autolizat z jej wątroby i serca okazał się w ocenie Roya źródłem substancji modulujących układ odpornościowy człowieka.
Pierwsze wykorzystanie preparatów otrzymywanych z tego materiału biologicznego w próbach leczenia infekcji układu oddechowego, zwłaszcza stanów grypowych i przeziębień, miało miejsce za sprawą badań laryngologa-homeopaty, Paula Chavanona.
W kolejnych latach preparat zdobywał popularność głównie na terenie Francji. W 1984 roku Oscillococcinum został wprowadzony na rynek Stanów Zjednoczonych.

</doc>
<doc id="1571453" url="https://pl.wikipedia.org/wiki?curid=1571453" title="André Rouvoet">
André Rouvoet

André Rouvoet (ur. 4 stycznia 1962 w Hilversum) – holenderski polityk, w latach 2002–2007 i 2010–2011 lider polityczny ChristenUnie (CU), od 2007 do 2010 wicepremier i minister ds. młodzieży i rodziny w czwartym gabinecie premiera Jana Petera Balkenende, w 2010 również minister edukacji, kultury i nauki.
Życiorys.
W 1980 ukończył Comenius College w Hilversum. Od 1981 do 1986 studiował prawo i filozofię polityczną na Vrije Universiteit Amsterdam. W latach 80. zaangażował się w działalność polityczną w ramach Reformowanej Federacji Politycznej (RPF). Od 1985 pracował we frakcji parlamentarnej tego ugrupowania, a także w związanych z nią organizacjach pozarządowych. Od 1989 do 1994 był dyrektorem Marnix van St. Aldegonde Stichting, instytutu naukowego RPF. Wykładał również nauki polityczne w szkole dziennikarskiej Evangelische School voor Journalistiek w Amersfoort.
W 1994 został wybrany w skład Tweede Kamer, niższej izby Stanów Generalnych. Reelekcję uzyskiwał w wyborach w 1998, 2002, 2003, 2007 i 2010. Od 2001 reprezentował współtworzoną przez RPF ChristenUnie, która w 2004 przekształciła się w jednolite ugrupowanie. W latach 2002–2007 i 2010–2011 był przewodniczącym jej frakcji poselskiej i tym samym liderem politycznym CU.
22 lutego 2007 królowa Beatrycze mianowała go wicepremierem i ministrem ds. rodziny i młodzieży w czwartym rządzie Jana Petera Balkenende. 23 lutego 2010 objął dodatkowo obowiązki ministra edukacji kultury i nauki w związku z opuszczeniem koalicji rządowej przez PvdA. Stanowiska rządowe zajmował do 14 października 2010.
W 2011 zrezygnował z mandatu poselskiego i wycofał się z działalności politycznej. W 2012 objął funkcję prezesa Zorgverzekeraars Nederland, organizacji reprezentującej przedsiębiorstwa oferujące ubezpieczenia zdrowotne.
Jest wiernym Holenderskiego Kościoła Reformowanego. Żonaty, ma syna oraz cztery córki.

</doc>
<doc id="1571456" url="https://pl.wikipedia.org/wiki?curid=1571456" title="Corrina, Corrina (film)">
Corrina, Corrina (film)

Corrina, Corrina - amerykański melodramat z 1994 roku.
Fabuła.
Manny Singer po śmierci żony, sam opiekuje się córką Molly. Jednak ona strasznie zamyka się w sobie. Ojciec w tej sytuacji postanawia umieścić ogłoszenie o poszukiwaniu pomocy domowej. Wiele kandydatek odpowiada, ale żadna nie jest w stanie sprostać wymaganiom. W końcu pojawia się Corrina. Udaje się jej stopniowo zyskać sympatię Molly...

</doc>
<doc id="1571460" url="https://pl.wikipedia.org/wiki?curid=1571460" title="Bet Sze’arim">
Bet Sze’arim

Bet Sze’arim (hebr. בֵּית שְׁעָרִים, arab. بيت الغرباء, "Bayt al-Gurabā") – starożytne żydowskie miasto i nekropolia w okresie talmudycznym.
Obecnie część obszaru starożytnego miasta jest chroniona poprzez utworzony na tym terenie park narodowy. Znajduje się on na południowych obrzeżach miasteczka Kirjat Tiwon na północy Izraela. W 2015 roku nekropola została wpisana na listę światowego dziedzictwa UNESCO.
Położenie.
Park Narodowy Bet Sze’arim jest położony na wzgórzu o wysokości 120 metrów n.p.m. Wchodzi on w skład pasma wzgórz oddzielających Dolinę Jezreel od Emek Zewulun w Dolnej Galilei, na północy Izraela. Na południe od parku przepływa rzeka Kiszon.
Historia.
Miasto Bet Sze’arim zostało założone pod koniec I wieku p.n.e., za panowania króla Heroda Wielkiego. Było to zamożne żydowskie miasto, nazywane po grecku Besara. Znajdowała się w nim stolica administracyjna Doliny Jezreel i siedziba królowej Bereniki II. Po zniszczeniu w 70 roku Świątyni Jerozolimskiej do Bet Sze’arim przeniósł się Sanhedryn. Mieszkał tutaj rabin Juda ha-Nasi. Pod koniec życia przeniósł się do Seforis, ale swój pogrzeb zaplanował w Bet Sze’arim, na ziemi, którą otrzymał w prezencie od rzymskiego cesarza Marka Aureliusza. Miasto zostało zniszczone przez pożar w 352 roku, pod koniec żydowskiej wojny przeciwko Gallusowi. Zostało odbudowane jako miasto bizantyjskie. W okresie panowania arabskiego była to niewielka wioska, która pod koniec XVI wieku nazywała się Szeik Bureik.
Badania archeologiczne w Bet Sze’arim rozpoczęto w 1880 roku. Odkryto wówczas liczne groby i katakumby, nie prowadzono jednak wykopalisk. W 1936 roku odkryto wejście do jaskini z labiryntem katakumb. W następnych latach prowadzono tutaj liczne badania archeologiczne.
Park Narodowy.
W miękkich wapiennych wzgórzach wykuto pod miastem labirynt około 30 systemów jaskiń, w których utworzono miejsce pochówku zmarłych. Katakumby tworzą rozległy podziemny labirynt, w którym znajdują się setki marmurowych lub kamiennych sarkofagów. To z jakiego materiału został wykonany sarkofag zależało od pozycji społecznej zmarłego. Kiedy Rzymianie zabronili Żydom wstępu do Jerozolimy, Bet Sze’arim stało się dla nich głównym ośrodkiem życia narodowego i duchowego. Na tutejszym cmentarzu grzebano Żydów z całego regionu. Na sarkofagach widnieją skomplikowane zdobienia, symbole i postacie, jak również inskrypcje nagrobne w językach hebrajskim, greckim i aramejskim. Wśród setek inskrypcji są zawarte informacje z nazwiskami zmarłych, ich zawodami, miejscem zamieszkania i osiągnięć życiowych. Większość zmarłych została pochowana na pólkach wykutych w skale, a tylko najbardziej wpływowe osoby pochowano w osobnych sarkofagach. Niektóre z jaskiń tworzą ogromne galerie z imponującymi sklepieniami. Największą ze wszystkich jest jaskinia nr 20 (długość i szerokość około 75 metrów). Odkryto w niej 125 kamiennych sarkofagów, z których jedna trzecia jest zdobiona. Miejsce to jest unikalnym zapisem osiągnięć historycznych i kulturowych Żydów z okresu dwustu lat. Jest to najstarszy tak rozległy cmentarz żydowski odkryty na świecie. Z tego powodu katakumby zgłoszono w 2002 roku na listę światowego dziedzictwa UNESCO.
Obecnie teren jest objęty ochroną i wchodzi w skład Parku Narodowego Bet Sze’arim.
Turystyka.
Czas zwiedzania wynosi około 1-2 godzin. W parku organizowane są różne imprezy okolicznościowe.

</doc>
<doc id="1571464" url="https://pl.wikipedia.org/wiki?curid=1571464" title="Cieśnina Węża">
Cieśnina Węża

Cieśnina Węża (dawniej: "Cieśnina Żmij"; ang. "Serpent's Mouth" a. "Serpents Mouth"; hiszp. "Boca del Serpiente" a. "Boca de Serpiente" a. "Boca de la Serpiente") – cieśnina między przylądkiem Icacos Point na południowo-zachodnim krańcu wyspy Trynidad a północnym wybrzeżem Wenezueli. Łączy zatokę Paria z Oceanem Atlantyckim.

</doc>
<doc id="1571465" url="https://pl.wikipedia.org/wiki?curid=1571465" title="Beit She'arim">
Beit She'arim



</doc>
<doc id="1571467" url="https://pl.wikipedia.org/wiki?curid=1571467" title="Mała Kończysta">
Mała Kończysta

Mała Kończysta (słow. "Malá Končistá", niem. "Kleine Končysta", "Kleine Kontschista", węg. "Kis-Koncsiszta") – wybitny szczyt o wysokości 2450 m n.p.m. w Grani Kończystej, w słowackich Tatrach Wysokich. Od Zmarzłego Szczytu masyw Małej Kończystej oddzielony jest Przełęczą koło Drąga, a od Pośredniej Kończystej – Dziurawą Przełęczą.
Mała Kończysta jest szczytem dwuwierzchołkowym, wierzchołek północny (2450 m) jest nieco wyższy od południowego. Wierzchołki rozdziela Szczerbina w Małej Kończystej ("Malá Končistá štrbina"). W masywie Małej Kończystej znajduje się kilka niższych turni, takich jak: Drąg, Turnia nad Drągiem i Igły nad Drągiem. Nieco poniżej szczytu w masywie Małej Kończystej znajduje się Przełączka pod Małą Kończystą, która oddziela wierzchołek północny od Igieł nad Drągiem.
Mała Kończysta jest szczytem bardzo ciekawym pod względem taternickim. Prowadzi na jej wierzchołek kilka ciekawych, nieznakowanych dróg taternickich, m.in. z Doliny Batyżowieckiej, Doliny Złomisk i innych obiektów w Grani Kończystej.
Historia.
Pierwsze wejścia turystyczne:

</doc>
<doc id="1571468" url="https://pl.wikipedia.org/wiki?curid=1571468" title="Eimert van Middelkoop">
Eimert van Middelkoop

Eimert van Middelkoop (ur. 14 lutego 1949 w Berkel en Rodenrijs) – holenderski polityk, parlamentarzysta, od 2007 do 2010 minister obrony w czwartym rządzie Jana Petera Balkenende, w 2010 dodatkowo minister ds. mieszkalnictwa, wspólnot i integracji w tym samym gabinecie.
Życiorys.
Absolwent ekonomii na Uniwersytecie Erazma w Rotterdamie. W latach 1972–1973 pracował jako nauczyciel w szkole protestanckiej w Zwolle. W 1973 wstąpił do Politycznej Ligi Protestantów (GPV), do 1989 był etatowym pracownikiem tego ugrupowania. W 1989 został po raz pierwszy wybrany w skład Tweede Kamer, w niższej izbie Stanów Generalnych zasiadał do 2002. W 2001 został działaczem ChristenUnie (federacji GPV i RPF), która w 2004 przekształciła się w jednolite ugrupowanie. W parlamencie zajmował się m.in. zmianami klimatu oraz kwestią holenderskiej odpowiedzialności za masakrę w Srebrenicy.
W 2002 kandydował z trzeciego miejsca listy ChristenUnie, jednak nie został wybrany (wyprzedziła go startująca z niższej pozycji Tineke Huizinga). Rok później zasiadł w Eerste Kamer, mandat senatora wykonywał do 2007.
22 lutego 2007 został ministrem obrony w czwartym gabinecie Jana Petera Balkenende. 23 lutego 2010, po opuszczeniu koalicji rządowej przez PvdA, objął dodatkowo obowiązki ministra ds. mieszkalnictwa, wspólnot i integracji. Oba stanowiska zajmował do 14 października 2010.
Odznaczony Orderem Oranje-Nassau V klasy (2002) i IV klasy (2010).

</doc>
<doc id="1571469" url="https://pl.wikipedia.org/wiki?curid=1571469" title="Krwawy księżyc (film 1948)">
Krwawy księżyc (film 1948)

Krwawy księżyc (ang. "Blood on the Moon") – amerykański western z 1948 roku w reżyserii Roberta Wise’a, zrealizowany na podstawie powieści "Gunman's Chance" Luke’a Shorta.
Fabuła.
Jim Garry (Robert Mitchum) w drodze do Teksasu robi sobie odpoczynek. O mały włos nie zostaje stratowany przez stado bydła. Poganiacz, czując się winnym wobec kowboja zaprasza Jima do obozu Johna Luftona.

</doc>
<doc id="1571479" url="https://pl.wikipedia.org/wiki?curid=1571479" title="Yinghuo-1">
Yinghuo-1

Yinghuo-1 – chińska sonda marsjańska, której misja była realizowana we współpracy z rosyjską agencją kosmiczną. Sonda miała zostać przetransportowana na orbitę wokółmarsjańską przez rosyjską sondę Fobos-Grunt. Z powodu awarii po starcie, Fobos-Grunt wraz Yinghuo-1 pozostały na niskiej orbicie wokółziemskiej i 15 stycznia 2012 roku spłonęły w atmosferze Ziemi.
Cele misji.
Głównym zadaniem misji Yinghuo-1 miało być przeprowadzenie badań środowiska kosmicznego w otoczeniu Marsa, a w szczególności:
Konstrukcja sondy.
Kadłub sondy miał kształt prostopadłościanu o wymiarach 0,75 m długości i szerokości oraz 0,65 m wysokości. W trakcie misji marsjańskiej sonda miała być zasilana z dwóch paneli baterii słonecznych o całkowitej rozpiętości 6,85 m, które były w stanie wygenerować maksymalną moc około 180 W (średnio 90 W).
Łączność z sondą miała być utrzymywana za pomocą anteny wysokiego zysku o średnicy 0,95 m oraz za pomocą anteny niskiego zysku. Nadajnik o mocy 12 W umożliwiał przekaz danych (na częstotliwościach 8,4 and 7,17 GHz) z prędkością do 16 kb/s (antena wysokiego zysku) lub z prędkością 80 bitów na sekundę (antena niskiego zysku).
Orientacja przestrzenna sondy miała być utrzymywana w trybie trójosiowym tak, aby panele słoneczne były przez cały czas zwrócone w kierunku Słońca.
Całkowita masa sondy w chwili startu wynosiła 115 kg.
Plan misji.
27 marca 2007 roku zawarto porozumienie o współpracy pomiędzy Chińską Narodową Agencją Kosmiczną a agencją Roskosmos, które obejmowało m.in. wystrzelenie Yinghuo-1 przez rosyjską rakietę nośną, wraz z sondą Fobos-Grunt. Po wspólnej 11-miesięcznej podróży, obydwie sondy miały w październiku 2012 roku wejść na orbitę Marsa, a następnie się rozdzielić, aby kontynuować swoje własne misje. Yinghuo-1 miał pozostać na orbicie o rozmiarach około 800 km × 80 000 km, nachyleniu od 1° do 5° i okresie orbitalnym około 72 h.

</doc>
<doc id="1571480" url="https://pl.wikipedia.org/wiki?curid=1571480" title="Ostatni rozdział">
Ostatni rozdział

Ostatni rozdział – francusko–polsko–belgijska tragikomedia z 1997 roku na podstawie powieści Knuta Hamsuna.
Fabuła.
Podczas I wojny światowej lekarz i adwokat kupują stary dom w górach. Urządzają w nim pensjonat, po części hotel i sanatorium. Większość kuracjuszy – Francuzi, Włosi, Anglicy, Szwajcarzy, Polacy – podszywają się za kogoś, kim nie są naprawdę. W tym dziwnym miejscu, położonym w górach, hotelowe luksusy i piękno krajobrazów są fasadą, za którą kryje się wielki duchowy zamęt: nieznośna samotność bohaterów, ich wyłącznie cielesne związki, zdrady, niedorzeczne śmierci bądź zamierzone morderstwa, grabież uczuć. Wywołuje to upadek konwenansów i ujawnia prawdziwą naturę ludzką.

</doc>
<doc id="1571481" url="https://pl.wikipedia.org/wiki?curid=1571481" title="Tineke Huizinga">
Tineke Huizinga

Johanna Catharina (Tineke) Huizinga-Heringa (ur. 16 lutego 1960 w Dantumadeel) – holenderska polityk i działaczka społeczna, parlamentarzystka, w latach 2007–2010 sekretarz stanu ds. transportu, robót publicznych i gospodarki wodnej w gabinecie Jana Petera Balkenende, w 2010 minister budownictwa, planowania przestrzennego i środowiska w tym samym rządzie.
Życiorys.
Dzieciństwo spędziła w Amersfoort, gdzie jej ojciec był dyrektorem szkoły podstawowej. W 1978 rozpoczęła studia prawnicze na Uniwersytecie w Utrechcie, podczas których działała w chrześcijańskim stowarzyszeniu Ichthus. Poznała tam swojego przyszłego męża Ruurda Huizingę. Ma dwie córki i syna. Po studiach współpracowała jako tłumaczka z organizacją Open Doors działającą na rzecz praw chrześcijan na świecie, później związała się z organizacją VluchtelingenWerk Nederland, działającą na rzecz uchodźców i azylantów.
Od 1998 członkini Reformatorische Politieke Federatie, po zjednoczeniu tej partii z GPV znalazła się wśród członków ChristenUnie. Od 1998 do 2002 zasiadała w radzie miejskiej w Heerenveen. W 2002 po raz pierwszy została wybrana do Tweede Kamer, wyprzedzając w głosowaniu znajdującego się na wyższym miejscu listy Eimerta van Middelkoopa. Była pierwszą w historii kobietą reprezentującą ChristenUnie w parlamencie. W 2003 i 2006 z powodzeniem ubiegała się o reelekcję do niższej izby Stanów Generalnych. W parlamencie zajmowała się sprawami zagranicznymi, współpracą na rzecz rozwoju, integracją cudzoziemców oraz sprawami wojska. Od czerwca 2002 do czerwca 2003 zasiadała w komisji parlamentarnej badającej sprawę holenderskiej odpowiedzialności za masakrę w Srebrenicy.
Po wejściu ChristenUnie w skład koalicji rządzącej 22 lutego 2007 została sekretarzem stanu w resorcie transportu, robót publicznych i gospodarki wodnej w czwartym gabinecie Jana Pietera Balkenende. 23 lutego 2010 uzyskała nominację na stanowisko ministra budownictwa, planowania przestrzennego i środowiska, po tym jak PvdA wystąpiła z koalicji rządzącej. Na funkcji tej pozostała do 14 października 2010. W 2015 powołana na dyrektora protestanckiej fundacji Wilde Ganzen. W 2019 została wybrana na senatora do Eerste Kamer.
Oficer Orderu Oranje-Nassau (2010).

</doc>
<doc id="1571483" url="https://pl.wikipedia.org/wiki?curid=1571483" title="Mistrzostwa Świata w Curlingu na Wózkach 2005">
Mistrzostwa Świata w Curlingu na Wózkach 2005

Mistrzostwa Świata w Curlingu na Wózkach 2005, były to 3. mistrzostwa świata w curlingu na wózkach, odbyły się po raz pierwszy poza Szwajcarią, w szkockim Glasgow, na 8-torowym lodowisku w Braehead. Zawody rozegrano między 17 a 22 stycznia, rywalizowało ze sobą 16 reprezentacji, które zostały podzielone losowo na 2 grupy.
Tytuł mistrzowski obronili Szkoci, srebrny medal zdobyli Duńczycy a brązowy Szwajcarzy.
Wyniki.
Play-off.
Tie-breaker.
Grupa A.
1
2

</doc>
<doc id="1571484" url="https://pl.wikipedia.org/wiki?curid=1571484" title="Duży ZHR">
Duży ZHR

Duży ZHR - nazwa używana przez historyków harcerstwa na określenie Związku Harcerstwa Rzeczypospolitej w okresie od 3 listopada 1992 roku, kiedy to na Zjeździe Zjednoczeniowym w Warszawie podjęto decyzję o zjednoczeniu ZHR i ZHP-1918 w jedną organizację, do dzisiaj.

</doc>
<doc id="1571487" url="https://pl.wikipedia.org/wiki?curid=1571487" title="Cordillera Central">
Cordillera Central



</doc>
<doc id="1571490" url="https://pl.wikipedia.org/wiki?curid=1571490" title="Zbrodnia w Brzusce">
Zbrodnia w Brzusce

Zbrodnia w Brzusce – zbrodnia dokonana 11 kwietnia 1945 na ukraińskiej ludności wsi Brzuska przez oddziały poakowskie (przypuszczalnie ze Zgrupowania Warta) i BCh wraz z okolicznymi polskimi chłopami.
Zamordowały one około 180 mieszkańców Brzuski, z czego prawie połowę stanowiły kobiety i dzieci. Zamordowano również siekierami miejscowego greckokatolickiego proboszcza, Ołeksija Biłyka, wraz z rodziną. Osoby ocalałe z pogromu zostały wysiedlone na obszar radzieckiej Ukrainy. 
W tym samym dniu zamordowano również wiele osób w sąsiednich wioskach: Sufczyna – 26 osób, i Bachów – od 70 od 100 osób.

</doc>
<doc id="1571491" url="https://pl.wikipedia.org/wiki?curid=1571491" title="IEopera">
IEopera



</doc>
<doc id="1571492" url="https://pl.wikipedia.org/wiki?curid=1571492" title="Inżynieria Lądowa">
Inżynieria Lądowa



</doc>
<doc id="1571493" url="https://pl.wikipedia.org/wiki?curid=1571493" title="Abdirahman Mohamud Farole">
Abdirahman Mohamud Farole

Abdirahman Mohamud Farole (ur. 6 czerwca 1945) – somalijski polityk z Puntlandu, prezydent Puntlandu od 8 stycznia 2009 do 8 stycznia 2014.
Życiorys.
Abdirahman Mohamud Farole urodził się w 1945 w somalijskim regionie Nugaal. Jest absolwentem Somalijskiego Uniwersytetu Narodowego, "University of New York at Albany" w USA oraz Międzynarodowego Instytutu Statystycznego w Bejrucie. Po studiach pracował jako menedżer w somalijskich miastach Hargejsa i Berbera, a także był menedżerem Działu Międzynarodowego Banku Centralnego Somalii. W latach 1970-1986 zajmował stanowisko dyrektora generalnego w "Commercial &amp; Savings Bank".
W latach 90. XX w. zajmował stanowisko gubernatora regionu Nugaal pod administracją ONZ oraz ministra finansów Puntlandu w czasie prezydentury Abdullahiego Yusufa. W okresie władzy prezydenta Herisiego (2005-2009) pozostawał w opozycji do jego rządu. W latach 2006-2008 odbywał studia doktoranckie na La Trobe University w Melbourne w Australii. Do Puntlandu wrócił w listopadzie 2008.
8 stycznia 2009 Farole w trzeciej rundzie głosowania został wybrany przez puntlandzki parlament prezydentem Puntlandu, otrzymując 49 z 66 głosów. W głosowaniu uczestniczył jako obserwator m.in. pierwszy prezydent Puntlandu i były prezydent Somalii Abdullahi Yusuf.
Farole w swoim przemówieniu inauguracyjnym zapowiedział walkę z piractwem oraz poprawę bezpieczeństwa w regionie. Swoim mottem uczynił hasło: "Pokój, Sprawiedliwość i Rozwój". Zapowiedział, że Puntland nie ogłosi nigdy niepodległości i zawsze będzie popierał ustanowienie rządu narodowego w Mogadiszu.
17 stycznia 2009 prezydent Farole ogłosił skład swojego gabinetu, złożonego z 16 ministrów. Po upłynięciu pierwszej kadencji przegrał pośrednie wybory prezydenckie z Abdiwelim Mohamedem Alim, byłym premierem Somalii.

</doc>
<doc id="1571497" url="https://pl.wikipedia.org/wiki?curid=1571497" title="Międzynarodowy Festiwal Dzieci">
Międzynarodowy Festiwal Dzieci



</doc>
<doc id="1571506" url="https://pl.wikipedia.org/wiki?curid=1571506" title="Wyższa Szkoła Języków Obcych im. Samuela Bogumiła Lindego w Poznaniu">
Wyższa Szkoła Języków Obcych im. Samuela Bogumiła Lindego w Poznaniu

Wyższa Szkoła Języków Obcych im. Samuela Bogumiła Lindego z siedzibą w Poznaniu – uczelnia niepubliczna w Poznaniu powstała z inicjatywy poznańskiego środowiska filologicznego. Założycielem Uczelni jest Verbum sp. z o.o.
W czerwcu 2000 Minister Edukacji Narodowej wpisał WSJO do rejestru uczelni państwowych niepublicznych. W tym roku pierwsi studenci rozpoczęli naukę na kierunku filologia. Na początku specjalizacjami znajdującymi się w ofercie dydaktycznej Uczelni były: anglistyka i germanistyka. Z czasem oferta powiększała się o inne specjalności.
W 2007 r. ruszył drugi kierunek – europeistyka, a od 2006 Wyższa Szkoła Języków Obcych prowadzi także studia uzupełniające magisterskie. 2008 to rok, w którym nadano uczelni imię Samuela Bogumiła Lindego – wybitnego językoznawcy, autora pierwszego słownika języka polskiego.
Oferta edukacyjna.
Studia I stopnia.
Filologia
Europeistyka
Studia II stopnia.
Filologia
Studia podyplomowe (niestacjonarne).
W ofercie WSJO można znaleźć również wiele kursów językowych.
Kursy języka: angielskiego, niemieckiego, hiszpańskiego, włoskiego, japońskiego, chińskiego, francuskiego, rosyjskiego, szwedzkiego.
Siedziba WSJO.
Aktualnie budynek Uczelni znajduje się w dzielnicy Wilda, przy ulicy Świętego Czesława 6A.
Dawne siedziby WSJO.
Przy ulicy Święty Marcin 69 od początku znajdowała się siedziba władz uczelni. Odbywała się tam również część zajęć. Podobnie było z siedzibą przy ul. Święty Marcin 59, gdzie znajdowały się sale dydaktyczne i administracja uczelni. Trzeci budynek mieścił się przy ul. Piekary 5 (obecnie hotel DeSilva Premium Poznań). Swego czasu część zajęć odbywała się w siedzibie przy ul. 27 Grudnia.
Współpraca z zagranicą.
Studenci WSJO mają możliwość odbycia części studiów za granicą biorąc udział w jednym z programów:
2+2, czyli polski licencjat i brytyjski dyplom BA – po dwóch latach studiów w WSJO i kolejnych dwóch na University of Bedfordshire w Luton w Wielkiej Brytanii otrzymują:
Polscy studenci biorący udział w programie mogą skorzystać z brytyjskiego systemu kredytowego pozwalającego na całkowite sfinansowanie studiów na bardzo korzystnych warunkach.
Erasmus – szkoła prowadzi współpracę w ramach programu Erasmus z:
Higher National Diploma In Business – umożliwia także realizację studiów BA w Wielkiej Brytanii w czasie od 2 do 4 semestrów. Program HND jest realizowany w Polsce i obejmuje 16 modułów tematycznych z dziedziny marketingu, strategii zarządzania biznesowego i zarządzania zasobami ludzkimi.
Certyfikat ACI.
Wyższa Szkoła Języków Obcych od 2005 roku corocznie jest wyróżniana przez Akademickie Centrum Informacyjne certyfikatem Wiarygodna Szkoła.

</doc>
<doc id="1571509" url="https://pl.wikipedia.org/wiki?curid=1571509" title="Cztery Ewangelie">
Cztery Ewangelie

Cztery Ewangelie (oryg. fr. "Les Quatre Évangiles") – ostatni, niedokończony cykl powieściowy Émile’a Zoli, pisany w okresie od 1898 do śmierci pisarza w 1902. Zola chciał, aby "Cztery Ewangelie" stanowiły opis rzeczywistości idealnej, "marzeń", uzupełniający cykl "Rougon-Macquartowie" (przedstawienie tego, co jest) oraz trylogię "Trzy miasta" (refleksję nad pozycją religii w życiu człowieka). Do śmierci pisarz zdołał ukończyć trzy pierwsze tomy: "Płodność", "Pracę" i "Prawdę" oraz jedynie naszkicować tom czwarty "Sprawiedliwość".
Okoliczności powstania utworu.
"Cztery Ewangelie" zostały zaplanowane jako bezpośrednia kontynuacja cyklu "Trzy miasta", a ich głównymi bohaterami mieli być synowie Piotra i Marii Fromentów, z których pierwszy urodził się w finale powieści "Paryż". Zola początkowo planował tylko trzy powieści, pomysł "Prawdy" narodził się pod wpływem bieżących wydarzeń związanych ze sprawą Dreyfusa.
Pisarz nazywał "Cztery Ewangelie" naturalnym zwieńczeniem całego dzieła swojego życia, ukazaniem ideału i celu ludzkich dążeń po dokonaniu krytyki istniejącego stanu rzeczy. Deklarował również, że w cyklu tym rezygnuje z metody naturalistycznej na rzecz liryzmu i potęgi wyobraźni, ograniczonej jedynie zasadą zgodności z osiągnięciami naukowymi. Pisarz zgadzał się z utopijnym charakterem powieści.
Treść.
"Płodność".
Historia Mateusza i Marianny Froment, głosi konieczność rozmnażania się człowieka, zakładania rodzin wielodzietnych, co zostaje przedstawione w dziele jako najpewniejsza droga do szczęścia. Na kartach utworu Zola ukazuje radość życia, jaką reprezentują główni bohaterowie, rodzice dwanaściorga dzieci, kontrastując ją z nędzą moralną tych par, które postanowiły poprzestać na jednym dziecku lub w ogóle zrezygnować z potomstwa. Zola porusza również problemy aborcji, dzieciobójstwa oraz porzucania dzieci, jednoznacznie je potępiając.
Powieść została opublikowana w odcinkach w czasopiśmie „Aurore” w roku 1899.
"Praca".
Tematem powieści jest postęp społeczny w zakresie organizacji pracy i dystrybucji owoców produkcji. Zola, który wykorzystał przy pisaniu dzieła wcześniejszą wiedzę zdobytą na potrzeby "Germinala" i "W matni", wyraża w utworze wiarę w możliwość pokojowego ułożenia stosunków między pracodawcami a pracownikami, odrzucając walkę klasową. Drogą do tego ma być postęp technologiczny i sukcesywne wdrażanie w praktyce nowych wynalazków. W ten sposób rozwinięte zostały idee zainspirowane ideologią Fouriera, obecne już wcześniej w powieści "Wszystko dla pań". Dzieło było publikowane na przełomie lat 1900 i 1901.
"Prawda".
Utwór jest powieścią z kluczem, odwołującą się do sprawy Dreyfusa – niesłusznie oskarżony o zabójstwo żydowski nauczyciel Simon jest samym kapitanem, Zolę uosabia broniący go Marc Froment. Dzieło porusza również aktualny w tym okresie problem laicyzacji szkolnictwa i rywalizacji pomiędzy środowiskami katolickimi a zwolennikami usunięcia wiary ze szkół. Zola ukazuje trudności, jakie spotykają głosicieli niewygodnej prawdy (od Fromenta odchodzi jego żona), gloryfikując jednak taką właśnie postawę. Podkreśla również rolę nauczycieli w formowaniu przyszłych obywateli. Dzieło ukazało się na przełomie lat 1902 i 1903. Ostatnie odcinki oraz wydanie książkowe były już edycjami pośmiertnymi.
"Sprawiedliwość".
Zola nigdy nie rozpoczął pracy nad ostatnią z zaplanowanych powieści, pozostawił jedynie krótki szkic. Bohaterem dzieła miał być ostatni z synów Piotra Fromenta, Jan, działacz pacyfistyczny i walczący o światowe rozbrojenie. Zola zamierzał przedstawić w powieści ostateczną utopię – uniwersalną, opartą na pokoju republikę.
Recepcja cyklu.
Utwory wywołały duże zaskoczenie i kontrowersje, zarówno w kwestii konstrukcji powieści, jak i ich treści i przesłania. Krytykę zdumiała zmiana tonu i metody pisania u Zoli, a przedstawione przez niego "sytuacje idealne" część z nich krytykowała za nadmierną utopijność. Na temat każdej z książek wypowiadali się również politycy, przy czym prawica francuska szczególnie dobrze przyjęła "Płodność", zaś lewica parlamentarna wyrażała umiarkowany entuzjazm wobec przesłania "Pracy". Późniejsi krytycy literaccy uznali "Cztery Ewangelie" za jedno ze słabszych dzieł Zoli, głównie z powodu płaskiej konstrukcji bohaterów, który w jeszcze większym stopniu niż w jego poprzednich utworach wyrażali określone idee i pozbawieni byli głębi psychologicznej, oraz ze względu na niedoskonałości formalne powieści.

</doc>
<doc id="1571511" url="https://pl.wikipedia.org/wiki?curid=1571511" title="Letni Festiwal w Dubrowniku">
Letni Festiwal w Dubrowniku

Letni Festiwal w Dubrowniku (chorw. "Dubrovačke ljetne igre", ang. "Dubrovnik summer festival") – jeden z największych festiwali w Europie i najważniejsze wydarzenie kulturowe w Chorwacji. Festiwal jest organizowany w Dubrowniku między końcem czerwca a końcem sierpnia. Jest to święto folkloru, muzyki, opery i teatru. Wiele z tych przedstawień odbywa się pod gołym niebem. 

</doc>
<doc id="1571513" url="https://pl.wikipedia.org/wiki?curid=1571513" title="Soja zwyczajna">
Soja zwyczajna



</doc>
<doc id="1571520" url="https://pl.wikipedia.org/wiki?curid=1571520" title="No Line On The Horizon">
No Line On The Horizon



</doc>
<doc id="1571525" url="https://pl.wikipedia.org/wiki?curid=1571525" title="Łopatka piechoty">
Łopatka piechoty



</doc>
<doc id="1571527" url="https://pl.wikipedia.org/wiki?curid=1571527" title="Kanał Jamajski">
Kanał Jamajski

Kanał Jamajski (ang. "Jamaica Channel", fr. "Canal de la Jamaïque") – cieśnina między przylądkiem Morant Point na wschodnim wybrzeżu Jamajki a półwysepem Tiburon w podłudniowo-zachodnim Haiti. W obszarze cieśniny leży amerykańska wyspa Navassa.

</doc>
<doc id="1571529" url="https://pl.wikipedia.org/wiki?curid=1571529" title="Międzynarodowy Festiwal Dziecięcy w Szybeniku">
Międzynarodowy Festiwal Dziecięcy w Szybeniku

Międzynarodowy Festiwal Dziecięcy w Szybeniku (chorw. "Međunarodni Dječji Festival") – festiwal organizowany w Szybeniku na przełomie czerwca i lipca już od 1958 roku, na który zjeżdżają dziecięce zespoły muzyczne i grupy teatralne. Był on inicjatywą grupy entuzjastów zakochanych w sztuce dla dzieci i szybko stał się festiwalem o znaczeniu międzynarodowym pod patronatem UNICEF i UNESCO. Organizowane są przedstawienia kukiełkowe i warsztaty dla dzieci.

</doc>
<doc id="1571548" url="https://pl.wikipedia.org/wiki?curid=1571548" title="Jezioro Storkowskie">
Jezioro Storkowskie

Jezioro Storkowskie – jezioro na Pojezierzu Zachodniopomorskim, położone w gminie Ińsko, w powiecie stargardzkim, w woj. zachodniopomorskim. 
Akwen jest położony na granicy dwóch mezoregionów, tj. Pojezierza Ińskiego i Równiny Drawskiej. Jezioro znajduje się w północno-wschodniej części Ińskiego Parku Krajobrazowego, ok. 4,5 km na północny wschód od miasta Ińsko.
Powierzchnia zbiornika według danych gminy Ińsko wynosi 48,6 ha, jednak inne źródło podaje 43,64 ha. Maksymalna głębokość zbiornika to 2,6 m. Jezioro ma okrągły kształt o średnicy ok. 700 m. 
Według danych gminy w typologii rybackiej Jezioro Storkowskie jest jeziorem linowo-szczupakowym, jednak według danych Regionalnego Zarządu Gospodarki Wodnej jest to jezioro typu karasiowego.
Nieopodal na południe od jeziora leży wieś Storkowo. Około 0,6 km na zachód od jeziora biegnie droga wojewódzka nr 151.
Jezioro Storkowskie znajduje się w obszarze specjalnej ochrony ptaków Ostoja Ińska programu Natura 2000.

</doc>
<doc id="1571551" url="https://pl.wikipedia.org/wiki?curid=1571551" title="Materiały kryptograficzne">
Materiały kryptograficzne

Materiały kryptograficzne – urządzenia, techniki i inne materiały służące do ochrony informacji niejawnych przekazywanych przez dowolne systemy telekomunikacyjne poprzez konwersję tej informacji do postaci niezrozumiałej i ponowne przetworzenie jej do pierwotnej postaci.

</doc>
<doc id="1571553" url="https://pl.wikipedia.org/wiki?curid=1571553" title="Sea-Based X-Band Radar (SBX)">
Sea-Based X-Band Radar (SBX)



</doc>
<doc id="1571557" url="https://pl.wikipedia.org/wiki?curid=1571557" title="Astonishing X-Men">
Astonishing X-Men

Astonishing X-Men – amerykańska seria komiksowa o superbohaterach z grupy X-Men, stworzona przez Jossa Whedona (scenariusz) i Johna Cassadaya (rysunki). Ukazuje się od 2004 roku nakładem wydawnictwa Marvel Comics. Po polsku publikuje ją wydawnictwo Mucha Comics oraz Egmont Polska, a dwa pierwsze tomy ukazały się w Wielkiej kolekcji komiksów Marvela (tom 2 oraz 28). Głównymi postaciami serii są: Cyclops, Emma Frost, Shadowcat, Colossus, Beast i Wolverine.
Whedon i Cassaday zdobyli w 2006 roku Nagrodę Eisnera za "Astonishing X-Men" w kategorii „Najlepsza kontynuowana seria komiksowa”.

</doc>
<doc id="1571558" url="https://pl.wikipedia.org/wiki?curid=1571558" title="Dmitrij Fiediczkin (1885–1966)">
Dmitrij Fiediczkin (1885–1966)

Dmitrij Iwanowicz Fiediczkin, ros. Дмитрий Иванович Федичкин (ur. 9 lutego 1885, zm. 24 października 1966 w San Francisco) – rosyjski wojskowy (pułkownik), jeden z przywódców powstania iżewsko-wotkińskiego w II poł. 1918.
Życiorys.
W 1902 r. ukończył szkołę realną w Orenburgu. Od lutego 1903 r. służył w orłowskim batalionie zapasowym. Uczestniczył w wojnie rosyjsko-japońskiej w latach 1904-1905; 3-krotnie był ranny. Został odznaczony Orderem Św. Jerzego 4 klasy. W bitwie pod Mukdenem dostał się do niewoli japońskiej. 13 marca 1906 r. powrócił do Rosji. Ukończył szkołę junkierską piechoty w Kazaniu. Służył jako podporucznik w 6 zakaspijskim batalionie strzeleckim. Od 10 czerwca 1911 r. był porucznikiem w 13 turkiestańskim pułku strzeleckim. Brał udział w I wojnie światowej na froncie kaukaskim. Od 1916 r. dowodził kompanią pułku. Ponownie odznaczono go Orderem Św. Jerzego 4 klasy. Doszedł do stopnia kapitana. 29 października 1917 r. został zwolniony ze służby wojskowej, po czym przyjechał do Ufy. Wiosną 1918 r. należał do białogwardyjskiej organizacji antybolszewickiej w Kazaniu. Po jej rozbiciu przybył do Iżewska. Po zwycięstwie powstańców nad bolszewikami i zajęciu miasta 8 sierpnia 1918 r., został wyznaczony na dowódcę nowo formowanej Iżewskiej Armii Ludowej, a następnie głównodowodzącego powstańczych sił zbrojnych Kraju Prikamskiego. 20 października tego roku, po konflikcie z politycznymi władzami powstańczymi, został zwolniony z zajmowanych funkcji. Na pocz. listopada uczestniczył w ostatnich walkach pod Iżewskiem, po czym przedostał się do Ufy, gdzie wstąpił do Armii Syberyjskiej. 3 grudnia został komendantem garnizonu Tomska. Odkomenderowany do Iżewska po zdobyciu go przez wojska białych w maju 1919. Od 1 czerwca tego roku w stopniu pułkownika był zastępcą dowódcy iżewskiej dywizji strzeleckiej. Podczas odwrotu wojsk białych uczestniczył w tzw. Wielkim Lodowym Marszu Syberyjskim przez zamarznięte Jezioro Bajkał na Zabajkale. W 1921 r. przeszedł do Mandżurii. Na emigracji zamieszkał w USA.

</doc>
<doc id="1571559" url="https://pl.wikipedia.org/wiki?curid=1571559" title="Hydracarina">
Hydracarina



</doc>
<doc id="1571560" url="https://pl.wikipedia.org/wiki?curid=1571560" title="Certyfikat upoważnienia kryptograficznego">
Certyfikat upoważnienia kryptograficznego

Certyfikat upoważnienia kryptograficznego – dokument upoważniający wytypowane osoby do dostępu do materiałów i informacji kryptograficznych. Certyfikat ten przyznawany jest po uprzednim uzyskaniu poświadczenia bezpieczeństwa otrzymanego od właściwych służb, na wniosek dowódcy jednostki organizacyjnej.

</doc>
<doc id="1571563" url="https://pl.wikipedia.org/wiki?curid=1571563" title="SKA Rostów">
SKA Rostów



</doc>
<doc id="1571564" url="https://pl.wikipedia.org/wiki?curid=1571564" title="Zadni Rycerowy Zawracik">
Zadni Rycerowy Zawracik

Zadni Rycerowy Zawracik () – przełęcz w Liptowskich Kopach. Mapa Polkartu podaje wysokość 1933 m, Władysław Cywiński około 1920 m. Przełęcz znajduje się w bocznym grzbiecie Liptowskich Kop, pomiędzy Wielką Garajową Kopą (1973 m) a położoną po jej północnej stronie Zadnią Rycerową Kopą (1957 m). Stoki spod przełęczy opadają do dwóch niedużych cyrków lodowcowych; po zachodniej stronie do Wielkiego Rycerowego, po stronie wschodniej do Zadniego Rycerowego. Trawiasty stok opadający do Wielkiego Rycerowego jest w dole podcięty urwistymi ściankami. Przecina je żleb z kruchymi progami.
Siodło przełęczy jest łagodne i trawiaste, stoki zachodnie strome i zimą schodzą z nich nieduże lawiny. Dawniej tereny te były wypasane przez mieszkańców Liptowa, od 1948 wraz z całymi Liptowskimi Kopami stanowią niedostępny dla turystów obszar ochrony ścisłej.

</doc>
<doc id="1571566" url="https://pl.wikipedia.org/wiki?curid=1571566" title="Instrukcja kodu maszynowego">
Instrukcja kodu maszynowego

Instrukcja kodu maszynowego, podprogram wewnętrzny – instrukcja (lub inna konstrukcja semantyczna języka), zdefiniowana w składni określonego języka programowania, umożliwiająca programowanie fragmentów kodu źródłowego w języku maszynowym danego komputera.
Stosowanie podprogramów wewnętrznych.
Instrukcja kodu maszynowego jest specjalną instrukcją wprowadzoną, przez autorów niektórych implementacji języków wysokiego poziomu, w celu umożliwienia programowania hybrydowego: "dany język wysokiego poziomu" – "język maszynowy". Taki sposób programowania jest stosowany przede wszystkim, w celu optymalizacji kodu wynikowego, szczególnie pod kątem wybranych fragmentów, mających istotny wpływ na wydajność wygenerowanego programu. Ponadto umożliwia programiście korzystanie z pewnych specyficznych cech konkretnego systemu komputerowego.
Języki programowania.
Większość języków programowania wysokiego poziomu nie definiuje w swoich standardach konstrukcji programistycznych, umożliwiających kodowanie fragmentów programu w kodzie maszynowym. Takie możliwości są dodawane zwykle przez autorów konkretnych implementacji jako rozszerzenie niestandardowe.
Turbo/Borland Pascal.
W implementacji języka Pascal stworzonej przez firmę Borland w ramach serii systemów programowania Turbo, o nazwie Turbo Pascal (Borland Pascal), udostępniono instrukcję inline umożliwiającą dołączanie podprogramów wewnętrznych zapisanych w kodzie maszynowym. Dostępne są dwie formy stosowania tej konstrukcji:
Forth.
W wielu implementacjach języka Forth istniała możliwość kodowania w języku maszynowym w postaci kodów liczbowych. Wymaga to jedynie użycia odpowiednich słów zdefiniowanych w danej implementacji lub odpowiednich kompilatorów (w sensie języka Forth). Przykładowo w dialekcie fig-Forth dla procesorów 8080, przykładowa sekwencja otwierająca podprogram wewnętrzny to codice_3, umożliwiająca kodowanie w systemie szesnastkowym, a sekwencja kończąca to codice_4.
Basic.
W języku Basic programiści wykorzystywali instrukcję DATA do zapisywania kodu maszynowego, Tak zapisany program mógł być, po zainicjowaniu programu w języku Basic, wykonany znacznie szybciej niż instrukcje wysokiego poziomu w tym języku.

</doc>
<doc id="1571569" url="https://pl.wikipedia.org/wiki?curid=1571569" title="Miejsca kultu w Chropaczowie">
Miejsca kultu w Chropaczowie

Miejsca kultu w Chropaczowie, dzielnicy Świętochłowic.
Krzyż przy ulicy Kościelnej.
Krzyż kamienny Męki Pańskiej ufundowany przez Monikę i Józefa Kosturów. Krzyż znajduje się w strzelistej kapliczce pomiędzy dwoma kamienicami na ul. Kościelnej nr 29/31. Koło tego krzyża przemierzali codziennie robotnicy Huty Guidotto. Kapliczkę z krzyżem wybudowano w 1899 roku. Na stulecie tego faktu staraniem ks. proboszcza Jana Gacki i opiekującej się tym zabytkiem pani Krystyny Schmidt, świętochłowickie MPGK przeprowadził remont kopuły i podłoża tej kapliczki. Po tych pracach krzyż uroczyście poświęcono. Krzyż zapisany jest w rejestrze zabytków.
Inne krzyże.
Oprócz wyżej opisanego zabytkowego krzyża nie mniej wiekowy jest krzyż przy kaplicy cmentarnej. Prawdopodobnie jest tak stary jak cmentarz. Następny krzyż tzw. Misyjny jest na początku cmentarza. Na ul. Górnej znajduje się także następny krzyż.
Kapliczka przy ulicy Łagiewnickiej 10.
Najstarszym zachowanym do dzisiaj obiektem sakralnym jest kapliczka ufundowana przez górnika Johanna Tomitzeka. Zastąpiła ona będący tam do tej pory krzyż z figurą św. Jana Nepomucena. Powstała około 1860 roku, przy obecnej ul. Łagiewnickiej 10. Figura św. Jana Nepomucena zaginęła w latach 70. XX wieku w nie wyjaśnionych okolicznościach. Do chwili obecnej w kapliczce jest figura Matki Boskiej z Dzieciątkiem Jezus.
Nieistniejąca kapliczka przy ul. Łagiewnickiej 45 i kapliczka przy ul. Bieszczadzkiej.
Na drugim końcu ówczesnego Chropaczowa Stefan Schibelok funduje obok domu niegdysiejszego naczelnika gminy Josefa Schliwy, przy obecnej ulicy Łagiewnickiej 45 drugą kapliczkę z figurą Matki Boskiej. Z ustnych przekazów wynika, że było to wotum mieszkańców przed ocaleniem od zarazy. Kapliczka z sygnaturką, która oznajmiała chwile radosne jak i smutne w życiu mieszkańców. Tu zatrzymywały się pielgrzymki w drodze do piekarskiego sanktuarium oraz procesje Bożego Ciała. Tu również modlili się mieszkańcy, bo kościoły były w znacznej odległości od wsi. Na skutek wypadku drogowego 18 lipca 1993 roku kapliczka został całkowicie zniszczona. Ks. proboszcz Jan Gacka zwrócił się wtedy do Urzędu Miejskiego z prośbą o zezwolenie na wybudowanie nowej kapliczki przy ul. Bieszczadzkiej. Po uzyskaniu zgody i wybudowaniu nowej kapliczki 6 października ks. bp Gerard Bernacki poświęcił to miejsce.

</doc>
<doc id="1571572" url="https://pl.wikipedia.org/wiki?curid=1571572" title="Canpack">
Canpack

Canpack S.A. – polskie przedsiębiorstwo z siedzibą w Krakowie, produkujące opakowania metalowe dla przemysłu spożywczego oraz chemicznego, powstało w 1992 roku.
Charakterystyka.
Przedsiębiorstwo zajmuje się produkcją opakowań metalowych w tym przede wszystkim puszek aluminiowych na napoje gazowane, kapsli do butelek, puszek konserwowych, opakowań aerozolowych, a także opakowań szklanych.
Jest to największe przedsiębiorstwo w Polsce w branży metalowej pod względem przychodów ze sprzedaży. Ogólne przychody przedsiębiorstwa w roku 2012 wyniosły prawie 4,6 mld złotych, przychody ze sprzedaży wyniosły ponad 4545 mln złotych.
Przedsiębiorstwo tworzy grupę kapitałową Can Pack Group skupiającą wiele spółek. Do działań firmy należy m.in. recykling, .
Od 2003 r. Canpack S.A. jest sponsorem drużyny koszykarek Wisły Kraków.

</doc>
<doc id="1571578" url="https://pl.wikipedia.org/wiki?curid=1571578" title="Fish and chips">
Fish and chips

Fish and chips (również fish ‘n’ chips, z ang. „ryba z frytkami”) – brytyjskie danie składające się ze smażonej ryby (tradycyjnie dorsza lub łupacza) w cieście lub bułce tartej oraz frytek. Anglicy skrapiają całość octem słodowym oraz dodają szczyptę soli.
Na Wyspach Brytyjskich potrawa upowszechniła się w drugiej połowie XIX wieku – miało to związek z rozwojem floty rybackiej i transportu kolejowego, który spowodował znaczne obniżenie cen ryb.
Danie popularne jest zwłaszcza w Wielkiej Brytanii, Australii, Nowej Zelandii, Kanadzie, na Wybrzeżu Północno-Zachodnim oraz w Nowej Anglii w Stanach Zjednoczonych, a także w Irlandii i Południowej Afryce.
Fish and chips często podawane jest na wynos, dawniej tradycyjnie zawijano je w gazetę. Według badań instytutu Synovate jest to bardzo lubiane przez Brytyjczyków danie. W slangu, głównie w północnych częściach Wielkiej Brytanii, "the chippie" oznacza sklep/bar podający właśnie fish and chips.

</doc>
<doc id="1571583" url="https://pl.wikipedia.org/wiki?curid=1571583" title="Vesti-24">
Vesti-24



</doc>
<doc id="1571584" url="https://pl.wikipedia.org/wiki?curid=1571584" title="Wyżni Rycerowy Zawracik">
Wyżni Rycerowy Zawracik

Wyżni Rycerowy Zawracik () – położona na wysokości 1945 m przełęcz w Liptowskich Kopach w słowackich Tatrach Wysokich. Znajduje się w ich bocznym grzbiecie, pomiędzy Wielką Kopą Koprową (2052 m) a położoną po jej północno-zachodniej stronie Wyżnią Magurą Rycerową (1995 m). Północno-wschodnie strome stoki spod przełęczy opadają do wiszącej doliny zwanej Wielkim Rycerowym, bardziej łagodne stoki południowo-zachodnie do Doliny Szpaniej.
Jest to płytka i trawiasta przełęcz. Cały rejon Kop Liptowskich był wypasany co najmniej od XVIII wieku. Od 1949 Liptowskie Kopy są obszarem ochrony Tatrzańskiego Parku Narodowego z zakazem wstępu. Przełęcz jest widoczna od polskiej strony z czerwonego szlaku biegnącego główną granią Tatr od Kasprowego Wierchu na Świnicę.

</doc>
<doc id="1571585" url="https://pl.wikipedia.org/wiki?curid=1571585" title="Fish and Chips">
Fish and Chips



</doc>
<doc id="1571592" url="https://pl.wikipedia.org/wiki?curid=1571592" title="Henryk Klawe">
Henryk Klawe

Henryk Klawe (ur. 23 grudnia 1832 w Warszawie, zm. 24 lutego 1926 tamże) – polski farmaceuta, pionier polskiego przemysłu farmaceutycznego, jeden z założycieli i długoletni prezes Warszawskiego Towarzystwa Farmaceutycznego, działacz kolegium kościelnego warszawskiej parafii ewangelicko-augsburskiej, filantrop, wspierał finansowo Rząd Narodowy w czasie powstania styczniowego.
Życiorys.
Urodził się w Warszawie 23 grudnia 1832 roku, w rodzinie ewangelickiej jako czwarte dziecko po Emilii Mariannie (po mężu Kuhn), Annie Mariannie (po mężu Haberbusch) i Dorocie Karolinie (po mężu Schiele). Po nim z tego związku było jeszcze dwoje dzieci: Joanna Aleksandra (po mężu Brukalska) i Edward Henryk. 
Rodzice.
Ojcem Henryka był Jan Henryk Klawe, warszawski piekarz i piwowar urodzony w Bahn (Banie Pomorskie) na obecnym Pomorzu Zachodnim, ewangelik. Matką jego, Anna Zuzanna Roscher (ur. 21.06.1802 w Warszawie, zm. 23.05.1884 w Warszawie) córka warszawskiego stelmacha Krzysztofa Fryderyka Rochera, również parafianka parafii ewangelicko-augsburskiej. Po rozstaniu się z Janem Henrykiem Anna Zuzanna wyszła za mąż za piekarza Marcina Wichmana.
Młodość.
Henryk Klawe uczęszczał do szkoły Karola Siecherta w Warszawie, w której był wyróżniany jako bardzo dobry uczeń. Następnie został wysłany do gimnazjum rządowego w Siedlcach, Które ukończył w przepisanym terminie. 
Wybierając zawód farmaceuty, zgodnie z ówczesnym prawem, w pierwszym etapie nauki, kandydat musiał odbyć praktykę w aptece. Henryk Klawe praktykował w Rawie Mazowieckiej w aptece Daniela Zygmunta Jende, podobnie jak jego ojciec, imigranta z Niemiec. Po odbyciu praktyki powrócił do Warszawy, gdzie zdał w 1852 roku, przed Radą Lekarską Królestwa Polskiego, egzamin na pomocnika aptekarskiego. W latach następnych pracował w aptekach warszawskich: Edwarda Koopego przy Nowym Świecie, Ernesta Ludwika Knolla przy ulicy Targowej, przylegającej do Placu Żelaznej Bramy i Samuela Bölke przy ulicy Długiej.
W latach 1854-1856 uczęszczał do Warszawskiej Szkoły Farmaceutycznej przy ulicy Jezuickiej 4., gdzie w 1857 roku uzyskał stopień prowizora farmacji. W 1859 roku, po zdanym egzaminie przed Radą Lekarską Królestwa Polskiego, otrzymał tytuł magistra farmacji.
Życie zawodowe.
Dopiero dwa lata po uzyskaniu tytułu magistra Henryk Klawe kupuje własną aptekę. Była nią istniejąca od lat trzydziestych XIX wieku, przy placu Świętego Aleksandra 10, apteka magistra Szulki. Od połowy maja 1862 apteka działała pod firmą "Apteka Magistra Klawe". W roku 1865 apteka została przeniesiona do znacznie większych pomieszczeń w sąsiednim budynku (Plac Świętego Aleksandra 12), a lokal po aptece został wynajęty. W 1864 roku Klawe pełnił funkcję administracyjną Asesesora Farmacji Urzędu Lekarskiego m. Warszawy. W roku 1877 Henryk Klawe kupuje kamienicę pod numerem 10, przeprowadza w niej gruntowny remont pomieszczeń sklepowych i przenosi do nich ponownie swoją aptekę. W tym miejscu apteka będzie istniała aż do początku lat 70 XX wieku, kiedy kamienicę pod adresem Plac Trzech Krzyży 10 wyburzono.
W latach 1875-1884 Henryk Klawe prowadził również drugą aptekę filialną na roku ulic Marszałkowskiej i Żurawiej. Jednak nadmiar prac, których się podejmował nie pozwolił mu na kontynuację tego zadania.
Wraz z organizacją apteki, Henryk Klawe powołał do życia "Laboratorium przy aptece magistra Klawe". Laboratorium początkowo produkowało leki wyłącznie na potrzeby swojej apteki, stopniowo stało się dostawcą leków do szpitali i aptek na ziemiach polskich i w cesarstwie rosyjskim. Leki od Klawego docierały do Moskwy, Charkowa, Tuły i Taganrogu. Było to swojego rodzaju nowością na rynku farmaceutycznym, ponieważ tradycyjnie apteki sprzedawały środki wytwarzane przez siebie oraz na recepty lekarskie. Istniejące nieliczne laboratoria przyapteczne, jeżeli nawet sprzedawały swoje produkty, to raczej na lokalnym rynku do sąsiadujących aptek lub zajmowały się produkcją jednego leku do szerszej sprzedaży. Natomiast laboratorium Henryka Klawe miało już charakter wczesnoprzemysłowy.
Emerytura.
W roku 1912 Henryk Klawe przekazał notarialnie, młodszemu synowi Stanisławowi Adolfowi Klawe, też farmaceucie, swoje laboratorium. W 1921 roku Stanisław przeniósł produkcję leków na ulicę Karolkową i zmienił firmę w spółkę akcyjną o nazwie Towarzystwo Chemiczno-Farmaceutyczne d. Mgr Klawe S.A. W latach II wojny światowej zakłady przejęli Niemcy, a po 1945 roku zostały upaństwowione i nazwane Warszawskie Zakłady Farmaceutyczne "Polfa". Kilka lat później również apteka została sprzedana.
Henryk Klawe przeżył 93 lata mieszkając do śmierci na drugim piętrze swojej kamieniczki przy Placu Trzech Krzyży 10. Zmarł 24 lutego 1926 roku i został pochowany na cmentarzu ewangelicko-augsburskim w Warszawie przy ulicy Młynarskiej (aleja 5, grób 11).
Rodzina.
Henryk Klawe ożenił się późno, bo dopiero w wieku 38 lat, z Emilią Dorotą Grubert (ur. 15.06.1850 w Łodzi – zm. 23.03.1940 w Warszawie), ewangeliczką reformowaną, córką łódzkiego piekarza i piwowara Daniela Gruberta i Florentyny z Knollów, siostrzenicą swojego wcześniejszego pracodawcy Juliusza Knolla. Mieli wspólnie sześcioro dzieci:
Starsze siostry Henryka Klawe ożenione były: Anna Marianna za Błażejem Haberbuschem, a Dorota Karolina za Konstantym Schiele. Jego młodsza siostra Joanna Aleksandra ożeniona za Jakubem Józefem Brukalskim była matką architekta Piotra Brukalskiego i babką, po synu Ludgierdzie Stanisławie, architekta Stanisława Brukalskiego.
Działalność społeczna.
Henryk Klawe był czynnym uczestnikiem życia społecznego Warszawy. Uczestniczył w nim finansowo i fizycznie w ramach Rady Głównej Opiekuńczej Zakładów Dobroczynnych i Szpitali, Kasy Wsparcia Zubożałych Farmaceutów i ich Wdów i Sierot, Warszawskiego Towarzystwa Farmaceutycznego, którego był współzałożycielem i prezesem (1886-1896 i 1900-1901), Resursy Obywatelskiej. Zasiadał we władzach Wydziału Szpitalnego Kolegium Kościelnego Parafii Ewangelicko-Augsburskiej w Warszawie (1879-1917). Wspierał finansowo Rząd Narodowy doby powstania styczniowego.
Działalność naukowa.
Henryk Klawe obok pracy w aptece zajmował się również eksperymentowaniem i tworzeniem nowych leków. Swoje doświadczenia i wyniki opisywał w samodzielnych broszurach oraz na łamach "Wiadomości Farmaceutycznych" periodyku Warszawskiego Towarzystwa Farmaceutycznego. Linki do jego prac, albo recenzji z nich w rozdziale "Linki zewnętrzne".
Produkty.
W laboratorium i aptece Henryka Klawe produkowano, wg najnowocześniejszych wzorców, różne typy leków − tabletki prasowane, tabletki musujące, granulaty, kapsułki, proszki, czopki, syropy oraz zastrzyki. Jednym z kluczowych, najlepiej sprzedawanych i najdłużej produkowanych leków był "Hemogen", preparat żelazowy w formie syropu z dodatkiem manganu, słodzony cukrem trzcinowym. Innym popularnym preparatem był "Lakton", czyli mączka mleczna dla dzieci kończących odżywianie mlekiem matki. Podane jednak było też dawkowanie w przypadku karmienia niemowląt mleka matki pozbawionych. W skład preparatu wchodziło mleko w proszku, mąka bananowa, mąka owsiana, mąka jęczmienna, cukier i sole fosforowe. Kolejnym produktem dla dzieci i dorosłych był preparat wzmacniający "Fosfol", mieszanka jodu, fosforu, żelaza i lecytyny w formie powlekanych czekoladą tabletek. Dużą część produkcji laboratorium Henryka Klawe zajmowały wody mineralne w tabletkach musujących. Preparaty swym składem wzorowane na wodach mineralnych z różnych uzdrowisk polskich i zagranicznych. Produktem wytwarzanym w laboratorium od samego początku, a później w fabryce, która była jego kontynuatorką był "Hemorin", czopki przeciw hemoroidom. Również różne mieszanki i wyciągi z ziół były wytwarzane i rozsyłane do aptek.
Fundacja.
3 września 1937 syn i następca Henryka Klawe powołał notarialnie "Fundację stypendialną im. ś.p. Henryka Klawe" z funduszem 12 tysięcy złotych w sześcioprocentowych obligacjach pożyczki narodowej. Fundacja miała na celu wspomaganie niezamożnych studentów trzeciego i czwartego roku farmacji na Uniwersytecie im. Józefa Piłsudskiego w Warszawie. Stypendium było przyznawane studentom i studentkom mającym dobre wyniki w nauce i będącym w złej sytuacji materialnej. Jeszcze w tym samym roku fundacja uzyskała zatwierdzenie w Ministerstwie Oświecenia Publicznego.

</doc>
<doc id="1571593" url="https://pl.wikipedia.org/wiki?curid=1571593" title="Glyceria fluitans">
Glyceria fluitans



</doc>
<doc id="1571599" url="https://pl.wikipedia.org/wiki?curid=1571599" title="Nocne Marsze na Orientację Manewry SKPT">
Nocne Marsze na Orientację Manewry SKPT

Nocne Marsze na Orientację Manewry SKPT – nocna turystyczna piesza impreza na orientację. Odbywa się raz do roku w drugi lub trzeci weekend marca. Organizatorem imprezy jest Studenckie Koło Przewodników Turystycznych w Gdańsku, działające przy Oddziale Studenckim PTTK. Impreza odbywa się według zmodyfikowanego regulaminu turystycznych imprez na orientację PTTK.
Nocne Marsze na Orientację Manewry SKPT są organizowane corocznie od 1975 roku i są najstarszą cykliczną pieszą imprezą na orientację w regionie pomorskim. Przez wiele lat impreza regularnie przyciągała około 100-150 uczestników. Od roku 2005 można zauważyć stały, skokowy wzrost jej popularności. W 2010 roku w imprezie wystartowało 767 uczestników, co stawia ją w gronie największych nocnych pieszych imprez na orientację w Polsce.
Imprezy z reguły odbywają się na rozległych pagórkowatych obszarach leśnych województwa pomorskiego. Pierwsze imprezy w latach 70. odbywały się na Wysoczyźnie Elbląskiej, znajdującej się obecnie w granicach województwa warmińsko-mazurskiego.
Przebieg imprezy.
Startujące zespoły mają za zadanie potwierdzić w określonym limicie czasu swoją obecność przy ustawionych w terenie punktach kontrolnych. Na każdej z tras zwycięża zespół, który pokonał ją uzyskując najmniejszą liczbę punktów karnych. Uczestnicy zgłaszają się zwykle w zespołach dwuosobowych, ale niektórzy startują samodzielnie lub w trzy osoby. Trasy, w zależności od stopnia trudności, liczą od 16 do 26 km, jednak dystans faktycznie pokonywany przez uczestników zwykle jest o 1/3 większy, ze względu to że odległości są wyliczane w linii prostej pomiędzy punktami. Imprezy odbywają się w godzinach nocnych, dlatego oprócz mapy i kompasu uczestnicy muszą mieć ze sobą oświetlenie.
Charakterystycznym elementem każdych Manewrów SKPT jest to, że uczestnicy poznają dokładną lokalizację dopiero w dniu imprezy. Dawniej informacja ta była przekazywana uczestnikom w miejscu zbiórki, zwykle był nim dworzec PKP Gdynia Główna lub Gdańsk Główny. Obecnie, ze względu na powszechność dostępu do internetu, informacja ta jest podstawowo publikowana na oficjalnej stronie internetowej imprezy.
Drugim charakterystycznym wyróżnikiem Manewrów SKPT wśród turystycznych imprez na orientację jest umożliwienie uczestnikom godzinnego odpoczynku przy ognisku, które jest zorganizowane na każdej z tras. Odpoczynek ten nie jest wliczany w czas przejścia trasy.
Dzięki przygotowaniu wielu tras, impreza umożliwia rywalizację osobom o różnym stopniu doświadczenia. Im wyższy stopień trudności trasy, tym trasa jest dłuższa a jej punkty kontrolne są rozstawiane w trudniejszych nawigacyjnie miejscach. Klasyfikacja tras odbiega od powszechnie stosowanej w turystycznych imprezach na orientację:
Podobne imprezy.
Po drugiej edycji Manewrów SKPT, w grudniu 1976 zorganizowano pierwszą edycję bliźniaczej imprezy na orientację Nocne Marsze na Orientację Darżlub. Z biegiem lat obie imprezy rozwijały się w tym samym kierunku i obecnie ciężko wskazać większe różnice między nimi. Główna różnica wynika z długości nocy – w przeciwieństwie do grudniowego Darżluba na marcowych Manewrach SKPT nie ma możliwości czasowych, aby wszystkie zespoły zdążyły pokonać końcówkę trasy w ciemnościach nocy.

</doc>
<doc id="1571601" url="https://pl.wikipedia.org/wiki?curid=1571601" title="Muxhe">
Muxhe



</doc>
<doc id="1571605" url="https://pl.wikipedia.org/wiki?curid=1571605" title="Jason Doyle">
Jason Doyle

Jason Kevin Doyle (ur. 6 października 1985 w Newcastle) – australijski żużlowiec.
Kariera sportowa.
Brązowy medalista młodzieżowych indywidualnych mistrzostw Australii (2006). Złoty (2015) oraz srebrny (2014) medalista indywidualnych mistrzostw Australii.
Zadebiutował w lidze angielskiej w marcu 2005, w barwach Isle of Wight Islanders, po dwóch latach przeniósł się do silniejszego klubu Poole Pirates, a w 2008 jeździł w Somerset Rebels. W Polsce reprezentował Kolejarz Rawicz. W 2009 podpisał dwuletni kontrakt ze Startem Gniezno. W 2011 reprezentował barwy klubu Polonia Piła, w 2013 – ponownie barwy Kolejarza Rawag Rawicz, natomiast w 2014 – Orła Łódź.
20 września 2014 roku wystartował w turnieju GP Challenge w Lonigo i zajął w nim drugie miejsce – dzięki temu został stałym uczestnikiem cyklu Grand Prix w 2015 roku. W polskiej lidze przeniósł się do Apatora Toruń. Sezon 2015 był momentem przełomowym w karierze Doyle'a. Z przeciętnego żużlowca stał się zawodnikiem ze ścisłej światowej czołówki. W debiutanckim sezonie w Grand Prix zajął wysokie 5. miejsce. Niewielu zawodników wchodzi do cyklu tak późno, bowiem Doyle miał wówczas rocznikowo 30 lat.
W następnym roku był na bardzo dobrej drodze do zdobycia pierwszego w karierze medalu. Na dwie rundy przed końcem cyklu zajmował pierwsze miejsce w klasyfikacji generalnej, mając 5 punktów przewagi nad drugim Gregiem Hancockiem, 16 nad trzecim Taiem Woffindenem i 23 nad czwartym Bartoszem Zmarzlikiem. W następnym turnieju, w wyniku upadku po uderzeniu przez Chrisa Harrisa w 3. biegu, doznał kontuzji, która wyeliminowała go ze startów do końca sezonu. Ostatecznie drugi raz w karierze zajął piąte miejsce w końcowej klasyfikacji cyklu.
Co nie udało się w 2016, przyszło rok później. Australijczyk zaliczył znakomity sezon w GP 2017 – aż dziesięć razy startował w finale i wygrał cały cykl. Zdobycie tytułu przypieczętował zwycięstwem turnieju w swojej ojczyźnie, a dokładniej w Melbourne.
W latach 2016–2017 w lidze polskiej reprezentował Falubaz Zielona Góra, na lata 2018–2019 powrócił do Apatora. Opuścił drużynę po spadku do I ligi. W 2019 z drużyną Swindon Robins zdobył Drużynowe Mistrzostwo Wielkiej Brytanii.
11 września 2020 podczas turnieju Grand Prix w Gorzowie był blisko pierwszego od niemal trzech lat zwycięstwa w rundzie GP, na ostatnich metrach przegrał jednak z Bartoszem Zmarzlikiem. W 2020 w polskiej lidze jeździł w barwach Włókniarza Częstochowa, a od 2021 reprezentował barwy Unii Leszno. 18 czerwca 2021 triumfował w Indywidualnych międzynarodowych mistrzostwach Ekstraligi. W tym samym sezonie wygrał ligę szwedzką z Dackarną Målilla. W sezonie 2022, poza startami dla leszczyńskiej drużyny, powrócił również do ścigania w lidze brytyjskiej – reprezentuje barwy Ipswich Witches. 28 maja 2022 zajmując 3. miejsce podczas GP Czech w Pradze pierwszy raz od sezonu 2020 stanął na podium rundy Grand Prix. Z reprezentacją Australii zdobył złoto Speedway of Nations 2022, jednak w turnieju finałowym nie wystąpił w żadnym biegu.
W sezonie 2023 będzie reprezentował Wilki Krosno.
Starty w lidze.
Liga brytyjska
Liga polska
Liga szwedzka
Starty w Grand Prix (Indywidualnych mistrzostwach świata na żużlu).
Stan na 3 sierpnia 2022.

</doc>
<doc id="1571608" url="https://pl.wikipedia.org/wiki?curid=1571608" title="Zatoka Królowej Charlotty">
Zatoka Królowej Charlotty



</doc>
<doc id="1571610" url="https://pl.wikipedia.org/wiki?curid=1571610" title="Honda Insight">
Honda Insight

Honda Insight – seria samochodów osobowych o napędzie hybrydowym produkowanych przez japoński koncern motoryzacyjny Honda Motor Company w formie trzech odmiennych koncepcji - jako miejski hatchback w latach 1996 – 2006, jako dwubryłowy kompaktowy liftback w latach 2009 – 2014 oraz jako klasyczny kompaktowy sedan w latach 2018 – 2022.
Pierwsza generacja.
Pierwsze wcielenie Hondy Insight zostało po raz pierwszy zaprezentowane podczas targów motoryzacyjnych w Tokio w 1999 roku dwa lata po debiucie swojego największego konkurenta Toyoty Prius oraz wersji koncepcyjnej Hondy J-VX.
Auto sprzedawane było wyłącznie na rynku amerykańskim, japońskim oraz kanadyjskim.
Nowy model wyróżniał się bardzo nowoczesną i awangardową stylizacją. Z jednego litra pojemności silnika osiągnięto moc 68 KM przy 5700 obr./min. (maksymalny moment obrotowy 90 Nm przy 4800 obr./min.). Silnik wyposażony został w system zmiennych faz rozrządu, tłoki o niskim tarciu, plastikowy kolektor ssący oraz magnezową miskę olejową. Łączna waga jednostki napędowej wynosi 56 kg. Połączenie silnika benzynowego z elektrycznym daje moc 76 KM. Pojazd nie wymaga ładowania z zewnątrz. Lekkie, umieszczone z tyłu pojazdu akumulatory Ni-MH ładują się w momencie hamowania silnikiem oraz poruszania się pojazdu ze stałą prędkością. Samochód był wyjątkowo aerodynamiczny - współczynnik oporu aerodynamicznego Cx wyniósł 0,25.
Druga generacja.
Honda Insight II została po raz pierwszy zaprezentowana w formie koncepcyjnej w 2008 podczas targów motoryzacyjnych w Paryżu. Seryjna odmiana bardziej podobna do swojego największego konkurenta - Priusa Toyoty - zadebiutowała w 2009 roku podczas targów motoryzacyjnych w Los Angeles.
W 2010 roku auto przeszło drobne modyfikacje przygotowujące je do roku modelowego - 2011. Zmieniono m.in. atrapę chłodnicy, światła przeciwmgłowe i do jazdy dziennej oraz tylny spojler. Przy okazji zmieniono główne elementy zawieszenia.
W 2014 roku ogłoszono decyzję o zakończeniu produkcji pojazdu. Powodem były wyniki sprzedaży o wiele niższe, niż pierwotnie zakładano. Insight drugiej generacji nie okazał się groźnym konkurentem dla lidera segmentu hybrydowych kompaktów, Toyoty Prius.
Silnik.
Samochód wyposażono w silnik benzynowy o pojemności 1339 cm3 i mocy 88 KM (65 kW) wspomagany przez silnik elektryczny o mocy 14 KM (10 kW). Łączna moc pojazdu to 98 KM (72 kW). Spalinowy silnik osiąga moment obrotowy 121 Nm, zaś elektryczny 78,5 Nm. Łączny moment obrotowy wynosi 167 Nm. Prędkość maksymalna pojazdu wynosi 182 km/h. Samochód do atmosfery wydaje 96g/km CO2.
Silnik benzynowy pojazdu wyposażony został w system zmiennych faz rozrządu, dwie świece na jeden cylinder, 8-zaworów oraz przekładnię CVT z siedmioma wirtualnymi biegami, które w droższych wersjach zmieniać można za pomocą łopatek przy kierownicy.
Wersje wyposażeniowe.
Standardowe wyposażenie pojazdu obejmuje m.in. przednie, boczne oraz kurtynowe poduszki powietrzne (łącznie 6.), aktywne zagłówki, system ABS z ESP i EBD, VSA, klimatyzację automatyczną, elektryczne sterowanie szyb oraz komputer pokładowy z systemem Eco Assist. Opcjonalnie samochód wyposażyć można m.in. w radio, podgrzewane oraz elektrycznie sterowane lusterka, tempomat oraz nawigację satelitarną i skórzaną tapicerkę, światła przeciwmgłowe, czujnik deszczu oraz zmierzchu i autoalarm.
Trzecia generacja.
Honda Insight III została po raz pierwszy zaprezentowana jako przedprodukcyjne studium w styczniu 2018 roku w Detroit.
Po 4 latach od zakończenia produkcji drugiej generacji pojazdu, Honda niespodziewanie powróciła do nazwy prezentując zupełnie nową, trzecią generację modelu. W stosunku do poprzedników najważniejszą zmianą jest bryła nadwozia. Jest to klasyczny, kompaktowy sedan stylistycznie nawiązujący do obecnie produkowanej - dziesiątej generacji modelu Civic. Technicznie auto powiązane jest także z najnowszym wcieleniem modelu Honda Accord.
Produkcja nowego Insighta ruszyła pod koniec stycznia w amerykańskiej fabryce Hondy w Greensburgu. Początkowa faza przedprodukcyjna trwać będzie do połowy roku, kiedy to ruszy regularna produkcja samochodu najpierw na rynek amerykański i kanadyjski, a potem także innych rynków świata.
Silnik.
W skład napędu hybrydowego pojazdu wchodzi silnik benzynowy o pojemności 1.5 l pracujący w cyklu Atkinsona, który wspomagany jest jednostką elektryczną. Łączna moc układu napędowego wynosi 151 KM. Do dyspozycji kierowcy do wyboru są trzy tryby jazdy: Normal, Econ i Sport. 
Wersje wyposażenia.
W zależności od wybranej wersji wyposażeniowej pojazdy wyposażony może być m.in. w system zapobiegania najechania na tył poprzedzającego pojazdu, system ostrzegania o niezamierzonej zmianie pasa ruchu, asystenta martwego pola, a także adaptacyjny tempomat.

</doc>
<doc id="1571611" url="https://pl.wikipedia.org/wiki?curid=1571611" title="Cieśnina Hecate">
Cieśnina Hecate



</doc>
<doc id="1571613" url="https://pl.wikipedia.org/wiki?curid=1571613" title="Cieśnina Fitzwilliama">
Cieśnina Fitzwilliama



</doc>
<doc id="1571614" url="https://pl.wikipedia.org/wiki?curid=1571614" title="Modele luki Chenery">
Modele luki Chenery



</doc>
<doc id="1571618" url="https://pl.wikipedia.org/wiki?curid=1571618" title="Modele luki Chenery’ego">
Modele luki Chenery’ego

Modele luki Chenery’ego – modele opracowane przez Hollisa Chenery’ego.
Są to luki oszczędności i handlu.
W modelu zakłada się, że zagregowane oszczędności są funkcją dochodu narodowego, a wzrost produktu i zasobu kapitału oraz przeciętna skłonność do oszczędności są stałe. Teoria zakłada udzielenie bezzwrotnej pomocy finansowej.
Przegląd.
Zgodnie z tym modelem stopa wzrostu kapitału przekraczająca poziom oszczędności przez wiele lat doprowadzi kraj do wzrostu gospodarczego. Wypełnienie luki oszczędności jest możliwe dzięki bezpośrednim inwestycjom zagranicznym i pomocy finansowej np. dla krajów Trzeciego Świata.
W tym samym czasie występuje również różnica pomiędzy eksportem a importem (luka handlu zagranicznego), która powiększa się ze względu na to, że wzrost gospodarczy prowadzi do wzrostu importu, przy czym zakłada się, że jest on wyższy niż eksport. Żeby skompensować tę różnicę również potrzebne są zewnętrzne źródła finansowe.
Dla wzrostu niezbędne jest, by większa z tych luk została pokryta funduszami zagranicznymi.
Krytyka.
W latach 70. XX wieku część krajów rozwijających się uzyskiwała kredyty i pożyczki zagraniczne, m.in. dla sfinansowania luk oszczędności i handlu. Zaniedbano jednak kwestię analizy efektywności inwestycji, spłaty odsetek, co doprowadziło do powstania kryzysu zadłużeniowego w latach 80.

</doc>
<doc id="1571619" url="https://pl.wikipedia.org/wiki?curid=1571619" title="Droga ekspresowa RMO (Czechy)">
Droga ekspresowa RMO (Czechy)



</doc>
<doc id="1571620" url="https://pl.wikipedia.org/wiki?curid=1571620" title="Cieśnina Fury'ego i Hecli">
Cieśnina Fury'ego i Hecli



</doc>
<doc id="1571622" url="https://pl.wikipedia.org/wiki?curid=1571622" title="Peter V. Brett">
Peter V. Brett

Peter V. Brett (ur. 8 lutego 1973) – amerykański pisarz fantasy. Autor cyklu demonicznego, który rozpoczął wydanym w 2008 roku tomem "Malowany człowiek".
Od dzieciństwa był fanem fantastyki, komiksów i gier fabularnych. W 1995 roku ukończył literaturę angielską i historię sztuki na Uniwersytecie Buffalo. Następnie spędził ponad dziesięć lat pracując w przemyśle farmaceutycznym. Mieszka w Brooklynie z żoną i dwiema córkami.

</doc>
<doc id="1571624" url="https://pl.wikipedia.org/wiki?curid=1571624" title="Powstanie iżewsko-wotkińskie">
Powstanie iżewsko-wotkińskie

Powstanie iżewsko-wotkińskie (ros. Ижевско-Воткинское восстание) – antybolszewickie powstanie robotnicze w II połowie 1918 roku w Iżewsku i Wotkińsku na południu Uralu podczas wojny domowej w Rosji.
W sierpniu 1918 roku wśród robotników zakładów przemysłowych Iżewska, a następnie pobliskiego Wotkińska wybuchło powstanie skierowane przeciwko bolszewikom. Dużą rolę w wywołaniu powstania odegrali byli żołnierze frontowi, zrzeszeni w obu miastach w tzw. Związkach Frontowików. Ruch powstańczy objął następnie okoliczne chłopstwo. Uformowała się najwyższa polityczna władza powstańcza w postaci Prikamskiego Komitetu Zgromadzenia Ustawodawczego (Prikamskiego Komucza) z siedzibą w Iżewsku, który podporządkował się Komuczowi w Samarze. Powstańcy utworzyli siłę zbrojną – Iżewską Armię Ludową i Wotkińską Armię Ludowo-Rewolucyjną.
Niemal natychmiast rozpoczęły się ataki wojsk bolszewickich, zmierzające do uśmierzenia powstania. Początkowo powstańcy odnosili sukcesy militarne, zdobywając 30 sierpnia leżący na południu Sarapuł i rozszerzając zasięg powstania po linię rzeki Kamy. Był to szczyt ich możliwości militarnych. Po upadku Kazania 10 września, bolszewicy skierowali przeciwko nim kilkakrotnie liczniejsze i znacznie lepiej uzbrojone wojska. Na początku października padł Sarapuł, a siły powstańcze zostały prawie całkowicie okrążone. Powstańcy próbowali bezskutecznie uzyskać bezpośrednie wsparcie ze strony wojsk Białych. W listopadzie wojska bolszewickie zdobyły Iżewsk, a następnie Wotkińsk. Ocaleli powstańcy wycofali się za Kamę, docierając pod koniec listopada do wojsk Białych.
Geneza.
W czasach Rosji carskiej w Iżewsku i leżącym na zachód od niego Wotkińsku w Udmurcji na Południowym Uralu istniały metalurgiczne i zbrojeniowe zakłady przemysłowe. Należały one do największych tego typu fabryk rosyjskich. Zatrudniały ogółem ponad 40 tysięcy robotników. W czasie I wojny światowej produkowały rocznie ok. 150 tysięcy karabinów i ok. 200 tysięcy naboi. Na rzecz zakładów pracowali także okoliczni chłopi. Dostarczali drewno, smołę, produkty rolne, jaja i inne produkty. Prowadzili na miejskich bazarach handel z dobrze zarabiającymi robotnikami i innymi mieszkańcami miast.
Robotnicy cieszyli się dużymi przywilejami. Większość z nich mieszkała we własnych domkach, przy których istniały sady, ogrody, kawałki ziemi rolniczej. Nierzadko mieli krowy, konie i ptactwo hodowlane. Korzystali z zakładowych lasów i jezior. Mieli bezpłatną służbę zdrowia, która leczyła też ich rodziny. Po przejściu na emeryturę mieli zagwarantowane dożywotnie świadczenia finansowe. W miastach funkcjonowały szkoły podstawowe i średnie, a sami robotnicy uczyli się w szkołach zawodowych. Wykształciła się w nich liczna warstwa wysoko wykwalifikowanych robotników (tzw. arystokracji robotniczej), mających nawet w Iżewsku swój bank.
Sytuację robotników zmieniła rewolucja lutowa 1917 roku. Zaczęły powstawać organizacje polityczne: bolszewików i ich sojuszników maksymalistów oraz eserów i mienszewików, czyli tzw. prawicy socjalistycznej. Po rewolucji październikowej władzę w Iżewsku i Wotkińsku przejęli bolszewicy. Utworzyli oni oddziały Czerwonej Gwardii i Czerezwyczajki, prowadzące represje wobec przeciwników politycznych i wszystkich wrogów rewolucji. „Kontrrewolucjonistów” masowo aresztowano, wielu z nich rozstrzelano. Rozpoczęły się u chłopów zbrojne rekwizycje produktów rolnych, chleba, jaj itp. W ten sposób bolszewicy zlikwidowali wolny handel z miastami. Pojawił się wcześniej nieznany głód.
W październiku 1917 roku powstała w Iżewsku 250-osobowa Rada Delegatów Robotniczych, w której większość stanowili bolszewicy i maksymaliści. Utworzyli oni oddział Czerwonej Gwardii, wbrew stanowisku eserów i mienszewików, chcących powołać milicję obywatelską. W maju 1918 roku doszło do nowych wyborów, w wyniku których większość członków Rady okazała się bezpartyjna. Byli to faktyczni przedstawiciele robotników. W odpowiedzi bolszewicy zastosowali obstrukcję obrad. Z tego powodu pod koniec maja Rada została rozpuszczona. Bojówki bolszewickie od początku prześladowały niebolszewickich członków Rady. Jeden z czołowych działaczy robotniczych został nawet skrytobójczo zabity.
Represje objęły również wyznawców prawosławia i bogatszych chłopów (tzw. kułaków). W zakładach bolszewicy wprowadzili tzw. kontrolę robotniczą na wszystkich etapach produkcji (komisarze zakładowi), która utrudniała produkcję. W miastach zostały znacjonalizowane banki, kina, teatry i inne instytucje. Zlikwidowano wolny handel, w tym prowadzony między chłopami a mieszkańcami miast. W zamian wprowadzono system kartkowy. Bojówki bolszewickie i czerwonogwardziści prowadzili konfiskatę złota, srebra i innych cenności, a na wsi przeprowadzali zbrojne rekwizycje chleba, jaj i innych produktów rolnych. Od czerwca działała w Iżewsku Wszechrosyjska Komisja Nadzwyczajna do Walki z Kontrrewolucją i Sabotażem (Czeka), która rozpoczęła rozstrzeliwania osób podejrzanych o popieranie kontrrewolucji. Działania takie doprowadziły do narastającej wrogości chłopów i mieszkańców miast w stosunku do bolszewików.
Po moskiewskim VIII Zjeździe Partii Eserów działacze tej partii wespół z mienszewikami przeszli do ofensywy. Podczas nowych wyborów w połowie czerwca 1918 roku zdobyli większość miejsc w iżewskiej Radzie Delegatów Robotniczych. Wzmogło to konflikty z bolszewikami, którzy zachowali pod kontrolą zakłady przemysłowe i miejskie organy wykonawcze. Ostatecznie w lipcu do Iżewska przybył z Kazania specjalny oddział wojskowy marynarzy, który rozgonił Radę. Na jej miejsce został powołany komitet miejski składający się wyłącznie z bolszewików i maksymalistów na czele z bolszewikiem S. I. Chołmogorowem. Przywódcy Rady zostali aresztowani, wielu działaczy było prześladowanych.
Wybuch powstania.
Działania represyjne spowodowały wrogość robotników i chłopów, do których w większości nie trafiała agitacja bolszewicka. Na prowincji zaczęły powstawać konspiracyjne komórki antybolszewickie. W Iżewsku główną siłą sprzeciwiającą się bolszewikom okazał się Związek Frontowików. Składał się z około 4 tysięcy byłych żołnierzy i podoficerów, którzy powrócili do domów z frontów I wojny światowej. Pierwotnie jego zadaniem była samopomoc społeczna wśród jego członków i ich rodzin. Represje bolszewickie doprowadziły jednak do politycznego zaangażowania się „frontowików”. Spotykali się oni na półlegalnych zebraniach, których kulminacja nastąpiła pod koniec lipca 1918 roku. Związek Frontowików działał początkowo również w Wotkińsku, ale został zlikwidowany przez miejscowe władze bolszewickie.
Był to okres idealnie sprzyjający antybolszewickiemu wystąpieniu zbrojnemu w Iżewsku i Wotkińsku. Wojska Białych i oddziały Korpusu Czechosłowackiego odnosiły w zachodniej części Syberii coraz większe sukcesy militarne nad bolszewikami. Ich ukoronowaniem było zajęcie 7 sierpnia 1918 roku Kazania, gdzie zdobyto wielkie ilości uzbrojenia, amunicji i zapasów wojskowych. Do wojsk Białych przedostawało się wielu mieszkańców Iżewska i Wotkińska, a szczególnie okolicznych wsi.
Informacja o zdobyciu Kazania, a także ogłoszenie przez bolszewików powszechnej mobilizacji do Robotniczo-Chłopskiej Armii Czerwonej stały się iskrą, która doprowadziła do wybuchu powstania robotników zakładów Iżewska. 6 sierpnia wieczorem kierownictwo Związku Frontowików podjęło decyzję o rozpoczęciu walk. W nocy Czeka aresztowała 11 członków władz Związku Frontowików. Bolszewicy wiedzieli o wrogich nastrojach wśród robotników i chłopów, ale liczyli na to, że większość robotników nie przyłączy się do powstania. 7 sierpnia wieczorem doszło do kolejnego zebrania robotników i mieszkańców Iżewska na głównym placu. Zażądali oni od władz bolszewickich zwolnienia aresztowanych przywódców Związku Frontowików. Odmówili jednocześnie mobilizacji, a domagali się w zamian wydania broni dla „frontowików”. W odpowiedzi bolszewicy rozgonili zebranych, aresztując część z nich. W nocy obradowały władze bolszewickie, a tymczasem robotnicy i „frontowicy” uzbroili się w karabiny uzyskane z zakładów.
8 sierpnia rano miało miejsce kolejne zebranie. Po odmowie wydania aresztowanych „frontowików” tłum zaatakował milicjantów i członków Czerwonej Gwardii, a następnie pozostałe siły bolszewickie. Czynnikiem sprzyjającym był fakt ich znacznego osłabienia, gdyż większość bolszewików i maksymalistów została wcześniej wysłana na front. Do końca dnia Iżewsk został opanowany przez powstańców. Największe znaczenie miało zdobycie arsenałów. Większość bolszewików i maksymalistów została aresztowana, niektórym udało się zbiec do leżącego na południe od Iżewska Sarapułu. 17 sierpnia 1918 roku robotnicy pobliskiego Wotkińska z pomocą 250-osobowego oddziału z Iżewska z 1 działem zajęli swoje miasto. Dużym sukcesem było zdobycie w obu miastach ok. 26 milionów rubli, zrabowanych wcześniej przez bolszewików. Wreszcie 30 sierpnia został zdobyty Sarapuł, w którym istniały duże zakłady skórzane. Było to ukoronowaniem sukcesów powstańczych.
Schwytani bolszewicy, maksymaliści i ich zwolennicy zostali aresztowani. Część z nich została rozstrzelana, a pozostałych powstańcy umieścili na barkach zacumowanych przy brzegu rzeki Kamy. Pełniły one rolę tymczasowego więzienia. Ogółem trafiło na nie ok. 3 tysięcy aresztowanych z Iżewska, podobna liczba z Wotkińska i ok. 1 tys. z Sarapułu. Na barkach panowały bardzo złe warunki. Wielu osadzonych zmarło. Było to jednym z głównych argumentów w późniejszych represjach bolszewików nad mieszkańcami Iżewska i Wotkińska.
Władze cywilne i sytuacja wewnętrzna.
Po zwycięstwie powstańców w Iżewsku natychmiast przystąpiono do tworzenia władz powstańczych. Początkowo władzę przejęła reaktywowana Rada Delegatów Robotniczych. W prezydium zasiedli mienszewik B. N. Kucenko, eser W. I. Buzanow, przedstawiciel Związku Frontowików S. I. Sołdatow, kupiec Tiulkin, bezpartyjni Sannikow i Goriew.
17 sierpnia najwyższą władzą ogłosił się Prikamski Komitet Zgromadzenia Ustawodawczego (Prikamski Komucz). Jego przewodniczącym został eser N. I. Jewsiejew, a członkami pozostali działacze tej partii W. I. Buzanow, A. D. Kariakin i K. S. Szułakow. Podporządkowali się oni Komuczowi w Samarze, a pod koniec września 1918 roku tzw. Dyrektoratowi Ufijskiemu w Ufie. Sprawowały one bowiem zwierzchnią władzę nad wyzwolonymi od bolszewików obszarami Syberii. Siedzibą Prikamskiego Komucza był Iżewsk, a do Wotkińska i Sarapułu zostali wysłani jego przedstawiciele na prawach komisarzy. Jedną z pierwszych decyzji Prikamskiego Komucza było powołanie biura agitacyjno-propagandowego, które rozpowszechniało wśród robotników i chłopów eserowskie broszury, materiały propagandowe, prowadziło odczyty itp. Głoszono hasła demokratyczne, odwołujące się do rewolucji lutowej 1917.
Na początku września 1918 roku na terenach zajętych przez powstańców przeprowadzono reformę administracyjną, w wyniku której powołano miejskie i wiejskie organy samorządowe. Obowiązywały do nich demokratyczne wybory. Ludność odzyskała prawa i wolności, wprowadzone w Rosji po rewolucji lutowej 1917. Odbyły się wolne wybory do samorządów robotniczych. Poprawiło się położenie robotników, których prawa zostały spisane i zaakceptowane przez dyrekcje zakładów. Związki zawodowe uzyskały samodzielność. Z drugiej strony zachowano część dekretów bolszewickich, których postanowienia były sprzyjające dla robotników. Ponadto robotnicy otrzymywali zapłatę w wysokości ustalonej jeszcze przez bolszewików. Była ona taka sama także dla żołnierzy walczących w szeregach powstańczych armii.
Na obszarach wyzwolonych przez powstańców odżył wolny handel między okolicznymi chłopami a robotnikami i mieszkańcami miast. Zapełniły się bazary, otwarto stragany i sklepy. Dzięki temu znacznie poprawiło się położenie chłopów, mogących za swoje produkty rolne kupować w miastach potrzebne im rzeczy. W miastach bardzo silnie rozwinęło się życie kulturalne. Odbywały się liczne wieczorki literacko-muzyczne, spotkania, przemówienia, wykłady. Władze powstańcze wydawały własne gazety: „Iżewskij Zaszczitnik”, „Wotkinskaja Żizń”, czy „Wotkinskij Wiestnik”, chętnie czytane przez robotników i mieszkańców miast. Opisywano w nich życie codzienne, postępy oddziałów powstańczych na froncie, pojawiały się artykuły z dziedziny kultury, sztuki, nauki.
Ożywiła się również produkcja w zakładach przemysłowych. Siły powstańcze, zagrożone atakiem Armii Czerwonej, potrzebowały dużo broni. Robotnicy pracowali więc na 3 zmiany, dzięki czemu dzienna produkcja karabinów doszła do 2,5 tysiąca sztuk. Pod władzą bolszewików wynosiła jedynie kilkaset sztuk. Swój wkład w pomoc powstańcom wnosiły także kobiety i młodzież. Kobiety zajęły miejsce w zakładach tych robotników, którzy wstąpili do sił powstańczych. Ponadto przygotowywały żywność dla walczących powstańców. Z kolei młodzież pomagała kopać okopy, rowy i inne zapory wojskowe.
Sytuacja wojskowa.
Obok władz cywilnych ukształtowały się władze wojskowe. Inicjatywę w tej kwestii sprawowali frontowicy, którzy objęli funkcje oficerskie. Najpierw został powołany sztab obrony, na czele którego stanęli kpt. Cyganow, kpt. Sołdatow i por. Zebzijew. Wkrótce przekazali oni najwyższe dowództwo kapitanowi Dmitrijowi I. Fiediczkinowi. Był to bowiem jedyny zawodowy oficer carskiej armii przebywający w Iżewsku. Podobna sytuacja miała miejsce w Wotkińsku, gdzie dowództwo objęli 2 zawodowi oficerowie: sztabskapitan Gieorgij N. Juriew i kapitan Niłow. Okazali się oni energicznymi dowódcami, mającymi posłuch wśród swoich podkomendnych.
Siły powstańcze zostały zorganizowane w Iżewską Armię Ludową pod dowództwem kpt. Cyganowa, a od 13 sierpnia kapitana D.I. Fiediczkina i Wotkińską Armię Ludowo-Rewolucyjną, dowodzoną przez kpt. Niłowa, a od 2 września kpt. Żurawlewa. Po zdobyciu Sarapułu zaczęto też tworzyć Sarapulską Armię Ludową pod dowództwem kpt. Diewatkowa, ale ostatecznie nie osiągnęła ona gotowości bojowej. Składały się one zarówno z robotników, pozostałych mieszkańców miast, jak też chłopów. Ich liczebność osiągnęła maksymalnie 75 tysięcy ludzi. Obie armie składały się z „frontów” (nazywanych od kierunków ataków bolszewickich, np. kazański, północny, kaliański), a te z kompanii (rot). Kompanie miały numery, a niektóre swoje nazwy, np. kompanie chłopskie, kompania techniczna (od techników z zakładów), czy kompania leśna (od leśników). Utworzono także oddział konny Wotkińskiej Armii Ludowo-Rewolucyjnej, który przeprowadzał dalekie rozpoznania pozycji bolszewickich.
W oddziałach powstańczych nie obowiązywały zwyczaje z czasów carskich. Nie było kary śmierci, oficerowie nie mieli prawa narzucać dyscypliny wojskowej zwykłym żołnierzom. Obowiązywały prawa rewolucyjne, rozkazy dowództwa musiały być zaakceptowane przez komitety żołnierskie, które mogły odmawiać ich wykonania. Najgorzej pod tym względem sytuacja wyglądała w Sarapule, gdzie były bardzo silne wpływy bolszewików. Poważnym problemem powstańców był brak przez pewien czas jednolitego dowództwa. W tej sytuacji armie powstańcze działały samodzielnie. W rezultacie kapitan D.I. Fiediczkin we wrześniu został wyznaczony przez Prikamski Komucz głównodowodzącym wojskami Kraju Prikamskiego, a sztab Iżewskiej Armii Ludowej przekształcono w sztab główny Kraju Prikamskiego. Ponadto do wydawania rozkazów wtrącali się polityczni członkowie Prikamskiego Komucza. Rozkazy wojskowe były kolektywnie podpisywane przez tzw. głównodowodzącego Prikamskiego Komucza, przedstawiciela Związku Frontowików i członka miejskiej rady delegatów robotniczych (w Sarapule rozkazy podpisywał też delegat komitetu zakładowego).
Najwyższe władze bolszewickie zostały całkowicie zaskoczone wybuchem powstania w Iżewsku i Wotkińsku. Straciły one przede wszystkim dopływ uzbrojenia z Zakładów Iżewskich, jednych z trzech największych w tym okresie w Rosji. Siły powstańcze, działające na tyłach walczących w rejonie Kazania oddziałów bolszewickiej 3 Armii, były dla niej wielkim zagrożeniem. Jednakże największym ciosem dla bolszewików był fakt wystąpienia przeciwko ich władzy robotników i chłopów, czyli przedstawicieli tych warstw społecznych, w imieniu których prowadzili rewolucję. Stąd ich działania były natychmiastowe i bezwzględne. Głównodowodzący bolszewickich sił zbrojnych, Lew D. Trocki wydał rozkaz "całkowitego zniszczenia Iżewców i Wotkińców z ich rodzinami".
Niemal natychmiast po opanowaniu przez powstańców Iżewska rozpoczęły się ataki oddziałów bolszewickiej 2 Armii, której sztab stacjonował w Sarapule. Zostały one wsparte doborowymi oddziałami ściągniętymi z Moskwy, Piotrogrodu i spod Kazania. Wysadzono też desanty nad Kamą w przystaniach Goliany i Galiewo. Wszystkie ataki zostały jednak odparte przez siły powstańcze. W wyniku walk 17-18 sierpnia 2 Armia poniosła natomiast tak duże straty, że straciła wręcz zdolność do prowadzenia poważniejszych działań taktycznych.
Na początku września zasięg powstania doszedł do maksymalnych rozmiarów. Wojska powstańcze na północy podeszły pod linię kolejową Wiatka-Perm, zagrażając siłom bolszewickim zablokowaniem transportów żołnierzy i uzbrojenia. Na zachodzie powstańcy doszli do linii rzeki Wiatki. Na południu rozwijali działania zaczepne w rejonie linii kolejowej Kazań-Jekaterynburg. Na wschodzie natomiast operowali na lewym brzegu rzeki Kamy w kierunku na miasto Osa. Obszary zajęte przez siły powstańcze, obejmujące część terytorium wiackiej i permskiej guberni, liczyły ok. 35 tysięcy wiorst kwadratowych z ponad 1 milionem ludności.
Wojska powstańcze były zdyscyplinowane i mężne, ale brakowało im wyszkolenia wojskowego i oficerów. Nie najlepiej wyglądała też kwestia uzbrojenia, choć zdobyto spore ilości broni, w tym kilkadziesiąt karabinów maszynowych i ok. 10 dział polowych. Powstańcy bez pomocy wojsk Białych nie byli jednak w stanie wygrać z o wiele lepiej uzbrojoną, wyszkoloną i liczniejszą Armią Czerwoną.
Dlatego od września 1918 roku najważniejszym zadaniem stało się uniemożliwienie zamknięcia okrążenia sił powstańczych oraz nawiązanie kontaktu z Białymi w Kazaniu i Symbirsku z jednej strony, a w Ufie z drugiej. Zdołano dotrzeć do władz Komucza i Dyrektoriatu Ufijskiego. Przedstawiciele obu centrów władzy Białych fałszywie twierdzili, że ich wojska spieszą na pomoc powstańcom. W rzeczywistości jedynie Wołżańsko-Kamska Flotylla Rzeczna kontradmirała Gieorgija K. Starka i kapitana 2 rangi Fieodosjewa wpłynęła na rzekę Kamę i patrolowała ujście rzeki Białej do Kamy. Zapewniło to możliwość wycofania sił powstańczych na obszary kontrolowane przez wojska Białych. Flotylla przywiozła też powstańcom niewielką pomoc materialną w postaci 40 tysięcy pocisków karabinowych, 100 granatów ręcznych, 50 siodeł kawaleryjskich i 1 działa z 50 pociskami. Drugim przejawem minimalnego wsparcia ze strony Białych było uzyskanie przez niewielki oddział Iżewskiej Armii Ludowej w Samarze 60 kompletów umundurowania, 10 tys. naboi artyleryjskich i 15 milionów rubli. W drodze powrotnej Iżewcy natrafili jednak na konnicę bolszewicką i byli zmuszeni zostawić całą pomoc materialną, zabierając do Iżewska tylko pieniądze.
10 września 1918 roku bolszewicy odzyskali Kazań. Od tej pory losy powstańców Iżewska i Wotkińska były przesądzone. Ich siły zbrojne w wyniku dotychczasowych walk były znacznie osłabione, spadając pod koniec września do liczebności ok. 10 tysięcy ludzi. Bolszewicy skierowali przeciwko nim siły 3 Armii pod dowództwem Michaiła Łaszewicza i odbudowanej 2 Armii pod dowództwem Wasilija Szorina, zwolnione spod Kazania. Na początku października upadł Sarapuł. Siły powstańcze zostały praktycznie okrążone. Jedynym obszarem, łączącym je z terenami kontrolowanymi przez Białych, pozostawało ujście rzeki Białej. Dowództwo powstańcze i władze Prikamskiego Komucza nie chcieli jednak ewakuować się w kierunku Ufy, lecz przyjęły strategię dalszego prowadzenia działań wojennych w oczekiwaniu na przybycie wojsk Białych.
Pogarszała się sytuacja na obszarach powstańczych. Wśród chłopów wzmagała się agitacja bolszewicka. Spadało morale żołnierzy, coraz bardziej zaczynało brakować uzbrojenia i amunicji. Brakowało także pieniędzy na żołd, na kupno żywności od chłopów. Położenie pogorszyło zdobycie Samary przez bolszewików 7 października. Nadzieję pokładano jeszcze we władzach Dyrektoriatu Ufijskiego, do którego co jakiś czas wysyłano kurierów i przedstawicieli. Członkowie Prikamskiego Komucza wciąż twierdzili, że ich towarzysze z Ufy spieszą z pomocą finansową i wojskową. Pod Ufą trwały jednak ciężkie walki z nacierającymi wojskami bolszewickimi.
Ostatni okres powstania.
W ostatnich dniach września wojska bolszewickie zajęły ujście Białej, skąd wcześniej – bez powiadomienia powstańców – odpłynęła flotylla rzeczna Białych. W rezultacie wojska bolszewickie wysadziły silne desanty nad Kamą, skąd rozpoczęły one natarcie na Iżewsk. Stało się jasne, że miasto padnie. Z tego powodu 20 października kapitan D.I. Fiediczkin zaproponował ewakuację sił powstańczych i ludności cywilnej z Iżewska za Kamę w celu połączenia się z wojskami Białych. Członkowie Prikamskiego Komucza odrzucili ten pomysł, ciągle wierząc w pomoc wojskową od Dyrektoriatu Ufijskiego. Kapitan D.I. Fiediczkin został zwolniony z funkcji głównodowodzącego wojskami powstańczymi, a na jego miejsce został mianowany sztabskapitan Gieorgij Juriew, dotychczasowy szef sztabu Wotkińskiej Armii Ludowo-Rewolucyjnej. Oświadczył on publicznie ludności Iżewska, że do miasta zbliżają się dwa pułki Ludowej Armii Komucza. Potwierdzili to członkowie Prikamskiego Komucza.
W pierwszych dniach listopada wojska bolszewickie stanęły pod Iżewskiem. Wśród żołnierzy powstańczych i mieszkańców miasta pojawiły się oznaki paniki. Emisariusze bolszewiccy zaproponowali robotnikom wydanie im całej inteligencji i przywódców powstania oraz zdanie broni za cenę amnestii, ale zostało to odrzucone.
W nocy zebrał się sztab powstańczy, który podjął drastyczne kroki. Na rannym mityngu robotników i mieszkańców miasta ogłoszono wprowadzenie kary śmierci za dezercję z pola walki. Wprowadzono też dyscyplinę wojskową w szeregach powstańczych. Pierwszy szturm bolszewików został jeszcze krwawo odparty przez siły powstańcze pod osobistym dowództwem kapitana D.I. Fiediczkina. Następnej nocy odbyło się zebranie władz wojskowych i cywilnych, na którym zdecydowano o ewakuacji przez Kamę w rejonie przystani Jełowaja, pozostającej jeszcze w rękach powstańców. 6 listopada bolszewicy okrążyli Iżewsk, atakując miasto z 2 stron. W nocy z 6 na 7 listopada – w trakcie walk – przeprowadzono ewakuację w kierunku na razie nie atakowanego Wotkińska.
Wojskom powstańczym i części ludności cywilnej ledwie udało się opuścić Iżewsk, przed zdobyciem go przez bolszewików 7 listopada. Bardzo wielu robotników i ich rodziny nie zdążyło jednak uciec z miasta. Kolumna uciekinierów udała się pod Wotkińsk, gdzie 11 listopada połączyła się z miejscowymi powstańcami, którym bez trudu udało się wyjść z miasta. Zabrali oni ze sobą część maszyn z zakładów, aby uniemożliwić ich uruchomienie przez bolszewików. W nocy z 11 na 12 listopada siły powstańcze przedostały się na moście pontonowym (następnie zniszczonym) przez Kamę na lewy brzeg rzeki. Osoby starsze i chore zostały zwolnione do domów, natomiast młodym przydzielono posiadane uzbrojenie, tworząc z nich brygadę.
Tymczasem w zdobytym Iżewsku i Wotkińsku bolszewicy rozpoczęli krwawe represje wobec pozostałych robotników i innych mieszkańców. Początkowo w ciągu kilku pierwszych dni zabito ok. 400 osób. Egzekucje trwały prawie miesiąc, aresztowano wszystkich, których wskazywali miejscowi komuniści, mieszkania i domki uciekinierów zostały rozgrabione i zniszczone. W ten sposób władza sowiecka rozprawiła się z niepokornymi robotnikami.
W wojskach Białych.
Marsz ok. 46-75 tysięcy powstańców i uchodźców cywilnych, w tym od 16 do 30 tysięcy Iżewców i od 30 do 45 tysięcy Wotkińców, w kierunku obszarów zajmowanych przez wojska Białych odbywał się przez 500 wiorst, w bardzo ciężkich zimowych warunkach, z kobietami i dziećmi, wąskim korytarzem wolnym od oddziałów bolszewickich. Ostatecznie pod koniec listopada napotkano oddziały należące do wojsk Armii Syberyjskiej dowodzonych przez generała porucznika Wasilija Bołdyriewa.
Na początku stycznia 1919 roku siły powstańcze zostały przekształcone w 2 związki taktyczne (Samodzielną Iżewską Brygadę Strzelecką, przekształconą w Iżewską Dywizję Strzelecką i Mieszaną Dywizję Strzelecką, przemianowaną na 15 Wotkińską Dywizję Strzelecką). Uczestniczyły one w walkach Białych z bolszewikami we Wschodniej Syberii, następnie w tzw. Wielkim Syberyjskim Marszu Lodowym przez zamarznięte Jezioro Bajkał, kolejnych walkach na Dalekim Wschodzie, aby ostatecznie w 1921 roku przejść na terytorium chińskiej Mandżurii. Okazały się jednymi z najlepszych jednostek wojskowych Białych na tym teatrze działań wojennych.
Na emigracji w San Francisco powstało Stowarzyszenie Iżewców i Wotkińców.
Bibliografia.
Pozostałe pozycje:

</doc>
<doc id="1571625" url="https://pl.wikipedia.org/wiki?curid=1571625" title="Rafał Sonik">
Rafał Sonik

Rafał Krzysztof Sonik (ur. 3 czerwca 1966 w Krakowie) – polski przedsiębiorca, kierowca w rajdach terenowych w kategorii quadów, zwycięzca rajdu Dakar, dziewięciokrotny zdobywca Pucharu Świata FIM, pięciokrotny mistrz Polski w rajdach enduro (w klasie 2K – quady z napędem na tylną oś).
Kariera sportowa.
Udział w rajdach na quadach rozpoczął pod koniec lat 90. XX w. Był jednym ze współzałożycieli oraz Prezesem Polskiego Stowarzyszenia Czterokołowców – ATV Polska.
W 2008 w ramach przygotowań do samodzielnego startu w Rajdzie Dakaru miał przejechać trasę rajdu w zespole prasowym Orlen Teamu, jednakże rajd został odwołany. W 2009 zadebiutował jako pierwszy Polak w kategorii quadów w rajdzie Dakar, zajmując w klasyfikacji generalnej 3. miejsce – wówczas najwyższe w historii startów Polaków w Dakarze. W 2010 pomimo różnych przeszkód („chrzczone” paliwo, przejazd odcinka specjalnego na uszkodzonej oponie) ukończył zawody na 5. pozycji. W tym samym roku po raz pierwszy zdecydował się na start w cyklu Pucharu Świata, w którym w przedostatniej rundzie zmagań zapewnił sobie końcowe zwycięstwo, wygrywając rajdy Tunezji i Brazylii oraz plasując się w czołówce zawodów w Abu Zabi, Egipcie, a także na Sardynii.
W kolejnym roku startów na pierwszym etapie rajdu Dakar Rafał Sonik miał wypadek, w wyniku którego złamał rękę, co spowodowało konieczność przerwania kariery na okres roku.
W 2012 ponownie wziął udział w rajdzie Dakar, kończąc go na 4. miejscu, które przyznano mu dopiero po dwóch latach w wyniku decyzji trybunału w Lozannie, który zdyskwalifikował kilku innych zawodników za nieprzepisowe silniki.
Na początku 2013 Rafał Sonik powtórzył swoje osiągnięcie z debiutu, zajmując ponownie 3. miejsce w rajdzie Dakar. Był wówczas kapitanem Poland National Team – reprezentacji Polski w rajdach terenowych, której kapitanem wybrano właśnie Sonika.
Rajd Dakar 2014 był określany jako najtrudniejszy od czasu przeniesienia zawodów do Ameryki Południowej. Rafał Sonik zajął w nim 2. miejsce, ustępując Chilijczykowi Ignacio Casale. W tym samym sezonie po raz pierwszy w karierze wygrał Abu Dhabi Desert Challenge oraz Rajd Faraonów i tym samym stał się pierwszym quadowcem, który choć raz wygrał w każdym z rajdów cyklu Pucharu Świata.
W styczniu 2015 Rafał Sonik wygrał 36. edycję Rajdu Dakar.
Został członkiem honorowego komitetu poparcia Bronisława Komorowskiego przed wyborami prezydenckimi w Polsce w 2015 roku.
We wrześniu 2015, na jedną rundę przed zakończeniem sezonu, Rafał Sonik wywalczył swój czwarty Puchar Świata. Sukces ten powtórzył rok później, dokładając do tego osiągnięcia także Puchar Świata Weteranów. Tym samym liczba jego triumfów w zawodach organizowanych przez FIM wzrosła do sześciu. Dakar 2016 niestety okazał się pechowy. Na jednym z etapów, w boliwijskich Andach, wybuchł silnik w quadzie Polaka, wykluczając go z rywalizacji. Krakowianin wrócił do walki w 2017 roku, kończąc rywalizację na 4. miejscu. W Pucharze Świata uplasował się na drugiej pozycji, wygrywając dwa spośród pięciu rund.
W 2018 roku „SuperSonik” wrócił na Dakar, by powalczyć o odzyskanie miejsca na podium. Jego plan legł w gruzach, kiedy na trasie piątego etapu, quadowiec wpadł na pustyni w dziurę powstałą po przejeździe jednej z rajdowych ciężarówek. W wyniku wypadku doznał zmiażdżeniowego złamania kości strzałkowej i piszczelowej w stawie kolanowym. Mimo to dokończył etap i pokonując niemal 500 km krętej drogi dojazdowej dotarł do biwaku. Stamtąd samolotem medycznym został przetransportowany do szpitala w Limie, a następnie do kliniki w Szczecinie, gdzie po bardzo skomplikowanej operacji, staw kolanowy poskładał doktor Dariusz Larysz. Rehabilitacja trwała pół roku do momentu kiedy Sonik znów wsiadł na quada. Po ośmiu miesiącach wystartował w dwóch rajdach, w Chile i Argentynie, w obu plasując się na trzecim miejscu. Na zakończenie sezonu był drugi w Rajdzie Maroka i tym samym zapewnił sobie drugie miejsce w cyklu oraz Puchar Świata Weteranów – siódme mistrzostwo w dorobku.
W 2019 roku Rafał Sonik pojechał na Dakar, ale w roli obserwatora i reportera. Nie zdecydował się na start ze względu na wciąż nie do końca wyleczoną nogę. Rehabilitacja ostatecznie zakończyła się wraz ze startem nowego sezonu Pucharu Świata, w którym quadowiec nie odczuwał już bólu, czy innych reperkusji wypadku w Peru. Zajął drugie miejsce w Abu Dhabi Desert Challenge, a następnie wygrał trzeci z najdłuższych rajdów świata – Silk Way Rally. Trasa prowadziła z Rosji, przez Mongolię do Chin, a quady i motocykle zostały po raz pierwszy dopuszczone do tej rywalizacji. Wygrana w Chile na Atakamie i drugie miejsce w Maroku dały Rafałowi Sonikowi ósmy i dziewiąty Puchar Świata (również w klasyfikacji weteranów).
W styczniu 2020 roku Rafał Sonik wrócił na start Rajdu Dakar. Od pierwszych etapów plasował się w ścisłej czołówce. Wygrał najbardziej techniczny, 11. etap rywalizacji i ostatecznie zajął trzecie miejsce w klasyfikacji generalnej. Było to piąte miejsce na dakarowym podium w karierze krakowianina.
Działalność gospodarcza.
Od lat 80. równolegle z karierą sportową prowadzi działalność gospodarczą. Jest współwłaścicielem spółki Gemini Holding działającej w sektorze nieruchomości komercyjnych.
Życie prywatne.
Jego życiową partnerką jest Karolina Sołowow. Mają syna Gniewka (ur. 2016). Jego kuzynem jest polityk Bogusław Sonik.

</doc>
<doc id="1571626" url="https://pl.wikipedia.org/wiki?curid=1571626" title="Kanał Croziera">
Kanał Croziera



</doc>
<doc id="1571628" url="https://pl.wikipedia.org/wiki?curid=1571628" title="Wyspa Eglingtona">
Wyspa Eglingtona



</doc>
<doc id="1571629" url="https://pl.wikipedia.org/wiki?curid=1571629" title="Taana">
Taana

Taana (malediwski: ތާނަ, trl.: "thaana") – system pisma używany od początku XVIII w. do zapisu języka malediwskiego na Malediwach. Pisany jest od strony prawej do lewej, podobnie jak alfabet arabski, lecz pomimo wizualnego podobieństwa do alfabetu arabskiego bardzo się od niego różni. Niektóre litery taana oparte są na cyfrach indyjskich i arabskich, przejęto również sposób wokalizacji z pisma arabskiego (znaki diakrytyczne fatha, damma i kasra).

</doc>
<doc id="1571630" url="https://pl.wikipedia.org/wiki?curid=1571630" title="Tranzyt Merkurego">
Tranzyt Merkurego

Przejście Merkurego na tle tarczy Słońca, tranzyt Merkurego – zjawisko astronomiczne zachodzące wtedy, kiedy planeta Merkury znajduje się między Ziemią i Słońcem i jest widoczna na tle tarczy słonecznej. Obserwacje tranzytu umożliwiają wyznaczenie średnicy kątowej planety oraz określenie jej dokładnych współrzędnych na niebie. Tranzyty Merkurego są znacznie częstsze niż tranzyty Wenus – zdarzają się średnio trzynaście razy w ciągu stulecia. Mogą mieć miejsce około 8 maja (w odstępach 7, 13 lub 33 lat) i około 10 listopada (w odstępach 13 lub 33 lat). W maju Merkury jest bliski swojego aphelium i ma rozmiar kątowy 12". W listopadzie jest bliski peryhelium, a jego rozmiar kątowy to 10". Ostatnie trzy tranzyty nastąpiły w latach 2006, 2016 i 2019, następny nastąpi 13 listopada 2032.
Czasami podczas tranzytu tarcza słoneczna bywa jedynie "muśnięta" przez Merkurego. Oznacza to, że w niektórych miejscach na kuli ziemskiej widać pełny tranzyt, a na innych tylko częściowy (bez drugiego i trzeciego kontaktu). Ostatni taki tranzyt miał miejsce 15 listopada 1999. Poprzedni – 28 października 743. Następny nastąpi 11 maja 2391. Zdarza się też, że z niektórych miejsc na Ziemi widać częściowy tranzyt, a z innych nie widać go w ogóle. Ostatni taki miał miejsce 11 maja 1937, poprzedni 21 października 1342, a kolejny nastąpi 13 maja 2608.
Pierwszym obserwatorem przejścia Merkurego przed tarczą Słońca był francuski astronom Pierre Gassendi, który prześledził przebieg zjawiska w 1631. W Polsce po raz pierwszy dokonał podobnej obserwacji i dokładnie ją opisał Jan Heweliusz w 1661. Obserwacja ta była trzecią w historii astronomii.
Podczas przejścia można zaobserwować różne zjawiska optyczne, a do najciekawszych należy tzw. czarna kropla.
Tranzyt Merkurego w XXI wieku.
Daty zjawiska oraz widoczność w Polsce:
Inne zjawiska związane z tranzytem.
Zjawiska jednoczesnego tranzytu Merkurego i Wenus są bardzo rzadkie. Najbliższe będzie miało miejsce 26 czerwca 69163. Ostatnie miało miejsce 373 173 lat p.n.e. Bardzo podobne zdarzenie nastąpi 13 września 13425 – oba tranzyty nastąpią w odstępie 16 godzin.
Zaćmienie Słońca i jednoczesny tranzyt Merkurego to również rzadkie zjawisko. Najbliższe będzie można zaobserwować 5 lipca 6757 z terenów południowego Pacyfiku, zjawisko będzie widoczne także w Nowej Zelandii.

</doc>
<doc id="1571631" url="https://pl.wikipedia.org/wiki?curid=1571631" title="Zbigniew Podlecki">
Zbigniew Podlecki

Zbigniew Podlecki (ur. 19 stycznia 1940 w Wilnie, zm. 8 stycznia 2009 w Gdańsku) – polski żużlowiec.
Życiorys.
Karierę sportowca rozpoczynał w wieku 18 lat, w Neptunie Gdańsk. Pierwsze sukcesy na arenie krajowej odniósł w 1963, a rok później został reprezentantem Polski. Jako debiutant zajął wysokie miejsca w trzech kolejnych eliminacjach do finałów indywidualnych mistrzostw Europy. Odniósł w tych zawodach bezapelacyjne zwycięstwo, wygrywając wszystkie wyścigi. Rok później wraz z Andrzejem Wyglendą i Antonim Woryną zdobył tytuł drużynowego mistrza świata w zawodach rozgrywanych w Kempten (Allgäu) (Niemcy). W 1967 osiągnął tytuł drużynowego wicemistrza świata na zawodach w szwedzkim Malmö. Jego karierę przerwał wypadek drogowy, do którego doszło 19 sierpnia 1972.
Został pochowany na cmentarzu Łostowickim w Gdańsku. Od 2009 stadion żużlowy w Gdańsku nosi jego imię.

</doc>
<doc id="1571634" url="https://pl.wikipedia.org/wiki?curid=1571634" title="Stenlille">
Stenlille

Stenlille – miejscowość w Danii na wyspie Zelandia. 
Do 2007 siedziba władz gminy Stenlille, od 2007 wchodzi w skład gminy Sorø w regionie Zelandia.
W 2008 r. w Stenlille żyło 2 039 mieszkańców.

</doc>
<doc id="1571637" url="https://pl.wikipedia.org/wiki?curid=1571637" title="Mould Bay (zatoka)">
Mould Bay (zatoka)



</doc>
<doc id="1571638" url="https://pl.wikipedia.org/wiki?curid=1571638" title="Kempen (Nadrenia Północna-Westfalia)">
Kempen (Nadrenia Północna-Westfalia)

Kempen – miasto w Niemczech, w kraju związkowym Nadrenia Północna-Westfalia, w rejencji Düsseldorf, w powiecie Viersen. Ośrodek przemysłu tekstylnego, położony ok. 30 km na północny zachód od Düsseldorfu. Miejsce urodzenia Tomasza à Kempis. 
Pierwsza wzmianka w 1186, prawa miejskie przed 1284. Obecnie zajmuje powierzchnię 68,81 km² i liczy 35 890 mieszkańców (dane z 2010).
Współpraca.
Miejscowości partnerskie:

</doc>
<doc id="1571641" url="https://pl.wikipedia.org/wiki?curid=1571641" title="Plac Jana Pawła II w Białymstoku">
Plac Jana Pawła II w Białymstoku

 Plac Jana Pawła II – jeden z reprezentacyjnych placów leżący w centrum miasta Białegostoku nazwany na cześć papieża Polaka.
Układ.
W skład "placu" wchodzi ulica rozpoczynająca swój bieg od Placu Branickich, biegnąca w kierunku ul. Legionowej, teren przy Pałacu Branickich oraz plac położony pomiędzy wschodnią częścią Rynku Kościuszki, katedrą pw. Wniebowzięcia NMP, a ul. Kościelną. Od tej ostatniej części odchodzi ul. Kilińskiego.
Otoczenie.
Pl. Jana Pawła II daje początek lub tu kończą swój bieg ulice, przy których znajdują się;
Komunikacja miejska.
W pobliżu placu Jana Pawła II są umiejscowione dwa przystanki autobusowe komunikacji miejskiej umożliwiający dojazd do tej części miasta liniami nr 6 i 17.

</doc>
<doc id="1571642" url="https://pl.wikipedia.org/wiki?curid=1571642" title="Wyspa Emerald">
Wyspa Emerald



</doc>
<doc id="1571646" url="https://pl.wikipedia.org/wiki?curid=1571646" title="Emerald Island">
Emerald Island



</doc>
<doc id="1571648" url="https://pl.wikipedia.org/wiki?curid=1571648" title="Antoni Pietkiewicz (pisarz)">
Antoni Pietkiewicz (pisarz)

Antoni Pietkiewicz, ps. Adam Pług (ur. 23 października 1823 we wsi Zamość powiatu słuckiego guberni mińskiej, zm. 2 listopada 1903 w Warszawie) – polski pisarz, biograf, publicysta i tłumacz.
Życiorys.
W latach 1858–1862 kierownik szkoły męskiej w Żytomierzu. Za udział w organizacji powstańczej został zesłany do Owrucza. Po powrocie został nauczycielem domowym na Podolu (jako guwerner przepracował w sumie ćwierć wieku). W latach 1864–1866 więziony w Kijowie. Od 1874 przebywał w Warszawie.
Współredaktor (1875–1879) i redaktor (1879–1890) „Kłosów” oraz „Wędrowca” (1894–1899). Współpracownik czasopism warszawskich i wileńskich. Redaktor naczelny (1891–1903) "Wielkiej encyklopedii powszechnej ilustrowanej".
Był przedstawicielem tradycjonalistycznego nurtu romantyzmu. Tworzył powieści społeczno-obyczajowe, opowiadania i gawędy pisane wierszem.
Ogłosił kilka zbiorów poezji: "Zagon rodzinny" (1854, 3 tomy), poematów: ("Sroczka" 1867) i powieści: (główny jego utwór "Duch i krew" 1859, 2 t., II. wyd. 1897; "Oficjalista" 1866–1867), oraz "Bakałarze" (1875). Ponadto był autorem życiorysów Syrokomli (1862), Kraszewskiego (1880), Odyńca (1885) i Deotymy – Jadwigi Łuszczewskiej (1900). 
Tłumaczył utwory W. Hugo i W. Szekspira. 
Pochowany na cmentarzu Powązkowskim (kwatera 84-5-30).
Upamiętnienie.
W 1923 jego pseudonimem nazwano ulicę w warszawskiej dzielnicy Ochota.

</doc>
<doc id="1571649" url="https://pl.wikipedia.org/wiki?curid=1571649" title="Thomas Hörl">
Thomas Hörl

Thomas Hörl (ur. 20 sierpnia 1981 w Saalfelden) – austriacki skoczek narciarski, reprezentant klubu SC Saalfelden. Złoty medalista konkursu drużynowego Mistrzostw Świata Juniorów 1999, były rekordzista świata w długości skoku narciarskiego.
Przebieg kariery.
Brał udział w zawodach Pucharu Świata w sezonie 1999/2000 i 2000/2001. Przez pewien czas był jednym z podstawowych skoczków w reprezentacji Austrii.
16 marca 2000 na mamuciej skoczni Velikanka w Planicy ustanowił rekord świata w długości skoku, osiągając odległość 224,5 metra. Dwa dni później wynik ten o pół metra poprawił Andreas Goldberger. Hörl po raz ostatni w międzynarodowych zawodach wystąpił w lutym 2003.

</doc>
<doc id="1571651" url="https://pl.wikipedia.org/wiki?curid=1571651" title="Areté">
Areté

 
Areté (gr. "ἀρετή") – tłumaczone jako doskonałość, cnota, dzielność, jedno z podstawowych pojęć etycznych starożytnej Grecji. Z terminu tego wywodzi się nazwa jednego z zasadniczych typów teorii moralnej: "etyka aretaiczna" (etyki cnót).
"Areté" odnoszona była nie tylko do ludzi, ale i do przedmiotów, oznaczając ich doskonałość w zakresie funkcji, jaką przedmiot miał wypełniać.
Grecka "areté" została przetłumaczona na łacinę jako "virtus". W tej postaci przejęło ją chrześcijaństwo, co stało się źródłem pojęcia "cnoty".
Osoby wyposażone w "areté" określane były jako "agathon" (dobre), "kalon" (szlachetne, piękne). Ideałem życia i wychowania była kalokagatia ("καλὸς κἀγαθός", "kalos kagathos") – czyli połączenie piękna i dobra. Brak "areté" określany był jako – "kakia" (wada).
Historia pojęcia.
Zarówno znaczenie terminu, jak i to, jakie cechy uznawano za "areté", zmieniały się w czasie. Początkowo "areté" oznaczała męstwo i bohaterstwo. W okresie archaicznym miejsce jednostki w społeczeństwie i jej powinności były ściśle wyznaczone. Cnota polegała na wypełnianiu powinności związanych z rolą społeczną jednostki, wynikającymi z jej urodzenia.
Początkowo "areté" oznaczała męstwo i bohaterstwo, a także tężyznę i sprawność fizyczną (stąd tłumaczona bywa jako dzielność czy mężność), co związane było z wojowniczym charakterem społeczeństw w okresie archaicznym. Posiadanie cnoty (bycie "agathoi") było utożsamiane z byciem arystokratą, natomiast pospólstwo było określane jako "kakoi".
Z czasem "areté" uniezależniła się od statusu i pochodzenia społecznego. Zasadnicza zmiana znaczeniowa zaszła w okresie klasycznym. Wraz z odejściem od kultury arystokratyczno-wojowniczej i rozwojem osiadłego życia miejskiego skoncentrowanego na polis, areté stało się ogólną zaletą moralną, wychwalaną i analizowaną przez poetów i filozofów. Zaczęto wyróżniać wiele cnót, które opisywano i zestawiano ze sobą. Sofiści rozumieli ją jako pewną praktyczną zdatność do osiągania celów. Za sprawą Sokratesa areté zyskało znaczenie bliskie współczesnej "cnocie". Stała się ona zaletą moralną, dostępną każdemu człowiekowi.
W epoce klasycznej pojawił się również problem, na ile "areté" można się nauczyć. Dla Sokratesa "areté" była wiedzą moralną i można ją było nabyć. Sokrates rozprawiał o wielu cnotach, m.in. o sprawiedliwości ("dikaiosyne"), umiarkowaniu ("sophrosyne") czy odwadze ("andreia"). Aby je posiadać, należało przede wszystkim wiedzieć czym jest cnota (intelektualizm etyczny). Późniejsi autorzy, np. Platon i Arystoteles, odeszli jednak od tego poglądu, uznając, obok części rozumnej duszy, również część nierozumną, a części cnót nie da się nabyć przez naukę, choć można się w nich ćwiczyć.
Uczeń Sokratesa, Platon, widział cnoty jako warunek zdrowia duszy. Dzielił on duszę na trzy części, według przysługujących im cnót: mądrości (dusza rozumna), męstwa (dusza popędliwa) i umiarkowania (dusza pożądliwa). Te trzy cnoty harmonizowane były przez cnotę nadrzędną – sprawiedliwość. Na wzór duszy indywidualnej zbudowane miało być też idealne polis, w którym każdej części duszy odpowiadać miał odrębny stan społeczny, charakteryzujący się odpowiednią cnotą. Również Platon, w IV księdze "Państwa", ustalił listę czterech cnót naczelnych (później nazwanych "kardynalnymi") (mądrości, męstwa, umiarkowania i sprawiedliwości, które zarazem odpowiadały częściom duszy oraz stanom społecznym.
Szczegółowej analizy i klasyfikacji cnót dokonał Arystoteles. Cnoty miały dla niego charakter bardziej indywidualny – można mieć pewne z cnót, nie mając innych. W przeciwieństwie do większości autorów, nie uznawał on cnoty za cechę prostą, która może podlegać maksymalizacji, ale za punkt środkowy, harmonię, pomiędzy dwoma skrajnościami, np. odwaga jest cnotą położoną między tchórzostwem a zuchwalstwem, a taktowny dowcip jest cnotą pomiędzy błazeństwem a nieokrzesaniem. Cnota nie może więc być maksymalizowana, lecz polega na zachowywaniu umiaru, właściwej miary.
Przypisy.
 
Bibliografia.
 
 

</doc>
<doc id="1571660" url="https://pl.wikipedia.org/wiki?curid=1571660" title="Göltzschtalbrücke">
Göltzschtalbrücke

Göltzschtalbrücke ("most nad doliną Göltzsch") – most kolejowy, największy ceglany most na świecie, jego długość wynosi 574 m. Został zbudowany w latach 1846–1851 przy użyciu ponad 26 milionów cegieł. Obecnie stanowi część linii kolejowej Leipzig – Hof.

</doc>
<doc id="1571667" url="https://pl.wikipedia.org/wiki?curid=1571667" title="Kościół Starokatolicki w Rzeczypospolitej Polskiej">
Kościół Starokatolicki w Rzeczypospolitej Polskiej

Kościół Starokatolicki w Rzeczypospolitej Polskiej – Kościół starokatolicki prawnie działający na terenie Polski, wpisany pod pozycją 110 w dniu 1 kwietnia 1996 do rejestru kościołów i innych związków wyznaniowych w Polsce, prowadzonego przez Ministerstwo Spraw Wewnętrznych i Administracji. Zwierzchnikiem Kościoła Starokatolickiego w Rzeczypospolitej Polskiej jest biskup Waldemar Maj.
W 2017 liczył 254 wiernych (w tym 8 duchownych) w 5 ośrodkach.
Historia.
Początki działalności.
Kościół Starokatolicki w RP jest kontynuatorem misji przedwojennego Kościoła Starokatolickiego w Rzeczypospolitej Polskiej (nazywanego też Kościołem Starokatolickim Polskim), którego działalność zawiesił Urząd ds. Wyznań w drugiej połowie 1965 r.
Za inicjatorów przedwojennego Kościoła Starokatolickiego w Rzeczypospolitej Polskiej uznaje się ks. abp. Władysława Farona – Zwierzchnika przedwojennego Kościoła Starokatolickiego oraz ks. bp. Zygmunta Szypolda, wyświęconego przez biskupów mariawickich dla polskich starokatolików. Dlatego też, niejednokrotnie, oprócz potocznego określania wiernych i duchownych "starokatolikami" można spotkać się również z określeniem "faronowcy" bądź "szypoldowcy."
W latach 40. XX wieku, Kościół Starokatolicki działał pod nazwą ogólną nazwą Polski Kościół Starokatolicki, ze względu na fakt, iż Rzeczpospolita Polska formalnie nie istniała na mapie świata po utworzeniu na jej terenach Generalnej Guberni. W 1948 siedzibą władz Polskiego Kościoła Starokatolickiego został Wrocław. W tym czasie starokatolicy skupili swoją główną działalność na południu Polski, ale byli obecni również w innych regionach. Po przystąpieniu do wspólnoty biskupa obrządku wschodniego, abp. Ignacego Wysoczańskiego, Kościół zorganizował na Mazurach placówkę misyjną wśród bezpopowców. Ówczesny Zwierzchnik Kościoła podjął również kroki w celu stworzenia w ramach Kościoła wspólnot zakonnych. W tym celu biskup Zygmunt Szypold powołał żeńskie zgromadzenie starokatolickich Sióstr św. Franciszka. Biskup Szypold prowadził dialog ekumeniczny z Kościołami za granicą. W 1957 zawarta została unia kościelna Polskiego Kościoła Starokatolickiego z Kościołem Prawosławnym Starego Obrządku w Rumunii. W tym samym czasie zawarto również unię z Kościołem Starokatolickim Węgier.
Zawieszenie statusu prawnego przez Urząd ds. Wyznań i działalność podziemna.
Po śmierci biskupa Zygmunta Szypolda w strukturach organizacyjnych wspólnoty doszło do kryzysu. Koadiutor bp. Szypolda, abp Ignacy Wysoczański nie otrzymał od władz Polski Ludowej zgody na objęcie zwierzchnictwa. Problemy te wykorzystały władze Polskiej Rzeczypospolitej Ludowej. Gdy Kościół nie zdecydował się na wybór lojalnego władzom biskupa, zdelegalizowały wspólnotę w 1965, powołując się na brak w niej władzy zwierzchniej.
W lipcu 1965, wskutek braku subordynacji wobec abp. Ignacego Wysoczańskiego, bp sufragan Bogdan Filipowicz wraz z grupą 12 duchownych został usunięty dyscyplinarnie ze struktur Polskiego Kościoła Starokatolickiego. Po tym wydarzeniu Filipowicz na zwołanym przez siebie synodzie Kościoła Starokatolickiego w PRL został wybrany na zwierzchnika swojej wspólnoty i przyjął tytuł arcybiskupa Kościoła Starokatolickiego w PRL. Wspólnota ta nazywana również była Kościołem Starokatolickim Unii Samarytańskiej.
Po zdelegalizowaniu w 1965 Polskiego Kościoła Starokatolickiego część jego wiernych po latach znalazła się na emigracji. W 1977 w Republice Federalnej Niemiec grupa polskich starokatolików pod zwierzchnictwem księdza biskupa Klaudiusza Perendyka (kons. 1965) powołała Polski Kościół Starokatolicki na Obczyźnie. Wspólnota ta odwoływała się do doktryny mariawityzmu i utrzymywała kontakty z Kościołem Starokatolickim Mariawitów. 3 lipca 1978 Kościół otrzymał rejestrację prawną w Republice Federalnej Niemiec. Został przyjęty do Niemieckiej Rady Ekumenicznej. W 1980 wspólnotę wizytowali duchowni mariawiccy z Polski Antoni Maria Roman Nowak i Przemysław Maria Sławomir Rosiak. Polski Kościół Starokatolicki na Obczyźnie liczył kilkuset wiernych skupionych w parafiach w: Hamburgu, Bonn i Kolonii. Rozkwit wspólnoty miał miejsce po wprowadzeniu stanu wojennego w Polsce, gdy z pomocy i posługi religijnej korzystało w nim wielu uchodźców. W 1984 Kościół utracił swoją niezależność i przeszedł pod jurysdykcję Apostolskiego Katolickiego Asyryjskiego Kościoła Wschodu. Jego były Zwierzchnik, biskup Klaudiusz Perendyk w 1986 został duchownym prawosławnym i opiekował się do śmierci parafią Polskiego Autokefalicznego Kościoła Prawosławnego w Hamburgu.
Abp Ignacy Wysoczański ostatnie lata spędził samotnie, będąc dyskredytowanym co krok przez SB, która chciała zniszczyć Kościół Starokatolicki. Zmarł w 1975 w Kosewie, pochowany jako „ksiądz bez przydziału” pozostawiając po sobie dziedzictwo sukcesji apostolskiej w biskupach Perendyku oraz Jakubie Malczewskim, którzy zmarli w latach 90. XX wieku.
Odrodzony Kościół Starokatolicki w Rzeczypospolitej Polskiej.
W 1993 w Jeleniej Górze odbył się Nadzwyczajny Synod Polskiego Kościoła Starokatolickiego. W trakcie obrad tego zgromadzenia postanowiono odsunąć od władzy Bogdana Filipowicza, który od końca lat 80. XX wieku przestał uczestniczyć w życiu podziemnego Kościoła. Postanowiono też zalegalizować Kościół w nowej rzeczywistości ustrojowej i zarejestrować go pod nazwą "Niezależny Kościół Katolicki".
W grudniu 1993 złożono w Ministerstwie Spraw Wewnętrznych wniosek o rejestrację związku wyznaniowego, którą jednak administracja państwowa odrzuciła w 1995. Na synodzie w styczniu 1994 wybrano Zwierzchnikiem Kościoła ks. Wojciecha Kolma. W odmowie urzędnicy zasugerowali, że nazwa Kościoła powinna nawiązywać nie do katolicyzmu, ale do starokatolicyzmu. Ponowny wniosek o rejestrację Kościoła został rozpatrzony w 1996. Po jego akceptacji przez ministerstwo, wspólnota przyjęła nazwę Kościół Starokatolicki w Rzeczypospolitej Polskiej.
11 listopada 1999 ks. Wojciech Kolm przyjął sakrę biskupią z rąk abp. Norberta Udo Marii Szuwarta, Zwierzchnika Pozajurysdykcyjnego Zakonu Mariawitów w Niemczech. Współkonsekratorami byli: Henryk Marciniak, biskup starokatolicki, Jan Maria Leon Plichta, niezależny biskup mariawicki. Dzięki tej sakrze Kościół zyskał biskupa posiadającego ważną sukcesję apostolską, mającą swoje umocowanie w tradycji tzw. "starokatolicyzmu utrechckiego".
W 2001 nawiązano współpracę z ks. Christopherem Rogersonem, co zaowocowało utworzeniem Brytyjskiej Prowincji Kościoła Starokatolickiego. W listopadzie tego samego roku, biskup Kolm udzielił ks. Rogersonowi święceń biskupich.
Kościół Starokatolicki w Rzeczypospolitej Polskiej w XXI wieku.
Kościół Starokatolicki w RP rozwijał się do czasu, kiedy w 2003 ówczesny Zwierzchnik Kościoła, bp Wojciech Zdzisław Kolm został zatrzymany pod zarzutem przestępstw obyczajowych. Wspólnota pogrążyła się w chaosie administracyjnym. Zwołany w trybie przyspieszonym Sąd Kościelny nałożył ekskomunikę na dotychczasowego zwierzchnika bpa Wojciecha Zdzisława Kolma i zdeponował go z urzędu Zwierzchnika. Sąd Kościelny orzekł o kategorycznym, ostatecznym i bezpowrotnym (zapis w orzeczeniu sądu: „(...) po wsze czasy”) wykluczeniu Wojciecha Kolma z Kościoła Starokatolickiego w RP.
Wybrany na nowego zwierzchnika Kościoła dotychczasowy Wikariusz Generalny, ks. Marek Kordzik przez kilka lat podejmował nieudane próby zreformowania struktur kościelnych. Następne lata były już czasem wegetacji Kościoła. Kościół kilkakrotnie był celem ataków mediów, ze względu na oszustwa, których dopuszczała się część duchownych, wyświęcanych wielokrotnie bez odpowiedniego przygotowania teologicznego. Kościołem wstrząsały również wielokrotne skandale obyczajowe oraz przestępstwa gospodarcze. Wielu duchownych opuściło Kościół Starokatolicki w RP nie godząc się z polityką wewnętrzną preferowaną przez bpa Marka Kordzika oraz z jego pobłażliwością wobec licznych skandali obyczajowych, które miały miejsce w tym Kościele.
W grudniu 2016 roku Marek Kordzik zmarł w wieku 61 lat, pozostawiając Kościół bez zwierzchnictwa. 14 stycznia 2017 r. podczas Nadzwyczajnego Synodu Kościoła Starokatolickiego podjęto uchwałę, która unieważniła wyrok Sądu Kościelnego względem ks. bp. Wojciecha Kolma, stwierdzając poważne uchybienia względem samego wyroku oraz przebiegu procesu, przez co z mocy prawa unieważniono wszystkie decyzje podjęte przez zmarłego ks. Kordzika. Jednocześnie dokonano wyboru na Zwierzchnika ks. Artura Wiecińskiego. W wyniku tej decyzji konsekrowano 22 lipca 2017 r. ks. Wiecińskiego na biskupa Kościoła.
Kryzys administracyjny Kościoła i kontrowersje wobec dualizmu na urzędzie Zwierzchnika Kościoła.
We wrześniu 2017 roku dokonano analizy prawnej statusu prawnego urzędu Zwierzchnika Kościoła, ks. bp. Artura Wiecińskiego. Duchowni poddając analizie prawnej stan faktyczny styczniowego wyboru, uznali, iż wybór jest nieważny, ze względu na zachodzący dualizm na stanowisku Zwierzchnika. Na prośbę Kościoła prawnicy przygotowali opinię prawną, która podtrzymała przedstawione przez prezbiterium fakty.
W czasie kryzysu administracyjnego, duchowieństwo z ks. bp. Wojciechem Zdzisławem Kolmem na czele, zwołało na 19 listopada 2017 r. kolejny, Nadzwyczajny Synod Kościoła. Na tymże Synodzie, bp Wojciech Zdzisław Kolm złożył oficjalnie urząd Zwierzchnika Kościoła Starokatolickiego w Rzeczypospolitej Polskiej. W tajnym głosowaniu, podczas I sesji, większością głosów, wybrany na Zwierzchnika Kościoła Starokatolickiego w Rzeczypospolitej Polskiej został ks. mgr Dariusz Majewski, magister teologii Wydziału Teologii Akademii Teologii Katolickiej (dzisiaj UKSW). Opinia prawna wraz z uchwałami ze styczniowych i listopadowych obrad Synodu została przedłożona w Ministerstwie Spraw Wewnętrznych i Administracji.
29 grudnia 2017 roku Departament Wyznań MSWiA dokonał aktualizacji rejestru Kościołów i związków wyznaniowych. W wyniku podjętej kilka miesięcy wcześniej interwencji prawnej przez bp. Wojciecha Zdzisława Kolma, MSWiA stwierdziło, że:
Mając świadomość skutków prawnych jakie wywołuje powyższe stanowisko, w szczególności w kontekście działań podejmowanych przez ks. bp. Marka Kordzika oraz ks. bp. Artura Wiecińskiego, DWRMNiE (Departament Wyznań Religijnych oraz Mniejszości Narodowych i Etnicznych) zaproponował Kościołowi pomoc i współpracę w kwestii dostosowania statusu prawnego Kościoła jako całości oraz jego jednostek organizacyjnych do przepisów powszechnie obowiązujących oraz statutu Kościoła.
2 grudnia 2017 r. w parafii Kościoła Ewangelicko-Metodystycznego w Łodzi, ks. Dariusz Majewski przyjął z rąk bp. Wojciecha Zdzisława Kolma sakrę biskupią, który po uroczystościach wycofał się z działalności eklezjalnej i przestał być duchownym Kościoła Starokatolickiego w RP.
Ks. bp Dariusz Majewski dokonał w krótkim czasie gruntownej rewizji prezbiterium Kościoła, cofając jurysdykcję duchownym, których postawa moralna była destrukcyjna dla życia duchowego Kościoła. Jednocześnie zaapelował do duchownych, którzy pozostali w Kościele, o poszanowanie tych, którzy pozostali poza Kościołem, oraz traktowanie ich jako swoich braci. W tym celu listopadowy Synod podjął uchwałę o utworzeniu Komisji Pojednania, która ma pomóc byłym duchownych w duchowej i moralnej resocjalizacji i powrocie do Kościoła Starokatolickiego w RP.
Na zwołanym w czerwcu 2019 r. Nadzwyczajnym Synodzie Kościoła, Zwierzchnik Kościoła Starokatolickiego w Rzeczypospolitej Polskiej, bp Dariusz Majewski złożył na ręce Ojców Synodalnych rezygnację z urzędu Zwierzchnika. W tajnym głosowaniu nowym Zwierzchnikiem Kościoła Starokatolickiego w Rzeczypospolitej Polskiej został ks. mgr Waldemar Maj.
W 2021 roku Kościół Starokatolicki w Rzeczypospolitej Polskiej nawiązał interkomunię ze Starorzymskokatolickim Kościołem Ameryki Północnej (NAORCC). W wyniku zawarcia tej wspólnoty, 14 sierpnia 2021 prymas NAORCC, Edward James Ford udzielił sakry biskupiej Waldemarowi Majowi.
Nauka Kościoła Starokatolickiego w RP.
Nauka Kościoła Starokatolickiego w RP nie odbiega od wiary i tradycji Kościoła katolickiego. W sprawowaniu tych świętych czynności posługuje się kalendarzem liturgicznym roku kościelnego. Najwyższą cześć Kościół oddaje Bogu w Trójcy Świętej Jedynemu. Kościół oddaje cześć aniołom, apostołom, męczennikom i świętym, a wśród nich w szczególny sposób Maryi Pannie. Kościół uznaje tradycyjne 7 sakramentów, zgodnie z nauką Kościoła katolickiego. Eucharystia sprawowana jest pod dwiema postaciami: Ciała i Krwi Pańskiej. W Kościele Starokatolickim w RP są sprawowane dwie formy spowiedzi: indywidualna (uszna w konfesjonale) oraz ogólna (sprawowana bądź jako odrębny obrzęd przed ołtarzem, bądź w połączeniu z mszą świętą w części zwanej spowiedzią powszechną). Do spowiedzi indywidualnej są zobowiązane przystępować dzieci oraz młodzież do sakramentu bierzmowania. Kościół Starokatolicki w RP nie uznaje dogmatu o nieomylności papieża.
Sukcesja apostolska w Kościele Starokatolickim w RP.
Kościół Starokatolicki w RP posiada ważną sukcesją apostolską, która w myśl nauczania tegoż Kościoła jest niezbędna do ważnego i godnego sprawowania sakramentów. Od 1996 roku biskupi Kościoła wykazywali jako swoich konsekratorów biskupów, którzy otrzymali sakry w Kościołach polskokatolickich (Marek Kordzik) i mariawickich (Wojciech Kolm). W 2021 roku została im przekazana linia sukcesji apostolskiej amerykańskich biskupów NAORCC (Waldemar Maj).
Uroczystości i święta Kościoła Starokatolickiego w Rzeczypospolitej Polskiej.
W sprawowaniu czynności liturgicznych Kościół posługuje się kalendarzem liturgicznym katolickiego kościelnego, a więc kalendarzem gregoriańskim. Obchodzone są święta i uroczystości Kościelne zgodnie z tradycją polskiego katolicyzmu; dodatkowo wprowadzono następujące święta obchodzone tylko w Kościele Starokatolickim w RP:
Biskupi Kościoła Starokatolickiego w Rzeczypospolitej Polskiej.
Od roku 1996 biskup Kościoła będący administracyjnym reprezentantem Kościoła na zewnątrz otrzymuje tytuł Biskupa Zwierzchnika Kościoła Starokatolickiego w Rzeczypospolitej Polskiej.
Duchowni.
Duchownym Kościoła Starokatolickiego w RP może być mężczyzna, który ukończył Seminarium Duchowne Kościoła Starokatolickiego w Rzeczypospolitej Polskiej i który uzyskał akceptację władz kościelnych oraz przynajmniej święcenia diakonatu. Duchowni są także przyjmowani z innych Kościołów, gdzie przeszkodą w ich pracy kanonicznej są kwestie dotyczące celibatu. Biskupem w Kościele Starokatolickim w RP jest kapłan wybrany przez Synod Ogólnopolski. Księży nie obowiązuje celibat. W Kościele obowiązują stroje liturgiczne podobne jak w Kościele rzymskokatolickim lub w przypadku obrządku przedsoborowego. Duchowni kościoła udzielają posług religijnych każdemu, niezależnie od jego przynależności konfesyjnej, tj. sakramentów każdemu wiernemu uznającemu katolicką naukę o sakramentach, zaś sakramentaliów wszystkim chrześcijanom. Biskupowi Kościoła wybranemu przez Synod Kościoła do reprezentowania Kościoła na zewnątrz wspólnoty przysługuje tytuł Biskupa Naczelnego.
Kościół Starokatolicki w Rzeczypospolitej Polskiej przyjmuje starokatolicką zasadę trójstopniowego Urzędu Apostolskiego, który stanowią:
Synod Ogólnopolski Kościoła Starokatolickiego w RP.
Najwyższą władzą ustawodawczą w Kościele Starokatolickim jest Synod (stanowią go wszyscy duchowni oraz jeden świecki przedstawiciel każdej parafii), który zarządza całością Kościoła, jak i jego dobrami materialnymi, agendami oraz duchownymi. Synod zwoływany jest co 7 lat (do V Synodu Ogólnopolskiego co 6 lat). W okresie międzysynodalnym ograniczoną władzę wykonawczą i ustawodawczą wypełnia Rada Kościoła Starokatolickiego, składająca się ze Zwierzchnika Kościoła, Rektora Seminarium, Ekonoma Kościoła oraz Kanclerza Kurii Kościoła.
I Synod Ogólnopolski Kościoła Starokatolickiego.
"11–12 listopada 1996, Jelenia Góra"
Synod przyjął sprawozdanie z działalności Kościoła Starokatolickiego w RP w latach 1993–1996. Potwierdzono funkcję zwierzchnika Kościoła dla bp. Wojciecha Kolma.
II Synod Ogólnopolski Kościoła Starokatolickiego.
"11–12 listopada 2000, Łódź"
Synod przyjął sprawozdanie z działalności Kościoła Starokatolickiego w RP w latach 1996–2000. Synod przyjął "Prawo Wewnętrzne Kościoła Starokatolickiego w RP" obowiązujące w latach 2000–2018.
III Nadzwyczajny Synod Kościoła Starokatolickiego.
"14 stycznia 2017, Łódź"
10 grudnia 2016 zmarł biskup Marek Kordzik, który reprezentował Kościół w latach 2006–2016. Zgodnie z "Prawem Wewnętrznym Kościoła Starokatolickiego w RP" obowiązującym w latach 2000–2018 (§ 44. ust. 2) w przypadku śmierci Zwierzchnika, Wikariusz Generalny Kościoła, albo najstarszy wiekiem biskup lub duchowny Kościoła, w przypadku, gdy stanowisko Wikariusza Generalnego nie jest obsadzone, zwołuje Synod. Synod powinien zostać zwołany nie później niż trzy miesiące po śmierci Zwierzchnika. 11 grudnia 2016 zadecydowano, że Synod odbędzie się 14 stycznia 2017 w celu wybrania nowego biskupa. Decyzją Synodu unieważniono wyrok Sądu Kościelnego i przywrócono na stanowisko Zwierzchnika Kościoła Starokatolickiego w RP ks. bp. Wojciecha Zdzisława Kolma. Do godności infułata wyniesiony został ks. sen. Henryk Hawryszczak.
IV Nadzwyczajny Synod Kościoła Starokatolickiego.
"19 listopada 2017, Pruszków"
19 listopada 2017 duchowni Kościoła zebrali się na obradach IV Nadzwyczajnego Synodu. Uchwalono nowy statut Kościoła, znosząc m.in. celibat, tworząc Notariat Generalny reprezentujący Kościół przez Państwem. Podczas obrad Synodu ks. bp Wojciech Kolm złożył urząd Zwierzchnika, który Synod przyjął. W tajnym głosowaniu na to stanowisko na okres 7-letniej kadencji wybrany został ks. mgr Dariusz Majewski. Wyznaczono również datę święceń biskupich na dzień 2 grudnia 2017 w Łodzi.
V Synod Ogólnopolski Kościoła Starokatolickiego.
"3 marca 2018, Gdańsk"
I Sesja V Synodu Ogólnopolskiego Kościoła Starokatolickiego.
Synod Kościoła odbył się 3 marca 2018 w Gdańsku. Obrady otworzył Zwierzchnik Kościoła, ks. bp Dariusz Majewski. Przewodniczącym sesji został ks. mgr Artur Miłański. Podczas sesji uchwalono nowy statut Kościoła. Funkcję Zwierzchnika Kościoła zastąpiono urzędem Biskupa Naczelnego oraz zrezygnowano z funkcji Wikariusza Generalnego w Kościele Starokatolickim, ustanawiając możliwość wyboru przez Synod Kościoła biskupa sufragana – dla zabezpieczenia sukcesji apostolskiej. Powołano również Ekonoma Kościoła, który zastąpił dotychczasowy urząd Skarbnika Kościoła. Podjęto również ustalenia dot. działań mających doprowadzić zwrotu zagrabionego w PRL majątku Kościoła Starokatolickiego w Rzeczypospolitej Polskiej – zarówno ruchomego, jak i nieruchomego (np. ziemi).
"29 marca 2018, Kamienna Góra"
II Sesja V Synodu Ogólnopolskiego Kościoła Starokatolickiego.
II Sesja Synodu Ogólnopolskiego odbyła się w Wielki Czwartek, 29 marca 2018, tuż po zakończeniu uroczystości związanych w tym dniu z Triduum Paschalnym. Synod podjął uchwały w sprawach dotyczących poprawek w Statucie Kościoła. Omówiono również kwestie związane z dalszą działalnością Kościoła w Polsce.
"14-16 grudnia 2018, Písek u Jablunkova – Czechy"
III Sesja V Synodu Ogólnopolskiego Kościoła Starokatolickiego.
III i ostatnia Sesja Synodu Ogólnopolskiego odbyła się w dniach 14–16 grudnia 2018 r. w Domu Rekolekcyjnym Kościoła Ewangelicko-Augsburskiego w Czechach. Omówiono kwestie związane z dalszą działalnością Kościoła w Polsce, proklamując uchwałę na podstawie której oświadczano, iż Kościół jest bezpośrednim kontynuatorem działalności przedwojennego Kościoła Starokatolickiego w Polsce oraz dyskutowano nad planem działań międzysynodalnych w latach 2018–2024. Synod Kościoła podjął uchwałę dot. pedofilii w Kościele, tym samym pozostając orędownikiem surowego karania wszelakich nadużyć względem nieletnich przez duchownych Kościoła Starokatolickiego. Na zakończenie obrad Synodu, duchowieństwo Kościoła Starokatolickiego w RP, na zaproszenie miejscowej proboszcza parafii ewangelicko-augbsurskiej, ks. Jiříego Kalety, wzięło udział w nabożeństwie ekumenicznym, podczas którego bp Dariusz Majewski wygłosił słowo do wiernych parafii Kościoła Ewangelicko-Augsburskiego w Písku u Jablunkova.
VI Nadzwyczajny Synod Kościoła Starokatolickiego.
"16 czerwca 2019, Kamienna Góra"
Na wniosek Zwierzchnika Kościoła Starokatolickiego w Rzeczypospolitej, zwołany został Nadzwyczajny Synod Kościoła. Podczas jego obrad podjęto decyzję o pozytywnym rozpatrzeniu wniosku o inkardynację angielskiej wspólnoty Kościoła Starokatolickiego, która w 2006 r. pod przewodnictwem bp. Christopherem Rogersona podjęła decyzję o odłączeniu się od Kościoła macierzystego w wyniku skandalu, który w tamtych latach wstrząsnął wspólnotą. Podczas tychże obrad, Zwierzchnik Kościoła Starokatolickiego w Rzeczypospolitej Polskiej, bp Dariusz Majewski złożył na ręce Ojców Synodalnych rezygnację z urzędu Zwierzchnika. W tajnym głosowaniu nowym Zwierzchnikiem Kościoła Starokatolickiego w Rzeczypospolitej Polskiej został ks. mgr Waldemar Maj.
Administracja Kościoła Starokatolickiego w Rzeczypospolitej Polskiej.
Kościół jako całość ma 17 parafii, 7 duchownych pracujących w duszpasterstwie. W 2020 roku Kościół tworzyło 2697 wiernych (w tym 7 duchownych). Kościół nie ustanowił parafii centralnej (katedry). Siedziba Kościoła znajduje się w podwrocławskich Łagiewnikach.

</doc>
<doc id="1571668" url="https://pl.wikipedia.org/wiki?curid=1571668" title="Salvatore Lanna">
Salvatore Lanna

Salvatore Lanna (ur. 31 lipca 1976 w Carpi) - włoski piłkarz, występujący na pozycji obrońcy. Obecnie nie gra w żadnym klubie.
Kariera klubowa.
Lanna profesjonalną karierę rozpoczynał w 1994 roku, w Regginie Calcio. W debiutanckim sezonie pełnił głównie rolę rezerwowego, dlatego postanowił odejść do Carpi. W barwach tego zespołu zagrał 30 razy, ale nie zdobył ani jednej bramki. W 1996 roku przeszedł do Chievo Werona, gdzie występował aż przez 11 lat. Jako zawodnik tej drużyny pięć sezonów spędził w Serie B oraz sześć w Serie A. W tym czasie rozegrał 312 ligowych pojedynków, w których zdobył 6 bramek. W 2002 ze swoją drużyną dotarł do pierwszej rundy Pucharu UEFA. W sezonie 2005/06 ekipa ze stadionu Stadio Marcantonio Bentegodi zajęła czwarte miejsca w lidze i w kolejnym występowała w kwalifikacjach Ligi Mistrzów. Po odpadnięciu w trzeciej rundzie eliminacji, drużyna została uprawiona do gry w Pucharze UEFA, gdzie rozgrywki podobnie jak w 2002 zakończyli na pierwszej rundzie. W 2007, po spadku Chievo do drugiej ligi, Lanna odszedł do Torino FC, gdzie spędził tylko jeden sezon. Od 2008 do 2010 roku był zawodnikiem Bologny FC, po czym został wolnym graczem.
Kariera reprezentacyjna.
W 2002 roku Lanna został powołany na mecz reprezentacji Włoch na mecz przeciwko Serbii i Czarnogórze. Całe spotkanie przesiedział wówczas na ławce rezerwowych i nie zadebiutował w drużynie narodowej.

</doc>
<doc id="1571673" url="https://pl.wikipedia.org/wiki?curid=1571673" title="Grand Prix Holandii 1959">
Grand Prix Holandii 1959

Grand Prix Holandii 1959 (oryg. Grote Prijs van Nederland) – 3. runda Mistrzostw Świata Formuły 1 w sezonie 1959, która odbyła się 31 maja 1959 po raz 5. na torze Circuit Park Zandvoort.
7. Grand Prix Holandii, 5. zaliczane do Mistrzostw Świata Formuły 1.
Wyniki.
Kwalifikacje.
Źródło: statsf1.com
Wyścig.
Źródła: statsf1.com
Najszybsze okrążenie.
Źródło: statsf1.com
Prowadzenie w wyścigu.
Źródło: statsf1.com
Klasyfikacja po wyścigu.
Pierwsza piątka otrzymywała punkty według klucza 8-6-4-3-2, 1 punkt przyznawany był dla kierowcy, który wykonał najszybsze okrążenie w wyścigu. Liczone było tylko 5 najlepszych wyścigów danego kierowcy. W nawiasach podano wszystkie zebrane punkty, nie uwzględniając zasady najlepszych wyścigów.
"Uwzględniono tylko kierowców, którzy zdobyli jakiekolwiek punkty"
Konstruktorzy.
Tylko jeden, najwyżej uplasowany kierowca danego konstruktora, zdobywał dla niego punkty. Również do klasyfikacji zaliczano 6 najlepszych wyników.

</doc>
<doc id="1571679" url="https://pl.wikipedia.org/wiki?curid=1571679" title="1. ceremonia wręczenia nagród Gildii Aktorów Ekranowych">
1. ceremonia wręczenia nagród Gildii Aktorów Ekranowych

1. ceremonia wręczenia nagród Gildii Aktorów Ekranowych odbyła się 25 lutego 1995 roku w Universal Studios w Los Angeles.

</doc>
<doc id="1571681" url="https://pl.wikipedia.org/wiki?curid=1571681" title="ŁKS Łódź (hokej na lodzie)">
ŁKS Łódź (hokej na lodzie)

Łódzki Klub Sportowy – sekcja hokeja na lodzie klubu sportowego ŁKS Łódź. Rozwiązana w 1991 roku. 
W latach 1957–1991 hokeiści Łódzkiego Klubu Sportowego rozgrywali swoje mecze w „Pałacu Sportu”. Drugim lodowiskiem, na którym grano podczas remontu łódzkiej hali, był obiekt zgierskiego Boruty.
Historia.
Swój ostatni mecz hokeiści Łódzkiego Klubu Sportowego rozegrali 21 kwietnia 1991 w sezonie I ligi 1990/1991 w rywalizacji o utrzymanie. Ich przeciwnikiem była drużyna Zagłębia Sosnowiec. Pojedynek ten zakończył się zwycięstwem sosnowiczan 10:7 (po dogrywce) i zadecydował o spadku łodzian do II ligi. Mecz miał bardzo dramatyczny przebieg. Na kilkanaście sekund przed zakończeniem regulaminowego czasu gry na tablicy widniał wynik 7:6 dla Zagłębia Sosnowiec. Wtedy to wyrównującą bramkę zdobył Andrzej Chodakowski, doprowadzając do dogrywki. Łodzianie w dodatkowym czasie gry stracili trzy bramki, nie powiększając już swego dorobku. Tym samym przegrali decydującą batalię o pozostanie w I lidze. Łodzianie nie przystąpili do gry w następnym sezonie, bowiem władze klubu zadecydowały o likwidacji sekcji.
W edycji II ligi 1990/1991 początkowo występowała także rezerwowa drużyna ŁKS, która w trakcie sezonu, w styczniu 1991 została wycofana z rozgrywek z powodu problemów finansowych. Do kolejnego sezonu II ligi 1991/1992, mimo uprawnionego uczestnictwa, drużyna ŁKS już nie przystąpiła.

</doc>
<doc id="1571683" url="https://pl.wikipedia.org/wiki?curid=1571683" title="Studnia Jakuba">
Studnia Jakuba

Studnia Jakuba (arab. بئر يعقوب, "Bi’r Ya‛qūb"; hebr. באר יעקב, "Be’er Ya’akov") – nowotestamentowe ujęcie wody w pobliżu Sychem (Sychar), gdzie według Ewangelii Jana Jezus rozmawiał z Samarytanką. Pochodzenie nazwy studni nawiązuje do pytania kobiety: "Czy Ty jesteś większy od ojca naszego Jakuba, który dał nam tę studnię, z której pił i on sam, i jego synowie i jego bydło?" (J 4,6).
Położona w sąsiedztwie Tel Balata zlokalizowanego w pobliżu południowo-zachodniej granicy miasta Nablus, na polu, które według Księgi Rodzaju (Rdz 33,18–19) i Księgi Jozuego (Joz 24,32) nabył Jakub od sychemity Chamora i gdzie został pochowany. Głębokość studni liczy ok. 23 m, a średnica około 2,7 m. Nad zbiornikiem wzniesiono prawosławną cerkiew św. Fotyny (Samarytanki) oraz klasztor, otoczone ogrodem. Poziom wody w studni zależy od pory roku.

</doc>
<doc id="1571684" url="https://pl.wikipedia.org/wiki?curid=1571684" title="Göltzsch">
Göltzsch

Göltzsch – rzeka o długości 40 km w Niemczech w Saksonii i Turyngii. Dopływ Białej Elstery.

</doc>
<doc id="1571687" url="https://pl.wikipedia.org/wiki?curid=1571687" title="Honda Civic IMA">
Honda Civic IMA



</doc>
<doc id="1571691" url="https://pl.wikipedia.org/wiki?curid=1571691" title="Okleśna (stacja kolejowa)">
Okleśna (stacja kolejowa)

Okleśna – nieczynna stacja kolejowa w Okleśnej, w województwie małopolskim, w Polsce. Znajduje się tu 1 peron. Pod koniec 2012 roku rozebrano budynek stacji jak również poczekalni.

</doc>
<doc id="1571693" url="https://pl.wikipedia.org/wiki?curid=1571693" title="Gwiazda Marszałkowska">
Gwiazda Marszałkowska

Gwiazda Marszałkowska (, ) – odznaka nadawana w dawnym ZSRR i obecnie w Federacji Rosyjskiej jako atrybut godności marszałka wojsk lub admirała, odpowiednik laski marszałkowskiej lub buławy w armiach innych państw.
Historia i insygnium.
Odznaka została ustanowiona 2 września 1940 przez Radę Najwyższą ZSRR, jednocześnie z mianowaniem przez Stalina paru nowych marszałków. , który w roku zwycięstwa nad Francją szczodrze rozdawał godności feldmarszałków i laski marszałkowskie swoim generałom. W dawnym Imperium Rosyjskim, zgodnie z tradycją rosyjską, nie używano lasek marszałkowskich, a więc w ZSRR stworzono coś zupełnie nowego w formie gwiazdy.
Odznaka przysługiwała od 1940 marszałkom Związku Radzieckiego i od 1955 również admirałom floty. Istniały dwie odmiany: Wielka i Mała Gwiazda.
Insygnium odznaki (Wielka Gwiazda) to wykonana ze szczerego złota gwiazda pięciopromienna o średnicy 44,5 mm, w której środku umieszczona jest na awersie jeszcze jedna gwiazda tego samego modelu, wykonana w platynie, z brylantem 3,06-karatowym w środku, pokryta 25 brylantami, razem 1,25 karatów. Między wszystkimi promieniami gwiazdy umieszczone były większe brylanty, o wielkości 3,06 karatów. Rewers gwiazdy był gładki.
Przysługująca m.in. generałom armii i zwykłym admirałom nieco skromniejsza Mała Gwiazda miała średnicę 42 mm. Ogólnym wyglądem przypominała Wielką Gwiazdę. Brylant w środku platynowej gwiazdy miał 2,04 karatów, 25 małych brylantów okalających go, o wielkości 0,91 karatów. Mała Gwiazda nie miała brylantów między promieniami awersu. Rewers był gładki.
Obie gwiazdy były noszone na szyi i zakładane tylko do paradnego munduru. Od 1940 do końca istnienia państwa sowieckiego wykonano ok. 200 gwiazd wielkich i 370 małych. Ze względu na drogocenne materiały, po śmierci odznaczonego gwiazdy podlegały zwrotowi do Skarbca Państwowego na Kremlu w Moskwie.

</doc>
<doc id="1571697" url="https://pl.wikipedia.org/wiki?curid=1571697" title="VBCI">
VBCI

VBCI (Véhicule blindé de combat d'infanterie) – francuski bojowy wóz piechoty, mający zastąpić pojazdy AMX-10P.
VBCI uzbrojony jest w armatę automatyczną kalibru 25 mm oraz karabin maszynowy kalibru 7,62 mm i może przewozić do dziewięciu żołnierzy piechoty. Pojazd ma być przystosowany do transportu samolotami Airbus A400M.

</doc>
<doc id="1571700" url="https://pl.wikipedia.org/wiki?curid=1571700" title="2. ceremonia wręczenia nagród Gildii Aktorów Ekranowych">
2. ceremonia wręczenia nagród Gildii Aktorów Ekranowych

2. ceremonia wręczenia nagród Gildii Aktorów Ekranowych odbyła się 24 lutego 1996 w Santa Monica Civic Auditorium.

</doc>
<doc id="1571703" url="https://pl.wikipedia.org/wiki?curid=1571703" title="Port lotniczy Nerlerit Inaat">
Port lotniczy Nerlerit Inaat

Port lotniczy Nerlerit Inaat (ICAO: CNP, ICAO: BGCO) – port lotniczy w Nerlerit Inaat, na Grenlandii.

</doc>
<doc id="1571710" url="https://pl.wikipedia.org/wiki?curid=1571710" title="3. ceremonia wręczenia nagród Gildii Aktorów Ekranowych">
3. ceremonia wręczenia nagród Gildii Aktorów Ekranowych

3. ceremonia wręczenia nagród Gildii Aktorów Ekranowych odbyła się w 22 lutego 1997 roku w Shrine Exposition Center w Los Angeles.

</doc>
<doc id="1571716" url="https://pl.wikipedia.org/wiki?curid=1571716" title="Weronika Idczak">
Weronika Idczak

Weronika Maria Idczak, po mężu Gajda (ur. 27 stycznia 1989) – polska koszykarka występująca na pozycji rozgrywającej, obecnie zawodniczka BC Polkowice.
Mierzy 175 centymetrów. Reprezentantka kraju w kategoriach młodzieżowych; w 2009 roku zadebiutowała w kadrze seniorek. W PLKK zadebiutowała w 15 stycznia 2005 roku w meczu z Ostrovią Ostrów.
Jest wychowanką Olimpii Poznań. W latach 2004–2011 grała w ekstraklasowym zespole AZS Poznań, grając w rozgrywkach młodzieżowych wciąż dla Olimpii.
Mąż Weroniki także grał w koszykówkę, występował w PKK'99 Pabianice i oraz ŁKS Łódź. Po zakończeniu kariery zawodniczej pracował jako sędzia Polskiego Związku Koszykówki.
31 stycznia 2017 podpisała umowę z CCC Polkowice. 23 maja 2018 podpisała kolejną umowę z drużyną z Polkowic.

</doc>
<doc id="1571717" url="https://pl.wikipedia.org/wiki?curid=1571717" title="Uzruj">
Uzruj

Uzruj – wieś na Ukrainie, w obwodzie czernihowskim, w rejonie nowogrodzkim.

</doc>
<doc id="1571722" url="https://pl.wikipedia.org/wiki?curid=1571722" title="Zoria (rejon nowogrodzki)">
Zoria (rejon nowogrodzki)

Zoria – dawna wieś na Ukrainie, w obwodzie czernihowskim, w rejonie nowogrodzkim.

</doc>
<doc id="1571729" url="https://pl.wikipedia.org/wiki?curid=1571729" title="4. ceremonia wręczenia nagród Gildii Aktorów Ekranowych">
4. ceremonia wręczenia nagród Gildii Aktorów Ekranowych

4. ceremonia wręczenia nagród Gildii Aktorów Ekranowych odbyła się 8 marca 1998 roku w Shrine Exposition Center w Los Angeles.

</doc>
<doc id="1571732" url="https://pl.wikipedia.org/wiki?curid=1571732" title="Buczki (Ukraina)">
Buczki (Ukraina)

Buczki – wieś na Ukrainie, w obwodzie czernihowskim, w rejonie nowogrodzkim.

</doc>
<doc id="1571734" url="https://pl.wikipedia.org/wiki?curid=1571734" title="Luka handlu zagranicznego">
Luka handlu zagranicznego

Luka handlu zagranicznego, luka akumulacji wewnętrznej – różnica między importem a eksportem.
Luka powstaje ponieważ wzrost gospodarczy prowadzi do wzrostu importu. Zakładając, że import jest większy niż eksport powstaje luka, która powiększa się wraz z rosnącym deficytem. Aby skompensować tę różnicę potrzebne są zewnętrzne źródła finansowe.
Jest to wielkość zapotrzebowania na zagraniczną pomoc ekonomiczną.
Wyjaśnienie matematyczne.
Formuła matematyczna w ujęciu Hollis Chenery’ego i A.H. Strouta:
gdzie:
Luka akumulacji przyjmuje więc rzeczową postać towarów, które gospodarka produkuje, ale w niedostatecznej ilości. W wyrażeniu pieniężnym jest to suma oszczędności w walucie krajowej, której brakuje do osiągnięcia określonego tempa wzrostu gospodarczego.

</doc>
<doc id="1571735" url="https://pl.wikipedia.org/wiki?curid=1571735" title="Cieśnina Mona">
Cieśnina Mona



</doc>
<doc id="1571742" url="https://pl.wikipedia.org/wiki?curid=1571742" title="Shenzhen Airlines">
Shenzhen Airlines

Shenzhen Airlines () – chińska linie lotnicze z siedzibą w Shenzhen, w prowincji Guangdong. Zostały założone w listopadzie 1992, a rozpoczęły działalność 17 września 1993. Jedne z największych linii lotniczych w Chinach. 
Agencja ratingowa Skytrax przyznała Shenzhen Airlines trzy gwiazdki. 

</doc>
<doc id="1571748" url="https://pl.wikipedia.org/wiki?curid=1571748" title="Transformator rozdzielczy">
Transformator rozdzielczy

Transformator rozdzielczy – transformator energetyczny transformujący napięcia średnie (np. 15, 20, 30 kV) na niskie (0,4 kV), odpowiednie do zasilania urządzeń końcowych (odbiorniki przemysłowe, odbiorcy komunalno-bytowi, odbiorcy indywidualni), w miejscach połączeń sieci średniego napięcia z siecią niskiego napięcia. W zakresie nazewnictwa do określenia tej grupy transformatorów stosuje się również termin "transformatory dystrybucyjne".
Transformatory rozdzielcze produkowane są najczęściej jako trójfazowe, w zakresie mocy 25 kVA - 2,5 MVA. Transformatory rozdzielcze małych i średnich mocy (do 3500 kVA) są dostępne najczęściej jako trójfazowe w wykonaniu suchym (żywiczne) lub olejowym. Transformatory o większej mocy stosuje się wyłącznie w wykonaniu olejowym, są one wyposażone w konserwator (połączony z transformatorem szczelny zbiornik wyrównawczy oleju, szczelność zbiornika zapobiega starzeniu się oleju w wyniku kontaktu z tlenem).
Transformatory suche (izolowane powietrzem) konkurują z olejowymi w przedziale średnich mocy, zwłaszcza poniżej 1000 kVA (25 – 1000 kVA).
Wadą oleju jest jego palność oraz zagrożenie pożarem i wybuchem transformatora na skutek zwarcia wewnętrznego. Niebezpieczeństwo zapłonu par oleju powstających w razie pojawienia się łuku elektrycznego zachodzi wówczas, gdy czas trwania zwarcia wewnętrznego jest dostatecznie długi dla wytworzenia dużej ilości gazu powstałego z rozkładu oleju przez łuk.
Ze względu na znaczenie transformatorów rozdzielczych w systemie elektroenergetycznym w warunkach krajowych większość z nich eksploatują zakłady dystrybucyjne energii (ok. 250 tys. szt). Stosunkowo niewiele transformatorów dystrybucyjnych jest zainstalowanych przez przedsiębiorstwa produkcyjne, które kupują energię o średnim napięciu i zasilają nią zakładową sieć niskiego napięcia (kilka – kilkanaście tysięcy sztuk).

</doc>
<doc id="1571750" url="https://pl.wikipedia.org/wiki?curid=1571750" title="Życie pani Pond">
Życie pani Pond

Życie pani Pond (polski tytuł w Canal+ "Bajoro", ang. "Pond Life") – brytyjski serial animowany emitowany w latach 1998-2000.
Serial pojawił się po raz pierwszy w Polsce na początku 2002 w Canal+ pod tytułem "Bajoro", zaś powtórzono go 18 marca 2006 roku na antenie Zone Club.
Fabuła.
Zakompleksiona pani Dolly Pond szuka męża, co jak się okazuje, nie jest łatwe. Jej problemy to wiele nieudanych związków, kłótnie z przyjaciółką, irytująca rodzina, nuda i wciąż powracający nałóg palenia oraz inne problemy codzienności.

</doc>
<doc id="1571751" url="https://pl.wikipedia.org/wiki?curid=1571751" title="Good Will Hunting">
Good Will Hunting



</doc>
<doc id="1571754" url="https://pl.wikipedia.org/wiki?curid=1571754" title="Arekaidyna">
Arekaidyna

Arekaidyna – organiczny związek chemiczny, alkaloid, pochodna piperydyny. Występuje w orzechach "Areca catechu".
Należy do związków o działaniu parasympatykomimetycznym. Była stosowana w weterynarii jako środek przeciwko tasiemcom, a sporadycznie – jako składnik kropli do oczu.
Mieszkańcy wschodniej Afryki, Indii i wysp Oceanu Spokojnego, gdzie rosną areki, żują jej nasiona. Zawarte w owocach alkaloidy działają podniecająco i narkotycznie, ale w większych dawkach (szczególnie w obecności jonów miedzi) uszkadzają DNA.

</doc>
<doc id="1571757" url="https://pl.wikipedia.org/wiki?curid=1571757" title="Silberhornstraße">
Silberhornstraße

Silberhornstraße - stacja metra w Monachium, na linii U2. Stacja została otwarta 18 października 1980.

</doc>
<doc id="1571761" url="https://pl.wikipedia.org/wiki?curid=1571761" title="Untersbergstraße">
Untersbergstraße

Untersbergstraße - stacja metra w Monachium, na linii U2. Stacja została otwarta 18 października 1980.

</doc>
<doc id="1571765" url="https://pl.wikipedia.org/wiki?curid=1571765" title="The X-Files">
The X-Files



</doc>
<doc id="1571766" url="https://pl.wikipedia.org/wiki?curid=1571766" title="Sparteina">
Sparteina

Sparteina – organiczny związek chemiczny, alkaloid z grupy lupinanu, wyodrębniany z roślin należących do rodziny łubinu, złotokapu, żarnowca, janowca oraz "Saratamnus".
Sparteina ma dwa centra chiralne i może występować w formie czterech diastereoizomerów (ponadto, ze względu na asymetrię wielopierścieniowego szkieletu cząsteczki, każdy diastereoizomer może występować w dwóch formach enancjomerycznych, co daje łącznie 8 diastereoizomerów). Najczęściej spotykana (−)-sparteina jest izomerem lewoskrętnym o konfiguracji "cis-trans". Pozostałe izomery oznaczane są symbolami α (izomer "trans-trans"), β ("cis-cis") i γ ("trans-cis"; słabo poznany). Izomer prawoskrętny, (+)-sparteina czyli pachykarpina, jest bardzo toksyczny.
(−)-Sparteina w małych dawkach stymuluje pracę mięśni gładkich (np. pęcherza lub żołądka), zażyty w większych ilościach powoduje paraliż podobnie jak koniina. Sparteina była często stosowana jako składnik złożonych preparatów w leczeniu arytmii serca (kod ATC C01BA04), a także do wywoływania porodu.

</doc>
<doc id="1571769" url="https://pl.wikipedia.org/wiki?curid=1571769" title="3rd Rock from the Sun">
3rd Rock from the Sun



</doc>
<doc id="1571771" url="https://pl.wikipedia.org/wiki?curid=1571771" title="Zatoka Króla Jerzego">
Zatoka Króla Jerzego



</doc>
<doc id="1571773" url="https://pl.wikipedia.org/wiki?curid=1571773" title="Masakra w Nalibokach">
Masakra w Nalibokach



</doc>
<doc id="1571776" url="https://pl.wikipedia.org/wiki?curid=1571776" title="Dos Hermanas (stacja kolejowa)">
Dos Hermanas (stacja kolejowa)

Dos Hermanas – stacja kolejowa w Dos Hermanas, w Andaluzji, w Hiszpanii. Stacja znajduje się na linii C-1 Cercanías Sevilla, w sercu miasta. Oprócz lokalnych pociągów zatrzymują się tutaj pociągi Regional Exprés linii A-1 i R-598 od A-3 Media Distancia Renfe. Służy jako łącznik między tymi dwiema liniami do podróżowania pomiędzy Kadyksem, Granadą, Almeríą i Malagą.

</doc>
<doc id="1571778" url="https://pl.wikipedia.org/wiki?curid=1571778" title="Masakra w Hucie Pieniackiej">
Masakra w Hucie Pieniackiej



</doc>
<doc id="1571780" url="https://pl.wikipedia.org/wiki?curid=1571780" title="Shawshank Redemption">
Shawshank Redemption



</doc>
<doc id="1571783" url="https://pl.wikipedia.org/wiki?curid=1571783" title="Masakra w Koniuchach">
Masakra w Koniuchach



</doc>
<doc id="1571787" url="https://pl.wikipedia.org/wiki?curid=1571787" title="The Shawshank Redemption">
The Shawshank Redemption



</doc>
<doc id="1571789" url="https://pl.wikipedia.org/wiki?curid=1571789" title="Masakra w Nemmersdorf">
Masakra w Nemmersdorf



</doc>
<doc id="1571791" url="https://pl.wikipedia.org/wiki?curid=1571791" title="Mord w Kisielinie">
Mord w Kisielinie



</doc>
<doc id="1571796" url="https://pl.wikipedia.org/wiki?curid=1571796" title="Mord w Baligrodzie">
Mord w Baligrodzie



</doc>
<doc id="1571801" url="https://pl.wikipedia.org/wiki?curid=1571801" title="Mord w Mucznem">
Mord w Mucznem



</doc>
<doc id="1571808" url="https://pl.wikipedia.org/wiki?curid=1571808" title="True Lies">
True Lies



</doc>
<doc id="1571817" url="https://pl.wikipedia.org/wiki?curid=1571817" title="Reprezentacja Gotlandii w piłce nożnej mężczyzn">
Reprezentacja Gotlandii w piłce nożnej mężczyzn

Piłkarska reprezentacja Gotlandii w piłce nożnej – zespół, reprezentujący Gotlandię (Szwecja), jednak nie należący do FIFA, ani UEFA.

</doc>
<doc id="1571820" url="https://pl.wikipedia.org/wiki?curid=1571820" title="Matt Le Blanc">
Matt Le Blanc



</doc>
<doc id="1571824" url="https://pl.wikipedia.org/wiki?curid=1571824" title="Toro Rosso">
Toro Rosso



</doc>
<doc id="1571830" url="https://pl.wikipedia.org/wiki?curid=1571830" title="Azare">
Azare

Azare - miasto w Nigerii, w stanie Bauczi. Według danych szacunkowych na rok 2009 liczy 60 144 mieszkańców.

</doc>
<doc id="1571831" url="https://pl.wikipedia.org/wiki?curid=1571831" title="Amassama">
Amassama

Amassama – miasto w Nigerii, w stanie Bayelsa. Według danych szacunkowych na rok 2009 liczy 4 468 mieszkańców.

</doc>
<doc id="1571833" url="https://pl.wikipedia.org/wiki?curid=1571833" title="Seinfeld">
Seinfeld



</doc>
<doc id="1571834" url="https://pl.wikipedia.org/wiki?curid=1571834" title="Model Harris-Todaro">
Model Harris-Todaro

Model Harris-Todaro – model wykorzystywany w rozwoju gospodarczym. Wyjaśnia pewne kwestie dotyczące migracji z obszarów wiejsko-miejskich.
Model opiera się na decyzji o migracji na podstawie oczekiwanych różnic w dochodach pomiędzy obszarami wiejskimi i miejskimi, a nie samej różnicy płac. Oznacza to, że decyzja o migracji z terenów wiejskich do miejskich, w kontekście wzrostu bezrobocia miejskiego, będzie ekonomicznie racjonalna, jeżeli spodziewany dochód osiągnięty w mieście przekroczy dochód otrzymywany na wsi.
Przegląd.
Model zakłada, że równowagi zostaną osiągnięte, gdy oczekiwane wynagrodzenie w obszarach miejskich, skorygowane o wskaźnik bezrobocia, jest równe krańcowej produktywności pracownika rolnego. Model zakłada, że bezrobocie nie istnieje w wiejskim rolnictwie. Ponadto zakłada się, że wiejska produkcja rolna i rynek pracy są bardzo konkurencyjne. W rezultacie płaca w obszarach wiejskich jest równa krańcowej produktywności rolnej. Równowaga migracji z obszarów wiejskich do miejskich będzie utrzymana, gdy oczekiwana płaca w obszarach miejskich będzie równa wiejskim dochodom.
Dowód.
Formalne objaśnienie równowagi modelu Harris-Todaro wygląda następująco:
W równowadze,
Innymi słowy, oczekiwana stawka rolnego wynagrodzenia równa się spodziewanej stawce miejskiego wynagrodzenia, które jest iloczynem miejskiego wynagrodzenia i liczby dostępnych miejsc pracy w ogóle poszukujących pracy w mieście.
Migracja z obszarów wiejskich do miejskich będzie miała miejsce, gdy:
Natomiast migracja z obszarów miejskich do wiejskich będzie miała miejsce, gdy:
Wnioski.
W związku z tym migracja z terenów wiejskich do miast wzrośnie, gdy:
Migracja z obszarów wiejskich do miejskich powoduje przeludnienie i bezrobocie w miastach, przekraczając liczbę tworzonych nowych miejsc pracy, co doprowadza do pracy w szarej strefie. Jednak pomimo tworzenia bezrobocia i szarej strefy pobudza wzrost. Jest ekonomicznie racjonalnym postępowaniem maksymalizującym użyteczność.
Dopóki podmioty migracji mają pełne i dokładne dane na temat obszarów wiejskich i miejskich stawek wynagrodzeń, dopóty prawdopodobieństwo maksymalizacji dochodu jest realne.

</doc>
<doc id="1571838" url="https://pl.wikipedia.org/wiki?curid=1571838" title="Mali odkrywcy">
Mali odkrywcy

Mali odkrywcy (ang. "Little People: Big Discoveries") – duńsko-amerykański serial animowany, opowiadający o małych odkrywcach.
Wersja polska.
Opracowanie wersji polskiej: na zlecenie MiniMini – START INTERNATIONAL POLSKA
Reżyseria: Marek Robaczewski
Dialogi: Anna Niedźwiecka
Dźwięk i montaż: Jerzy Wierciński
Kierownictwo produkcji: Elżbieta Araszkiewicz
Wystąpili:
i inni
Śpiewał: Wojciech Paszkowski

</doc>
<doc id="1571841" url="https://pl.wikipedia.org/wiki?curid=1571841" title="Abiriba">
Abiriba

Abiriba – miasto w Nigerii, w stanie Ebonyi. Według danych szacunkowych na rok 2012 liczy 40 449 mieszkańców.

</doc>
<doc id="1571842" url="https://pl.wikipedia.org/wiki?curid=1571842" title="Abel Resino">
Abel Resino

Abel Resino Gómez (ur. 2 lutego 1960 w Veladzie) – hiszpański trener piłkarski i piłkarz grający na pozycji bramkarza. 
Kariera klubowa.
Abel urodził się w mieście Velada, leżącym w prowincji Toledo. Karierę piłkarską rozpoczął w klubie CD Toledo i w sezonie 1979/1980 zadebiutował w jego barwach w Tercera Division. W 1980 roku odszedł do innego trzecioligowego klubu CD Ciempozuelos, a w 1982 roku został zatrudniony w Atlético Madryt. Początkowo nie przebił się do podstawowego składu i przez cztery sezony występował w rezerwach tego klubu. W 1986 roku awansował do kadry pierwszego zespołu prowadzonego wówczas przez Martíneza Jayo. W Primera Division zadebiutował 12 kwietnia 1987 roku w wygranym 2:1 wyjazdowym spotkaniu z Realem Murcia. Od sezonu 1987/1988 stał się podstawowym zawodnikiem "Los Colchoneros". W sezonie 1990/1991 osiągnął pierwsze sukcesy w karierze. Zdobył Puchar Hiszpanii, a za postawę w lidze został uhonorowany nagrodą Trofeo Zamora (puścił 17 bramek w 33 spotkaniach). Pomiędzy 25 listopada 1990 a 17 marca 1991 ustanowił rekord Primera Division, gdy nie puścił gola przez 1275 minut. W marcowym meczu ze Sportingiem Gijón passę tą przerwał Luis Enrique. W 1992 roku ponownie wywalczył z Atlético Puchar Króla. W 1995 roku opuścił Atlético (rozegrał dla tego klubu 243 ligowe mecze), a jego miejsce zajął José Francisco Molina z Albacete Balompié. W sezonie 1995/1996 grał w drugoligowym Rayo Vallecano, a następnie zakończył karierę w wieku 36 lat.
Kariera reprezentacyjna.
W reprezentacji Hiszpanii Abel zadebiutował 27 marca 1991 roku w przegranym 2:4 towarzyskim spotkaniu z Węgrami. W marcu tamtego roku rozegrał swoje drugie i ostatnie spotkanie w kadrze narodowej - Hiszpanie przegrali w nim 0:2 z Rumunią.
Kariera trenerska.
Po zakończeniu kariery Abel został trenerem. W 2005 roku został szkoleniowcem Ciudad de Murcia i w 2006 roku był bliski awansu z tym klubem do Primera Division. W 2007 roku został zatrudniony w beniaminku pierwszej ligi, Levante UD. W styczniu tamtego roku zastąpił Juana Ramóna Lópeza Caro, ale jeszcze w tym samym roku został zwolniny, a jego miejsce zajął Gianni De Biasi. W 2008 roku przejął piłkarzy CD Castellón. W lutym 2009 roku powrócił do Atletico Madryt, tym razem w roli trenera.
23 października po porażce 4:0 z Chelsea F.C. został zwolniony z funkcji trenera drużyny Los Rojiblancos.

</doc>
<doc id="1571844" url="https://pl.wikipedia.org/wiki?curid=1571844" title="Ekpoma">
Ekpoma

Ekpoma - miasto w Nigerii, w stanie Edo. Według danych szacunkowych na rok 2009 liczy 117 950 mieszkańców. Siedziba władz Esan West.

</doc>
<doc id="1571847" url="https://pl.wikipedia.org/wiki?curid=1571847" title="Nsukka">
Nsukka

Nsukka – miasto w Nigerii, w stanie Enugu.
Znaczenie.
Jest miastem uniwersyteckim i dzielnicą rządową w południowo-wschodniej Nigerii. Jest krajem związkowym stanu Enugu. Liczy około 120.000 mieszkańców, leży w gęsto zaludnionym regionie, w otoczeniu wielu mniejszych miast. Większość ludzi należy do plemienia Igbo, jednej z trzech największych grup etnicznych w Nigerii. 
Klimat.
Miejscowość posiada niższą średnią temperaturę roczną (o 2–3°C) niż okoliczne, niżej położone obszary. Dzięki chłodnej bryzie klimat jest tutaj znacznie bardziej przyjazny niż w odległej o 60 km stolicy stanu, Enugu. 
Historia.
W okresie przedkolonialnym miejscowość nie odgrywała żadnej znaczącej roli i tak pozostało aż do początku XX wieku, kiedy to dominującą rolę w okolicy spełniało Ogurugu. Sprzyjające warunki klimatyczne spowodowały, że w latach 20. XX wieku rozważano przeniesienie tutaj stolicy. Centrum zlokalizowane jest na opadającym ku południowi stoku wzgórza. Tam właśnie osiedlali się pierwsi brytyjscy urzędnicy kolonialni (obecnie mieszkają tu miejscowi przedstawiciele władz). Ostatecznie ulokowano w miejscowości Uniwersytet Nigeryjski (1960), co było jednym z elementów uświetnienia niepodległości Nigerii iw co osobiście zaangażowany był prezydent Nnamdi Azikiwe. Zręby uczelni tworzyli specjaliści amerykańscy. W 1971 Nsukka uzyskała prawa miejskie. Przed wybuchem wojny domowej w 1967 liczyła około 26.000 mieszkańców. Wojna z lat 1967-1970 spustoszyła je prawie zupełnie, ale na ponowny rozwój wpłynęła reaktywacja uniwersytetu. W 1986 liczyła około 70.000 mieszkańców oraz 14.000 studentów. 
Gospodarka.
Obszar miasta jest głównie rolniczy, ale jest również ważnym źródłem minerałów górniczych. Wydobywa się węgiel i rudy żelaza, a także gaz ziemny, związku z czym znane jest z wielu przedsiębiorstw przemysłowych.
Miasto zabudowane jest głównie parterowymi domami, a stan infrastruktury jest słaby, m.in. wodociągi obejmują tylko centrum i kampus uniwersytecki, a pozostałe tereny obsługują beczkowozy. 
Nauka.
W mieście znajduje się siedziba Uniwersytetu Nigeryjskiego.

</doc>
<doc id="1571850" url="https://pl.wikipedia.org/wiki?curid=1571850" title="Kumo (miasto)">
Kumo (miasto)

 
Kumo – miasto w Nigerii, w stanie Gombe. Według danych szacunkowych na rok 2009 liczy 27 474 mieszkańców.

</doc>
<doc id="1571852" url="https://pl.wikipedia.org/wiki?curid=1571852" title="Nkwerre">
Nkwerre

Nkwerre - miasto w Nigerii, w stanie Imo. Według danych szacunkowych na rok 2009 liczy 36 467 mieszkańców..

</doc>
<doc id="1571855" url="https://pl.wikipedia.org/wiki?curid=1571855" title="Moment zatrzymania">
Moment zatrzymania

Moment zatrzymania – specjalnego typu zmienna losowa, używana w teorii prawdopodobieństwa, a w szczególności przy badaniu procesów stochastycznych.
Reguła zatrzymania czy też momenty zatrzymania są analizowane i wykorzystywane zarówno w teorii prawdopodobieństwa, jak i statystyce, w szczególności przy "próbkowaniu ciągów losowych" czy w analizie sekwencyjnej. Często momenty zatrzymania są wykorzystywane w technikach dowodzenia twierdzeń metodą „temperowania czasu ciągłego” (szczegóły są w monografii Chunga (1982)).
Definicja.
Moment zatrzymania dla ciągu zmiennych losowych formula_1 to zmienna losowa formula_2 o własności takiej, że dla każdego formula_3 to czy zdarzenie formula_4 zrealizowało się, zależy wyłącznie od realizacji zmiennych losowych formula_5 a ponadto formula_6 tj. formula_2 jest prawie wszędzie skończona. Jeśli skończoność zmiennej losowej formula_2 nie jest wymagana, to mówimy o markowskim momencie zatrzymania. Momenty zatrzymania pojawiają się w teorii decyzji, gdzie reguła zatrzymania jest strategią wskazującą moment zatrzymania obserwacji procesu na podstawie aktualnego i przeszłych stanów procesu w celu zrealizowania założonego celu.
Inna definicja, bardziej ogólna, wykorzystuje pojęcie filtracji. Niech formula_9 będzie uporządkowanym zbiorem indeksów (często formula_10 lub zwarty podzbiór tego przedziału). formula_11 jest przestrzenią probabilistyczną z filtracją, to znaczy, jest to przestrzeń probabilistyczna ze zdefiniowaną wstępującą rodziną formula_12-algebr zwaną filtracją. Wówczas zmienna losowa formula_13 jest momentem Markowa, jeśli formula_14 dla każdego formula_15 Często, aby uniknąć nieporozumień, mówimy o takiej zmiennej losowej formula_2 iż jest formula_17-momentem markowskim. Jeśli dodatkowo moment Markowa formula_2 jest skończony z prawdopodobieństwem formula_19 to nazywamy go momentem zatrzymania.
Inaczej mówiąc, aby formula_2 był momentem markowskim powinno być możliwe stwierdzenie, czy formula_21 zrealizowało się na podstawie formula_22
Przykłady.
W celu ilustracji podamy przykłady zmiennych losowych które są momentami zatrzymania i takich, które nie spełniają definicji. Rozważmy hazardzistę grającego w ruletkę z kapitałem początkowym 100 $:
Lokalizacja.
Momenty zatrzymania są często wykorzystywane do uogólniania pewnych własności procesów stochastycznych na przypadek w którym żądana własność jest spełniona jedynie lokalnie. Niech formula_24 będzie procesem a formula_2 momentem zatrzymania. Wówczas oznaczenie formula_26 wykorzystujemy do oznaczenia procesu formula_24 zatrzymanego w chwili formula_2
Wówczas mówimy, że formula_24 ma lokalnie własność formula_31 jeśli istnieje ciąg momentów zatrzymania formula_32 rosnących do nieskończoności i dla których procesy formula_33 mają własność formula_34 Przykłady, dla procesów indeksowanych elementami zbioru formula_35 są następujące;
Typy momentów zatrzymania.
Momenty zatrzymania o wartościach w formula_44 dzielmy często na typy ze względu na to, czy jest możliwe przewidywanie ich realizacji.
Moment zatrzymania formula_2 jest przewidywalny jeśli jest granicą rosnącego ciągu momentów zatrzymania formula_37 o własności, iż formula_47 gdy formula_48 O ciągu formula_37 mówimy, że "anonsuje" formula_50 a zatem przewidywalny moment zatrzymania jest w tym sensie "prognozowalny".
Przykładem "przewidywalnego" momentu zatrzymania jest moment pierwszego osiągnięcia dla procesu ciągłego i uzgodnionego. Jeśli formula_2 jest pierwszą chwilą w której ciągły, rzeczywisty proces formula_24 jest równy pewnej wartości formula_53 to ciągiem "anonsującym" jest formula_32 gdzie formula_37 jest pierwszą chwilą w której formula_24 jest w odległości formula_57 od formula_58
Osiągalny moment zatrzymania to taki, który może być „przykryty” przez przewidywalne momenty zatrzymania. To znaczy, że moment zatrzymania formula_2 jest osiągalny, jeśli formula_60 dla pewnego formula_61 gdzie formula_37 są momentami przewidywalnymi.
Moment zatrzymania formula_2 jest całkowicie nieosiągalny jeśli nie może być nigdy „anonsowany” przez rosnący ciąg momentów zatrzymania. Równoważnie, formula_64 dla każdego przewidywalnego momentu formula_65 Przykładem całkowicie nieosiągalnych momentów zatrzymania są chwile skoków procesu Poissona.
Każdy moment markowski formula_2 może być w jedyny sposób rozłożony na osiągalny i nieosiągalny moment markowski. To oznacza, że istnieją jedyne osiągalny moment markowski formula_12 oraz całkowicie nieosiągalny moment markowski formula_68 takie, że:

</doc>
<doc id="1571856" url="https://pl.wikipedia.org/wiki?curid=1571856" title="Balans">
Balans

Balans – regulator chodu w zegarach i zegarkach mechanicznych, odpowiednik wahadła w zegarze wahadłowym. Jest to element zegarka wykonujący ruch obrotowy zwrotny, wokół osi przechodzącej przez jego środek ciężkości. Ruch ten podtrzymywany jest poprzez impulsy napędowe, a oscylacje wykonuje pod wpływem działania momentu zwrotnego sprężynki spiralnej (włosa). Balans współpracuje z wychwytem, odmierzającym obroty kół zębatych mechanizmu zegarowego, jednocześnie pobierając z tego mechanizmu energię podtrzymującą ruch. Balans jest wahadłem torsyjnym, a zatem takim wahadłem, w którym ruchomy element obraca się wahadłowo pod wpływem sprężyny. W odróżnieniu od stosowanego w innych zegarach wahadła fizycznego, ruch balansu nie jest związany z obecnością pola grawitacyjnego Ziemi. Może on zatem pracować niezależnie od ustawienia względem pionu, a jego okres ruchu jest niezależny od miejsca na Ziemi. Możliwość poprawnej pracy bez względu na położenie, pozwoliła zarówno na budowę dokładnych chronometrów, jak i przenośnych zegarków kieszonkowych i naręcznych. Ich konstrukcja ulegała wielokrotnym modyfikacjom, mającym na celu miniaturyzację i zwiększenie dokładności. Począwszy od upowszechnienia wynalazku, aż do lat 70. XX wieku, kiedy upowszechniły się zegarki kwarcowe, balans był najczęściej używanym regulatorem w zegarkach powszechnego użytku. 
Budowa i zasada działania.
Najważniejsze części balansu to koło balansu (element zamachowy o odpowiednio dobranym momencie bezwładności), oś balansu i włos. Włos jest sprężyną spiralną, najczęściej płaską. Po raz pierwszy zastosował go w 1675 r. Christiaan Huygens w dokładnym zegarze służącym do obliczeń astronomicznych. Zastosowanie tego typu sprężyny było przełomem w konstrukcji balansu – wcześniejsze próby, ze sprężynami o innej konstrukcji, kończyły się niepowodzeniem z uwagi na dużą zależność okresu od amplitudy drgań. 
W zegarku z wychwytem cylindrowym włos ma 8–9 zwojów, a w zegarku z wychwytem kotwicowym 10–15 zwojów. Zewnętrzny koniec włosa umocowany jest do korpusu mechanizmu zegarka, wewnętrzny – do pierścienia osadzonego na osi balansu. Włos znajduje się nad kołem balansu, elementy wychwytu pod kołem. Wymagania stawiane przed balansem, to mała waga i duży moment bezwładności, cienkie, nie stwarzające dużych oporów czopy osi i odporność na uderzenia i upadki.
Z punktu widzenia fizyki, balans stanowi realizację oscylatora harmonicznego wymuszonego z niewielkim tłumieniem i siłą wymuszającą przenoszoną w postaci krótkich impulsów przez koło wychwytowe za pośrednictwem wychwytu. Oscylator ten pracuje z częstotliwością bardzo bliską swojej częstotliwości rezonansowej.
Częstotliwość pracy.
W większości zegarków, produkowanych w pierwszej połowie XX wieku, balans wykonuje 5 tyknięć na sekundę (beats per second). Czasem spotyka się inne liczby tyknięć zegarka : 4, 4½, 5½, 8, rzadziej 10. W zegarach i budzikach mogła być stosowana mniejsza liczba tyknięć w sekundzie, na przykład 2 lub 2,5. Liczbie wahnięć na sekundę musi odpowiadać odpowiednia liczba zębów wychwytu oraz przełożenie kół zębatych obracających wskazówki.
Dwa tyknięcia zegarka odpowiadają jednemu pełnemu cyklowi pracy balansu i wychwytu, dlatego częstotliwość pracy balansu jest 2 razy mniejsza od liczby tyknięć na sekundę. Zauważono że, w przypadku zegarków kieszonkowych i ręcznych, częstotliwość balansu ma istotny wpływ na dokładność wskazań zegarka. Koło balansowe jak i wychwyt są wyważone, mają środek masy położony na osi obrotu przez co przyspieszenia jakim poddawany jest zegarek nie wpływają na ich ruch, ale poruszanie zegarkiem wywołujące jego obrót (przyspieszenie kątowe) zakłóca ruch koła balansowego oraz wychwytu względem zegarka. Gdy częstotliwość pracy balansu jest zbliżona do częstotliwości, z jaką jest poruszany zegarek (np. gdy osoba go nosząca biegnie lub rusza ręką), zaburzenia w kolejnych cyklach kumulują się i dochodzi do dużych zmian amplitudy wahnięć balansu (patrz rezonans) wywołujących zaburzenia współpracy balansu z wychwytem oraz chwilowe skracanie lub wydłużanie okresu drgań. W konsekwencji powoduje to kumulujące się błędy wskazań zegara.
Z analizy fourierowskiej ruchu nadgarstka przeciętnego człowieka wykonującego typowe czynności wynika, iż w ruchach obrotowych występują drgania o częstotliwości mniejszej od 3 Hz, wyraźny wzrost amplitudy obserwuje się dla drgań o częstotliwości mniejszej od 2 Hz. Z tego powodu częstotliwość pracy balansu spełniającego te warunki musi wynosić co najmniej 3 Hz. Oznacza to, że im częściej tyka zegarek tym jest odporniejszy na zaburzenia wywołane ruchami ręki, a zegarki tykające co najmniej 6 razy na sekundę, są odporne na typowe ruchy nadgarstka.
Regulacja.
Regulację okresu wahań balansu wykonuje się najczęściej poprzez zmianę długości czynnej włosa. Służy do tego przesuwka, której zamek ogranicza długość swobodnej części włosa. W kołach balansu niektórych zegarków znajdują się wkręty umożliwiające zgrubną regulację okresu wahania poprzez mocowanie do wieńca koła balansu podkładek balastowych zmieniających masę balansu. Ponadto w najdokładniejszych zegarach mechanicznych nie stosowano regulacji długości włosa, gdyż mechanizm regulacyjny (przesuwka) mógł zwiększać tłumienie lub w inny sposób zakłócać pracę wahadła. W tego typu zegarach jedynym elementem strojącym częstotliwość pracy balansu były śruby wkręcane w koło balansu. Śruby te pełniły również rolę elementów wyważających, potrzebnych by ograniczyć zakłócenia związane z odchyleniem osi balansu od kierunku pionowego. Wyważenie było szczególnie istotne w przypadku zegarów wykorzystywanych do nawigacji w żegludze, gdyż kołysanie fal uniemożliwiało unieruchomienie i wypoziomowanie zegara. Istotnym problemem konstrukcyjnym przy budowie włosa jest ograniczenie zmian jego parametrów w czasie. Ważna jest tu nie tylko długoczasowa niestałość parametrów, związana ze starzeniem się materiału wciąż poddawanej zmiennym naprężeniom sprężyny, ale przede wszystkim zależność jej długości i sprężystości od temperatury. Kompensację temperaturową częstotliwości drgań realizowano poprzez wprowadzenie bimetalowych elementów, które bądź modyfikowały długość sprężyny, bądź też (jak na rysunku obok), umieszczone na obrzeżu koła balansu, wpływały na zmianę jego kształtu i zarazem momentu bezwładności.
Łożyska osi balansu.
Aby zminimalizować zmiany częstotliwości drgań (a w konsekwencji błędy wskazań zegara) spowodowane niestałością siły wymuszającej, balans powinien mieć bardzo dobre łożyska zapewniające jak najmniejsze opory ruchu. Im mniejsze są opory ruchu, tym mniejsza jest zależność częstotliwości wahadła od jego amplitudy i dodatkowych czynników wpływających na ruch. 
Łożyska osi balansu w wysokiej klasy zegarach, a po opanowaniu produkcji kamieni syntetycznych niemal we wszystkich, wykonywano z kamieni szlachetnych. Pozwalało to na zmniejszenie średnicy osi w łożysku, co zmniejszało tarcie, a także zwiększało trwałość łożyska.

</doc>
<doc id="1571858" url="https://pl.wikipedia.org/wiki?curid=1571858" title="Kura (miasto)">
Kura (miasto)

 
Kura – miasto w Nigerii, w stanie Kano. Według danych szacunkowych na rok 2009 liczy 24 730 mieszkańców.

</doc>
<doc id="1571860" url="https://pl.wikipedia.org/wiki?curid=1571860" title="Funtua">
Funtua

Funtua - miasto w Nigerii, w stanie Katsina. Według danych szacunkowych na rok 2009 liczy 74 916 mieszkańców..
W mieście rozwinął się przemysł skórzany.

</doc>
<doc id="1571862" url="https://pl.wikipedia.org/wiki?curid=1571862" title="Bukuru">
Bukuru

Bukuru – miasto w Nigerii, w stanie Plateau. Według danych szacunkowych na rok 2009 liczy 37 081 mieszkańców. Miasto uważa się za osobne jednak stanowi część aglomeracji miasta Dżos. Jest położone na płaskowyżu Dżos, w środkowej Nigeii.

</doc>
<doc id="1571864" url="https://pl.wikipedia.org/wiki?curid=1571864" title="Centralizacja (prawo)">
Centralizacja (prawo)

Centralizacja – rozwiązanie normatywne, instytucjonalne, proceduralne i finansowe, którego istotą jest skupienie kompetencji i decyzji na najwyższym poziomie podziału terytorialnego państwa oraz hierarchiczne podporządkowanie organom i urzędom działającym na tym poziomie podmiotów funkcjonujących w terenie.
Centralizacja wiąże się z pozbawieniem samodzielności organów niższego szczebla (oraz funkcji samorządu lokalnego i terytorialnego), uzależnieniem ich od organów centralnych. Łączy się również z zależnością osobową i służbową, odsunięciem instytucji społecznych od udziału w rządach.
Centralizacja teoretycznie daje możliwość spojrzenia na lokalne problemy z szerszej perspektywy, łatwiejszego znalezienia wspólnych rozwiązań, zrealizowania większych celów, zbierania i analizowania większej ilości danych, stawiania bardziej dalekowzrocznych prognoz, mobilizowania większych zasobów ludzkich, materiałowych i finansowych, zwłaszcza w sytuacjach kryzysowych. Centralizacja państwa jest charakterystyczną cechą państw totalitarnych (np. III Rzesza, ZSRR).
Przykładami państw o scentralizowanej strukturze administracji publicznej są Grecja oraz Holandia.

</doc>
<doc id="1571866" url="https://pl.wikipedia.org/wiki?curid=1571866" title="Solenodon paradoxus">
Solenodon paradoxus



</doc>
<doc id="1571867" url="https://pl.wikipedia.org/wiki?curid=1571867" title="Sabon Gari">
Sabon Gari

 
Sabon Gari – miasto w Nigerii, w stanie Sokoto. Według danych szacunkowych na rok 2009 liczy 14 288 mieszkańców.

</doc>
<doc id="1571868" url="https://pl.wikipedia.org/wiki?curid=1571868" title="Irma Adelman">
Irma Adelman

Irma Glicman Adelman (ur. 14 marca 1930 w Rumunii, zm. 5 lutego 2017) – profesor ekonomii na Graduate School Kalifornijskiego Uniwersytetu w Berkeley. Wniosła znaczący wkład w dziedzinę ekonomii rozwoju.
Studiowała na Uniwersytecie Kalifornijskim, gdzie w 1950 roku otrzymała tytuł Business Adminstration, a w roku 1955 stopień doktora ekonomii. Była również członkiem Amerykańskiej Akademii Nauki i Sztuki.
Wyróżnienia.
Fellow, The Royal Society for the Encouragement of Arts, Manufactures &amp; Commerce
Fellow, American Agricultural Economics Association
Order of Bronze Tower, Government of South Korea, 1971
Vice President, American Economic Association, 1979–80
Women's Hall of Fame, University of California at Berkeley, 1994
Berkeley Citation 1996
Distinguished Fellow, American Economic Association, 2004
Laurea ad Honorem in Economia Politica, Universita Di Parma, Italy 2005

</doc>
<doc id="1571870" url="https://pl.wikipedia.org/wiki?curid=1571870" title="Potiskum">
Potiskum

Potiskum – miasto w północnej Nigerii, w stanie Yobe. Według danych szacunkowych na rok 2009 liczy 170 042 mieszkańców.

</doc>
<doc id="1571871" url="https://pl.wikipedia.org/wiki?curid=1571871" title="Kaura Namoda">
Kaura Namoda

 
Kaura Namoda – miasto w Nigerii, w stanie Zamfara. Według danych szacunkowych na rok 2009 liczy 35 466 mieszkańców..

</doc>
<doc id="1571873" url="https://pl.wikipedia.org/wiki?curid=1571873" title="Kapsułkowanie">
Kapsułkowanie

Kapsułkowanie (lub enkapsulacja, od "encapsulation") – termin odnoszący się do struktury protokołu komunikacyjnego, np. opartego na modelu OSI lub modelu TCP/IP. Kapsułkowanie polega na umieszczeniu w całości struktury danych z warstwy wyższej w polu danych struktury danych warstwy niższej po stronie nadawczej, a więc przed wysłaniem pakietu telekomunikacyjnego (datagramu, ramki) w sieciach pakietowych. Po stronie odbiorczej wykonywane jest działanie odwrotne (tzw. dekapsulacja), prowadzące do wyodrębnienia danych warstwy najwyższej przenoszącej dane użytkowe (zwanej warstwą aplikacji) z danych warstw niższych.

</doc>
<doc id="1571874" url="https://pl.wikipedia.org/wiki?curid=1571874" title="Oturkpo">
Oturkpo

Oturkpo - miasto w Nigerii, w stanie Benue. Według danych szacunkowych na rok 2012 liczy 119 977 mieszkańców..

</doc>
<doc id="1571876" url="https://pl.wikipedia.org/wiki?curid=1571876" title="Birnin Kebbi">
Birnin Kebbi

Birnin Kebbi – miasto w północno-zachodniej Nigerii, stolica stanu Kebbi. Według danych szacunkowych na rok 2009 liczy 115 755 mieszkańców.

</doc>
<doc id="1571881" url="https://pl.wikipedia.org/wiki?curid=1571881" title="Stowarzyszenie Gmin Uzdrowiskowych RP">
Stowarzyszenie Gmin Uzdrowiskowych RP

Stowarzyszenie Gmin Uzdrowiskowych Rzeczypospolitej Polskiej – związek gmin, którego celem jest rozwój polskich uzdrowisk oraz miejscowości o walorach uzdrowiskowych.
Stowarzyszenie wspiera rozwój działalności uzdrowiskowej, turystycznej i rekreacyjno-sportowej w gminach należących do Stowarzyszenia. Dąży także do zapewnienia gminom uzdrowiskowym szczególnej opieki ze strony Sejm, Senatu i rządu w Polsce. SGU RP wspiera także działania na rzecz rozwoju uzdrowisk termalnych. Stowarzyszenie prowadzi działalność reklamową, promocyjną i marketingową polskich uzdrowisk.
Obecnie członkami organizacji są 43 gminy. Siedzibą władz stowarzyszenia jest Krynica-Zdrój.
Stowarzyszenie należy do Federacji Regionalnych Związków Gmin i Powiatów RP.

</doc>
<doc id="1571882" url="https://pl.wikipedia.org/wiki?curid=1571882" title="Yelwa">
Yelwa

Yelwa (lub Yauri) – miasto w północno-zachodniej Nigerii, w stanie Kebbi. Leży na drodze między Kontagora i Birnin Kebbi. Według danych szacunkowych na rok 2009 liczy 36 408 mieszkańców.

</doc>
<doc id="1571887" url="https://pl.wikipedia.org/wiki?curid=1571887" title="Agbor">
Agbor

Agbor – miasto w Nigerii, w stanie Delta. Według danych szacunkowych na rok 2009 liczy 123 800 mieszkańców.

</doc>
<doc id="1571888" url="https://pl.wikipedia.org/wiki?curid=1571888" title="Studenckie Koło Przewodników Turystycznych w Gdańsku">
Studenckie Koło Przewodników Turystycznych w Gdańsku

Studenckie Koło Przewodników Turystycznych w Gdańsku (SKPT Gdańsk) – studenckie koło przewodnickie, działające od 1971 roku przy Politechnice Gdańskiej oraz Oddziale Studenckim PTTK. Działalność SKPT Gdańsk skupia się na szkoleniu kadry przewodnickiej wywodzącej się w większości z trójmiejskiego środowiska akademickiego. W trakcie ponad 40-letniej działalności do Koła przyjęto ponad 250 osób.
Siedziba klubu mieści się w Gdańsku-Wrzeszczu, na terenie Politechniki Gdańskiej, w budynku „Bratniaka”, przy ul. Siedlickiej 4.
Działalność Koła.
SKPT Gdańsk prowadzi kurs Przewodnika Górskiego (początek jesienią) oraz kurs Przodownika Turystyki Górskiej PTTK (początek wiosną). Kursy dotyczą obszaru Beskidów Zachodnich oraz Beskidów Wschodnich. Ukończenie kursu umożliwia zdobycie uprawnień Organizatora Turystyki PTTK. Zdanie egzaminów uprawnia także do podejścia do egzaminu państwowego na Przewodnika Beskidzkiego.
SKPT Gdańsk organizuje ogólnodostępne rajdy piesze i rowerowe, wycieczki autokarowe, letnie i zimowe obozy górskie oraz wyprawy zagraniczne (m.in. Syberia, Turcja, Rumunia, Bułgaria, Ukraina i Słowacja). Ważnym obszarem działalności SKPT Gdańsk jest również organizacja nocnych turystycznych marszów na orientację:
SKPT Gdańsk w ramach popularyzacji turystyki organizuje co wtorek w swojej siedzibie pokazy slajdów i fotografii z wypraw po Polsce, Europie i dalszych zakątkach świata. Pokazy prowadzą członkowie i sympatycy Koła, gościnnie zapraszani są również znani polscy podróżnicy.
Działalność publicystyczna SKPT Gdańsk obejmuje wydawanie ściennych kalendarzy o tematyce górskiej, śpiewników, materiałów szkoleniowych i biuletynów informacyjnych.

</doc>
<doc id="1571889" url="https://pl.wikipedia.org/wiki?curid=1571889" title="Epe">
Epe

Epe – miasto w Nigerii, w stanie Lagos. Według danych szacunkowych na rok 2009 liczy 81 951 mieszkańców.

</doc>
<doc id="1571890" url="https://pl.wikipedia.org/wiki?curid=1571890" title="Rewolucja irlandzka">
Rewolucja irlandzka

Rewolucja irlandzka – wielomiesięczny konflikt o niepodległość Irlandii toczony przez ludność irlandzką przeciwko brytyjskiemu panowaniu w Królestwie Irlandii w 1798 roku.
Tło historyczne.
Wyznająca w większości katolicyzm ludność Irlandii w wielu dziedzinach życia spychana była na margines na skutek wprowadzonego ustawodawstwa karnego (Penal Laws). Katolicy w Irlandii nie posiadali prawa skargi na urzędy państwowe ani też prawa wstępowania do armii, nie mogli też głosować w wyborach, jak również posiadać jakiejkolwiek broni. Prawa te wymierzone były również w protestantów, którzy opowiadali się przeciwko państwowemu "Kościołowi Irlandzkiemu" (regionalnemu odpowiednikowi Kościoła Anglikańskiego). Korzystając z przywilejów Anglicy starali się umocnić swoją władzę w całym kraju.
Społeczeństwo irlandzkie, przede wszystkim najbardziej wykształcone warstwy wyznawało francuskie idee agitacyjne bądź też skupiało uwagę na amerykańskiej wojnie niepodległościowej, dzięki czemu w kraju coraz częściej do głosu dochodzić zaczęły hasła liberalne. Francuskie poparcie dla Amerykanów w wojnie niepodległościowej zmusiło Koronę brytyjską do wysłania na kontynent amerykański licznych kontyngentów wojskowych. Chcąc równocześnie zabezpieczyć swoje posiadłości w Irlandii przed atakiem z zewnątrz, w roku 1778 rząd brytyjski powołał obronę cywilną tzw. "Irish Volunteers" (Irlandzkich Ochotników).
Obrona cywilna (Irish Volunteers).
Do obrony cywilnej należeli zarówno protestanci, jak i katolicy. Członkowie grupy otrzymali od Anglików broń, co było sprzeczne z ustawodawstwem karnym (Penal Law). Irish Volunteers szybko stało się ważnym czynnikiem politycznym w Irlandii, liczącym w roku 1779 około 100 000 członków. Organizacja stała się na tyle potężna, że wymogła na Koronie Brytyjskiej wprowadzenie wolnego handlu pomiędzy Irlandią a Anglią, a tym samym przywrócenie sprzedaży towarów irlandzkich.
W roku 1782 doszło do kolejnej próby sił pomiędzy "Irish Volunteers" a Koroną, zakończonego przyznaniem miejscowemu Parlamentowi większych pełnomocnictw. W roku 1783 po zakończeniu wojny w Ameryce Północnej, Anglicy uznali obronę cywilną za zbędną, jednak dopiero w roku 1793 w rok po wybuchu wojny z Francją organizacja została prawnie zakazana i rozwiązana. Część członków "Irish Volunteers" była zwolennikami rewolucji francuskiej. Ludzie ci po rozwiązaniu obrony cywilnej wstąpili do nowo powstałej "Society of United Irishmen" (Towarzystwa Zjednoczonych Irlandczyków).
Society of United Irishmen.
Organizacja była zrzeszeniem Irlandczyków niezadowolonych z sytuacji w kraju i przesiąkniętych ideami rewolucji francuskiej. Organizacja ta została założona w roku 1791 w celu rozwiązania problemów zwykłych Irlandczyków, problemu równouprawnienia pomiędzy katolikami i protestantami, a także poprawy stosunków pomiędzy państwem irlandzkim a Koroną Brytyjską. Wraz z wybuchem wojny przeciwko Francji w roku 1793, "Society of United Irishmen" stało się organizacją zakazaną. Członkowie grupy zeszli wówczas do podziemia, organizując tajemne spotkania. Równocześnie doszło do sojuszu z grupą politycznych przeciwników, z którą ustalono za główny cel polityczną i religijną wolność kraju. W tym celu organizacja nawiązała kontakt z rządem francuskim. W następstwie doszło do wybuchu niewielkich powstań, zdławionych jednak szybko przez Anglików i pomagającą im lokalną milicję. Przywódcy "United Irishmen" zdawali sobie sprawę z faktu, że sukces odnieść mogą jedynie z pomocą poważnej siły militarnej, w związku z czym usilnie prosili o wsparcie rząd francuski.
Niepowodzenie rebelii 1796 r..
Napięta sytuacja w kraju sprawiła że, przywódca "Society of United Irishmen" Theobald Wolfe Tone powrócił ze swojego amerykańskiego azylu do Francji, gdzie prosił tamtejszy rząd o wsparcie w walce przeciwko Brytyjczykom. W odpowiedzi na to Francuzi wysłał do Irlandii liczące 15 000 żołnierzy siły pod dowództwem gen. Hoche'a i adm. Bruiksa. Na skutek fatalnej pogody i licznych uszkodzeń okrętów, flota francuska zawróciła jednak do portu, nie osiągając terytorium irlandzkiego. Tym samym powstanie skazane zostało na niepowodzenie.
Liczebność sił francuskich biorących udział w akcji uświadomiła Anglikom powagę sytuacji w Irlandii, zmuszając rząd brytyjski do podjęcia radykalnych środków przeciwko tamtejszej ludności. Następstwem tej decyzji było powołanie prawa wojennego w kraju. Doszło też do ataków na katolików i ich protestanckich sprzymierzeńców. W celu zapewnienia sobie wpływów ludności katolickiej rząd brytyjski starał się przeciągnąć na swoją stronę episkopat irlandzki. Już w roku 1793 katolikom pod pewnymi ograniczeniami zezwolono na udział w wyborach, a także zapisywanie się na Uniwersytet. W roku 1796 rząd brytyjski założył dla Kościoła katolickiego w Irlandii Maynooth College w którym kształcić mogli się katolicy. Większość z nich wykształcenie uzyskała za granicą, przeważnie we Francji. Działania te sprawiły, że episkopat zagroził ekskomuniką wszystkim popierającym idee organizacji "Society of United Irishmen".
Rebelia 1798 r..
Nacisk rządu brytyjskiego przynosił pierwsze rezultaty. Dzięki informatorom przebywającym w szeregach powstańczych, czy też w wyniku zdrady ze strony cywilów, kadra dowódcza powstańców została zdziesiątkowana. Doprowadziło to wkrótce do sporów ideologicznych wewnątrz samego ruchu. Powtarzające się aresztowania i wyroki śmierci osłabiły poważnie umiarkowane skrzydło "Society of United Irishmen". Grupa ta odwlekała wybuch powstania do chwili otrzymania pomocy od Francuzów. Skrzydło militarne naciskało jednakże na szybkie działania, starając się wykorzystać niezadowolenie wśród ludności cywilnej i panującą w kraju biedę. Termin wybuchu rebelii zaplanowano w końcu na dzień 23 maja.
W wyniku zdrady i dzięki informatorom Anglicy uzyskali informacje o przygotowywanej rebelii, dzięki czemu wcześniej zajęli wszystkie strategiczne punkty w Dublinie, zapobiegając zdobyciu stolicy przez powstańców. Pomimo takiego nieoczekiwanego obrotu sprawy, rebeliantom udało się zająć przedmieścia Dublina. Powstanie szybko rozprzestrzeniało się na kolejne miejscowości. Anglicy zamierzając zdusić w zarodku rebelię, nakazali lojalnym siłom irlandzkim aresztować lub zabić każdego podejrzanego o udział w powstaniu. W odpowiedzi na to gniew rebeliantów skierował się przeciwko protestantom. W ten sposób w krótkim czasie rebelia przemieniła się w wojnę domową. Po kilku dniach Anglikom udało się w końcu rozbić powstańców zorganizowanych w mniejszych oddziałach. Dłużej walki toczono jedynie w County Wexford, gdzie powstańcy bronili się dzielnie do końca czerwca. Dnia 21 czerwca 1798 r. w wyniku bitwy pod Vinegar Hill, po wkroczeniu do regionu około 20 000 żołnierzy brytyjskich powstanie upadło. Nielicznym oddziałom udało się wydostać z miasta, a następnie toczyć niewielkie walki z Brytyjczykami do dnia 14 lipca 1798 r.
Dnia 22 sierpnia 1798 r. 2000 żołnierzy francuskich wylądowało w County Mayo. Dzięki pomocy Francuzów około 5000 powstańców pokonało Brytyjczyków w bitwie pod Castlebar. Po zwycięstwie Irlandczycy proklamowali Republikę Connaught, która przetrwała do chwili całkowitego zwycięstwa Brytyjczyków nad siłami powstańczymi i francuskimi w dniu 8 września.
Inna jednostka francuskich żołnierzy zamierzała wyjść na ląd w dniu 12 października w County Donegal, flota została jednak rozproszona przez okręty angielskie. Wśród żołnierzy znajdował się Theobald Wolfe Thone, który został schwytany przez Brytyjczyków i skazany na karę śmierci.
Następstwa.
Po upadku powstania poszczególni członkowie "Society of United Irishmen" zeszli do podziemia, kontynuując walkę z Brytyjczykami. Większość poddała się w roku 1800 po ogłoszeniu aktu unii, który w roku 1801 doprowadził do związku Królestwa Wielkiej Brytanii z Królestwem Irlandii, zwanego Zjednoczonym Królestwem Wielkiej Brytanii i Irlandii.
Nowo nabyte prawa i przywileje Irlandczyków dla wielu Irlandczyków były dowodem na sukces powstania 1798 r. Rebelia doprowadziła też do rozłamu pomiędzy katolikami a protestantami, którzy w początkowej fazie powstania walczyli wspólnie z Anglikami. Upadek powstania pogłębił jednak konflikt religijny pomiędzy obiema grupami, trwający do czasów obecnych.
Kolejnym ważnym następstwem była masowa wywózka Irlandczyków jako niewolników do kolonii brytyjskich, gdzie traktowano ich o wiele gorzej od sporo więcej wartych Afrykanów – Irlandczycy byli za darmo, a za niewolników afrykańskich trzeba było płacić dlatego sprzedawano ich nawet 10 razy taniej.

</doc>
<doc id="1571891" url="https://pl.wikipedia.org/wiki?curid=1571891" title="Lothar Kobluhn">
Lothar Kobluhn

Lothar Kobluhn (ur. 12 kwietnia 1943 w Oberhausen, zm. 21 stycznia 2019
) – niemiecki piłkarz, grający na pozycji napastnika.
Kariera piłkarska.
Kobluhn urodził się w Oberhausen, gdzie swoją przygodę z futbole rozpoczął w juniorskich drużynach klubu z rodzinnego miasta Rot-Weiß Oberhausen. Sezon 1962/63 spędził w BV Osterfeld. Od 1963 regularnie występował w zespole Rot-Weiß Oberhausen. Po 6 sezonach spędzonych w Regionallidze West, w sezonie 1968/69 udało mu się wraz z drużyną wygrać rozgrywki, co pozwoliło awansować do Bundesligi. W pierwszym sezonie w najwyższej klasie rozgrywkowej zdobył 5 bramek. W sezonie 1970/71 został królem strzelców Bundesligi, strzelając 24 bramki, dwie więcej od Gerda Müllera, który zdobywał ten tytuł m.in. w latach 1969, 1970, 1972, 1973 czy 1974. Z powodu skandalu związkowego w Bundeslidze, magazyn Kicker początkowo nie przyznał nagrody dla najlepszego strzelca. 36 lat później, w październiku 2007, zmieniono zdanie. Nagroda została przekazana Koblunowi w dniu jego 65. urodzin 12 kwietnia 2008.
Przez 4 lata gry w Bundeslidze Kobluhn zagrał w 107 spotkaniach, w których strzelił 36 bramek. W sezonie 1973/74, pierwszym po spadku Rot-Weiß z Bundesligi, strzelił w rozgrywkach Regionalligi West 25 bramek. Łącznie przez 11 lat gry dla zespołu z rodzinnego miasta zagrał 317 spotkaniach, w których strzelił 94 bramki. W 1974 został kupiony za 50 tysięcy marek przez SG Wattenscheid 09. Po rozegraniu dwóch sezonów na szczeblu 2. Bundesligi, w 1976 zakończył karierę piłkarską.
Sukcesy.
Rot-Weiß Oberhausen

</doc>
<doc id="1571894" url="https://pl.wikipedia.org/wiki?curid=1571894" title="Mike Thackwell">
Mike Thackwell

Mike Thackwell (ur. 30 marca 1961) – nowozelandzki kierowca wyścigowy pochodzący z Auckland. Startował m.in. w Formule 1, Formule 2, CART oraz samochodach sportowych.
Do 2009 roku był określany jako najmłodszy uczestnik wyścigu w Formule 1, jednak była to kwestia dyskusyjna, ponieważ w swoim debiucie w Grand Prix Kanady 1980 uczestniczył w wypadku na starcie wyścigu, który z tego powodu został zatrzymany. Wyścig został powtórzony, ale Thackwell nie pojawił się ponownie na starcie z powodu uszkodzeń swojego bolidu.
Thackwell jest najmłodszym kierowcą zgłoszonym do wyścigu. Było to Grand Prix Holandii 1980 do którego się jednak nie zakwalifikował.

</doc>
<doc id="1571896" url="https://pl.wikipedia.org/wiki?curid=1571896" title="Doględa wielka">
Doględa wielka



</doc>
<doc id="1571898" url="https://pl.wikipedia.org/wiki?curid=1571898" title="Stadion Al Zamalek">
Stadion Al Zamalek

Stadion Al Zamalek (znany również jako Stadion Hassana Helmiego) – wielofunkcyjny stadion sportowy w Kairze wykorzystywany głównie do gry w piłkę nożną. Był głównym stadionem drużyny Al Zamalek zanim ta przeniosła się na Cairo International Stadium. Pojemność stadionu wynosi 20,000, lecz czasem frekwencja dochodziła na nim do 40,000 osób.

</doc>
<doc id="1571899" url="https://pl.wikipedia.org/wiki?curid=1571899" title="Shaki (Nigeria)">
Shaki (Nigeria)

Shaki (dawniej Saki) – miasto w zachodniej Nigerii, w stanie Oyo. Leży w pobliżu rzeki Ofiki i 60 km od granicy z Beninem. Według danych szacunkowych na rok 2006 liczy 388 225 mieszkańców.

</doc>
<doc id="1571904" url="https://pl.wikipedia.org/wiki?curid=1571904" title="Alese">
Alese

Alese – miasto w Nigerii, w stanie Rivers. Według danych szacunkowych na rok 2009 liczy 45 756 mieszkańców.

</doc>
<doc id="1571905" url="https://pl.wikipedia.org/wiki?curid=1571905" title="Bitwa pod Delft">
Bitwa pod Delft

Bitwa pod Delft – bitwa stoczona 25 grudnia 2007 roku w ramach trwającej na Sri Lance, wojny domowej. Starcie rozegrało się pomiędzy oddziałami marynarki Sri Lanki a siłami morskimi Morskich Tygrysów którzy są morskim, zbrojnym ramieniem organizacji Tamilskie Tygrysy.
Bitwa rozpoczęła się, kiedy strona rządowa dowiedziała się o przemieszczeniu się sił morskich należących do Tamilów w rejonie wyspy Delft. Po krótkim rozpoznaniu siły marynarki Sri Lanki wspierane przez siły powietrzne zaatakowały okręty należące do Morskich Tygrysów. Po kilkugodzinnej wymianie ognia bitwa zakończyła się a obie strony ogłosiły zwycięstwo w bitwie. Strona tamilska ogłosiła zatopienie jednego okrętu marynarki Sri Lanki oraz uszkodzenie drugiego okrętu podczas gdy siły rządowe ogłosiły zatopienie od 6 do 9 łodzi należących do Tygrysów oraz zabicie ponad 40 rebeliantów.
Wynik bitwy do dziś nie jest ostatecznie znany, z powodu ciągłej zmiany stanowisk w sprawie poniesionych strat podczas bitwy.

</doc>
<doc id="1571906" url="https://pl.wikipedia.org/wiki?curid=1571906" title="Pamięć tłumaczeniowa">
Pamięć tłumaczeniowa

Pamięć tłumaczeniowa (ang. "translation memory", w skrócie TM) to rodzaj bazy danych złożonej z rekordów zawierających co najmniej dwie wersje językowe danego fragmentu tekstu, najczęściej zdania. Pamięć tłumaczeniowa występuje zwykle w formie pliku lub kilku plików, których format obsługiwany jest przez oprogramowanie typu CAT. Wykorzystanie uzupełniającej się stale pamięci tłumaczeniowych podczas przekładania tekstów o dużym stopniu powtarzalności pozwala na dużą oszczędność czasu i wysiłku, gdyż przetłumaczone wcześniej fragmenty są automatycznie wyszukiwane w bazie i mogą być w łatwy sposób wykorzystane ponownie. Kolejną zaletą jest możliwość uzyskania tłumaczenia o dużym stopniu spójności terminologicznej i stylistycznej, gdyż zapisane już tłumaczenia stanowią wzorzec, do którego można łatwo dostosować podobne fragmenty w dalszej części tekstu.
Formaty plików.
Pamięć tłumaczeniowa może być przechowywana w różnych formatach przeznaczonych dla danego oprogramowania plików wspomagających tłumaczenie. Większość dostępnych aplikacji tego typu pozwala na łatwą konwersję lub eksport danych w różnych formatach do najczęściej stosowanego formatu uniwersalnego TMX (ang. "Translation Memory eXchange") lub do prostego formatu tekstowego txt.

</doc>
<doc id="1571908" url="https://pl.wikipedia.org/wiki?curid=1571908" title="Dutse">
Dutse

Dutse – miasto w północno-środkowej Nigerii, stolica stanu Jigawa. Według danych szacunkowych na rok 2012 liczy 39 265 mieszkańców.

</doc>
<doc id="1571911" url="https://pl.wikipedia.org/wiki?curid=1571911" title="Stwolska Przełęcz">
Stwolska Przełęcz

Stwolska Przełęcz (słow. "Lúčne sedlo", "Štôlske sedlo", niem. "Lukasattel", węg. "Luka-hágó", "Rét-nyereg") – rozłożysta przełęcz położona na wysokości 2180 m n.p.m. w słowackich Tatrach Wysokich. Znajduje się w bocznej grani odchodzącej na zachód od wierzchołka Kończystej. Oddziela ten szczyt od masywu Tępej.
Stwolska Przełęcz jest łatwo dostępna od strony Doliny Stwolskiej, w kierunku której opada łagodnym stokiem. Z Doliny Złomisk jest nieco trudniej dostępna, ponieważ opada w jej stronę stromym rumowiskiem. Nazwa Stwolskiej Przełęczy pochodzi od Doliny Stwolskiej, natomiast nazwa doliny wywodzi się od spiskiej wsi Stwoła. Dawniejsze pomiary określały wysokość przełęczy na 2195 lub 2168 m.
Historia.
Pierwsze wejścia turystyczne:

</doc>
<doc id="1571912" url="https://pl.wikipedia.org/wiki?curid=1571912" title="Kaôh Kŏng">
Kaôh Kŏng

Kaôh Kŏng (khm. ក្រុងកោះកុង) – miasto w zachodniej Kambodży, stolica Kaôh Kŏng. Leży u ujścia rzeki Kah Bpow do Zatoki Tajlandzkiej, blisko granicy z Tajlandią. Liczy 29 329 mieszkańców (1998). W mieście znajduje się port lotniczy Kaoh Kong.

</doc>
<doc id="1571913" url="https://pl.wikipedia.org/wiki?curid=1571913" title="Hadejia">
Hadejia

Hadejia - miasto w północnej Nigerii, w stanie Jigawa. Leży na północnym brzegu rzeki Hadejia (sezonowy dopływ Komadugu Yobe). Według danych szacunkowych na rok 2012 liczy 40 644 mieszkańców.. Miasto jest obecnie centrum zbytu bawełny. W dolinie rzeki uprawiane są proso, sorgo, ryż, także połów ryb.

</doc>
<doc id="1571914" url="https://pl.wikipedia.org/wiki?curid=1571914" title="Stadion Arab Contractors">
Stadion Arab Contractors

Stadion Arab Contractors (arab. ملعب المقاولين العرب) – wielofunkcyjny stadion w stolicy Egiptu, Kairze. Używany jest głównie do gry w piłkę nożną. Swoje mecze na tym stadionie rozgrywa drużyna Al-Mokawloon al-Arab. Pojemność stadionu wynosi 35,000.

</doc>
<doc id="1571917" url="https://pl.wikipedia.org/wiki?curid=1571917" title="Bama (miasto)">
Bama (miasto)

Bama - miasto w Nigerii, w stanie Borno. Według danych szacunkowych na rok 2009 liczy 69 620 mieszkańców..

</doc>
<doc id="1571921" url="https://pl.wikipedia.org/wiki?curid=1571921" title="Bitwa morska pod Pedro Point (2007)">
Bitwa morska pod Pedro Point (2007)

Bitwa morska pod Pedro Point w 2007 roku - bitwa stoczona 19 czerwca 2007 w ramach toczącej się na Sri Lance wojny domowej. Bitwa rozegrała się pod Pedro Point w okolicach miasta Dżafna między siłami morskimi oraz lotnictwem Sri Lanki a siłami morskimi Morskich Tygrysów, uważanych za zbrojne, morskie skrzydło Tamilskich Tygrysów. W starciu udział wzięło kilka kanonierek a wsparcia siłom morskim dostarczyło lotnictwo za pomocą helikopterów. Ocenia się, że po stronie Tygrysów w bitwie wzięło udział od 15 do 29 łodzi różnej wielkości.
Bitwa zakończyła się zwycięstwem marynarki wojennej Sri Lanki, która nie poniosła żadnych strat podczas bitwy. Jeden z dowódców, który brał udział w bitwie powiedział, że straty strony rebelianckiej wyniosły 9 zatopionych łodzi oraz wielu zabitych.
Oficjalne straty Tamilów wyniosły jednak 5 zatopionych łodzi, a także minimum 40 zabitych rebeliantów.

</doc>
<doc id="1571922" url="https://pl.wikipedia.org/wiki?curid=1571922" title="Ogwashi Uku">
Ogwashi Uku

Ogwashi Uku – miasto w Nigerii, w stanie Delta. Według danych szacunkowych na rok 2009 liczy 132 253 mieszkańców.

</doc>
<doc id="1571923" url="https://pl.wikipedia.org/wiki?curid=1571923" title="Obwodnica Kraśnika">
Obwodnica Kraśnika

Obwodnica Kraśnika – droga klasy ruchu głównego przyspieszonego (GP) omijająca centrum miasta Kraśnika w województwie lubelskim od południa.
Plany obwodnic.
Obecna obwodnica południowa przebiega w ciągu drogi krajowej nr 74. W przyszłości wraz z budową drogi ekspresowej S19 na odcinku Lublin – Kraśnik ma zostać wybudowana również obwodnica przebiegająca po wschodniej granicy miasta. W niedalekiej przyszłości władze Kraśnika planują wybudowanie nowej ulicy przebiegającej po północnej granicy miasta, która będzie odciążać tranzyt z ulicy Urzędowskiej w Kraśniku. Droga ta ma być częścią drogi wojewódzkiej nr 833.
Już w czasach PRL-u nastąpiła potrzeba wybudowania obwodnicy miasta po nasileniu ruchu na trasie Lublin – Kielce. W latach 70. XX wieku zbudowano półtorakilometrową małą obwodnicę omijającą centrum od wschodu ("ul. Przemysłowa") w ciągu drogi krajowej nr 19 Lublin – Rzeszów (wtedy "DK26"), "ale DK74" w kierunku Kielc (dawniej "DK126") nadal przebiegała przez centrum. "DK74" przecinała poprzecznie rynek miasta ("pl. Wolności") oraz wiodła ulicami: "Cegielniana", "Kościuszki", "Narutowicza", "Mostowa", "Struga", "Janowska".
Trasa w ciągu DK74 - obwodnica południowa.
We wrześniu 2008 r. Wojewoda lubelski wydał pozwolenie na budowę 5,2-kilometrowej obwodnicy w ciągu drogi krajowej nr 74. Przetarg na wybudowanie drogi wygrała firma Budimex-Dromex z Warszawy. Prace budowlane rozpoczęły się 18 maja 2009 poprzez symboliczne wkopanie łopat przez okoliczne władze. Trasa przebiega od wsi Spławy Pierwsze na zachód od Kraśnika, gdzie łączy się z istniejącą wcześniej "DK74" od strony Kielc, dalej biegnie w pobliżu wsi Podlesie i Pasieka przez tereny niezabudowane, aż do skrzyżowania okrężnego ulic "Janowskiej" i "Przemysłowej" w Kraśniku na wschód od jego centrum. Rondo to jest skrzyżowaniem dróg nr 19, 74. Dalej "DK74" biegnie tak jak wcześniej wraz z "DK19" ulicą "Janowską" w kierunku wschodnim, tj. do Zamościa i Rzeszowa. W niektórych miejscach wzdłuż trasy są utwardzone drogi serwisowe.
Obiekty w przebiegu obwodnicy:
Droga krajowa nr 74 nadal przebiega przez Kraśnik, ale tylko we wschodniej jego części (Kwiatkowice), z dala od centrum objętego opieką konserwatorską. Obwodnica ta ma długość 5,2 km, z czego na terenie miasta Kraśnika nowa droga przebiega 100 m, pozostałe 5100 m leży na terenie gminy wiejskiej Kraśnik. Droga jest zbudowana w systemie GP (droga główna ruchu przyspieszonego), gdyż planowana droga ekspresowa S74 ma omijać województwo lubelskie i kończyć się pod Niskiem. Na poszczególnych odcinkach trasa ma trzy pasy ruchu: na fragmencie dwa pasy ruchu w stronę Lublina/Rzeszowa/Zamościa, na innym fragmencie w stronę Opatowa/Kielc.
Trasę oddano do użytku 9 listopada 2010, a oficjalne otwarcie odbyło się 12 listopada 2010 roku przy udziale wojewody lubelskiej i ministra infrastruktury Cezarego Grabarczyka oraz najważniejszych władz z województwa lubelskiego.
W przyszłości, gdy zostanie wybudowana droga ekspresowa S19 z obwodnicą wschodnią Kraśnika, od obecnej drogi na południe od wsi Pasieka powstanie odgałęzienie (około 2 km) w kierunku wschodnim, które połączy się z planowanym węzłem drogowym z ekspresówką w Słodkowie.
Inne planowane drogi.
Trasa w ciągu S19 - obwodnica wschodnia.
Obwodnica w ciągu drogi ekspresowej pobiegnie po wschodniej granicy Kraśnika i będzie wybudowana wraz z drogą ekspresową S19 na odcinku Lublin – Kraśnik. Trasa przetnie w okolicy miejscowości Lasy na północny wschód od Kraśnika istniejącą obecnie drogę krajową nr 19 (węzeł "Kraśnik"). Dalej ekspresówka przetnie kolejny raz obecną 19/ 74 - ulicę "Janowską" na południowo-wschodnim krańcu miasta. Następnie trasa pobiegnie w kierunku Słodkowa Pierwszego, gdzie powstanie węzeł z dobudowanym łącznikiem do obwodnicy południowej ("DK74"). Za tym węzłem obwodnica połączy się z istniejącą "DK19"/"DK74" w kierunku Rzeszowa/Zamościa. To miejsce będzie końcem zadania budowy drogi ekspresowej S19 na odcinku Lublin–Kraśnik.
Od przyszłego węzła "Słodków" na zachód będzie dobudowany 2-kilometrowy łącznik do obwodnicy południowej w ciągu "DK74".
Trasa w ciągu DW833 - obwodnica północna.
W najbliższych latach w granicach miasta ma zostać zbudowana nowa droga wzdłuż północnej granicy miasta, z dala od terenów zabudowanych. Nowa trasa byłaby częścią drogi wojewódzkiej nr 833, która odciążała by tranzyt z "ul. Urzędowskiej" - jest to obecnie jedyne połączenie komunikacyjne dwóch dzielnic Kraśnika: Starej i Fabrycznej a jednocześnie część drogi wojewódzkiej nr 833. Nowa ulica wybudowana zostanie w miejsce bocznicy kolejowej Kraśnik – Kraśnik Fabryczny do Fabryki Łożysk Tocznych Kraśnik S.A., która sprzedała bocznicę przeznaczoną do rozbiórki. Miasto w miejsce torowiska wybuduje drogę. Trasa będzie się zaczynać na obecnym przejeździe kolejowym 19 przez tę linię kolejową na wlocie do Kraśnika od strony Lublina (przy dawnej jednostce wojskowej). Natomiast kończyć się będzie koło lasu przed Kraśnikiem Fabrycznym (na granicy dzielnic Budzyń i Kraśnik Fabryczny) i połączy się z obecną 833 (ul. "Urzędowską").

</doc>
<doc id="1571924" url="https://pl.wikipedia.org/wiki?curid=1571924" title="Pied-Noir">
Pied-Noir

Pied-Noir (w dosłownym tłumaczeniu „Czarna Stopa“) to przydomek francuskich osadników mieszkających we francuskich departamentach Algierii i innych europejskich kolonistów z okresu od 1830 do odzyskania niepodległości przez Algierię (1962 rok).
W powszechnym użyciu określenie Pied-Noir stanowi w zasadzie synonim repatrianta. Do grupy tej zalicza się Europejczyków oraz Żydów sefardyjskich, jednak wyklucza ona muzułmanów. Dla niektórych Sefardyjczyków pochodzących z rodzin przybyłych do Algierii przed francuskimi kolonizatorami, nazwa ta odnosi się wyłącznie do algierskich Europejczyków.
Termin repatriant nawiązuje do statusu administracyjnego, jaki nadawano, od 1962 roku, Francuzom uciekającym z Algierii w momencie odzyskania niepodległości przez ten kraj, a następnie objął on również ludność przybywającą z Maroka i Tunezji oraz innych francuskich kolonii. Wśród repatriantów z Algierii (wszyscy posiadali francuskie obywatelstwo) znajdowali się również muzułmanie służący w armii francuskiej (częściej określani mianem „harki“) i ich rodziny, a także nie-muzułmanie pochodzący z Europy oraz członkowie społeczności żydowskiej obecnej w Algierii jeszcze przed okresem kolonizacji, którzy otrzymali francuskie obywatelstwo w XIX wieku na mocy Dekretu Crémieux.
Określenie Pied-Noir odnosi się zatem do niemuzułmańskich obywateli francuskich z Algierii, a także do Francuzów pochodzących z innych francuskich protektoratów: Maroka i Tunezji (kraje te odzyskały niepodległość w 1956).
Geneza nazwy.
Zdaniem Paula Roberta po raz pierwszy określono Francuzów mieszkających w Algierii mianem Pieds-Noirs w 1955 roku. Inni twierdzą, że termin ten, zanim przeniknął do Algierii, był używany w latach 1951–1952 w koszarach Metropolii. Nazywano tak francuskich rekrutów przybyłych z Afryki Północnej. Przed wojną o niepodległość nie istniało w Algierii żadne powszechne określenie stosowane przez Francuzów mieszkających w Algierii do nazwania siebie samych, oprócz oczywiście nazw takich jak Algierczyk lub Północno-Afrykańczyk, które jednak odnosiły się wyłącznie do Francuzów zamieszkujących te tereny, natomiast rdzennych mieszkańców określano mianem Arabów lub muzułmanów.
Przed i w trakcie I wojny światowej, w koszarach wojskowych posługiwano się dwoma pejoratywnymi terminami w odniesieniu do przybyszów z krajów Maghrebu: "abricot" (morela) oznaczał Francuzów z Algierii, natomiast "bicot" oznaczał muzułmanów. Ten drugi termin przetrwał w języku używanym przez rasistów, jednak należy wspomnieć, że nie był stosowany przez Francuzów mieszkających w Algierii, którzy woleli określenia zdecydowanie mniej obraźliwe: "tronc" (w dosłownym tłumaczeniu- trzonek, pień) lub "tronc de figuier" (pień figowca). Nazwy te były aluzją do zwyczaju prowadzenia długich rozmów w cieniu drzew – ulubionej aktywności rdzennych mieszkańców Maghrebu. Francuzi z Algierii posiadali za to sporą liczbę określeń na mieszkańców Metropolii (Francuzi z Francji, „Francaouis”, „Patos“). Wydaje się, że przezwisko Pieds-Noirs pojawiło się w północnej Afryce dopiero po 1954 roku, a zostało prawdopodobnie przywiezione przez licznie wówczas przybyłych żołnierzy z Metropolii. Niemniej jednak określenie to weszło do powszechnego użycia zaledwie w ostatnich latach francuskiej obecności, a w pełni przyjęło się już we Francji, po okresie repatriacji. Tak czy owak, pierwsze udokumentowane użycia tego wyrażenia są następujące:
Proponowane wyjaśnienia.
Wskazuje się więc dwa, mniej lub bardziej wiarygodne wyjaśnienia: pierwsze z nich to aluzja do rzekomo lakierowanego obuwia lub wysokich czarnych butów z cholewką noszonych przez pierwszych imigrantów, ewentualnie do czarnych wojskowych butów żołnierzy armii afrykańskiej, poczerniałych w wyniku przeprawy przez błota etc. Niektórzy odwołują się nawet do indiańskiego plemienia Czarnych Stóp, którzy byli ponoć obecni w szeregach amerykańskich kontyngentów przybyłych do Afryki Północnej w 1942 roku. Powyższe wyjaśnienia są jednak prawdopodobnie błędne z tego względu, że gdyby rzeczywiście były prawdziwe, przydomek Pied-Noir byłby znany w Algierii na długo przed wojną o niepodległość.
Według innych źródeł (również przytoczonych niejako „po fakcie“) nazwa ta odnosiłaby się do „Arabów” pracujących na śródziemnomorskich statkach w okolicach 1901 roku. Z kolei artykuł zatytułowany « Vous avez dit Pieds-Noirs », który ukazał się w styczniu 1999 roku w periodyku "Pieds Noirs d’Hier et d’Aujourd’hui", wyjaśnia pochodzenie tego określenia w następujący sposób: pod koniec XIX wieku, kiedy przemysł okrętowy uległ mechanizacji, marynarzom algierskim – „przywykłym” do wysokich temperatur – przydzielono pracę przy kotłach parowych opalanych węglem (na tej samej zasadzie „czarnuchy” zostały oddelegowane do pracy w kopalniach), podczas gdy żeglarzom pochodzącym z Metropolii, uzbrojonym w wyciory do czyszczenia karabinów nadano ksywkę "bouchons gras" (dosł. „tłuste korki“), a potem (już na lądzie): "patos" (pato to po hiszpańsku kaczor) z powodu ich chybotliwego kroku (nawyk powstały w wyniku kołysania statku). Artykuł przedstawia również fotografię z 1917 roku, pod którą widnieje odpowiedni podpis.
To ostatnie wyjaśnienie jest być może prawdziwe w odniesieniu do terminu "patos", które było rzeczywiście rozpowszechnione przed 1949 rokiem, ale w żadnym wypadku nie może zostać zastosowane w stosunku do nazwy Pied-Noir – zupełnie nieznanej w Algierze aż do połowy lat pięćdziesiątych.
Istnieje jednak jeszcze jedno, mniej znane wyjaśnienie, które może się zgadzać z tą właśnie datą. Powstający wówczas tygodnik "L’Express" opublikował artykuł będący gwałtowną krytyką francuskich mieszkańców Algierii. Autor porównał ich do plemienia Czarnych Stóp opierając się na karykaturalnej wizji jego członków, przedstawionej przez Hergé w komiksie "Tintin W Ameryce". Znany rysownik opisuje ich jako próżniaków czerpiących zyski z odkrytej na ich ziemiach ropy. Obraz kolonisty-miliardera zaciągającego się cygarem na siedzeniu Cadillaca – wizerunek szyderczo obnażony przez Alberta Camus – pochodzi z tego samego artykułu. Niemniej jednak sami zainteresowani, w chwili gdy ich losy pomału zaczynały się ważyć, podchwycili tę nazwę, o czym dobitnie świadczą nazwy wielu ówczesnych stowarzyszeń (w dużej mierze studenckich, z Algieru).
Wspólnoty.
W momencie odzyskania niepodległości, populacja algierskich Pieds-Noirs liczyła około miliona osób.
Europejska wspólnota stanowiła mieszankę ludności o europejskich korzeniach, przy czym dominowali w niej przybysze z krajów śródziemnomorskich: Francuzi (zwłaszcza Alzatczycy, którzy opuścili swoje ziemie po przegranej z 1870 i związaną z nią pruską okupacją), Korsykańczycy, Hiszpanie, Anglo-Maltańczycy (Malta była brytyjską kolonią), a także Włosi, Niemcy, Szwajcarzy i Anglicy.
28 lipca 1885 roku podczas dyskusji w Izbie Deputowanych, Jules Ferry wypowiadał się na ten temat w następujących słowach: „Powinniśmy wybierać kolonistów nie tylko spośród Francuzów, ale również z innych europejskich nacji: Niemców ze względu na ich solidność, Maltańczyków i mieszkańców Mahón (stolica Minorki), którzy są co prawda mniej pożądani, ale z łatwością się zaadaptują. Zresztą nie należy przesadzać z jakością w momencie gdy liczy się ilość”.
Jedną z pierwszych mniejszości, które osiedliły się w Algierze na samym początku okresu kolonizacji byli Hiszpanie pochodzący z Balearów. Ariergarda Francuskiego korpusu ekspedycyjnego stacjonowała wówczas w Mahón, stolicy Minorki. Jego mieszkańcy jako pierwsi znaleźli się więc na pokładzie francuskich okrętów (od 1830 roku). Mahończycy ugruntowali sobie solidną pozycję w regionie Algieru, zasłynąwszy przede wszystkim jako producenci nowalijek. Najsilniejsza fala tej imigracji objęła lata 1830–1845. Ich integracja przebiegła szybko i sprawnie głównie za sprawą służby wojskowej i szkoły.
Kolejnym istotnym elementem tej narodowościowej mozaiki była grupa przybyłych znacznie wcześniej Żydów (XVI/XVII wiek). Jej przedstawiciele całkowicie zaakceptowali obecność Francuzów (Dekret Crémieux nadał im francuskie obywatelstwo), przyjęli ich kulturę i walczyli po ich stronie w obu wojnach światowych.
Nawet jeśli imigranci posiadający francuskie obywatelstwo stanowili większość, to pozostali obcokrajowcy tworzyli istotny odsetek tej populacji, osiągając w 1886 49%. Po wprowadzeniu ustawy o automatycznej naturalizacji (1889) ich liczba drastycznie zmalała. Integracja Pieds-Noirs, która wcale nie wydawała się łatwa zaraz po rozpoczęciu kolonizacji (niektórzy lokalni politycy mówili wręcz o „obcym zagrożeniu“) ze względu na silne napięcia pomiędzy Francuzami i resztą Europejczyków z jednej strony a całością Europejczyków i Żydami z drugiej, została ułatwiona przez następujące czynniki:
Natomiast jeśli chodzi o muzułmańskich Algierczyków (nazywanych wówczas „muzułmańskimi Francuzami“), to w ich przypadku trudno mówić o znaczącej integracji z przybyszami z Europy. Było to w dużej mierze spowodowane faktem, iż muzułmańskie autorytety nakazały czczącym Allaha Algierczykom odmawiać francuskiego obywatelstwa ze względu na religijną barierę.
Pieds-Noirs a wojna w Algierii.
Począwszy od 1 listopada 1954 – daty kiedy miały miejsce tzw. „krwawe zaduszki” (fr. Toussaint rouge) – Algieria pogrąża się w walce. Niepodległościowe roszczenia z maja 1945 postulowane przez islamską mniejszość nie wywołały głębszego rozdźwięku pomiędzy muzułmańskimi Algierczykami a wspólnotą europejską. Dopiero zamach w Constantinois z sierpnia 1955 roku sprawia, że Algierię zaczyna opanowywać prawdziwy chaos. Masakra setek Pieds-Noirs dokonana przez Front Wyzwolenia Narodowego (Front de Liberation Nationale, w skrócie FLN) 20 sierpnia 1955 roku w regionie Constantine (w szczególności w Philippeville i w El-Halia) ciężko zaważy na dalszym przebiegu konfliktu. Jednak we Francji zdjęcia z powyższych zdarzeń zostają ocenzurowane. Mówi się jedynie o „wydarzeniach”, podczas gdy sytuacja w Algieria nieubłaganie zmierza w kierunku wojny domowej (kwestia „harkis”, utworzenie w 1960 roku Organizacji Tajnej Armii – fr. Organisation de l’Armée Secrète, w skrócie OAS).
W 1959 roku liczba Pieds-Noirs osiągnęła 1 025 000, a więc 10,4% populacji Algierii. Ich liczba uległa jednak zmniejszeniu w stosunku do 1929 roku, kiedy to stanowili 15,2% mieszkańców. Główną przyczyną tego spadku była demograficzna ekspansja muzułmańskiej części społeczeństwa. Niemniej jednak rozmieszczenie populacji tworzyło regiony z dominującą obecnością Pieds-Noirs. Zaliczały się do nich Bône, Algier, a przede wszystkim Orania. Oran pozostawał zresztą pod europejską kontrolą od XVII wieku, a w 1959 roku Europejczycy stanowili 49,3% jego mieszkańców.
W regionie Algieru odsetek Pieds-Noirs osiągał 35,7%, zaś w Bône 40,5%. Departament orański zawierający wysoko rozwiniętą strefę rolniczą pomiędzy Oranem a Sidi-el- Abbès (16 520 km²) charakteryzował się najwyższą gęstością zaludnienia w obszarze wiejskim na skalę całej Europy (w 1959 roku mieszkańcy wsi stanowili tu 33,6% całej populacji departamentu).
Wielu Pieds-Noirs poczuło się zdradzonych postawą de Gaulle’a, który początkowo zadeklarował (przemówienie z Mostaganem) wsparcie dla francuskiej Algierii, jednak później poparł prawo Algierczyków do samostanowienia, a w konsekwencji niepodległość Algierii. Nie ulega wątpliwości, że ówczesny prezydent Francji doskonale zdawał sobie sprawę z praktycznych konsekwencji tej decyzji.
W obliczu wycofywania się Francji i braku konkretnych działań mających na celu ochronę tej politycznej mniejszości, część Pieds-Noirs (w szczególności mieszkańcy Oranu) poparła OAS.
Ucieczka.
Między wiosną a jesienią 1962 roku w sytuacji coraz większego chaosu i beznadziei, 900 000 Francuzów, innych Europejczyków oraz Żydów opuściło Algierię. Slogan „walizka albo trumna” wykrzykiwany przez niektórych nacjonalistów doskonale oddaje uczucie doszczętnego porzucenia doznawane przez Pieds-Noirs. Nie posiadając żadnych gwarancji bezpieczeństwa rzucili się w wir nagłej i masowej ucieczki.
Rząd francuski ocenił na 200 do 300 tysięcy liczbę czasowych repatriantów przebywających na terenie Francji. Tymczasem nic nie było przygotowane na ich przyjęcie. Wielu musiało spać na ulicach. Dodatkowo większość z nich nigdy wcześniej nie gościła we Francji ani też nie posiadała rodziny czy wsparcia. Niektórzy musieli również odczuć niechęć mieszkańców Metropolii, których większość przeciwstawiała się wojnie w Algierii i cierpiała z powodu dużej liczby rannych i poległych w tej walce. Repatrianci otrzymali jednak pomoc od państwa, co z kolei wywołało zazdrość Korsykańczyków i obudziło ich nacjonalizm.
Obrazy tysięcy wystraszonych uchodźców, okupujących algierskie porty w celu załapania się na statek odpływający do Francji stały się codziennością pomiędzy kwietniem a sierpniem 1962 roku.
Niektórzy Pieds-Noirs w geście rozpaczy zniszczyli swoje dobra przed wstąpieniem na pokład, jednak większość pozostawiła posiadłości w nienaruszonym stanie, ponieważ liczyli na to, że rząd de Gaulle’a przynajmniej częściowo dotrzyma swoich obietnic i że będą mogli powrócić. We wrześniu 1962 roku Oran, Bône i Sidi-bel-Abbès straciły połowę mieszkańców. Urzędy, policja, sądy i sklepy w trzy miesiące przestały funkcjonować. Zdecydowana większość tej populacji znalazła schronienie we Francji (największa fala ucieczki przypadła na rok 1962), niewielka liczba udała się Hiszpanii (okolice Alicante). Jeszcze inni postanowili wyjechać zdecydowanie dalej: do Argentyny lub Kanady. Żydzi masowo wybierali Francję, bardzo niewielu wyjechało do Izraela. Jeśliby wliczyć do tego przybyszów z innych krajów Maghrebu, łączna liczba repatriantów wyniosła 1,5 miliona osób, a więc 3% populacji francuskiej.
Nie należy jednak zapominać, że pewna liczba Francuzów pozostała w Algierii po odzyskaniu niepodległości, jednak ich nadzieja została ostatecznie pogrzebana dekretem o nacjonalizacji rolnictwa i gospodarki, który wszedł w życie pierwszego listopada 1963 roku.
W szczytowym okresie wojny domowej z początku lat dziewięćdziesiątych liczba Francuzów obecnych w Algierii nie przekraczała dwóch tysięcy (w tym garstka Pieds-Noirs), jednak od kilku lat coraz więcej Europejczyków osiedla się w tym kraju, a liberalna polityka przyciąga coraz większą liczbę inwestorów.
Sytuacja we Francji.
Rząd francuski pozostawił nowemu algierskiemu rządowi wszystkie archiwa, a zatem Pieds-noirs zostali odcięci od aktów urodzenia i innych ważnych dokumentów. Niektórzy z nich z trudem mogli udowodnić francuskie obywatelstwo. W latach siedemdziesiątych rząd francuski ostatecznie zdecydował się wysłać swoich przedstawicieli do większych ośrodków algierskich w celu skopiowania niezbędnych dokumentów. Samorządy pomniejszych gmin nie zostały jednak odwiedzone, co wyjaśnia problemy, z którymi do dnia dzisiejszego borykają się niektórzy Francuzi.
Większość Pieds-noirs poczuła się odrzucona w momencie przyjazdu do Francji. Musieli zmierzyć się z inwektywami wysuwanymi zwłaszcza przez komunistów, którzy przedstawiali ich jako kolonistów-wyzyskiwaczy. W lecie 1962 roku przybijający do brzegów Marsylii Pieds-noirs zostali przywitani przez dokerów (członków CGT) uzbrojonych w transparenty o jednoznacznym brzmieniu („Pieds-noirs do morza“). Bagaże wielu z nich zostały wrzucone do morza przez wspomnianych wcześniej dokerów. Spora część polityków odnosiła się niechętnie do tej obcej populacji (socjalistyczny mer Marsylii Gaston Defferre zadeklarował w lipcu 1962 roku: „W Marsylii żyje o 150 000 ludzi za dużo, niech Pieds-noirs poszukają sobie miejsca gdzieś indziej“) i postrzegała ich jako brutalnych, rasistowskich machos. Jednak wbrew powszechnym oczekiwaniom, większości repatriantów udało się dość prędko zaadaptować.
Jak chodzi o status społeczny, spora część Pieds-noirs przynależała do klasy robotniczej lub drobnego miejskiego proletariatu. Zdecydowana większość (85%) żyła w miastach, gdzie pracowali jako drobni urzędnicy, rzemieślnicy, kupcy. Średnia pensja była o 15% niższa od płac w Metropolii. Poziom wykształcenia rzadko przekraczał szkołę podstawową. Jedynie 5% Pieds-noirs posiadało ziemię uprawną, a naprawdę wielkie fortuny można było policzyć na palcach jednej ręki.
Pomimo chłodnego przyjęcia Pieds-noirs zintegrowali się dość szybko przyspieszając ekonomiczny wzrost lat sześćdziesiątych (zwłaszcza w Prowansji i Langwedocji). Dotychczas uśpione miasta (Montpellier, Perpignan, Nicea, Marsylia) zaczęły się gwałtownie rozwijać, czego skutki są widoczne do dziś. Inaczej sytuacja wyglądała na Korsyce, gdzie integracja Pieds-noirs okazała się znacznie trudniejsza, zwłaszcza jak chodzi o rolnictwo.
Pieds-noirs pozostają dość szczególną wspólnotą. Urodzeni w nieistniejącej już Francji musieli zasymilować się w nieprzyjaznej i obcej Metropolii. Ich numer INSEE do dnia dzisiejszego wskazuje na nieistniejący już departament, z którego pochodzą.
Słynni Pieds-noirs.
Louis Althusser
Jacques Attali
Albert Camus
Alain Chabat
Hélène Cixous
Bertrand Delanoë
Jacques Derrida
Yves Saint Laurent

</doc>
<doc id="1571925" url="https://pl.wikipedia.org/wiki?curid=1571925" title="Suleja">
Suleja

Suleja - miasto w Nigerii, w stanie Niger. Według danych szacunkowych na rok 2009 liczy 146 810 mieszkańców..

</doc>
<doc id="1571926" url="https://pl.wikipedia.org/wiki?curid=1571926" title="Gakushuin">
Gakushuin



</doc>
<doc id="1571929" url="https://pl.wikipedia.org/wiki?curid=1571929" title="Warschauer Bibliothek">
Warschauer Bibliothek

Warschauer Bibliothek – niemieckojęzyczny kwartalnik ukazujący się w latach 1753-1755, wydawany w Warszawie przez Wawrzyńca Mitzlera de Kolof (również red.). Tematyka pisma obejmowała m.in. historię i literaturę. Ogółem wydano 4 zeszyty.
Pismo powstało z inicjatywy Mitzlera de Kolof, którego zamiarem było wydawanie pierwszego polskiego czasopisma "uczonego". Jego pomysł poparł Józef Andrzej Załuski, a gazeta stała się organem biblioteki Załuskich. Publikacja miała wpłynąć na rozwój nauk w kraju oraz propagować polskie wydawnictwa za granicą. Mitzler na łamach kwartalnika krytykował stosunki panujące w Polsce (np. feudalną strukturę społeczeństwa i jego zacofanie). Szlachta oskarżyła go za to o szkalowanie narodu polskiego.

</doc>
<doc id="1571933" url="https://pl.wikipedia.org/wiki?curid=1571933" title="First National Bank Tower">
First National Bank Tower

First National Bank Tower – wieżowiec o wysokości 193 m, w Omaha, w stanie Nebraska, w Stanach Zjednoczonych. Budynek został otwarty w 2002 i liczy 45 kondygnacji.

</doc>
<doc id="1571934" url="https://pl.wikipedia.org/wiki?curid=1571934" title="Karol Józef Sedlnicki">
Karol Józef Sedlnicki

Karol Józef Hiacynt Sedlnicki herbu Odrowąż (ur. 13 czerwca 1703 w Opawicy w Czechach, zm. 8 stycznia 1761 w Konstantynowie) – podskarbi wielki koronny od 1745, podskarbi nadworny koronny od 1736, wojewoda podlaski od 1739, podkoniuszy litewski w 1731 roku, starosta mielnicki w latach 1732–1738, starosta dzierzgoński (kiszporski).
Życiorys.
Wywodził się z morawsko-śląskiego rodu Sedlnickich. Był synem Karola Juliusza Sedlnickiego (Sedlnitzky) (1655–1731) i Marii Kazimiery z Pieniążków. Jego ojciec był hrabią Świętego Cesarstwa Rzymskiego, administratorem domen kameralnych, w latach 1697–1699 był posłem cesarskim w Rzeczypospolitej.
Wychowywał się w rezydencji matki w Witulinie na Podlasiu. W 1725 roku ożenił się z Konstancją z Branickich. W 1730 i 1732 roku był wybrany posłem na sejm. Poseł ziemi mielnickiej na sejm konwokacyjny 1733 roku. Był członkiem konfederacji generalnej zawiązanej 27 kwietnia 1733 roku na tym sejmie. Popierał kandydaturę Fryderyka Augusta przeciwko Stanisławowi Leszczyńskiemu. Jako deputat podpisał "pacta conventa" Augusta III Sasa. Mianowany marszałkiem dworu królowej Marii Józefy i generalnym administratorem jej skarbu. Przed obradami sejmu w 1746 roku przygotował "Punkta od skarbu kor. Rzeczypospolitej podane", dotyczące finansowania aukcji wojska.
W 1738 roku został kawalerem Orderu Orła Białego.

</doc>
<doc id="1571936" url="https://pl.wikipedia.org/wiki?curid=1571936" title="Mike Rowe">
Mike Rowe

Michael "Mike" Gregory Rowe (ur. 18 marca 1962 roku w Baltimore) – amerykański prezenter telewizyjny, znany jako gospodarz programu "Brudna robota" ("Dirty Jobs") prezentowanego na kanale Discovery Channel. Narrator kilku programów na kanale Discovery Channel w wersji angielskiej. 
Ukończył szkołę Overlea High School, później udał się na The Community College of Baltimore County, następnie studiował na Towson University. Obecnie mieszka w San Francisco. 

</doc>
<doc id="1571938" url="https://pl.wikipedia.org/wiki?curid=1571938" title="Eket">
Eket

Eket – jest drugim co do wielkości miastem w stanie Akwa Ibom, w Nigerii. Według danych szacunkowych na rok 2009, miejscowość liczy 79 578 mieszkańców.

</doc>
<doc id="1571939" url="https://pl.wikipedia.org/wiki?curid=1571939" title="Stadion Hassana Helmiego">
Stadion Hassana Helmiego



</doc>
<doc id="1571946" url="https://pl.wikipedia.org/wiki?curid=1571946" title="Miasta partnerskie Wellington">
Miasta partnerskie Wellington

Wellington współpracuje z ośmioma miastami partnerskimi i jednym miastem formalnie uznawanym za zaprzyjaźnione. Spośród miast partnerskich sześć sformalizowało partnerstwo na piśmie, dwa pozostałe utrzymują nieformalne związki z Wellington, jednak są to związki uznawane przez obie strony za partnerskie.
W partnerstwie z Wellington pozostają następujące miasta:
Miasto zaprzyjaźnione
Miasta partnerskie (podpisana umowa o partnerstwie).
Pekin.
W 1994 roku Deng Lin, córka byłego przywódcy Chin, Deng Xiaopinga, odwiedziła Wellington i, jak zrelacjonowała w wielu późniejszych wywiadach, „zakochała się w mieście”. Ówczesny wiceburmistrz Pekinu złożył wizytę miastu, zaś kilka miesięcy później Pekin odwiedził wiceburmistrz Wellington (w czasie tej wizyty umowa o partnerstwie została uzgodniona). Politycy obu miast sklasyfikowali partnerstwo jako „trwałe, bazowane na wzajemnym wspomaganiu się i systematycznej współpracy”.
Podczas Sister Cities New Zealand 25th Anniversary Conference w maju 2006 roku, partnerstwo zostało ostatecznie sformalizowane. Burmistrz Wellington Kerry Prendergast i zastępca burmistrza Pekinu, Sun Anmin, podpisali oficjalną umowę o partnerstwie.
Politycy Nowej Zelandii definiują partnerstwo z Pekinem jako wyjątkowo ważne, przede wszystkim ze względu na styczność ze stolicą jednego z największych i najbardziej wpływowych mocarstw świata.
W lutym 2005 roku w Wellington zaprezentowano pokaz fajerwerków na cześć rozpoczęcia Nowego Roku w Chinach (pokaz był prezentem od Pekinu). Pokaz był najdłuższym w historii Wellington.
Działania podejmowane we współpracy między Wellington a Pekinem to:
Xiamen.
W latach 80. XX wieku Rada Miasta Wellington (ang.: "Wellington City Council") zwróciła się z prośbą do ambasady chińskiej w Wellington o unormowanie i zacieśnienie przyjaźni i współpracy między Nową Zelandią a miastami chińskimi. Postulaty Nowej Zelandii zostały powtórzone i uzasadnione w trakcie wizyty premiera Davida Lange. Władze chińskie zaproponowały partnerstwo z miastem Xiamen z powodu wysokiego poziomu rozwoju miasta (posiada status specjalnej strefy ekonomicznej) i podobieństw z Wellington, chociażby jeśli chodzi o klimat.
Umowę o partnerstwie między dwoma miastami podpisano w 1987 roku.
W 1998 roku powołano organizację Wellington Xiamen Association, która ma skupiać się na utrwalaniu i pogłębianiu współpracy obu miast. Organizacja stała się podstawą do wielu pokojowych rozmów, wizyt i reform podjętych przy współpracy obydwu miast.
Tiencin.
Wellington podpisał z Tiencin umowę o partnerstwie w 2000 roku, by wspólnie zabezpieczać oba miasta przez trzęsieniami ziemi i ich skutkami. Ówczesny burmistrz Wellington Mark Blumsky odwiedził Tiencin w celu zawiązania umowy.
Partnerstwo między tymi miastami jest częścią planu World Bank wspierającego akcję Megacities Earthquake Mitigation Initiative, wspierającą ochronę przez trzęsieniami ziemi. Chińska organizacja zapobiegająca wstrząsom sejsmicznym, Chinese Seismological Bureau wybrała Tiencin na partnera dla Wellington i zadecydowała, by te miasta wspierały program.
Partnerstwo między miastami skupia się wokół wzajemnej wymiany sposobów na zapobieganie zjawiskom sejsmologicznym, łagodzenie ich skutków oraz ewentualna pomoc przy odbudowie uszkodzonych budynków czy wymiana środków żywnościowych i pieniężnych.
Qingdao.
Umowa o partnerstwie między Qingdao a Wellington została podpisana w 2000 roku w celu usprawnienia wymiany uczniów i nauczycieli między dwoma miastami. Umowa miała zachęcić studentów z Chin do edukacji w Nowej Zelandii. W rezultacie w Wellington studiuje ponad tysiąc studentów z Qingdao.
Sakai.
Jako pierwszy partnerstwo między Japonią i Nową Zelandią zaproponował w latach 80. XX wieku ambasador Japonii w Nowej Zelandii, Takeo Iguchi.
W 1993 roku , ówczesny burmistrz Wellington, odwiedził Sakai i podpisał wstępne porozumienie między miastami. Rok później Wellington odwiedziła japońska delegacja na czele z burmistrzem Sakai, Hideo Hataya. W 1995 roku sformalizowano partnerstwo obu miast. Razem z podpisaniem umowy o partnerstwie powołano organizację Wellington Sakai Association mającą wspomagać Wellington i Wellington City Council w pogłębianiu współpracy z Sakai. W Sakai znajduje się Sakai Wellington Association.
Działania podejmowane we współpracy między Wellington a Sakai to:
Tajpej.
W 1997 roku Kerry Prendergast, ówczesny zastępca burmistrza Wellington, złożyła wizytę w Tajpej i odwiedziła zastępcę burmistrza tego miasta, Bai Hsiu-hsiunga. Oboje polityków podpisało porozumienie między dwoma miastami.
W 1998 roku delegacja składająca się ze 155 polityków z Tajpej odwiedziła Wellington. W czasie tej wizyty przedłużono umowę o partnerstwie między dwoma metropoliami.
Miasta uznawane przez obie strony za partnerskie (bez podpisanej umowy o współpracy).
Harrogate.
Korzeni partnerstwa obu miast należy szukać jeszcze w trakcie II wojny światowej, kiedy to 23 nowozelandzkich lotników zostało pochowanych na cmentarzu w Harrogate.
W 1954 roku Rada Miasta Harrogate (ang. "Harrogate City Council") oferowała Wellington buławę w całości ze złotą wykonaną przez miejscowego złotnika (moment ten jest uznawany często za zawiązanie umowy o współpracy). Buława jest regularnie używana podczas rozmaitych ceremonii i spotkań z udziałem obu miast.
Chania.
Partnerstwo między Chania a Wellington zostało zawiązane (nieformalnie) w 1984 roku (Wellington chciał w ten sposób podkreślić i podziękować obywatelom Krety i Grecji za ich zasługi wobec Nowej Zelandii w trakcie II wojny światowej). Terytorium zajmowane przez Chania było miejscem walk nowozelandzkich i niemieckich oddziałów wojskowych.
W celu upamiętnienia partnerstwa na placu Michael Fowler Centre w Wellington posadzono drzewo oliwne. Wellington obchodzi „Dzień miasta Chania” () 21 maja.
Burmistrz miasta Chania odwiedził Wellington w 2004 roku.
Miasto zaprzyjaźnione.
Oficjalny portal Wellington City Council podaje definicję współpracy z miastem zaprzyjaźnionym:
Sydney.
Nieformalne partnerstwo między Wellington a Sydney zostało zawiązane w 1983 roku, kiedy to ówczesny burmistrz Wellington, Ian Lawrence, odwiedził stolicę Australii. Przedmiotem współpracy między dwoma miastami jest wzajemna pomoc w zakresie handlu i biznesu.
Konferencja w 2006.
W 2006 roku odbyła się Sister Cities New Zealand 25th Anniversary Conference, konferencja upamiętniająca 25-lecie istnienia Sister Cities New Zealand, organizacji zajmującej się zawieraniem umów o partnerstwie między Wellington a innymi miastami. Konferencja uczciła również 25. rocznicę partnerstwa z Chinami oraz 50. rocznicę partnerstwa na całym świecie.
Uczestnicy Konferencji:
Konferencja zawarła prezentacje, interaktywne projekty i przemowy, które objęły:

</doc>
<doc id="1571947" url="https://pl.wikipedia.org/wiki?curid=1571947" title="Puchar Świata w narciarstwie alpejskim 2004/2005">
Puchar Świata w narciarstwie alpejskim 2004/2005

Sezon 2004/2005 Pucharu Świata w narciarstwie alpejskim rozpoczął się 23 października 2004 w austriackim Sölden, a zakończył 13 marca 2005 w szwajcarskiej miejscowości Lenzerheide. Była to 39. edycja pucharowej rywalizacji. Rozegrano 33 konkurencje dla kobiet (8 zjazdów, 8 slalomów gigantów, 8 supergigantów i 8 slalomów specjalnych i 1 kombinację) i 36 konkurencji dla mężczyzn (11 zjazdów, 8 slalomów gigantów, 7 supergigantów, 9 slalomów specjalnych oraz 1 kombinację).
Puchar Narodów (łącznie) zdobyła reprezentacja Austrii, wyprzedzając USA i Włochy.
Puchar Świata w narciarstwie alpejskim kobiet.
Wśród kobiet najlepszą zawodniczką okazała się Szwedka Anja Pärson, która zdobyła 1359 punktów, wyprzedzając Chorwatkę Janicę Kostelić i Austriaczkę Renate Götschl.
W poszczególnych klasyfikacjach tryumfowały:
Puchar Świata w narciarstwie alpejskim mężczyzn.
Wśród mężczyzn najlepszym zawodnikiem okazał się Amerykanin Bode Miller, który zdobył 1648 punktów, wyprzedzając Austriaków Benjamina Raicha i Hermanna Maiera.
W poszczególnych klasyfikacjach tryumfowali:

</doc>
<doc id="1571948" url="https://pl.wikipedia.org/wiki?curid=1571948" title="Trump International Hotel Las Vegas">
Trump International Hotel Las Vegas

Trump International Hotel Las Vegas – luksusowy hotel oraz wspólnota mieszkaniowa w Paradise, w amerykańskim stanie Nevada. Obiekt, nazwany na cześć inwestora Donalda Trumpa, znajduje się naprzeciw Wynn Las Vegas, w pobliżu centrum handlowego Fashion Show Mall i składa się zarówno z apartamentów hotelowych, jak i apartamentów o charakterze wspólnoty mieszkaniowej. Wszystkie okna w Trump Hotel są po zewnętrznej stronie pokryte 24–karatowym złotem. Obiekt jest członkiem konsorcjum The Leading Hotels of the World.
Trump International Hotel został otwarty 31 marca 2008 roku. Ze względu na bardzo duży odzew osób zainteresowanych wykupem apartamentów w obiekcie, pojawiły się informacje, że Donald Trump planuje budowę drugiej wieży, identycznej do pierwowzoru i mającej powstać tuż obok niej. Trump International Hotel, dzięki 64 kondygnacjom i wysokości 190 metrów, stanowi najwyższy budynek mieszkalny w Las Vegas.
Historia.
Plany budowy obiektu zaprezentowane zostały w 2004 roku, jako wspólna inwestycja Donalda Trumpa, Bretta Planta, Phila Ruffina oraz Jacka Wishna. Autorem architektonicznego projektu budynku była firma Bergman, Walls &amp; Associates, zaś jego wykonawcą Perini Building Company.
Jeszcze przed rozpoczęciem prac konstrukcyjnych nad budynkiem, Trump wybudował za niemalże 3 miliony dolarów tymczasowe centrum sprzedaży apartamentów w Trump International Hotel, znajdujące się przy Las Vegas Boulevard.
Postawa Trumpa.
Wraz z ogłoszeniem planów konstrukcji, media spekulowały, że Trump International Hotel, wyższy od ówcześnie najwyższego obiektu mieszkalnego w Las Vegas – Wynn, był przejawem rywalizacji pomiędzy Donaldem Trumpem a Steve’em Wynnem. Sam Trump zaprzeczył jednak tym doniesieniom, a na potwierdzenie swych słów zaprosił Wynna na prywatną ceremonię rozpoczęcia prac budowlanych nad Trump International Hotel; Wynn zjawił się na uroczystości.
W reakcji na słowa dziennikarza, który przypomniał, że Stratosphere – najwyższa wolnostojąca struktura w Las Vegas – wciąż pozostanie niemalże dwa razy wyższa, niż Trump Hotel, Trump opisał Stratosphere słowami: „To nie budynek”.

</doc>
<doc id="1571949" url="https://pl.wikipedia.org/wiki?curid=1571949" title="Paweł Piotr Rhode">
Paweł Piotr Rhode

Paweł Piotr Rhode (Paul Peter) (ur. 18 września 1871 w Wejherowie, zm. 3 marca 1945 w Green Bay) – amerykański duchowny katolicki pochodzenia polskiego, biskup Green Bay, Wisconsin, USA, pierwszy polski biskup dla Polonii amerykańskiej.
Jako dziesięciolatek wyemigrował wraz z matką do USA. Zamieszkali w Chicago, gdzie ukończył St. Mary's College i St. Ignatius College. Wstąpił następnie do seminarium św. Franciszka w Milwaukee. Święcenia kapłańskie otrzymał 17 czerwca 1894 z rąk ówczesnego arcybiskupa Chicago Patricka Feehana.
22 maja 1908 otrzymał nominację na biskupa pomocniczego Chicago ze stolicą tytularną "Barca". Sakry udzielił mu 29 lipca tego samego roku arcybiskup James Edward Quigley. W 15 lipca 1915 został ordynariuszem Green Bay. Posługę tą pełnił aż do śmierci w 1945. Utworzył 9 nowych parafii i 19 szkół parafialnych. Uczestniczył w wielu akcjach charytatywnych i społecznych będąc ważną figurą w życiu Green Bay.

</doc>
<doc id="1571950" url="https://pl.wikipedia.org/wiki?curid=1571950" title="Gymnocladus dioica">
Gymnocladus dioica



</doc>
<doc id="1571957" url="https://pl.wikipedia.org/wiki?curid=1571957" title="Stadion Port Said">
Stadion Port Said

Stadion Port Said (arab.: ستاد بورسعيد) – wielofunkcyjny stadion sportowy w mieście Port Said, w Egipcie. Jego pojemność wynosi 24 060 widzów. Swoje spotkania rozgrywa na nim drużyna Al-Masry Port Said. Obiekt był jednym z sześciu stadionów, które gościły Puchar Narodów Afryki 2006 (rozegrano na nim pięć spotkań fazy grupowej turnieju oraz jeden ćwierćfinał), jedną z siedmiu aren piłkarskich Mistrzostw Świata U-20 2009 (odbyło się na nim sześć gier w ramach fazy grupowej oraz jeden mecz 1/8 finału) oraz jednym z czterech obiektów Mistrzostw Świata U-17 1997 (rozegrano na nim sześć spotkań fazy grupowej i jeden ćwierćfinał).
1 lutego 2012 roku na stadionie po spotkaniu ligowym gospodarzy z Al-Ahly Kair doszło do zamieszek. Bilans starć okazał się tragiczny – co najmniej 74 osoby zginęły, około 250 zostało rannych. Po zajściach prezes Egipskiej Federacji Piłkarskiej poinformował o zawieszeniu egipskiej ligi piłkarskiej aż do odwołania.

</doc>
<doc id="1571958" url="https://pl.wikipedia.org/wiki?curid=1571958" title="Scripps Center">
Scripps Center

Scripps Center – wieżowiec o wysokości 143 metry w Cincinnati, w stanie Ohio, w Stanach Zjednoczonych. Budynek został otwarty w 1990 i posiada 35 kondygnacji.

</doc>
<doc id="1571960" url="https://pl.wikipedia.org/wiki?curid=1571960" title="Port Said Stadium">
Port Said Stadium



</doc>
<doc id="1571961" url="https://pl.wikipedia.org/wiki?curid=1571961" title="Ijebu Igbo">
Ijebu Igbo

Ijebu Igbo - miasto w Nigerii, w stanie Ogun. Według danych szacunkowych na rok 2009 miejscowość liczy 99 630 mieszkańców..
W mieście rozwinął się przemysł spożywczy.

</doc>
<doc id="1571962" url="https://pl.wikipedia.org/wiki?curid=1571962" title="Kamel Chafni">
Kamel Chafni

Kamel Chafni (ur. 11 czerwca 1982 w Bordeaux) – piłkarz marokański grający na pozycji środkowego pomocnika. Posiada także obywatelstwo francuskie.
Kariera klubowa.
Chafni urodził się w rodzinie pochodzenia marokańskiego. Karierę piłkarską rozpoczął w klubie FC Libourne-Saint-Seurin, a następnie trenował także w Football Club Sochaux-Montbéliard, jednak nie przebił się do pierwszej drużyny. W 2002 roku odszedł do Besançon RC, grającego w Championnat National. W 2003 roku awansował z tym klubem do drugiej ligi i w barwach Besançon grał tam przez jeden sezon. Z kolei w 2004 roku ponownie zmienił barwy klubowe i przeszedł do LB Châteauroux, z którym także rywalizował na szczeblu Ligue 2.
Latem 2005 roku Chafni trafił do pierwszoligowego AC Ajaccio. W Ligue 1 zadebiutował 30 lipca w zremisowanym 0:0 wyjazdowym meczu z AS Saint-Étienne. Przez cały sezon był podstawowym zawodnikiem klubu z Korsyki, jednak na koniec sezonu 2005/2006 spadł z nim do Ligue 2. W drugiej lidze w barwach Ajaccio grał przez jeden sezon.
W lipcu 2007 roku Chafni został zawodnikiem AJ Auxerre, do którego przeszedł za 1,2 miliona euro. W nowym zespole swoje pierwsze spotkanie zaliczył 15 września przeciwko OGC Nice (2:0). Od czasu debiutu był podstawowym zawodnikiem drużyny Auxerre.
Latem 2013 Chafni przeszedł do Al Dhafra Club. Następnie grał w takich klubach jak: Wydad Casablanca, Al-Ittihad Kalba SC i Al Urooba. W 2017 przeszedł do Al Hamriyah Club.
Kariera reprezentacyjna.
W reprezentacji Maroka Chafni zadebiutował 20 sierpnia 2008 roku w wygranym 3:1 towarzyskim spotkaniu z Beninem.

</doc>
<doc id="1571965" url="https://pl.wikipedia.org/wiki?curid=1571965" title="Karol Józef Hiacynt Sedlnicki">
Karol Józef Hiacynt Sedlnicki



</doc>
<doc id="1571966" url="https://pl.wikipedia.org/wiki?curid=1571966" title="Okitipupa">
Okitipupa

Okitipupa – miasto w Nigerii, w stanie Ondo. Według danych szacunkowych na rok 2009, miejscowość liczy 147 821 mieszkańców.

</doc>
<doc id="1571968" url="https://pl.wikipedia.org/wiki?curid=1571968" title="Centre Square">
Centre Square

Centre Square – kompleks wieżowców w Filadelfii, w stanie Pensylwania, w Stanach Zjednoczonych. W jego skład wchodzą dwa wieżowce: Centre Square I (127 m wysokości) oraz Centre Square II (150 m wysokości). Obydwa budynki zajmują kolejno dwudzieste trzecie i czternaste miejsce na liście najwyższych budynków w mieście. Zostały otwarte w 1973 roku i posiadają odpowiednio 32 i 40 kondygnacji. Ich budowa kosztowała 80 milionów dolarów. Zaprojektowane zostały w latach 60. przez Vincent Kling &amp; Associates, zaś otwarte w roku 1973. Od roku 1975 największym dzierżawcą budynków jest firma Towers Perrin. 
Najbardziej znany jest z wystawy rzeźb Claesa Oldenburga o nazwie "Clothespin" znajdującej się przed budynkami. Jack Wolgin, wielbiciel sztuki współczesnej oraz deweloper, zlecił umieszczenie trzech dzieł sztuki w kompleksie w ramach programu "Percent for Art" ("procent dla sztuki"), w którym uczestniczy Filadelfia. Pracami tymi są "Clothespin" Oldebnurga, "Milord la Chamarre" Jeana Dubeffeta oraz transparenty Alexandra Coldera. Mają one promować sztukę w Filadelfii.
Historia.
Centre Square został zaprojektowany w latach 60. przez Vincent Kling &amp; Associates, zaś developerem jest Jack Wolgin. Kompleks otwarty został w roku 1973 roku, jego budowa kosztowała 80 milionów dolarów. Pierwszym dzierżawcą budynku był bank First Pensylvania Bank. Metropolitan Life Insurance Company (MetLife) został właścicielem kompleksu w 1973 roku. W 1992 roku stał się jego jedynym właścicielem. Około roku 2000 rolę tę przejął Metropolitan Life of Virginia. Wolgin sprzedał swoje udziały w kompleksie we wczesnych latach 80. a w roku 2002 MetLife wystawił budynek na sprzedaż. W październiku tego samego roku kupił go HRPT Properties Trust bought Centre Square za 183,5 milionów dolarów plus koszty zamknięcia transakcji. Nowy właściciel rozpoczął plany polepszania i renowacji kompleksu. Polepszenie to miało na celu modernizację wind, klimatyzacji oraz systemów bezpieczeństwa. Firma zajmująca się architekturą, Daroff Design Inc. miała plany oczyszczenia budynku, zmienienia niektórych części atrium oraz placu znajdującego się przed budynkiem.
Obecnie największym dzierżawcą Centre Square jest firma Towers Perrin. Ma ona swoje biura w kompleksie od roku 1975, zaś w roku 2004 odnowiła swoją umową i zajmuje obecnie około 23-28 tysięcy m2 wschodniego wieżowca. Firma Comcast miała swoją siedzibę w Centre Square w latach 1991-2007. Wcześniej firma mieściła się w One Meridian Plaza, jednak pożar zniszczył jej siedzibę i przeniosła się do Centre Square. Kompleks opuściła w roku 2007 po nieudanych próbach uzyskania pozwolenia na zostanie w Centre Square i obecnie ma swoją siedzibę w Comcast Center. W 1999 roku firma Lincoln National Corporation przeprowadziła się z Fort Wayne do Centre Square. Ma ona siedzibę o powierzchni 3 tysięcy m2 w zachodnim wieżowcu. W 2007 roku firma przeniosła 400 pracowników, w tym główne kierownictwo poza Filadelfię do Radnor Township.
Budynki.
Centre Square ma powierzchnię 167 tysięcy m2. W skład kompleksu wchodzą dwa wysokie wieżowce, połączone ze sobą przez atrium. Kompleks położony jest na Market Street pomiędzy 15th Street a 16th Street w śródmieściu Filadelfii w Pensylwanii. Na wschód od Centre Square znajduje się City Hall. Wschodni wieżowiec jest mniejszy od zachodniego. Ma 22 kondygnacje i 127 m wysokości, nosi nazwę Centre Square I. Zachodni wieżowiec, Centre Square II ma natomiast 40 pięter, położony jest w rogu pomiędzy Market oraz 16th Street. Ma 150 m wysokości. Centre Square I oraz Centre Square II są kolejno na dwudziestym trzecim oraz czternastym miejscu na liście najwyższych budynków w Filadelfii. Obydwa wieżowce połączone są ze sobą na czwartej kondygnacji poprzez atrium, w budynku znajdują się także trójkątne windy. Do placu przed budynkami, znajdującego się w rogu pomiędzy Market a 15th Street można dojechać metrem ze stacji Southeastern Pennsylvania Transportation Authority (SEPTA) 15th Street.
Sztuka.
Centre Square było i jest miejscem promocji sztuki współczesnej. Do połowy lat 80., kiedy to budynki opuściła firma Arco Chemical Co. w całym kompleksie gości sztuka. Filadelfia uczestniczy w programie percent for art, według którego niewielka część kosztów konstrukcji przeznaczona musi zostać na sztukę. Kolekcjoner sztuki współczesnej oraz developer, Jack Wolgin zlecił zarezerwowanie trzech miejsc w kompleksie na dzieła sztuki. Najsłynniejszym z dzieł jest 14-metrowy Cor-Ten oraz nierdzewna rzeźba z metalu o nazwie "Clothespin" Claesa Oldenburga. Znajdują się one na placu przed budynkiem. Centre Square jest najbardziej znany z "Clothespin" i często nazywany jest "Clothespin Building". Główny dzierżawca budynków, First Pennsylvania Bank chciał także aby umieścić rzeźbę generała na koniu, jednak Wolgin nie zgodził się na to mówiąc: "Nie, przecież mamy Clothespin.". W atrium znajduje się także "Milord la Chamarre", rzeźba z metalu Jeana Dubuffeta. W połowie lat 80. wnętrze zostało odremontowane i "Milord la Chamarre" zostało przeniesione na Market Square. W kompleksie znajduje się także osiem transparentów wykonanych przez Alexandra Caldera. Są szerokie na 5,5–8,5 m i powieszone w atrium. Mają kolorowy, kwiatowy, księżycowy oraz nocny design. W czasie renowacji w latach 80. transparenty zostały usunięte, zaś następnie zagubione. Po nacisku Philadelphia Redevelopment Authority rozpoczęło się ich poszukiwanie. Znalezione zostały w rupieciarni na początku XXI wieku. W 2009 roku niektóre z transparentów pokazano na tymczasowym pokazie w Free Library of Philadelphia.
Wolgin powiedział, że zlecił zarezerwowanie trzech miejsc w Centre Square dla "dostarczenia sztuki, która poprawiłby Filadelfię poprzez integrację codziennego życia pracujących lub mieszkających w mieście, zabawy i inspiracji ze świetnej sztuki." Były szef programu Redevelopment Authority, Mary Kirloy powiedział, że dzieła sztuki przedstawione w kompleksie rozpoczęły budowanie wizerunku miasta jako promotora sztuki.

</doc>
<doc id="1571970" url="https://pl.wikipedia.org/wiki?curid=1571970" title="Ilobu">
Ilobu

Ilobu - miasto w Nigerii, w stanie Osun. Według danych szacunkowych na rok 2009 miejscowość liczy 247 840 mieszkańców..
W mieście rozwinął się przemysł bawełniany oraz spożywczy.

</doc>
<doc id="1571973" url="https://pl.wikipedia.org/wiki?curid=1571973" title="Tour AXA">
Tour AXA

Tour AXA – wieżowiec o wysokości 159 metrów w Paryżu, w dzielnicy La Défense, we Francji. Budynek został otwarty w 1974 roku i liczy 39 kondygnacji.

</doc>
<doc id="1571975" url="https://pl.wikipedia.org/wiki?curid=1571975" title="Grand Prix Makau Formuły 3">
Grand Prix Makau Formuły 3



</doc>
<doc id="1571978" url="https://pl.wikipedia.org/wiki?curid=1571978" title="Ipetumodu">
Ipetumodu

Ipetumodu - miasto w Nigerii, w stanie Osun. Według danych szacunkowych na rok 2009 miejscowość liczy 71 875 mieszkańców..

</doc>
<doc id="1571981" url="https://pl.wikipedia.org/wiki?curid=1571981" title="Cabeza del Buey">
Cabeza del Buey

Cabeza del Buey − miasto w Hiszpanii, we wspólnocie autonomicznej Estremadura. W 2008 liczyło 5 499 mieszkańców.

</doc>
<doc id="1571983" url="https://pl.wikipedia.org/wiki?curid=1571983" title="Wisbech">
Wisbech

Wisbech – miasto i civil parish w Wielkiej Brytanii, w Anglii, w regionie East of England, w hrabstwie Cambridgeshire, w dystrykcie Fenland. W 2011 civil parish liczyła 22841 mieszkańców.
W miejscowości tej przyszedł na świat w 1756 roku William Godwin, brytyjski publicysta i myśliciel, zaliczany do prekursorów anarchizmu.
W Wisbech ma swą siedzibę klub piłkarski – Wisbech Town F.C. Wisbech jest wspomniana w Domesday Book (1086) jako "Wisbece".

</doc>
<doc id="1571985" url="https://pl.wikipedia.org/wiki?curid=1571985" title="Idah">
Idah

Idah - miasto w Nigerii, w stanie Kogi. Według danych szacunkowych na rok 2009 liczy 96 935 mieszkańców..

</doc>
<doc id="1571986" url="https://pl.wikipedia.org/wiki?curid=1571986" title="Puchar Świata w narciarstwie alpejskim 2005/2006">
Puchar Świata w narciarstwie alpejskim 2005/2006

Sezon 2005/2006 Pucharu Świata w narciarstwie alpejskim rozpoczął się 22 października 2005 we austriackim Sölden, a zakończył 19 marca 2006 w szwedzkiej miejscowości Åre. Była to 40. edycja pucharowej rywalizacji. Rozegrano 36 konkurencji dla kobiet (8 zjazdów, 9 slalomów gigantów, 8 supergigantów i 9 slalomów specjalnych i 2 superkombinacje) i 37 konkurencji dla mężczyzn (9 zjazdów, 8 slalomów gigantów, 6 supergigantów, 10 slalomów specjalnych oraz 4 superkombinacje) oraz jedną kombinację drużynową mieszaną.
Puchar Narodów (łącznie) zdobyła reprezentacja Austrii, wyprzedzając USA i Włochy.
Puchar Świata w narciarstwie alpejskim kobiet.
Wśród kobiet najlepszą zawodniczką okazała się Chorwatka Janica Kostelić, która zdobyła 1970 punktów, wyprzedzając Szwedkę Anję Pärson i Austriaczkę Michaelę Dorfmeister.
W poszczególnych klasyfikacjach tryumfowały:
Puchar Świata w narciarstwie alpejskim mężczyzn.
Wśród mężczyzn najlepszym zawodnikiem okazał się Austriak Benjamin Raich, który zdobył 1410 punktów, wyprzedzając Norwega Aksela Lunda Svindala i Amerykanina Bode Millera.
W poszczególnych klasyfikacjach tryumfowali:

</doc>
<doc id="1571988" url="https://pl.wikipedia.org/wiki?curid=1571988" title="Lepe">
Lepe

Lepe – miasto w Hiszpanii, we wspólnocie autonomicznej Andaluzja. W 2008 liczyło 25 041 mieszkańców. Znane w całym kraju jako tradycyjny obiekt wielu hiszpańskich dowcipów.
Historia.
Założone przez Rzymian, pierwszy okres świetności osiągnęło w czasie panowania arabskiego na Półwyspie Iberyjskim. Po rekonkwiście zostało przekazane templariuszom.

</doc>
<doc id="1571989" url="https://pl.wikipedia.org/wiki?curid=1571989" title="Europejski System Sterowania Pociągiem">
Europejski System Sterowania Pociągiem

Europejski System Sterowania Pociągiem (ang. "European Train Control System", ETCS) – system sterowania ruchem kolejowym, kompatybilny pomiędzy różnymi państwami Europy.
ETCS jest częścią wdrażanego w Unii Europejskiej systemu ERTMS ("European Rail Traffic Management System"), który ma zapewnić interoperacyjność transportu kolejowego, czyli możliwość swobodnego poruszania się pociągów w sieciach kolejowych poszczególnych państw (właścicieli infrastruktury) bez konieczności zatrzymywania się na granicach oraz wymiany lokomotyw lub maszynistów. Sam system komercyjnie jest dodatkowo wykorzystywany poza państwami wspólnoty, np. w Szwajcarii, Meksyku, czy na Ukrainie.
Obecnie na terenie Unii Europejskiej funkcjonuje 20 różnych systemów sygnalizacji kolejowej. Maszynista, aby mógł prowadzić pociąg na terenie innego zarządu kolei, musi zdać egzamin z obowiązujących tam przepisów oraz posiadać komunikatywną znajomość języka danego państwa. Lokomotywa musi być wyposażona zgodnie z przepisami innego zarządu i posiadać jego homologację, co znacząco utrudnia międzynarodową obsługę ruchu kolejowego.
System ERTMS składa się z dwóch części:
System ETCS.
System jest rozwijany przez konsorcjum przedsiębiorstw, w skład którego wchodzą m.in. Alstom, Thales Group, Invensys, Ansaldo Signal, Siemens i Bombardier. W projekcie ETCS wyróżnia się 3 poziomy zaawansowania systemu. Systemy ETCS mogą służyć do automatycznego sterowania pociągiem, np. istnieją rozwiązania pozwalające na automatyczne hamowanie w przypadku przekroczenia dopuszczalnej maksymalnej szybkości, nawet na poziomie 1.
ETCS w Europie.
Rezolucja Parlamentu Europejskiego z 16 maja 2006 (2005/2168(INI)) za kluczowe uznała wyposażenie w ERTMS następujących linii kolejowych:
ETCS w Polsce.
W Polsce Rada Ministrów w dniu 6 marca 2006 przyjęła Narodowy Plan Wdrażania ERTMS, który zakłada zarówno wdrożenie ETCS, jak i GSM-R. Dokument ten jest jedynie „deklaracją woli”, a nie zobowiązaniem strony polskiej i zakłada otrzymanie dofinansowania UE dla wdrażania ERTMS na poziomie 80%.
Koszty wdrożenia ERTMS w Polsce są szacowane na:
Wdrażaniem systemu w Polsce zajmuje się spółka z Grupy PKP:
ETCS.
Obecne linie, na których ma być wdrażany system ETCS to:
Zakres prac obejmujący odcinek 84,4 km od stacji Legnica do granicy państwa (Bielawa Dolna) przewiduje zaprojektowanie i zainstalowanie urządzeń systemu ERTMS/ETCS poziom 2, którego elementami będą m.in.: urządzenia RBC (komputer sterujący systemem), eurobalisy (punktowe urządzenia przekazujące informacje z toru do urządzeń kabinowych pojazdu) oraz kodery LEU (urządzenia przetwarzające sygnały z urządzeń przytorowych na odpowiednie sygnały eurobalis). Uzupełnieniem systemów zainstalowanych w infrastrukturze są odpowiednie urządzenia pokładowe w lokomotywach wspomagające i kontrolujące pracę maszynisty.
Zgodnie z umową prace mają być wykonane w ciągu 52 miesięcy (czyli do kwietnia 2014).
W ramach projektu powstanie centralna część systemu składająca się z dwóch jednostek: podstawowej w Warszawie i rezerwowej w Poznaniu (z uwagi na konieczność zapewnienia wyższego poziomu bezpieczeństwa niż w przypadku tradycyjnego GSM), zapewniających obsługę połączeń głosowych, transmisję danych (GPRS) oraz SMS-ów. System ten jest przewidziany dla obsługi sieci GSM-R w całym kraju. Lokalnym elementem systemu, objętym niniejszym postępowaniem będzie podsystem radiowy składający się ze sterownika stacji bazowej (przewidzianego do instalacji we Wrocławiu) oraz kilkunastu stacji bazowych na odcinku 84 km linii kolejowej E30 Legnica – Węgliniec – Bielawa Dolna.
Koszty.
Ponieważ wszystkie realizacje ETCS w Polsce są na etapie prac projektowych, a niektóre przetargi nie zostały jeszcze rozstrzygnięte nie można stwierdzić, jakie są faktyczne koszty ich wykonania, a jedynie odnosić się do preliminarzy wydatków.
Poniższe koszty odnoszą się:
i wynoszą:
Należy pamiętać, iż w przypadku innych linii koszty te mogą być zupełnie inne, m.in. z następujących powodów:
Nie można określić jednoznacznie kosztu modernizacji samej linii kolejowej, gdyż zależy on od wielu czynników. Przykładowo – koszt projektu i modernizacji 1 kilometra linii E30 na odcinku Podłęże – Biadoliny wyniósł średnio (w roku 2010) 27 mln zł, a Sosnowiec – Trzebinia 17 mln zł, czyli koszt instalacji ETCS 2 może zwiększyć cenę inwestycji o ok. 4–7%.

</doc>
<doc id="1571990" url="https://pl.wikipedia.org/wiki?curid=1571990" title="Ohafia">
Ohafia

Ohafia - miasto w Nigerii, w stanie Cross River. Według danych szacunkowych na rok 2009 liczy 64 428 mieszkańców..

</doc>
<doc id="1571997" url="https://pl.wikipedia.org/wiki?curid=1571997" title="Cyclostomata">
Cyclostomata



</doc>
<doc id="1571998" url="https://pl.wikipedia.org/wiki?curid=1571998" title="Matthew Charlton">
Matthew Charlton

Mathew Charlton (ur. 15 marca 1866 w Linton, zm. 8 grudnia 1948 w Lambton) – australijski polityk, w latach 1922-1928 przywódca Australijskiej Partii Pracy (ALP) i zarazem lider opozycji.
Życiorys.
Kariera zawodowa i związkowa.
Pochodził z miejscowości Linton w stanie Wiktoria, ale miał zaledwie 5 lat, gdy jego rodzina przeniosła się do Nowej Południowej Walii. Uzyskał wykształcenie podstawowe, po czym zaczął pracować jako górnik w kopalni węgla. W 1896, przy okazji strajków przeciwko obniżce płac, dołączył do jednego ze związków zawodowych. Po dwuletnim pobycie w Australii Zachodniej, w 1901 powrócił do Nowej Południowej Walii i został skarbnikiem swojego związku. Do jego obowiązków należało m.in. reprezentowanie organizacji w postępowaniach arbitrażowych dotyczących warunków pracy i płacy.
Kariera polityczna.
W 1903 został wybrany do Zgromadzenia Ustawodawczego Nowej Południowej Walii. Siedem lat później uzyskał mandat w federalnej Izbie Reprezentantów. Był bliskim stronnikiem labourzystowskich premierów Andrew Fishera i Billy’ego Hughesa, jednak nie wszedł do gabinetu żadnego z nich. W 1922, po śmierci Franka Tudora, wybrano go na nowego przywódcę ALP, co automatycznie dało mu status lidera opozycji. W 1924 był delegatem na konferencję Ligi Narodów w Genewie. Przyjęty na niej protokół genewski, jako pierwszy na świecie akt prawa międzynarodowego zakazujący stosowania broni chemicznej i broni biologicznej, nie został jednak ratyfikowany przez Australię. Jedyne wybory przypadające na okres jego przywództwa, w 1925, zakończyły się kolejną już porażką ALP. Charlton zrezygnował w marcu 1928. Jego następcą został James Scullin, pod którego wodzą partia powróciła do władzy.
Późniejsze życie.
W późniejszym okresie swego życia Charlton skupił się na pracy samorządowej, zasiadając w radzie miasteczka Lamdton, gdzie mieszkał. Zmarł w 1948, w wieku 82 lat. Od 1984 jego imię nosi jeden z okręgów wyborczych do Izby Reprezentantów.

</doc>
<doc id="1571999" url="https://pl.wikipedia.org/wiki?curid=1571999" title="Kopalnia Węgla Brunatnego „Sieniawa”">
Kopalnia Węgla Brunatnego „Sieniawa”

Kopalnia Węgla Brunatnego Sieniawa Sp. z o.o. w Sieniawie Lubuskiej operuje na jednym z najdłużej znanych i eksploatowanych złóż węgla brunatnego na ziemiach polskich (eksploatacja od 1873). Zniszczona i zdewastowana w ostatnim roku II wojny światowej, została ponownie uruchomiona w 1950 jako KWB „Sieniawa”. W tym samym roku wydobyto 8,6 tys. ton węgla brunatnego, ale produkcja szybko rosła dochodząc w 1958 do 137,5 tys. ton. W 1983 wydobycie osiągnęło maksymalną w historii kopalni wartość 209,1 tys. ton. W 1997 rozpoczęto likwidację Kopalni Węgla Brunatnego Sieniawa, którą zakończono w 2002.
Surowiec.
Wydobywany węgiel cechuje się bardzo korzystnymi parametrami. Średnia wartość opałowa wynosi ok. 10 000 kJ/kg, zawartość popiołów 4–6%, siarki 0,6–0,8% (jakościowo jeden z najlepszych w Polsce).
Aktualny stan ekonomiczny.
Nowi inwestorzy zdecydowali się kontynuować działalność wydobywczą. Powstało przedsiębiorstwo pod nazwą Kopalnia Węgla Brunatnego Sieniawa Spółka z ograniczoną odpowiedzialnością, które po uzyskaniu koncesji w październiku 2002 rozpoczęło prace eksploatacyjne. Spółka jest firmą rodzinną. Prowadzi również działalność pozawydobywczą. W 2006 za pośrednictwem spółki-córki rozpoczęło produkcję energii cieplnej w kotłowni osiedlowej w Żarach na południu województwa lubuskiego, ciepło wytwarzane z węgla brunatnego dostarcza dla potrzeb piętnastu wspólnot mieszkaniowych. Uboczną produkcję stanowią elementy architektury ogrodowej wykonywane z kamienia naturalnego.
W 2013 roku kopalnia uzyskała koncesję na dalsze 50 lat wydobycia. Koncesja obejmuje zasoby węgla szacowane na około 17 mln ton.

</doc>
<doc id="1572000" url="https://pl.wikipedia.org/wiki?curid=1572000" title="Ikare">
Ikare

Ikare – miasto w Nigerii, w stanie Ondo. Według danych szacunkowych na rok 2009 liczy 149 640 mieszkańców.

</doc>
<doc id="1572001" url="https://pl.wikipedia.org/wiki?curid=1572001" title="Leopoldo Alas">
Leopoldo Alas



</doc>
<doc id="1572008" url="https://pl.wikipedia.org/wiki?curid=1572008" title="Ferdinand Lammot Belin">
Ferdinand Lammot Belin

Ferdinand Lammot Belin (ur. 15 marca 1881 w Scranton, zm. 1961) – amerykański polityk i dyplomata, ambasador Stanów Zjednoczonych w Polsce w latach 1932-1933.

</doc>
<doc id="1572009" url="https://pl.wikipedia.org/wiki?curid=1572009" title="Ikere-Ekiti">
Ikere-Ekiti

Ikere-Ekiti - miasto w Nigerii, w stanie Ekiti. Według danych szacunkowych na rok 2009 liczy 72 469 mieszkańców..

</doc>
<doc id="1572012" url="https://pl.wikipedia.org/wiki?curid=1572012" title="Javi Venta">
Javi Venta

Javi Venta (ur. 13 grudnia 1975 roku w Oviedo) – hiszpański piłkarz występujący na pozycji prawego obrońcy w Brentford.
Kariera klubowa.
Javi Venta jest wychowankiem Realu Oviedo. Zawodową karierę rozpoczynał w 1995 roku w jego drugiej drużynie, w której występował jednak tylko przez jeden sezon. W późniejszym czasie Hiszpan reprezentował barwy dwóch klubów – Marino Luanco i Gimnástica Torrelavega.
W 1999 roku Venta podpisał kontrakt z grającym w drugiej lidze Villarrealem. Jeszcze w tym samym roku został on jednak wypożyczony do CD Onda, a w tym czasie Villarreal awansował do Primera División. Następnie Venta był zawodnikiem Racingu de Ferrol, natomiast sezon 2000/2001 spędził na wypożyczeniu w drużynie CD Tenerife. W jej barwach Hiszpan zadebiutował w rozgrywkach Primera División, a miało to miejsce 16 września 2001 roku w wygranym 2:0 domowym meczu z Villarrealem. "Chicharreros" w tabeli pierwszej ligi zajęli jednak dopiero dziewiętnaste miejsce i spadli do Segunda División, natomiast sam Venta wystąpił w 26 pojedynkach.
Latem 2002 roku Javi powrócił do Villarrealu, w barwach którego po raz pierwszy wystąpił 24 listopada w zremisowanym 1:1 ligowym spotkaniu przeciwko Mallorce. W sezonie 2003/2004 Venta razem z zespołem dotarł do półfinału Pucharu UEFA, z którego "Żółte Łodzie Podwodne" zostały wyeliminowane przez Valencię. Podczas rozgrywek 2005/2006 ekipa Villarrealu dotarła natomiast do półfinału Ligi Mistrzów, z której została wyeliminowana przez Arsenal F.C. W drużynie prowadzonej przez Manuela Pellegriniego Venta w linii obrony grał najczęściej u boku takich graczy jak Gonzalo Rodríguez, Rodolfo Arruabarrena, Juan Manuel Peña oraz Juan Pablo Sorín.
Sezon 2006/2007 Villarreal zakończył w ligowej tabeli na piątym miejscu, a w kolejnych rozgrywkach zdobył wicemistrzostwo Hiszpanii. 11 maja 2008 roku Javi Venta strzelił pierwszą bramkę dla swojego klubu, a Villarreal pokonał wówczas Espanyol Barcelona 2:0. Sezon 2008/2009 Hiszpan również rozpoczął jako podstawowy gracz swojego zespołu i stworzył linię obronną razem z Gonzalo Rodríguezem, Diego Godínem oraz Joanem Capdevilą.
W 2010 roku Javi Venta przeszedł do Levante UD z Walencji. W 2012 roku wrócił do Villarrealu.
Kariera reprezentacyjna.
W 2006 roku Venta został powołany przez Luisa Aragonésa do 27–osobowej kadry reprezentacji Hiszpanii przygotowującej się do startu w mistrzostwach świata, jednak na turniej do Niemiec wychowanek Realu Oviedo ostatecznie nie pojechał.

</doc>
<doc id="1572013" url="https://pl.wikipedia.org/wiki?curid=1572013" title="Wywiad telefoniczny">
Wywiad telefoniczny

Wywiad telefoniczny jest pośrednim pomiarem sondażowym. Polega na przeprowadzeniu przez ankietera rozmowy z respondentem na podstawie listy pytań zadawanych przez telefon. Jego głównym zadaniem jest uzyskanie określonego zestawu informacji od respondenta w procesie wzajemnej komunikacji respondent-ankieter.
Rodzajem wywiadu telefonicznego jest CATI.

</doc>
<doc id="1572014" url="https://pl.wikipedia.org/wiki?curid=1572014" title="Alcañiz">
Alcañiz

Alcañiz – miasto w Hiszpanii, w regionie autonomicznym Aragonii. W 2020 liczyło 16.055 mieszkańców. Jest stolicą regionu Dolnej Aragonii i miastem motoru. Miasto okala rzeka Guadalope. 
Historia.
Miasto (pueblo) zostało zajęte przez Arabów od VIII do XII w. W roku 1157 zostało odzyskane przez chrześcijan. W 1179 Alfons II Aragoński podarował zamek w Alcañiz Zakonowi z Kalatrawy jako wynagrodzenie za służbę przy Rekonkwiście pozostając do 1526 pod ich zarządem.
W 1411 po śmierci króla Martina I Ludzkiego bez potomstwa, szlachta aragońska zgromadziła się w Alcañiz, by ustalić kto musi wybrać nowego króla, gdzie i kiedy. Dzięki tej zgodzie, nazwanej Concordia z Alcañiz kilka miesięcy późnej w mieście Caspe został wybrany na króla Ferdynand z Antequera. Dzięki temu wyborowi unikała się wojna domowa między królestwami Korony Aragonii. Mieszkańcy Alcañiz aktywnie uczestniczyli w zaspokojeniu buntowania Katalonii w 1640, dodając ludzi i pieniędzy. Król Filip IV wynagrodził Alcañiz wręczając mu prawa miejskie w 1652 roku. Podczas wojen napoleońskich, karlisty i wojny domowy w Hiszpanii w tym mieście odbyły się zaciekłe walki.

</doc>
<doc id="1572015" url="https://pl.wikipedia.org/wiki?curid=1572015" title="David Zepeda">
David Zepeda

David Anastasio Zepeda Quintero (ur. 19 września 1974 w Nogales) – meksykański aktor teatralny, telewizyjny i filmowy, model, najbardziej znany jest z udziału w licznych telenowelach.
Życiorys.
Wczesne lata.
Urodził się w Nogales w stanie Sonora jako najmłodszy z czterech braci. Studiował prawo na Universidad de Sonora.
Kariera.
Zaczął swoją karierę w meksykańskich telenowelach TV Azteca. Jako model reprezentował Meksyk w wyborach mistera na Manhunt International 2000, które odbyło się w Singapurze w dniu 29 września 2000, będąc na drugim miejscu.
Gościnnie zagrał członka drużyny koszykarskiej w horrorze Victora Salvy "Smakosz 2" ("Jeepers Creepers II", 2003). W melodramacie "Desnudos" (2004) wystąpił nago w scenie seksu grupowego.
Odniósł sukces jako Maximiliano Irazábal, nieszczęśliwie zakochany zamożny mężczyzna, w telenoweli Univision "Osaczona" ("Acorralada", 2007).
Zagrał na scenie Teatro Riviera w Miami na Florydzie w komedii o spotkaniach i nieporozumieniach między dwoma parami generacji X prezentowanej w języku hiszpańskim, "Cztery XXXX" ("Cuatro XXXX", premiera: 1 lutego 2008).
W latach 2000-2009 występował jak Paco w serialu "Tak jak w kinie" ("Como en el cine"); z roli zrezygnował z powodu zaproponowanej mu nowej oferty występu w serialu "Cameleon".
Na przestrzeni lat 2009-2016 zagrał w Zaklęta miłość (2009), Kobieta ze stali (2010), Miłość i przeznaczenie (2011), Otchłań namiętności (2012), Mentir Para Vivir (2013), Hasta en fin del Mundo (2014) i Trzy razy Ana (2016). 
W "La doble vida de Estella Carrillo" (2017) zagrał Ryana Cabrerę, przedsiębiorcę oskarżonego o morderstwo. 12 lutego 2018 rozpoczęła się emisja Por amar sin ley"," gdzie wystąpił w roli uczciwego prawnika Ricardo Bustamante.
W 2019 roku dołączył do obsady 2. sezonu telenoweli Telemundo "La Doña". 
Życie prywatne.
Rezyduje w rodzinnym Meksyku.
W 2015 do sieci przedostało się jego prywatne nagranie wideo, na którym nagi Zepeda eksponuje swój narząd we zwodzie, a następnie onanizuje się.
10 kwietnia 2018 został zaatakowany w Mixcoac w Meksyku, co wywołało ostrą krytykę w wiadomościach.

</doc>
<doc id="1572016" url="https://pl.wikipedia.org/wiki?curid=1572016" title="Lafiagi">
Lafiagi

Lafiagi - miasto w Nigerii, w stanie Kwara. Według danych szacunkowych na rok 2009 liczy 31 691 mieszkańców..

</doc>
<doc id="1572018" url="https://pl.wikipedia.org/wiki?curid=1572018" title="Malagón">
Malagón

Malagón – miasto w Hiszpanii, we wspólnocie autonomicznej Kastylia-La Mancha. W 2007 liczyło 8124 mieszkańców.

</doc>
<doc id="1572019" url="https://pl.wikipedia.org/wiki?curid=1572019" title="Gashua">
Gashua

Gashua – miasto w Nigerii, w stanie Yobe. Według danych szacunkowych na rok 2009 liczy 63 253 mieszkańców.

</doc>
<doc id="1572020" url="https://pl.wikipedia.org/wiki?curid=1572020" title="Martwota">
Martwota



</doc>
<doc id="1572021" url="https://pl.wikipedia.org/wiki?curid=1572021" title="Bob Hardy">
Bob Hardy



</doc>
<doc id="1572027" url="https://pl.wikipedia.org/wiki?curid=1572027" title="Somdev Devvarman">
Somdev Devvarman

Somdev Devvarman, czasem zapisywane również Somdev Dev Varman (ur. 13 lipca 1985 w Asamie) – indyjski tenisista, reprezentant w Pucharze Davisa, olimpijczyk z Londynu (2012).
Kariera tenisowa.
Jako zawodowy tenisista występował w latach 2008–2017.
W grze pojedynczej wielokrotnie wygrywał turnieje kategorii ATP Challenger Tour. W cyklu ATP World Tour osiągnął 2 finały, w 2009 roku w Ćennaju i w 2011 roku w Johannesburgu.
W grze podwójnej Devvarman awansował do 1 finału rozgrywek ATP World Tour, w 2011 roku razem z Treatem Hueyem w Los Angeles.
W 2010 roku Hindus zdobył złoty medal podczas igrzysk wspólnoty narodów w konkurencji gry pojedynczej. W tym samym roku, podczas igrzysk azjatyckich wygrał złote medale w grze pojedynczej i grze podwójnej. W deblu występował w parze z Sanamem Singhem. Ponadto wywalczył brązowy medal w zawodach drużynowych.
W 2012 roku Devvarman uczestniczył w igrzyskach olimpijskich w Londynie, w rywalizacji singlowej. Odpadł w 1 rundzie pokonany przez Jarkko Nieminena.
W latach 2008–2015 reprezentował Indie w Pucharze Davisa rozgrywając łącznie 25 meczów, z których w 14 triumfował.
W rankingu gry pojedynczej Devvarman najwyżej był na 62. miejscu (25 lipca 2011), a w klasyfikacji gry podwójnej na 139. pozycji (31 października 2011).
W roku 2011 został laureatem nagrody Arjuna Award.

</doc>
<doc id="1572028" url="https://pl.wikipedia.org/wiki?curid=1572028" title="Jalingo">
Jalingo

Jalingo - miasto w Nigerii, stolica stanu Taraba. Według danych szacunkowych na rok 2012 liczy 498 575 mieszkańców..

</doc>
<doc id="1572031" url="https://pl.wikipedia.org/wiki?curid=1572031" title="Wukari">
Wukari

Wukari - miasto w Nigerii, w stanie Taraba. Według danych szacunkowych na rok 2009 liczy 64 402 mieszkańców..

</doc>
<doc id="1572034" url="https://pl.wikipedia.org/wiki?curid=1572034" title="Stadion Borg El Arab">
Stadion Borg El Arab

Stadion Borg El Arab – wielofunkcyjny stadion sportowy w Egipcie położony 15 km od centrum Aleksandrii oraz 10 km od portu lotniczego Borg El Arab. Jego pojemność wynosi 86 000 widzów, co czyni go największym stadionem w Egipcie i jednym z największych w Afryce. Został zaprojektowany jako część egipskiej kandydatury do organizacji Mistrzostw Świata 2010. Otwarcie obiektu nastąpiło w 2006 roku. Na stadionie rozegrano mecz otwarcia piłkarskich Mistrzostw Świata U-20 2009.

</doc>
<doc id="1572036" url="https://pl.wikipedia.org/wiki?curid=1572036" title="Partyzanci Bielskiego">
Partyzanci Bielskiego



</doc>
<doc id="1572039" url="https://pl.wikipedia.org/wiki?curid=1572039" title="Lafia">
Lafia

Lafia - miasto w środkowej Nigerii, stolica stanu Nassarawa. Według danych szacunkowych na rok 2006 liczy 330 700 mieszkańców. Dawniej nazywało się Lafia-Bere-Bere. Miasto jest połączone linią wąskotorową z Port Harcourt.

</doc>
<doc id="1572040" url="https://pl.wikipedia.org/wiki?curid=1572040" title="Scania CN270UB">
Scania CN270UB

Scania CN270UB – niskopodłogowy autobus miejski produkowany przez zakład koncernu Scania w Słupsku.
Opis modelu.
Przednią część modelu Scania CN270UB OmniCity stylizowano tak, aby linie nadwozia nabierały kształtu uśmiechu (tzw. smiling bus). Pojazd wykonano ze skręcanych profili ze stopów aluminium wzmacnianych w pobliżu miejsc skręcania elementami z bardziej odpornych metali. Technologia ta umożliwia budowę nadwozia z łatwo wymiennych, odpornych na korozję elementów. Zastosowanie aluminium podwyższa cenę pojazdu, ale zwiększa jego żywotność i cenę przy odsprzedaży. 5-cylindrowy silnik Scania DC9 17 o pojemności 8,9 dm3 i mocy maksymalnej 270 KM współpracuje z automatyczną, 6-biegową skrzynią biegów firmy ZF oraz portalowym mostem napędowym tej samej firmy. Normę czystości spalin Euro 4 uzyskano bez wykorzystania wtrysku płynu AdBlue w katalizatorze. Oś przednia jest własnym produktem firmy Scania. W wyposażeniu opcjonalnym występują takie elementy jak system EBS, klimatyzacja oraz monitoring przestrzeni pasażerskiej.
Większość produkowanych autobusów jest eksportowana.

</doc>
<doc id="1572042" url="https://pl.wikipedia.org/wiki?curid=1572042" title="Ado (miasto)">
Ado (miasto)

Ado – miasto w Nigerii, w stanie Nassarawa, satelita stolicy Abudża. Według danych szacunkowych na rok 2009 liczy 28 868 mieszkańców.
Inne satelity Abudży to Mararaba i Masaka. Warunki życia w Ado są złe .

</doc>
<doc id="1572044" url="https://pl.wikipedia.org/wiki?curid=1572044" title="Borg El Arab Stadium">
Borg El Arab Stadium



</doc>
<doc id="1572045" url="https://pl.wikipedia.org/wiki?curid=1572045" title="Ptaki obserwowane w Polsce lecz nie zaliczone do awifauny">
Ptaki obserwowane w Polsce lecz nie zaliczone do awifauny



</doc>
<doc id="1572047" url="https://pl.wikipedia.org/wiki?curid=1572047" title="Feelin’ So Good (DVD)">
Feelin’ So Good (DVD)

Feelin’ So Good – pierwsze DVD amerykańskiej wokalistki Jennifer Lopez. Zostało wydane w listopadzie 2000 roku.

</doc>
<doc id="1572051" url="https://pl.wikipedia.org/wiki?curid=1572051" title="Let’s Get Loud (DVD)">
Let’s Get Loud (DVD)

Let’s Get Loud- to drugie DVD amerykańskiej piosenkarki Jennifer Lopez.

</doc>
<doc id="1572057" url="https://pl.wikipedia.org/wiki?curid=1572057" title="Produkcyjne optimum czasu pracy">
Produkcyjne optimum czasu pracy

Produkcyjne optimum czasu pracy – długość dnia lub tygodnia pracy, przy której produkcja osiąga maksimum - a każde wydłużenie czasu pracy czy jego skrócenie powoduje iloścowy spadek produkcji. 

</doc>
<doc id="1572062" url="https://pl.wikipedia.org/wiki?curid=1572062" title="Pamela Bach">
Pamela Bach

Pamela Ann Weissenbach (ur. 16 października 1963 w Tulsa w stanie Oklahoma, USA) – amerykańska aktorka.
9 grudnia 1989 poślubiła Davida Hasselhoffa. Rozwiedli się 26 lipca 2006. Para ma dwie córki: Taylor Ann Hasselhoff (ur. 5 maja 1990) i Hayley Amber Hasselhoff (ur. 26 sierpnia 1992).

</doc>
<doc id="1572063" url="https://pl.wikipedia.org/wiki?curid=1572063" title="Adolphe-Théodore Brongniart">
Adolphe-Théodore Brongniart



</doc>
<doc id="1572065" url="https://pl.wikipedia.org/wiki?curid=1572065" title="Pałac w Nakle Śląskim">
Pałac w Nakle Śląskim



</doc>
<doc id="1572066" url="https://pl.wikipedia.org/wiki?curid=1572066" title="Andreas Steinhöfel">
Andreas Steinhöfel

Andreas Steinhöfel (ur. 14 stycznia 1962 w Battenbergu) – niemiecki pisarz i tłumacz, autor książek dla dzieci i młodzieży.
Życiorys.
Studiował biologię i filologię angielską; został nauczycielem. Następnie kontynuował naukę na uniwersytecie w Marburgu, gdzie ukończył amerykanistykę i medioznawstwo. 
Obecnie mieszka w Berlinie.
Twórczość.
Jeszcze podczas studiów opublikował swoją pierwszą książkę "Dirk und Ich" (1991). Druga książka "Paul Vier und die Schröders" (1992) została sfilmowana w 1995.
W Polsce opublikowano dotychczas trzy jego książki: "Die Mitte der Welt" - "Środek świata" w przekładzie Agnieszki Kowaluk (Jacek Santorski&amp;Co, Warszawa 2005), "Rico, Oskar und die Tieferschatten" - "Rico, Oskar i głębocienie" w przekładzie Elżbiety Jeleń (Wydawnictwo WAM, Kraków 2011) i "Rico, Oskar und das Herzgebreche" - "Rico, Oskar i złamanie serca" w przekładzie Elżbiety Jeleń (Wydawnictwo WAM, Kraków 2012).

</doc>
<doc id="1572067" url="https://pl.wikipedia.org/wiki?curid=1572067" title="Adrien Boieldieu">
Adrien Boieldieu



</doc>
<doc id="1572068" url="https://pl.wikipedia.org/wiki?curid=1572068" title="Pleurochaete squarrosa">
Pleurochaete squarrosa



</doc>
<doc id="1572069" url="https://pl.wikipedia.org/wiki?curid=1572069" title="Musci">
Musci



</doc>
<doc id="1572070" url="https://pl.wikipedia.org/wiki?curid=1572070" title="Antoine-Jérôme Balard">
Antoine-Jérôme Balard



</doc>
<doc id="1572071" url="https://pl.wikipedia.org/wiki?curid=1572071" title="Bryophyta">
Bryophyta



</doc>
<doc id="1572072" url="https://pl.wikipedia.org/wiki?curid=1572072" title="Anton Bernolak">
Anton Bernolak



</doc>
<doc id="1572073" url="https://pl.wikipedia.org/wiki?curid=1572073" title="Hylocomium splendens">
Hylocomium splendens



</doc>
<doc id="1572076" url="https://pl.wikipedia.org/wiki?curid=1572076" title="Andreaeales">
Andreaeales



</doc>
<doc id="1572077" url="https://pl.wikipedia.org/wiki?curid=1572077" title="Georgi Baczew">
Georgi Baczew

Georgi Baczew (bułg. Георги Бачев; ur. 18 kwietnia 1977 w Błagojewgradzie) – bułgarski piłkarz grający na pozycji napastnika.
Kariera klubowa.
Baczew wychował się w klubie Pirin 1922 Błagojewgrad. W 1993 roku zadebiutował w jego barwach w trzeciej lidze. W 1995 roku odszedł do pierwszoligowej Slawii Sofia. W 1996 roku wywalczył ze Slawią zarówno mistrzostwo, jak i Puchar Bułgarii. Na początku 1999 roku odszedł do lokalnego rywala Slawii, Lewskiego Sofia i jeszcze wiosną wywalczył wicemistrzostwo kraju. Z kolei w sezonie 1999/2000 ponownie został mistrzem Bułgarii, a jeszcze w trakcie sezonu na krótko powrócił do Slawii. W latach 2000-2003 Georgi grał w Lewskim. W 2001 i 2002 zdobywał z nim tytuły mistrzowskie, a w 2002 i 2003 puchary kraju. Zimą 2003 roku powrócił do Slawii na półtora roku. W 2004 roku zmienił barwy klubowe, zostając zawodnikiem drugoligowej drużyny Wichren Sandanski. Dwukrotnie z rzędu należał do jej najlepszych strzelców, a w latach 2005 - 2007 grał z nią w pierwszej lidze. W 2007 roku w wieku 30 lat zakończył karierę piłkarską.
Kariera reprezentacyjna.
W reprezentacji Bułgarii Baczew zadebiutował 11 marca 1997 roku w wygranym 1:0 towarzyskim spotkaniu ze Słowacją. W 1998 roku został powołany przez selekcjonera Christo Bonewa do kadry na Mistrzostwa Świata we Francji. Tam był rezerwowym i nie rozegrał żadnego spotkania. Do 1999 roku wystąpił w 13 meczach drużyny narodowej i zdobył jednego gola.

</doc>
<doc id="1572078" url="https://pl.wikipedia.org/wiki?curid=1572078" title="Andreaceae">
Andreaceae



</doc>
<doc id="1572081" url="https://pl.wikipedia.org/wiki?curid=1572081" title="Carl Barat">
Carl Barat



</doc>
<doc id="1572082" url="https://pl.wikipedia.org/wiki?curid=1572082" title="Palmas (Tocantins)">
Palmas (Tocantins)

Palmas − miasto w Brazylii, stolica stanu Tocantins.
Według danych szacunkowych na rok 2009 liczy 271 018 mieszkańców..
W mieście rozwinął się przemysł drzewny, mleczarski oraz mięsny.

</doc>
<doc id="1572084" url="https://pl.wikipedia.org/wiki?curid=1572084" title="Charles le Brun">
Charles le Brun



</doc>
<doc id="1572085" url="https://pl.wikipedia.org/wiki?curid=1572085" title="Próba sekretynowo-pankreozyminowa">
Próba sekretynowo-pankreozyminowa



</doc>
<doc id="1572092" url="https://pl.wikipedia.org/wiki?curid=1572092" title="Leonīds Ostrovskis">
Leonīds Ostrovskis



</doc>
<doc id="1572096" url="https://pl.wikipedia.org/wiki?curid=1572096" title="Debbe Dunning">
Debbe Dunning

Debra Dunning (ur. 11 lipca 1966 w Burbank w stanie Kalifornia, USA) – amerykańska aktorka.

</doc>
<doc id="1572099" url="https://pl.wikipedia.org/wiki?curid=1572099" title="Luigi Lavecchia">
Luigi Lavecchia

Luigi Lavecchia (ur. 25 sierpnia 1981 w Turynie) - włoski piłkarz, występujący na pozycji obrońcy lub pomocnika. Obecnie nie gra w żadnym klubie.
Kariera klubowa.
Lavecchia jest wychowankiem Juventusu. W pierwszej jedenastce tej drużyny, jednak nigdy nie zadebiutował. Był natomiast stamtąd trzykrotnie wypożyczany; do Crotone, Brescello i Sassari Torres. W 2002 roku odszedł do drugoligowego Ascoli Calcio. Grał tam tylko przez jeden sezon. W tym czasie rozegrał 27 spotkań, bez zdobytej bramki w barwach tego klubu. W 2003 podpisał kontrakt z Messiną, występującej w Serie B, podobnie jak jego dotychczasowy klub. Rok po jego przyjściu, wywalczył awans do ekstraklasy. Lavecchia pozostał jednak w Serie B, gdyż powędrował na wypożyczenie do Arezzo. W kolejnym sezonie reprezentował barwy francuskiego Le Mans UC72. Rozegrał tam tylko jedno spotkanie i w 2006 roku powrócił do Messiny. Wraz z nią w 2007 spadł do drugiej ligi. Latem tego samego roku przeszedł do Bologny FC. Po sezonie 2009/2010 został wolnym zawodnikiem.
Kariera reprezentacyjna.
Lavecchia był młodzieżowym reprezentantem Włoch. Grał w drużynie narodowej U-20 oraz U-21. Wystąpił także na mistrzostwach Europy U-21, rozegranych w 2003 roku.

</doc>
<doc id="1572101" url="https://pl.wikipedia.org/wiki?curid=1572101" title="SUID">
SUID



</doc>
<doc id="1572103" url="https://pl.wikipedia.org/wiki?curid=1572103" title="SGID">
SGID



</doc>
<doc id="1572104" url="https://pl.wikipedia.org/wiki?curid=1572104" title="Mateusz Goliński">
Mateusz Goliński

Mateusz Antoni Goliński (ur. 1960 we Wrocławiu) – polski historyk, specjalizujący się w historii miast, historii średniowiecznej, historii wojskowości, średniowieczu Śląska; nauczyciel akademicki związany z Uniwersytetem Wrocławskim.
Życiorys.
Urodził się w 1960 roku we Wrocławiu, z którym związał zarówno życie rodzinne, jak i zawodowe. Tutaj ukończył kolejno Szkołę Podstawową nr 12 im. Marii Curie-Skłodowskiej (1975) oraz klasę o profilu humanistycznym w IV Liceum Ogólnokształcące w 1979 roku. W tym samym roku po zdanym egzaminie maturalnym podjął studia historyczne na Uniwersytecie Wrocławskim, zakończone zdobyciem tytułu zawodowego magistra w 1984 roku. Następnie kształcił się dalej w ramach studiów doktoranckich, otrzymując jednocześnie stanowisko asystenta w Instytucie Historycznym na swojej macierzystej uczelni. W 1989 roku uzyskał stopień naukowy doktora nauk humanistycznych w zakresie historii na podstawie pracy pt. "Podstawy gospodarcze mieszczaństwa wrocławskiego w XIII wieku", której promotorem był doc. dr hab. Jerzy Hauziński. Wraz z nowym tytułem awansował na stanowisko adiunkta w Zakładzie Historii Polski i Powszechnej do XV wieku Instytutu Historycznego UWr. W 1998 roku Rada Wydziału Nauk Historycznych i Pedagogicznych nadała mu stopień naukowy doktora habilitowanego nauk humanistycznych w zakresie historii o specjalności historia średniowieczna Polski na podstawie rozprawy pt. "Socjotopografia późnośredniowiecznego Wrocławia (przestrzeń – podatnicy – rzemiosło)". Wkrótce potem otrzymał stanowisko profesora nadzwyczajnego, a kilka lat później profesora zwyczajnego. W 2001 roku prezydent Aleksander Kwaśniewski nadał mu tytuł profesora nauk humanistycznych. W tym samym roku objął kierownictwo Zakładu Historii Polski i Powszechnej do XV wieku w Instytucie Historycznym UUWr.
W 2012 został członkiem Komitetu Nauk Historycznych PAN.
Dorobek naukowy.
Zainteresowania naukowe Mateusza Golińskiego koncentrują się wokół problematyki związanej z historią średniowiecza na Śląsku, ze szczególnym uwzględnieniem miast, wojskowości tamtych czasów. Do jego najważniejszych publikacji należą:

</doc>
<doc id="1572111" url="https://pl.wikipedia.org/wiki?curid=1572111" title="Finansowy mechanizm napędowy">
Finansowy mechanizm napędowy

Finansowy mechanizm napędowy "(ang. financial gearing)" to stosunek między długiem o stałym oprocentowaniu (kapitałem pożyczkowym) a kapitałem akcyjnym (własnej firmy), wykorzystywanym w celu finansowania przedsiębiorstwa. 
Dodatkowy zysk otrzymywany jest poprzez zaciąganie pożyczek o stałym oprocentowaniu i osiąganie większego dochodu z tych funduszy niż suma odsetek od nich narosłych wypłacanych akcjonariuszom. Duży stosunek funduszy o stałym oprocentowaniu, znany jako "high gearing", może osłabić firmę w mniej korzystnych warunkach handlowych.

</doc>
<doc id="1572113" url="https://pl.wikipedia.org/wiki?curid=1572113" title="5. ceremonia wręczenia nagród Gildii Aktorów Ekranowych">
5. ceremonia wręczenia nagród Gildii Aktorów Ekranowych

5. ceremonia wręczenia nagród Gildii Aktorów Ekranowych odbyła się 7 marca 1999 roku w Shrine Exposition Center w Los Angeles.

</doc>
<doc id="1572127" url="https://pl.wikipedia.org/wiki?curid=1572127" title="Mubarak International Stadium">
Mubarak International Stadium

Mubarak International Stadium (arab.: ستاد مبارك الدولي) – wielofunkcyjny stadion w Suezie, w Egipcie. Został otwarty w 2008 roku. Jego pojemność wynosi 45 000 widzów. Obiekt był jedną z aren piłkarskich Mistrzostw Świata U-20 w 2009 roku. Odbyło się na nim sześć spotkań fazy grupowej, dwa mecze 1/8 finału oraz dwa ćwierćfinały turnieju.

</doc>
<doc id="1572129" url="https://pl.wikipedia.org/wiki?curid=1572129" title="Ekologistyka">
Ekologistyka

Ekologistyka to wszystkie badania i działania związane z realizacją rozwiązań optymalnych w zakresie zbiórki, gromadzenia, usuwania i kierowania do utylizacji lub nieuciążliwej dla środowiska i społeczeństwa likwidacji odpadów różnych rodzajów.
Termin powstał w wyniku wzrostu świadomości ekologicznej społeczeństw. W świetle pojęcia kosztów zewnętrznych łańcuchów dostaw o działaniu ekologistycznym można mówić, jeżeli w szukaniu optymalnych rozwiązań uwzględniany jest szeroki rachunek ekonomicznych endo- i egzogenicznych, bezpośrednich i pośrednich oddziaływań procesów biznesowych (będących wytworem antroposytemu) na środowisko naturalne.
Ekologistyka jako zintegrowany proces.
Ekologistyka jest terminem opisującym zintegrowany proces, który:
Zakres ekologistyki.
Zakres ekologistyki jest stosunkowo szeroki. Obejmuje on:

</doc>
<doc id="1572130" url="https://pl.wikipedia.org/wiki?curid=1572130" title="Windows Vienna">
Windows Vienna



</doc>
<doc id="1572132" url="https://pl.wikipedia.org/wiki?curid=1572132" title="Cicha Równia">
Cicha Równia

Cicha Równia – (niem. "Theisenhübel", czes. "Tichá rovina") - szczyt 1001 m n.p.m. w południowo-zachodniej Polsce, w Sudetach Zachodnich, w Górach Izerskich, w Grzbiecie Wysokim.
Lokalizacja.
Wzniesienie położone jest w Sudetach Zachodnich, w środkowo-wschodniej części Gór Izerskich, w południowej części bocznego pasma Wysokiego Grzbietu Gór Izerskich, na południe od Rozdroża pod Cichą Równią, około 1,8 km na północny zachód od Jakuszyc.
Charakterystyka.
Wzniesienie w kształcie rozległego masywu ze słabo zaznaczoną kulminacją szczytową, w całości zalesione świerkowym lasem jest gęsto poprzecinane ścieżkami dla pieszych, narciarzy oraz rowerzystów. Zbocze północne łagodnie opada w kierunku Rozdroża pod Cichą Równią, a południowe w kierunku doliny rzeki. Zbocza: zachodnie i wschodnie są bardzo łagodne. Na zachód od wzniesienia wznosi się odosobnione wzniesienie Krogulec, o tej samej wysokości, z którym dominują w południowej części bocznego pasma w Wysokim Grzbiecie. Przez wzniesienie przechodzi granica wododziału zlewisk Morza Bałtyckiego i Północnego. Na północno-wschodnim zboczu wzniesienia położone są źródła dopływów Kamiennej, a na północno-zachodniej stronie zbocza źródełka dopływów Izery.
Budowa geologiczna.
Cały masyw Cichej Równi zbudowany jest z górnokarbońskich granitów porfirowatych (granitów karkonoskich).
Turystyka.
Przez szczyt nie prowadzą szlaki turystyczne

</doc>
<doc id="1572137" url="https://pl.wikipedia.org/wiki?curid=1572137" title="John Cudahy">
John Cudahy

John Clarence Cudahy (ur. 10 grudnia 1887 w Milwaukee, Milwaukee County w amerykańskim stanie Wisconsin, zm. 6 września 1943 w Milwaukee) – amerykański polityk i dyplomata, ambasador Stanów Zjednoczonych w Polsce w latach 1933-1937.
Życiorys.
Był synem urodzonego w Irlandii amerykańskiego przedsiębiorcy Patricka Cudahy i Anny Cudahy. Studiował prawo na Uniwersytecie Harvarda w Cambridge i Uniwersytecie Wisconsin w Madison.
Służył w amerykańskiej armii podczas I wojny światowej, uczestnicząc w tzw. Polar Bear Expedition, ekspedycji wojsk sprzymierzonych podczas wojny domowej w Rosji (1918–1919). Cudahy opisał te wydarzenia w książce "Archangel: The American War with Russia".
Był ambasadorem Stanów Zjednoczonych w następujących krajach europejskich: Polska (1933-1937), Belgia (1940), Irlandia (poseł 1937-40), Luksemburg (1940).
Na okres jego pobytu w Polsce przypadł przewrót majowy Józefa Piłsudskiego oraz wzrost napięcia na linii Warszawa-Berlin.
Cudahy osobiście przeprowadził wywiad z Adolfem Hitlerem opublikowany później w książce "The Army's March".
Były amerykański ambasador w Polsce zmarł nagle po upadku z konia w Brown Deer na północ od Milwaukee. Jego syn Michael Cudahy założył Marquette Electronics i był jednym z najbardziej znanych w Milwaukee filantropów.

</doc>
<doc id="1572139" url="https://pl.wikipedia.org/wiki?curid=1572139" title="Manewry SKPT">
Manewry SKPT



</doc>
<doc id="1572144" url="https://pl.wikipedia.org/wiki?curid=1572144" title="Błękitny pokój (film)">
Błękitny pokój (film)

Błękitny pokój – polski film krótkometrażowy z 1965 roku. Pierwowzorem scenariusza było opowiadanie Prospera Mériméego pod tym samym tytułem.
Fabuła.
W prowincjonalnym hotelu para zakochanych szuka spokoju, schronienia dla swej miłości i ucieczki od wielkiego miasta. Zostaje jednak zakłócony intymny nastrój spotkania i kochankowie rozstają się.

</doc>
<doc id="1572146" url="https://pl.wikipedia.org/wiki?curid=1572146" title="Ranking knf">
Ranking knf



</doc>
<doc id="1572147" url="https://pl.wikipedia.org/wiki?curid=1572147" title="Rynicka Przełęcz">
Rynicka Przełęcz

Rynicka Przełęcz (słow. "Rinčová štrbina", niem. "Mittlere Končystascharte", "Mittlere Kontschistascharte", węg. "Középső-Koncsiszta-csorba") – przełęcz położona na wysokości ok. 2395 m n.p.m. w Grani Kończystej, w słowackich Tatrach Wysokich. Przełęcz oddziela Pośrednią Kończystą od Stwolskiej Turni.
Na przełęcz nie prowadzą żadne znakowane szlaki turystyczne. Dla taterników jest najdogodniej dostępna od strony Doliny Złomisk (od Stwolskiej Przełęczy), z Doliny Batyżowieckiej osiągnięcie Rynickiej Przełęczy jest nieco trudniejsze.
Historia.
Pierwsze wejścia turystyczne:

</doc>
<doc id="1572148" url="https://pl.wikipedia.org/wiki?curid=1572148" title="Stadion Mokhtar El-Tetsh">
Stadion Mokhtar El-Tetsh

Stadion Mokhtar El-Tetsh – wielofunkcyjny stadion w Kairze. Wykorzystywany jest głównie do gry w piłkę nożną. Swoje mecze do czasu przeniesienia się na Cairo International Stadium rozgrywała na nim drużyna Al-Ahly. Pojemność stadionu wynosi 25,000 widzów.
Nazwa.
Nazwa stadionu wzięła się od słynnego egipskiego piłkarza Mahmouda Mokhtara El-Tetsha.

</doc>
<doc id="1572151" url="https://pl.wikipedia.org/wiki?curid=1572151" title="Unruh">
Unruh

Unruh.
Szlachta odwieczna pochodzenia niemieckiego zapewne wywodząca się z Frankonii. Pierwszymi z tego rodu byli: Ernestus Unrowe, wzmiankowany w 1212, i Conradus Unrowe, wzmiankowany w 1233. Wywód genealogiczny rodu od Jana Unruwe, wymienionego w 1310 w okolicach śląskiego Brzegu. Licznie rozrodzona, podzielona na wiele linii, gałęzi i domów, z których kilka osiadłych w Wielkopolsce ulegało od XVII wieku trwałej polonizacji ze zmianą nazwiska na „Unrug”. Przodkiem gałęzi baronowskiej zwanej Wendstadt Linden był Hans Siegmund (1644–1694). Jego syn Johann Wilhelm von Unruh (1668–1728) był właścicielem dóbr Wągroda (Wendstadt, Kreis Guhrau) w powiecie górowskim. Otrzymał czeskie wyniesienie do starego stanu panów z potwierdzeniem herbu rodowego przez kancelarię cesarską w Wiedniu z datą 14 stycznia 1719. Jego potomkowie osiadli w okolicach Góry przenieśli się na początku XIX wieku do Wielkopolski i poprzez małżeństwa ulegli trwałej polonizacji.
Herb baronów Unruhów.
Herb podług dyplomu z 14 stycznia 1719: Brak baronowskiej korony rangowej nie oznacza, że nie może być ona używana. Rodzina zwykle używała herbu podstawowego zaopatrzonego w baronowską koronę rangową.
Baronowie von Unruh.
Reskryptem Heroldsamtu datowanym w Berlinie 2 lipca 1903 Alfons Władysław von Unruh otrzymał uznanie tytułu baronowskiego. Poszczególni przedstawiciele rodu mieli w metrykach urodzenia odpowiednio: „Freiherr von Unruh” względnie „Freiin von Unruh”.

</doc>
<doc id="1572154" url="https://pl.wikipedia.org/wiki?curid=1572154" title="Mokhtar El-Tetsh Stadium">
Mokhtar El-Tetsh Stadium



</doc>
<doc id="1572155" url="https://pl.wikipedia.org/wiki?curid=1572155" title="SKPT Gdańsk">
SKPT Gdańsk



</doc>
<doc id="1572156" url="https://pl.wikipedia.org/wiki?curid=1572156" title="Epachthosaurus">
Epachthosaurus



</doc>
<doc id="1572157" url="https://pl.wikipedia.org/wiki?curid=1572157" title="Phaedrolosaurus">
Phaedrolosaurus



</doc>
<doc id="1572159" url="https://pl.wikipedia.org/wiki?curid=1572159" title="Fusuisaurus">
Fusuisaurus



</doc>
<doc id="1572162" url="https://pl.wikipedia.org/wiki?curid=1572162" title="Galveosaurus">
Galveosaurus



</doc>
<doc id="1572166" url="https://pl.wikipedia.org/wiki?curid=1572166" title="Gargoyleosaurus">
Gargoyleosaurus



</doc>
<doc id="1572167" url="https://pl.wikipedia.org/wiki?curid=1572167" title="Geranosaurus">
Geranosaurus



</doc>
<doc id="1572168" url="https://pl.wikipedia.org/wiki?curid=1572168" title="Gongbusaurus">
Gongbusaurus



</doc>
<doc id="1572169" url="https://pl.wikipedia.org/wiki?curid=1572169" title="Ismailia Stadium">
Ismailia Stadium

Ismailia Stadium (arab.: ملعب الاسماعيلية) – wielofunkcyjny stadion sportowy z bieżnią lekkoatletyczną w Ismailii (Egipt). Pojemność stadionu wynosi 16 606 widzów (wszystkie miejsca siedzące). Swoje mecze rozgrywa na nim drużyna Ismaily SC. Był jednym z sześciu stadionów, na których rozegrano turniej o Puchar Narodów Afryki 2006 (konkretnie odbył się na nim tylko jeden mecz, kończący rozgrywki w grupie D). Przed tym turniejem przeszedł renowację. Obiekt był także jedną z aren piłkarskich Mistrzostw Świata U-17 1997 oraz Mistrzostw Świata U-20 2009.

</doc>
<doc id="1572171" url="https://pl.wikipedia.org/wiki?curid=1572171" title="Zbigniew Foryś">
Zbigniew Foryś

Zbigniew Kazimierz Foryś (ur. 3 marca 1957 w Głubczycach) – polski muzyk rockowy, gitarzysta basowy, klawiszowiec, wokalista, kompozytor i aranżer.
Karierę rozpoczął w 1975 roku. Ukończył szkołę muzyczną w klasie kontrabasu i fortepianu. Zaczynał jako basista w zespołach jazzowych (Jastrzębski Kwintet Jazzowy, Antoni Kucznierz tradition ansamble), z którymi zagrał wiele koncertów w kraju i za granicą, biorąc udział w festiwalach jazzowych, takich jak Jazz nad Odrą, Jazz Jamboree, Jazz Festival w Hadze, Moskwie, Pradze, Palandze i Berlinie. Od października 1982 roku do listopada 1985 grał w zespole Lombard, z którym nagrał albumy "Live", "Wolne od cła" i "Szara maść". Pracował także z Piotrem Janczerskim z zespołu No To Co i wokalistką Gayga. Brał udział w festiwalach Opole, Sopot, a także w festiwalach w Rydze, Cannes, Moskwie, San Remo, Helsinkach, Estonii. Przez 15 lat mieszkał i pracował w Niemczech, głównie jako muzyk sesyjny. Grał z wieloma artystami z całego świata m.in. z niemiecką wokalistką Perlą McRay, folkową grupą FKK, gitarzystą Achimem Frankiem, czeskim gitarzystą Otto Fotchim, holenderskim trębaczem Lotharem van Saa, pianistą z Tajlandii Jockym Hendriksem, niemieckim perkusistą Klausem Grellerem, wenezuelskim gitarzystą Tyronem Jayacodim, hindusem Sanjaya Senaratna i wieloma innymi. Jako pianista jazzowy grywał w wielu klubach i hotelach świata, m.in. w klubie Memory w Berlinie, Piano Club w Bonn, Melkweg w Amsterdamie, Quartier w Zurychu, Fabryk Club w Hanowerze, Aldiana w Hiszpanii, w klubach w Turcji, Portugalii, Tunezji (Djerba), na Majorce oraz w hotelach Sheraton i Maritim w Niemczech, Luksemburgu, Dubaju i Abu Drabi w Zjednoczonych Emiratach Arabskich, Jemenie, Syrii, Bejrucie, Paryżu i we Włoszech.
W 1995 roku powrócił do kraju. Od 2005 roku koncertuje z własnym zespołem jako Zbigniew Foryś Band. Zespół specjalizuje się w muzyce rockowej, grając znane piosenki z lat 60. i 70..

</doc>
<doc id="1572174" url="https://pl.wikipedia.org/wiki?curid=1572174" title="Egzokarp">
Egzokarp

Egzokarp – zewnętrzna warstwa okrywająca owoc, która powstaje z zewnętrznej skórki słupka.

</doc>
<doc id="1572176" url="https://pl.wikipedia.org/wiki?curid=1572176" title="Hisanohamasaurus">
Hisanohamasaurus



</doc>
<doc id="1572177" url="https://pl.wikipedia.org/wiki?curid=1572177" title="Hudiesaurus">
Hudiesaurus



</doc>
<doc id="1572178" url="https://pl.wikipedia.org/wiki?curid=1572178" title="Lampetra japonica">
Lampetra japonica



</doc>
<doc id="1572180" url="https://pl.wikipedia.org/wiki?curid=1572180" title="Inosaurus">
Inosaurus



</doc>
<doc id="1572181" url="https://pl.wikipedia.org/wiki?curid=1572181" title="Cykl replikacyjny wirusa">
Cykl replikacyjny wirusa

Cykl replikacyjny wirusa, cykl życiowy wirusa – cyklicznie powtarzające się etapy aktywności wirusa, które prowadzą do powstania jego cząstek potomnych za pomocą opanowanego przez niego metabolizmu zainfekowanej komórki.
Cykl replikacyjny wirusa przebiega w następujących etapach:

</doc>
<doc id="1572182" url="https://pl.wikipedia.org/wiki?curid=1572182" title="Camposaurus">
Camposaurus



</doc>
<doc id="1572183" url="https://pl.wikipedia.org/wiki?curid=1572183" title="Condorraptor">
Condorraptor



</doc>
<doc id="1572184" url="https://pl.wikipedia.org/wiki?curid=1572184" title="Stojczo Stoiłow">
Stojczo Stoiłow

Stojczo Stoiłow, bułg. Стойчо Стоилов (ur. 15 października 1971 w Błagojewgradzie) – bułgarski piłkarz grający na pozycji pomocnika.
Kariera klubowa.
Stoiłow urodził się w Błagojewgradzie i wychował się w klubie Pirin Błagojewgrad. W 1989 roku zadebiutował w trzeciej lidze, a rok później był już piłkarzem pierwszoligowego CSKA Sofia. W 1992 roku wywalczył swoje pierwsze mistrzostwo kraju w karierze, ale w 1993 roku wrócił do Pirinu. W 1994 roku znów grał w CSKA, w którym spędził jeden sezon. W 1995 roku został piłkarzem Dobrudży Dobricz, a w 1996 trafił do Liteksu Łowecz. Tam był czołowym strzelcem i dwukrotnie przyczynił się do zdobycia przez Liteks tyłu mistrzowskiego w latach 1998 i 1999.
Latem 1999 roku Stoiłow przeszedł do niemieckiego 1. FC Nürnberg. W 2. Bundeslidze zadebiutował 15 sierpnia w wygranym 3:0 domowym meczu z SV Waldhof Mannheim. W 2001 roku awansował wraz z Nürnberg do pierwszej ligi, jednak po awansie drużyny z Norymbergi był tylko rezerwowym, w efekcie czego w 2002 roku wrócił do Bułgarii i przez rok ponownie grał w Liteksie Łowecz. W 2003 roku zakończył piłkarską karierę.
Kariera reprezentacyjna.
W reprezentacji Bułgarii Stoiłow zadebiutował 25 marca 1998 roku w przegranym 0:1 towarzyskim spotkaniu z Macedonią. W 1998 roku został powołany przez selekcjonera Christo Bonewa do kadry na Mistrzostwa Świata we Francji. Tam był rezerwowym i nie rozegrał żadnego spotkania. Do 2001 roku wystąpił w 10 meczach drużyny narodowej i zdobył jednego gola.

</doc>
<doc id="1572185" url="https://pl.wikipedia.org/wiki?curid=1572185" title="Endokarp">
Endokarp

Endokarp – w botanice jest to wewnętrzna część owocu, która powstaje ze skórki okrywającej wewnętrzną stronę owocolistka. Endokarp może być w postaci pestki (owoce pestkowców – brzoskwinia, morela, wiśnia, śliwka) lub skórzasty (owoc jabłoni).

</doc>
<doc id="1572187" url="https://pl.wikipedia.org/wiki?curid=1572187" title="Barlaam Bazyli Szeptycki">
Barlaam Bazyli Szeptycki

Bazyli Barlaam Szeptycki OSBM (ur. 3 lutego 1647 r. w Woszczańcach, zm. 5 kwietnia 1715 r.) – duchowny greckokatolicki, święcenia przyjął w 1677, biskup ordynariusz lwowski, konsekrowany w 1710. 
Życiorys.
Bazyli Szeptycki urodził się w Woszczańcach jako syn Zachariasza Szeptyckiego, miecznika przemyskiego. 
Ukończył kolegium katolickie. W 1668 r. został postrzyżony w prawosławnej wówczas ławrze Uniowskiej, przyjął imię Barłaam i został archimandrytą tego monasteru. 
W Uniowie Barlaam Szeptycki własnym kosztem wybudował murowany klasztor, siedzibę archimandryty i odbudował cerkiew. Zabudowania wyposażył w wodociąg, otoczył murem i wałami, nadając im charakter twierdzy, służącej okolicznej ludności jako schronienie przed Tatarami.
Podtrzymywał działalność tutejszej drukarni. Jednocześnie wraz z biskupem Józefem Szumlańskim działał na rzecz przyjęcia unii brzeskiej przez eparchię lwowsko-halicką. Uczestniczył w Colloquium Lubelskim (1680), a w 1681 r. wraz z innymi duchownymi złożył wyznanie wiary katolickiej na sejmie warszawskim. 
Jednogłośnie został wybrany biskupem lwowskim, a król August II Mocny zatwierdził nominację Szeptyckiego. 15 czerwca 1710 r. został konsekrowany przez arcybiskupa Jerzego Winnickiego, metropolitę kijowskiego.

</doc>
<doc id="1572188" url="https://pl.wikipedia.org/wiki?curid=1572188" title="William Corbett">
William Corbett

William Corbett (ochrz. 18 lipca 1680 w Londynie, zm. 7 marca 1748 tamże) – angielski kompozytor i skrzypek oraz kolekcjoner instrumentów muzycznych.
Jego najwcześniejsze kompozycje były piosenkami oraz muzyką ilustracyjną dla przedstawień w teatrze Lincoln’s Inn Fields, w którym również grał. W 1705 został zaangażowany do gry w orkiestrze w nowym Queen's Theatre na Haymarket, gdzie w następnym roku jego opera "The British Enchanters, or No Magick Like Love" była wystawiana 11 razy.
Był ceniony jako solowy instrumentalista, często występujący w Londynie jako główna atrakcja podczas koncertów innych muzyków. Grał nie tylko na skrzypcach, ale promował również instrumenty nieznane wówczas w Anglii, jak archlute, viola d’amore czy mandolina.
W 1709 został przyjęty do królewskiej orkiestry. otrzymując dożywotnia pensję, mimo że przez 13 lat w różnych okresach mieszkał za granicą aż do 1713. Przez wiele lat mieszkał we Włoszech, gdzie zgromadził kolekcję instrumentów o tak dużej wartości, iż podejrzewano, że mógł sobie na to pozwolić tylko dlatego, że rząd płacił mu za szpiegowanie księcia Jakuba Stuarta.

</doc>
<doc id="1572189" url="https://pl.wikipedia.org/wiki?curid=1572189" title="Alfredo Rojas">
Alfredo Rojas

Alfredo Hugo Rojas Delinge (ur. 20 lutego 1937 w Lanús) – argentyński piłkarz noszący przydomek "El Tanque", napastnik (lewy łącznik).
Kariera.
Urodzony w mieście Lanús Rojas rozpoczął karierę piłkarską w 1956 roku w miejscowym klubie CA Lanús. Jako piłkarz klubu Lanús wziął udział w finałach mistrzostw świata w 1958 roku, gdzie Argentyna odpadła już w fazie grupowej. W meczu z Niemcami doznał kontuzji i nie zagrał w pozostałych dwóch spotkaniach.
Po mistrzostwach przeniósł się do Hiszpanii, by grać w klubie Celta Vigo. Gdy Celta spadł do drugiej ligi Rojas w 1959 roku przeszedł do Real Betis.
Rojas wrócił do Argentyny w 1961 roku, po podpisaniu kontraktu z klubem River Plate. W nowym klubie przez większość czasu siedział na ławce rezerwowych, toteż w następnym sezonie przeniósł się do Gimnasia y Esgrima La Plata, gdzie stał się czołowym napastnikiem klubu. Po zdobyciu w jednym sezonie 17 bramek ściągnięty został w 1964 roku do Boca Juniors. W tym samym roku wziął udział w turnieju Copa de las Naciones, który Argentyna wygrała w znakomitym stylu, odnosząc komplet zwycięstw nad Portugalią, Brazylią i Anglią.
Rojas grał w Boca Juniors przez 4 sezony, sięgając w 1965 po tytuł mistrza Argentyny. W latach 60. należał do grona głównych filarów zespołu, stając się także ulubieńcem kibiców. W latach 1964–1968 rozegrał w barwach Boca Juniors 102 mecze ligowe, w których zdobył 46 bramek.
Razem z Boca Juniors Rojas dotarł do półfinału Copa Libertadores 1965, gdzie jego klub uległ późniejszemu triumfatorowi, klubowi CA Independiente. Dotarł również do półfinałowej fazy Copa Libertadores 1966.
Jako piłkarz klubu Boca Juniors wziął udział w finałach mistrzostw świata w 1966 roku, gdzie Argentyna dotarła do ćwierćfinału. Nie zagrał w żadnym meczu.
Będąc graczem klubu Boca Juniors wziął udział w turnieju Copa América 1967, gdzie Argentyna została wicemistrzem Ameryki Południowej. Rojas zagrał w trzech meczach – z Paragwajem, Boliwią i Urugwajem.
W 1969 roku Rojas z Boca Juniors przeniósł się do chilijskiego klubu CD Universidad Católica. Karierę piłkarską zakończył w meksykańskim klubie Irapuato.
W latach 1958–1966 Rojas rozegrał w reprezentacji Argentyny 15 meczów i zdobył 1 bramkę. Zaliczany jest do najlepiej grających głową piłkarzy w historii Argentyny. W polu bramkowym agresywnie rozpychał się łokciami i dzięki dynamicznemu wyskokowi często uprzedzał obrońców i strzelał głową. W latach 1956–1968 strzelił w lidze 124 bramki, z czego większość głową.

</doc>
<doc id="1572191" url="https://pl.wikipedia.org/wiki?curid=1572191" title="Alfredo Hugo Rojas">
Alfredo Hugo Rojas



</doc>
<doc id="1572192" url="https://pl.wikipedia.org/wiki?curid=1572192" title="Pellegrinisaurus">
Pellegrinisaurus



</doc>
<doc id="1572195" url="https://pl.wikipedia.org/wiki?curid=1572195" title="Podokesaurus">
Podokesaurus



</doc>
<doc id="1572196" url="https://pl.wikipedia.org/wiki?curid=1572196" title="Stadion Harras El-Hedoud">
Stadion Harras El-Hedoud

Stadion Harras El-Hedoud – wielofunkcyjny stadion sportowy w Aleksandrii. Używany jest głównie do gry w piłkę nożną. Jego pojemność wynosi 22,000 widzów. Posiada nietypową bieżnię lekkoatletyczną - ma ona kształt prostokątu i przylega do boiska ze wszystkich stron. Został ukończony w roku 2003. Był jednym z sześciu stadionów, na których rozegrano Puchar Narodów Afryki 2006.

</doc>
<doc id="1572197" url="https://pl.wikipedia.org/wiki?curid=1572197" title="Protarchaeopteryx">
Protarchaeopteryx



</doc>
<doc id="1572198" url="https://pl.wikipedia.org/wiki?curid=1572198" title="Moravany (powiat Brno)">
Moravany (powiat Brno)

Moravany (niem. "Morbes") – wieś w południowych Czechach, w kraju południowomorawskim, w powiecie Brno, w gminie z rozszerzonymi uprawnieniami Šlapanice, u podnóża Równego (407 m n.p.m.). Historycznie należą do Moraw, a geograficznie leżą na Obniżeniu Dyjsko-Svrateckim. Od północy i północnego wschodu graniczą z Brnem (7 km do centrum miasta), od północnego zachodu z Ostropovicami, od południowego zachodu z Nebovidami, od południa z Želešicami, a od południowego wschodu z Modřicami.
Według danych ze stycznia 2011 r. liczba ludności Moravan wynosi 2197 osób. Miejscowość przeżywa obecnie boom demograficzny i budowlany związany z dotykającym Brno procesem suburbanizacji. Jej północna i południowo-wschodnia część to powstałe w ostatniej dekadzie osiedla domów jednorodzinnych zamieszkiwane przez osoby, które przeprowadziły się z sąsiedniej metropolii. W latach 2006-2011 liczba ludności wzrosła o 42,9% (z 1537).
Pierwsza wzmianka o miejscowości pochodzi z 1289 r. Znajduje się tu zabytkowy kościół katolicki św. Wacława z XIII w., którego obecny kształt pochodzi jednak z końca XVIII w. Miejscowa parafia należy do dekanatu Modřice w diecezji brneńskiej.
Wieś łączy z Brnem podmiejska linia autobusowa nr 501.

</doc>
<doc id="1572199" url="https://pl.wikipedia.org/wiki?curid=1572199" title="Harras El-Hedoud Stadium">
Harras El-Hedoud Stadium



</doc>
<doc id="1572200" url="https://pl.wikipedia.org/wiki?curid=1572200" title="Lodowiec zboczowy">
Lodowiec zboczowy

Lodowiec zboczowy – typ lodowca, który pokrywa stok, zbocza górskie. Lodowce tego rodzaju mają duże i stałe nachylenie, a ich profil jest przeważnie wklęsły lub płaski, jedynie w części dolnej sporadycznie wypukły. Zsuwające się po powierzchni takiego lodowca odłamki skalne tworzą u jego dolnego końca tzw. morenę zsypiskową. 

</doc>
<doc id="1572201" url="https://pl.wikipedia.org/wiki?curid=1572201" title="Leszek Czerwiński">
Leszek Czerwiński

Leszek Czerwiński (ur. 23 marca 1939 w Łowiczu, zm. 2 lutego 2018 w Warszawie) – polski lekarz, chirurg, poseł na Sejm X kadencji.
Życiorys.
Syn Zbigniewa i Sylwii. Ukończył w 1967 studia na Śląskiej Akademii Medycznej w Katowicach, po czym podjął pracę w I Klinice Chirurgii ŚAM w Zabrzu. Uzyskał następnie stopień doktora nauk medycznych z zakresu chirurgii naczyniowej. Wziął udział w utworzeniu Zespołu Opieki Zdrowotnej w Kędzierzynie-Koźlu, którego był dyrektorem do 1979. W 1980 objął stanowisko ordynatora Oddziału Chirurgii w Szpitalu Miejskim ZOZ w Rzeszowie, w 2003 objął stanowisko dyrektora tej placówki.
Od 1989 do 1991 sprawował mandat posła na Sejm kontraktowy, wybranego w okręgu rzeszowskim z puli Polskiej Zjednoczonej Partii Robotniczej do której należał od 1963 do 1989. Był członkiem egzekutywy Komitetu Miejskiego PZPR. W Sejmie zasiadał w Klubie Niezależnych Posłów, założonym przez kilku byłych parlamentarzystów PZPR, zasiadał w Komisji Zdrowia. Nie ubiegał się o reelekcję, związał się później z Sojuszem Lewicy Demokratycznej.
Pochowany na cmentarzu Wilkowyja w Rzeszowie.

</doc>
<doc id="1572202" url="https://pl.wikipedia.org/wiki?curid=1572202" title="Atanazy Szeptycki">
Atanazy Szeptycki

Atanazy Szeptycki (pierwotnie Antoni Szeptycki ur. 1686, zm. 12 grudnia 1746 we Lwowie) – duchowny greckokatolicki, od 1715 biskup ordynariusz lwowski, od 1729 także greckokatolicki arcybiskup kijowski.
Życiorys.
Syn miecznika bełskiego, Aleksandra Szeptyckiego. W 1703 pod wpływem swojego stryja Barlaama Szeptyckiego wstąpił do zakonu bazylianów w Uniowie, studiował teologię w kolegium jezuickim we Lwowie. Przyjął zakonne imię Atanazy. W 1713 mianowany archimandrytą uniowskim i asystentem greckokatolickiego ordynariusza lwowskiego. W 1715 wyświęcony na biskupa przez metropolitę Leona Kiszkę. Rozpoczął budowę soboru katedralnego Jura w jego obecnym kształcie. W 1717 założył bractwo katedralne. Uczestniczył w synodzie zamojskim. W 1732 doprowadził do otwarcia drukarni w Uniowie. Jako metropolita przeprowadzał latynizację świątyń i strojów duchowieństwa- duchowni mieli obcinać włosy i golić brody. Nakazał zamykanie klasztorów, które sprzeciwiały się latynizacji.

</doc>
<doc id="1572204" url="https://pl.wikipedia.org/wiki?curid=1572204" title="Walgettosuchus">
Walgettosuchus



</doc>
<doc id="1572205" url="https://pl.wikipedia.org/wiki?curid=1572205" title="Valdosaurus">
Valdosaurus



</doc>
<doc id="1572207" url="https://pl.wikipedia.org/wiki?curid=1572207" title="John Barrett">
John Barrett

John Barrett (ur. ok. 1674, zm. w grudniu 1719) – angielski kompozytor, organista i pedagog.
Życiorys.
Z dostępnych informacji wynika, że całe swoje życie zawodowe spędził w Londynie. Od około 1686 do 1691 był chórzystą w Chapel Royal i uczniem chórmistrza Johna Blowa. Pracował jako organista w kościołach Christ Church, Newgate Street i St Mary-at-Hill (od 15 sierpnia 1693 do 1719).
Zajmował się również nauczaniem. Od 28 września 1697 aż do swojej śmierci był wykładowcą muzyki (music master) w szkole Christ’s Hospital.
Około 1704 został wybrany do Amicable Society of Blues. Prawdopodobnie ożenił się z Mary Saunders 9 marca 1711 w kościele St Mary-at-Hill.
Twórczość.
Jak wielu mu współczesnych kompozytorów (m.in. Jeremiah Clarke, John Eccles i Daniel Purcell) Barrett komponował głównie instrumentalną muzykę sceniczną, stanowiącą podkład muzyczny do spektakli teatralnych. W większości były to arie instrumentalne – bardzo melodyjne i efektowne – często wykorzystywane także jako niezależne pieśni artystyczne.
Jego muzyka cieszyła się dużą popularnością, a ilustrowane nią dramaty były często wystawiane w londyńskim teatrze przy Drury Lane. Na przykład w latach 1713–1729 sztuka "The Lancashire Witches" Thomasa Shadwella była wystawiana co najmniej 30 razy.
Skomponował też kilka niewielkich utworów na instrumenty klawiszowe (klawesyn, szpinet), opublikowanych w trzech pierwszych wydaniach "The Harpsichord Master" (1697–1702), w "A Choice Collection of Ayres" (1700) oraz w innych późniejszych antologiach z początku XVIII.

</doc>
<doc id="1572214" url="https://pl.wikipedia.org/wiki?curid=1572214" title="Stadion Mit Okba">
Stadion Mit Okba

Stadion Mit Okba – wielofunkcyjny stadion sportowy w Gizie, w Egipcie. Swoje spotkania rozgrywa na nim drużyna Tersana SC. Pojemność stadionu wynosi 15 000 widzów. Obiekt leży tuż obok stadionu Al Zamalek.

</doc>
<doc id="1572217" url="https://pl.wikipedia.org/wiki?curid=1572217" title="Mit Okba Stadium">
Mit Okba Stadium



</doc>
<doc id="1572225" url="https://pl.wikipedia.org/wiki?curid=1572225" title="Thomas Deane">
Thomas Deane

Thomas Deane (zm. prawdopodobnie w 1732 roku) był brytyjskim kompozytorem epoki baroku.
Deane komponował muzykę teatralną i sceniczną. Do jego najbardziej znanych dzieł należy maska (masque): " Governor of Cyprus" ("Gubernator Cypru"). 

</doc>
<doc id="1572228" url="https://pl.wikipedia.org/wiki?curid=1572228" title="Gregorio Tarquini">
Gregorio Tarquini

Gregorio Tarquini (zm. 1145) – włoski kardynał.
Życiorys.
Pochodził z Rzymu. Nominację kardynalską z tytułem diakona św. Sergiusza i Bakchusa otrzymał od Kaliksta II prawdopodobnie w marcu 1123 roku (ewentualnie w grudniu 1122). Podpisywał bulle papieskie między 6 kwietnia 1123 a 17 czerwca 1145. W okresie tzw. "schizmy Anakleta" (1130-38) popierał papieża Innocentego II (uznanego później za prawowitego). Jako kardynał-protodiakon prawdopodobnie koronował papieży Celestyna II (3 października 1143) oraz Lucjusza II (12 marca 1144). Zmarł latem 1145 roku (prawdopodobnie w lipcu).

</doc>
<doc id="1572230" url="https://pl.wikipedia.org/wiki?curid=1572230" title="Hermann Weinbuch">
Hermann Weinbuch

Hermann Weinbuch (ur. 22 marca 1960 r. w Bischofswiesen) – niemiecki kombinator norweski i skoczek narciarski reprezentujący RFN, czterokrotny medalista mistrzostw świata, dwukrotny medalista mistrzostw świata juniorów, a także zdobywca Pucharu Świata. Po zakończeniu kariery został trenerem.
Kariera.
Pierwszy w karierze sukces Hermann Weinbuch osiągnął w 1978 roku, kiedy na mistrzostwach Europy juniorów w Murau zdobył indywidualnie złoty medal. W tym samym roku wystąpił na mistrzostwach świata w Lahti, gdzie zajął 21. miejsce. Podczas Mistrzostw Juniorów w kanadyjskim Mont-Sainte-Anne w 1979 roku zdobył swój drugi złoty medal w tej kategorii wiekowej. Już w 1980 roku wystartował na igrzyskach olimpijskich w Lake Placid, gdzie siedemnasty wynik na skoczni i także siedemnasty czas biegu dały mu szesnaste miejsce w całych zawodach. Na tych samych igrzyskach wystąpił także w konkursie skoków, ale rywalizację zakończył dopiero na 48. miejscu. W 1982 roku wspólnie z Thomasem Müllerem i Hubertem Schwarzem zajął czwarte miejsce w zawodach drużynowych na mistrzostwach świata w Oslo.
W Pucharze Świata zadebiutował 17 grudnia 1983 roku w Seefeld. Zajął wtedy piętnaste miejsce w konkursie rozgrywanym metodą Gundersena i tym samym już w swoim debiucie zdobył pierwsze pucharowe punkty. W sezonie 1983/1984 punktował jeszcze czterokrotnie, najlepszy wynik osiągając 7 stycznia 1984 roku w Schonach, gdzie był czwarty. W klasyfikacji generalnej zajął dziesiąte miejsce. W lutym 1984 roku wystąpił na igrzyskach olimpijskich w Sarajewie. Po konkursie skoków zajmował dziesiąte miejsce, na trasie biegu także uzyskał dziesiąty wynik i w efekcie zawody zakończył na ósmym miejscu. Miesiąc później razem z kolegami z reprezentacji był piąty w sztafecie na mistrzostwach świata w Rovaniemi.
Pierwsze pucharowe podium wywalczył 5 stycznia 1985 roku, kiedy wygrał zawody w Schonach. Wygrał także 16 marca 1985 roku w Oslo, a 23 lutego w Leningradzie i 2 marca w Lahti zajmował drugie miejsce. W klasyfikacji generalnej dało mu to drugie miejsce za Geirem Andersenem z Norwegii, a przed Hubertem Schwarzem. W styczniu 1985 roku brał udział w mistrzostwach świata w Seefeld. W zawodach indywidualny był siódmy w skokach, jednak na trasie biegu był najszybszy i ostatecznie zwyciężył, wyprzedzając Geira Andersena i Fina Jouko Karjalainena. Na tych samych mistrzostwach wraz z Thomasem Müllerem i Hubertem Schwarzem zdobył także złoty medal w sztafecie. Po skokach Niemcy zajmowali drugie miejsce, jednak po biegu wyprzedzili prowadzących Norwegów i sięgnęli po tytuł. Trzecie miejsce przypadło Finom.
Najlepsze wyniki Niemiec osiągnął w sezonie 1985/1986. Weinbuch zdominował rywalizację w Pucharze Świata wygrywając pięć z siedmiu zawodów: 4 stycznia w Schonach, 18 stycznia w Murau, 28 lutego w Lahti oraz 22 marca 1986 roku w Štrbskim Plesie. Ponadto 21 grudnia 1985 roku w Tarvisio i 14 marca 1986 w Oslo był drugi, a 29 grudnia w Oberwiesenthal zajął trzecie miejsce. W klasyfikacji generalnej był najlepszy, wyprzedzając Müllera oraz Andersena. Kolejny sezon ukończył na drugiej pozycji, ulegając tylko Torbjørnowi Løkkenowi z Norwegii. Czterokrotnie stawał na podium: 19 marca w Oslo odniósł swoje ostatnie pucharowe zwycięstwo, 27 lutego w Lahti i 13 marca w Leningradzie był drugi, a 6 marca 1987 roku w Falun był trzeci. Na mistrzostwach świata w Oberstdorfie zdobył indywidualnie brązowy medal, ustępując tylko dwóm Norwegom: Torbjørnowi Løkkenowi i Trondowi-Arne Bredesenowi. W zawodach drużynowych razem z Müllerem i Hansem-Peterem Pohlem zdobył swój trzeci złoty medal.
Weinbuch startował w zawodach do sezonu 1988/1989, ale już nie punktował. Na igrzyskach olimpijskich w Calgary w 1988 roku wystąpił tylko w konkursie indywidualnym, który ukończył na 29. pozycji. Nie brał udziału w Mistrzostwach świata w Lahti w 1989 roku. W 1987 r. nagrodzony został medalem Holmenkollen wraz z fińskim skoczkiem narciarskim Mattim Nykänenem.
Po zakończeniu kariery zawodniczej w 1989 roku został trenerem. Od 1996 do 2014 roku był głównym trenerem niemieckich kombinatorów norweskich. Po sezonie 2010/2011 miał zrezygnować z funkcji głównego szkoleniowca niemieckich kombinatorów norweskich. Zmienił jednak zdanie i poprowadził drużynę do igrzysk olimpijskich w Soczi. Następnie został asystentem trenera głównego niemieckich kombinatorów norweskich, Ronny'ego Ackermanna.

</doc>
<doc id="1572231" url="https://pl.wikipedia.org/wiki?curid=1572231" title="Changchunsaurus">
Changchunsaurus



</doc>
<doc id="1572234" url="https://pl.wikipedia.org/wiki?curid=1572234" title="Bractwo Kapłańskie Świętego Piusa X">
Bractwo Kapłańskie Świętego Piusa X

Bractwo Kapłańskie Świętego Piusa X (łac. "Fraternitas Sacerdotalis Sancti Pii X", FSSPX, SSPX, pot. lefebryści lub lefebvryści, rzadko piusowcy) – katolickie stowarzyszenie życia apostolskiego o nieuregulowanym statusie kanonicznym, lecz z personalną jurysdykcją papieską, której udzielił papież Franciszek. W 2016 Bractwo zrzeszało 593 księży (707 w 2022) i posiadało 750 kaplic w 70 krajach na wszystkich zamieszkanych kontynentach. Prowadziło także dwie szkoły wyższe, ponad 100 szkół oraz 7 domów starców. W tym czasie w sześciu seminariach duchownych Bractwa (Ecône w Szwajcarii, Flavigny-sur-Ozerain we Francji, Goulburn w Australii, Winona w USA, La Reja w Argentynie oraz Zaitzkofen w Niemczech) do posługi kapłańskiej przygotowywało się ponad 200 mężczyzn. Obecnym przełożonym FSSPX jest ks. Dawid Pagliarani.
Historia.
Bractwo powstało w łonie Kościoła rzymskokatolickiego z inicjatywy arcybiskupa Marcela Lefebvre’a. Powołane do życia zostało 1 listopada 1970 przez Françoisa Charrière – biskupa Lozanny, Genewy i Fryburga, jako stowarzyszenie życia apostolskiego na prawie diecezjalnym, czyli jako stowarzyszenie kleryckie, którego członkowie żyją wspólnie i według określonych reguł, ale bez ślubów zakonnych. Zgodnie z kanonicznym zwyczajem statut Bractwa został zatwierdzony na czas określony ("ad experimentum").
Jako że pojawiały się częste zarzuty wobec Bractwa co do nieakceptowania przez jego członków postanowień Soboru Watykańskiego II, w październiku 1974 – na zlecenie Kongregacji ds. Duchowieństwa – odbyła się wizytacja seminarium w Ecône, prowadzonym przez Bractwo. 21 listopada 1974 Lefebvre wydał oświadczenie, w którym podkreślił swoją wierność "Katolickiemu Rzymowi, obrońcy wiary katolickiej". Bractwo zarzuciło jednocześnie reformom Soboru Watykańskiego II wywodzący się z herezji neomodernizmu i neoprotestantyzmu, twierdząc, że prowadzą one do laicyzacji i zniszczenia od środka Kościoła katolickiego, stąd odmawia ich zaakceptowania w sprawach sprzecznych z tradycją.
21 stycznia 1975 zebrała się Komisja Kardynałów, która po omówieniu raportu wizytatorów apostolskich postanowiła zaprosić abpa Lefebvre’a na rozmowy. Na spotkaniach, do których doszło 13 lutego i 3 marca 1975, nie udało się osiągnąć porozumienia. W konsekwencji Komisja Kardynałów 6 maja 1975 przekazała przełożonemu Bractwa pismo, w którym zwrócono między innymi uwagę na to, że „niedopuszczalne jest (…) poddawanie zarządzeń papieskich swojemu prywatnemu osądowi oraz samodzielne decydowanie o tym, które decyzje przyjąć, a które odrzucić”. Na mocy tego dokumentu seminarium w Ecône i Bractwo utraciło podstawę prawną (co było niezgodne z przepisami Prawa Kanonicznego; również zarzuty dotyczyły wypowiedzi abpa Lefebvre’a, a nie działalności samego Bractwa). Mimo apelacji decyzja została podtrzymana.
W czerwcu 1976, pomimo ostrzeżeń kierowanych przez legatów, a także przez samego papieża, który na konsystorzu wprost upomniał Lefebvre’a, udzielił on święceń prezbiteriatu klerykom Bractwa bez zgody miejscowego ordynariusza, co było niezgodne z przepisami Prawa Kanonicznego. W związku z tym 22 lipca 1976 papież Paweł VI zawiesił działanie Bractwa, a Marcela Lefebvre’a ukarał suspensą a divinis.
Po tym akcie jeszcze kilkakrotnie dochodziło do wymiany korespondencji pomiędzy Pawłem VI i Kurią Rzymską a arcybiskupem Lefebvre’em, jednak nie doprowadziły one do pojednania stron.
30 czerwca 1988 Marcel Lefebvre bez zgody papieża konsekrował czterech biskupów Bernarda Fellaya, Alfonso de Galarreta, Bernard Tissier de Mallerais i Richard Williamson, razem ze współkonsekratorem Antônio de Castro Mayer przełożonym tradycjonalistycznego FSSJV.
Dwa dni później Jan Paweł II ogłosił w motu proprio "Ecclesia Dei adflicta", że abp Lefebvre i czterej wyświęceni przezeń biskupi zaciągnęli na siebie ekskomunikę "latae sententiae" (wiążącą mocą samego prawa), ponieważ udzielenie święceń biskupich miało miejsce bez mandatu Stolicy Apostolskiej.
FSSPX nie zaakceptowało tej decyzji. Powołując się na pkt 7 kanonu 1323 KPK twierdzi, że ekskomunika była od samego początku nieważna, gdyż zakazany czyn Lefebvre popełnił sądząc, że jest w stanie wyższej konieczności związanej z kryzysem w Kościele, co zgodnie z kodeksem prawa kanonicznego zwalnia go z kary ekskomuniki, nawet gdyby się mylił.
FSSPX utrzymywało przyjazne relacje oraz kontakty z brazylijskim tradycjonalistycznym Bractwem Kapłańskim Świętego Jana Marii Vianneya, FSSPJV podobnie jak piusowcy byli przeciwni soborowi oraz opowiadali się za utrzymaniem tradycji. Przełożony bractwa Antônio de Castro Mayer również został ekskomunikowany za udział w konsekracji biskupów (był współkonsekratorem). W 1991 biskupi FSSPX wyświęcili na biskupa Licinio Rangel nowego przełożonego FSSPJV (on również zaciągnął na siebie ekskomunikę mocą przyjęcia sakry biskupiej bez zgody papieża). Przyjazne kontakty pomiędzy bractwami trwały do 2002, kiedy to FSSPJV pojednało się z Rzymem w zamian za pozwolenie jej kapłanom na niezależność oraz odprawianie tradycyjnej mszy łacińskiej. W miejsce skasowanego bractwa powstała Apostolska administratura personalna Świętego Jana Marii Vianneya.
W 1983 skończyła się kadencja założyciela bractwa, arcybiskupa Lefebvre’a. Na jego miejsce jako nowego Generalnego Przełożonego Bractwa kapituła zakonu wybrała Franza Schmidbergera, wybrano również nowe władze bractwa.
W 1991 umiera arcybiskup Marcel Lefebvre, założyciel bractwa.
W 1994 po ukończeniu kadencji Schmidbergera kapituła zakonna na nowego przełożonego wybrała biskupa Bernarda Fellaya, zwolennika pojednania się z Rzymem.
Przez następne lata dialog między bractwem a Stolicą Apostolską w zasadzie nie istniał. Pierwsze lody przełamano kiedy w roku 2000 w czasie obchodów Wielkiego Jubileuszu Bractwo zdecydowało się na uczestnictwo w pielgrzymce do Rzymu, wówczas to przewodniczący komisji Ecclesia Dei Darío Castrillón Hoyos spotkał się z biskupem Fellayem i oznajmił mu, że papież jest gotowy nadać bractwu takie same przywileje, status i uprawnienia jakie zostały nadane administraturze personalnej Świętego Jana Marii Vianneya. Fellay potraktował te propozycje bardzo ostrożnie i ufnie, będąc świadomym tego, że byli księża bractwa, teraz zrzeszeni w Bractwo Kapłańskie Świętego Piotra (odprawiający liturgię tradycyjną) są szykanowani przez Watykan i w gruncie rzeczy ogranicza im się możliwości sprawowania liturgii. W obliczu takiej nieufności zażądał dwóch dowodów dobrej woli: zgody i potwierdzenia przez Stolicę Apostolską, że każdy kapłan może odprawiać msze trydencką, oraz oficjalnego potwierdzenia, że ekskomunika z 1988 jest nieważna.
Jednak chęć pojednania nie została odrzucona i w 2000 wznowione zostały rozmowy z Kurią Rzymską na temat uregulowania statusu Bractwa oraz wprowadzenia indultu generalnego dla mszy trydenckiej. Efektem tych rozmów było ogłoszenie w 2003 przez Pontyfikalną Komisję Ecclesia Dei komunikatu stwierdzającego, iż katolicy mogą bez grzechu wypełniać swój obowiązek niedzielny uczestnictwem w mszach sprawowanych przez księży FSSPX. .
Dialog został zintensyfikowany za pontyfikatu Benedykta XVI, który miał być dla piusowców przełomowy, ówczesny papież był uważany za sprzyjającego tradycyjnej liturgii i nauczaniu, do tego władze bractwa wypowiadały się o nim bardzo pozytywnie, tym bardziej że Benedykta XVI znali z faktu, że od 1988 prowadził on dialog z bractwem w imieniu papieża. W sierpniu 2005 przyjął na audiencji prywatnej bpa Fellaya. Jednak na pierwszym etapie rozmów nie doszło do porozumienia, które przełożony Bractwa uzależniał od tego, by cały Kościół nawrócił się. Choć ze 35 minutowego spotkania nie wyszły żadne konkrety, obie strony uzgodniły, że dalej będą kontynuować rozmowy.
W lipcu 2007 papież wydał motu proprio "Summorum Pontificum" dotyczące przywrócenia możliwości swobodnego odprawiania mszy w nadzwyczajnej formie rytu rzymskiego (co było jednym z gestów dobrej woli do Bractwa), o co między innymi postulowało FSSPX. Według bpa Fellaya wytworzyło to "korzystny klimat" do dalszych rozmów, pod warunkiem jednak zdjęcia ekskomuniki.
W czerwcu 2008 Stolica Apostolska przedstawiła Bractwu ultimatum. Ostateczne ustalenia nie znalazły do tej pory potwierdzenia w oficjalnych dokumentach Stolicy Apostolskiej, a jedynie przekazywane były przez sprzeczne depesze prasowe.
W nadziei na osiągnięcie pełnej komunii z Kościołem 21 stycznia 2009 Benedykt XVI zdjął ciążącą na biskupach Bractwa ekskomunikę. 26 października 2009 rozpoczęły się rozmowy doktrynalne Stolicy Apostolskiej i Bractwa w celu dalszego porozumienia. 14 września 2011 na spotkaniu przedstawicieli Bractwa (Bernard Fellay, Nikolaus Pfluger, Alain-Marc Nely) i Kongregacji Nauki Wiary (William Levada, Luis Ladaria Ferrer, Guido Pozzo) Stolica Apostolska przedłożyła Bractwu "Preambułę doktrynalną", której akceptacja będzie oznaczała wierność Magisterium Kościoła. Odpowiedź na dokument została złożona w grudniu, ale wstępnie została uznana za niewystarczającą.
Próby pojednania z Rzymem wzbudziły duże zaniepokojenie i kontrowersje wielu duchownych, świeckich oraz wiernych bractwa. Konflikt w łonie bractwa z biskupem Richardem Williamsonem sprzeciwiającemu się pojednaniu z Rzymem. Napięta sytuacja spowodowana powołaniem Bractwa Św. Piusa X Tradycyjnej Obserwancji spowodowała, że 24 października 2012 biskup Williamson został wykluczony z bractwa za nieposłuszeństwo.
1 września 2015 papież Franciszek udzielił Bractwu św. Piusa X jurysdykcji spowiedzi na czas trwania Roku Miłosierdzia, który trwał od 8 grudnia 2015 do 20 listopada 2016. W ostatnim akapicie listu datowanego na dzień 1 września 2015 i skierowanego do abp. Seweryna (Rino) Fisichelliego, przewodniczącego Papieskiej Rady ds. Nowej Ewangelizacji, Ojciec Święty napisał: (…) "rozporządzam i postanawiam, że osoby, które w Roku Świętym Miłosierdzia przystąpią do sakramentu pojednania u kapłanów z Bractwa Św. Piusa X, otrzymają ważne i zgodne z prawem rozgrzeszenie" 2 lipca 2016 w paryskim kościele pw. św. Mikołaja bp Alfonso de Galarreta udzielił święceń kapłańskich diakonowi Abadowi Saburowi, który rozpocznie posługę dla wiernych rytu chaldejskiego. Podczas kazania bp de Galarreta powiedział, iż tegoroczne święcenia odbyły się za zgodą Watykanu: „Mam tu ze sobą pismo, które przekazał mi ks. bp Bernard Fellay, w którym Kongregacja Nauki Wiary mówi nam, że możemy udzielić święceń nie pytając o zgodę ordynariusza miejsca, wystarczy jedynie podać nazwiska wyświęconych, co oczywiście zrobimy. Oznacza to, że święcenia nie są ani schizmatyckie, ani nielegalne.” 21 listopada 2016 w liście apostolskim "Misericordia et misera" papież Franciszek przedłużył Bractwu na czas nieokreślony prawo do rozgrzeszania w sakramencie spowiedzi.
11 lipca 2018 kapituła bractwa dokonała zmian personalnych w całym bractwie, nowym przełożonym został ks. Davide Pagliarani.
W maju 2019 roku szwajcarski biskup Chur Vitus Huonder zdecydował się przejść na emeryturę, przy tym ogłosił, że wstępuje w szeregi bractwa oraz że resztę życia spędzi na placówce FSSPX celebrując msze trydencką. Przy tym pochwalił postawę bractwa, nawołał do współpracy i pojednania kościoła, a także skrytykował postępujący w kościele modernizm i niejasności obecnego pontyfikatu. Przy czym zaznaczył, że jego decyzja była uzgodniona i dzieje się za wiedzą i zgodą Stolicy Apostolskiej.
Doktryna.
Podstawą działania Bractwa jest przekonanie o panującym kryzysie wewnątrz Kościoła katolickiego, wywołanym przez czynniki zewnętrzne (masonerię i komunistów) i wewnętrzne (modernizm). Apogeum kryzysu zostało osiągnięte przez reformy Soboru Watykańskiego II. W związku z tym Bractwo przypisuje sobie mandat, na podstawie którego, działając "w imię wyższej konieczności", odrzuca część postanowień soboru, czyniąc to w imię wierności Tradycji, rozumianej jako niezmienność Magisterium Kościoła, której sobór ten miał zaprzeczyć. Różnice w nauczaniu Soboru Watykańskiego II a poprzednimi soborami i postanowieniami papieży, zwłaszcza tych z XIX wieku, które dotyczą liturgii, ekumenizmu i wolności religijnej są przez Bractwo nie do zaakceptowania.
Według Statutu Bractwa, którego kanoniczna ważność wygasła w 1975, powodem powstania wspólnoty była "nagląca konieczność formowania gorliwych i wielkodusznych kapłanów", "kształconych w oparciu głównie o Sumę Teologiczną św. Tomasza z Akwinu"," celem uniknięcia błędów współczesnych, szczególnie liberalizmu i jego następstw".
Opinia na temat suwerenności Stolicy Apostolskiej.
Według Bractwa Stolica Apostolska, wdrażając reformy Soboru Watykańskiego II, pozbawia się swojej autonomiczności, a urząd papieża przestaje być duchowym przewodnikiem. Począwszy od rewolucji francuskiej masoneria stopniowo uzależniała hierarchów Kurii Rzymskiej od siebie, przejmując władzę w Stolicy Apostolskiej. Po rewolucji październikowej podobne cele obrali komuniści, którzy również oddziaływali na kardynałów. Główny atak na Kościół przeprowadzony został przez reformy Soboru Watykańskiego II.
Kwestionowanie Soboru.
Bractwo zakwestionowało soborowe konstytucje: Konstytucję Dogmatyczną o Kościele ("Lumen gentium") oraz Konstytucję o Liturgii Świętej ("Sacrosanctum concilium"), a także Dekret o ekumenizmie ("Unitatis redintegratio") oraz Deklarację o wolności religijnej ("Dignitatis humanae").
Dokumenty te według Bractwa stoją w sprzeczności z Magisterium Kościoła prezentowanym na przestrzeni wieków, w szczególności wyrażanym w nauczaniu papieży od schyłku XVIII wieku, aż do Piusa XII, jak też w ich walce przeciwko modernizmowi. Fakt zatwierdzenia przez Sobór tych dokumentów tłumaczono m.in. działalnością kardynałów z tzw. "frakcji liberalnej" (np. Augustin Bea, Achille Liénart, Julius Döpfner, Leon Suenens, Giacomo Lercaro). Mieli oni już od momentu rozpoczęcia przygotowań do soboru podejmować zorganizowane działania, dążące do marginalizacji kardynałów tradycjonalistów oraz obsadzenia kluczowych dla efektów prac Soboru funkcji zwolennikami zmian. Poza tym dokumenty te są przejawem przenikania do Kościoła nurtów związanych z reformacją i laicyzacją, co zwłaszcza jest dowodem wpływów masonerii na decyzje podejmowane w Kościele.
Krytyka papieży.
Założyciel Bractwa, abp Lefebvre, ze względu na troskę o Kościół, wyrażał sprzeciw wobec postanowień Soboru i papieży. Jak sam twierdził, odmówił podpisania dokumentów soborowych do czego miał prawo.
Ostatecznie ściągnął na siebie ekskomunikę za pogwałcenie prawa dotyczącego udzielonej przez niego sakry. Lefebvre i Bractwo tłumaczy to zawsze działaniem w stanie wyższej konieczności powołując się na prawo kanoniczne, które mówi, że biskup udzielający święceń bez mandatu Stolicy Apostolskiej działając w stanie wyższej konieczności nie zaciąga na siebie ekskomuniki także wtedy, gdy tylko on sam uzna, jeśli nawet się myli, że taka konieczność zaistniała.
Niezależnie od tego bractwo uznaje za prawowitych wszystkich papieży, włącznie z papieżem Franciszkiem wymieniając Jego imię w kanonie oraz umieszczając portrety w zakrystii, podobnie czyni wobec biskupów miejsca.
Bractwo zgłaszało krytykę wobec następujących papieży:
Ekumenizm i dialog międzyreligijny.
Do podstawowych cech charakteryzujących doktrynę Bractwa należy całkowite odrzucenie jakiegokolwiek dialogu międzyreligijnego i ekumenicznego. Wszystkie wyznania i religie, różne od katolicyzmu, są ze swej natury złe. Lefebvre mówi o Buddzie i Marcinie Lutrze jako o „sługach diabła”. Optymalnym rozwiązaniem, które powinno być celem działania papieża, jest powołanie jak największej liczby katolickich państw wyznaniowych, w których rzymski katolicyzm będzie religią dominującą i jedyną akceptowalną i w których inne wyznania pozbawione będą swoich praw publicznych. Podstawą tej teorii jest przyjęta przez Bractwo koncepcja wolności religijnej, według której wolność religijna rozumiana jest wyłącznie jako nieskrępowane działanie Kościoła w strukturach politycznych. Deklaracja Soboru Watykańskiego II "Dignitatis humanae," wyrażająca przeciwny pogląd, jest według członków Bractwa kolejnym dowodem na uległość współczesnego Kościoła wobec masonerii. Zawarte w soborowej deklaracji twierdzenia o prawie każdego człowieka do wyboru religii "z racji swej godności ludzkiej osoby" jest w opozycji do uzyskania jak największego wpływu Kościoła na społeczeństwa i cywilizację. Wzorem i wykładnią do pojmowania ekumenizmu i wolności religijnej jest dla członków Bractwa pochodząca z 1864 encyklika Piusa IX "Quanta cura".
Liturgia.
Bractwo odrzuca zreformowany Mszał Rzymski, wprowadzony przez papieża Pawła VI w 1969, uznając go za ważny, ale niegodny. Według teologów bractwa reforma liturgii "sprotestantyzowała" i zbytnio uprościła obrzędy mszy świętej, usuwając z niej wiele istotnych elementów. Bractwo krytykuje usunięcie z nowego mszału modlitw wyrażających ofiarny charakter mszy. FSSPX krytykuje również wprowadzenie do liturgii języków narodowych i usunięcie z niej łaciny, stanowiącej wspólny język dla całego Kościoła, który świadczył o jego jedności i uniwersalności. Księża Bractwa odrzucają również celebrację mszy "w stronę ludu", przypominając, że kapłan, działający w liturgii "in persona Christi" ("w osobie Chrystusa"), staje się przewodnikiem zebranego ludu, prowadząc go do Boga i zarazem uobecniając Jego tajemnice. Symbolem tego ma być zwrócenie celebransa w stronę ołtarza. Bractwo, widząc wiele uchybień, jak i niebezpieczeństw w zreformowanym rycie mszalnym, celebruje mszę świętą wyłącznie w formie nadzwyczajnej (trydenckiej).
Działalność w Polsce.
W Polsce Bractwo Kapłańskie Świętego Piusa X działa od początku lat 90. XX wieku, pierwszym księdzem który przeszedł do bractwa i był pierwszym polskim księdzem tego zgromadzenia był jezuita, o Edward Wesołek, wcześniej duszpasterz Romów w Polsce. Przełożonym Bractwa na terenie Polski był ks. Karol Stehlin (do końca sierpnia 2014). Następcą był ksiądz Łukasz Weber, który pełnił funkcję do października 2018, kiedy zastąpił go ponownie ks. Karol Stehlin. Obecny Przełożony, ksiądz Łukasz Weber będzie łącznikiem Domu Generalnego w Menzingen z wiernymi języka niemieckiego.
Bractwo posiada przeoraty w Warszawie, Krakowie, Mosinie i Gdyni; kościoły w Warszawie i Gdyni, dom rekolekcyjny w Bajerzu, kaplice w: Bajerzu, Chorzowie, Jarosławiu, Józefowie, Krakowie, Lublinie, Zamościu, Ostrołęce, Nowym Sączu, Zgierzu, Olsztynie, Poznaniu, Tarnowie, Szczecinie, Wrocławiu, Rzeszowie (Zaczernie), Bolesławcu, Gnieźnie, Lubatowej, Opolu, Bielsku-Białej, Suwałkach, Bydgoszczy, Białymstoku i Tczewie, a także misje w Słupsku, Pile, Zielonej Górze, Radomiu i Kielcach. Bractwo opiekuje się dwiema szkołami: podstawową im. Świętej Rodziny w Józefowie oraz i liceum ogólnokształcącym im. św. Tomasza z Akwinu w Józefowie, przedszkolem „Załoga Pana Boga}, a także dwiema organizacjami młodzieżowymi Christus Rex oraz Krucjatą Niepokalanej. Zgromadzenie prowadzi wydawnictwo Te Deum oraz wydaje dwumiesięcznik (kiedyś miesięcznik) „Zawsze wierni” kierowany przez redaktora naczelnego ks. Szymona Bańkę FSSPX, wokół którego grupują się publicyści tradycjonalistyczni przychylni bractwu np. Jacek Bartyzel. Poza tym bractwo działa przez internet, organizuje również różne akcje np. rekolekcje ignacjańskie czy krucjaty różańcowe.
Pod koniec 2012 w Polsce pracowało dziewięciu prezbiterów Bractwa pod przewodnictwem Karola Stehlina.
Dnia 29 czerwca 2021 Dom Autonomiczny Europy Środkowo-Wschodniej w Warszawie otrzymał status dystryktu. Przełożonym został ks. Karol Stehlin, pierwszym asystentem ks. Dawid Wierzycki, drugim asystentem ks. Konstantyn Najmowicza, ekonomem zaś został ks. Hubert Kuszpa. Nowo powstały dystrykt obejmuje obszar: Polski, Białorusi, Estonii, Litwy, Łotwy, Rosji oraz Ukrainy.
Stanowisko episkopatu polskiego.
Stanowisko Konferencji Episkopatu Polski wobec działalności Bractwa Św. Piusa X na terenie Polski zostało ogłoszone 27 listopada 1998. W swoim komunikacie odczytanym w kościołach Konferencja Episkopatu Polski jednoznacznie określiła, że uważa to zgromadzenie kapłańskie za grupę schizmatycką. Bractwo wkrótce odpowiedziało na ten komunikat, wydając swoje oświadczenie w tej sprawie.
Podobne stanowisko kilka lat później zajął również arcybiskup metropolita gdański Tadeusz Gocłowski, który w liście pasterskim z 8 stycznia 2008 odczytanym w kościołach archidiecezji gdańskiej 13 stycznia 2008 przestrzegał wiernych pod sankcją karną przed uczestnictwem w nabożeństwach i mszach odprawianych przez Bractwo Świętego Piusa X.
W liście z 17 grudnia 2010, kierowanym do duchownych i wiernych archidiecezji przemyskiej i stanowiącym odpowiedź na powstanie na terenie parafii Lubatowa kaplicy Bractwa, abp Józef Michalik zabrania uczestniczyć w liturgii sprawowanej przez członków Bractwa, którzy działają bez mandatu biskupa. Ponadto nakazuje wyjaśnienie wiernym stanu kanonicznego Bractwa.
Status obecny FSSPX.
Bractwo według statusu z 22 kwietnia 2018 (na stan obecny) liczy sobie 637 księży obecnych w 37 krajach i aktywnych w 35 innych. Poza tym ma obecnych około 123 braci zakonnych, 200 sióstr zakonnych, 79 oblatów oraz 204 seminarzystów w sześciu seminariach, poza tym posiada 56 przed seminarzystów (w seminarium wstępnym). Poza tym FSSPX prowadzi na całym świecie ponad 100 szkół, 7 domów opieki, 4 klasztory karmelitańskie, 2 uniwersytety. Poza tym w swoich szeregach ma około 19 sióstr misjonarek pracujących w Kenii.
Obecny w życiu zakonnym bractwa jest też Trzeci Zakon, tzw. tercjarze oparci na regule franciszkańskiej – są to świeccy którzy przyjęli sposób życia bractwa i składają część ślubów. Trzeci zakon liczy sobie około kilku tysięcy członków.
W 2020 roku bractwo liczyło 680 księży i 217 seminarzystów.
Władze bractwa.
Bractwem zarządza 40-osobowa kapituła zakonna, która wybiera przełożonego generalnego, który stoi na czele bractwa, poza tym wybiera również pozostałe władze bractwa, w tym również dwóch jego asystentów. Kapituła wybiera również przełożonych domów autonomicznych (jednostek terytorialnych bractwa, na których działają). Kapituły zbierają się co 12 lat, tyle też trwa kadencja każdego Przełożonego Bractwa, kadencja może zostać powtórzona po raz drugi. Obecnym Przełożonym Generalnym Bractwa jest ks. Dawid Pagliarani, zaś jego asystentami są: pierwszym bp Alfonso de Galarreta, zaś drugim ks. Christian Bouchacourt.

</doc>
<doc id="1572237" url="https://pl.wikipedia.org/wiki?curid=1572237" title="Stadion Olimpijski im. Adema Jashariego">
Stadion Olimpijski im. Adema Jashariego

Stadion Olimpijski im. Adema Jashariego (alb. "Stadiumi Olimpik "Adem Jashari"") – wielofunkcyjny stadion sportowy w Mitrowicy w Kosowie. Wykorzystywany jest głównie do gry w piłkę nożną. Swoje mecze rozgrywa na nim drużyna Superligi FK Trepča i "KF Trepça". Pojemność stadionu wynosi 28,500 widzów.

</doc>
<doc id="1572238" url="https://pl.wikipedia.org/wiki?curid=1572238" title="Gottfried Finger">
Gottfried Finger

Gottfried Finger, także Bohumir Finger, Godfrey Finger (ur. ok. 1655 lub 1660 w Ołomuńcu, poch. 31 sierpnia 1730 w Mannheim) – angielsko-niemiecki kompozytor, klawesynista, gambista i kapelmistrz pochodzenia morawskiego. Tworzył w epoce baroku.
Życiorys.
Około 1680 był prawdopodobnie klawesynistą w kapeli książęcej w Ołomuńcu. W 1682 był w Monachium, a wiosną 1687 wyjechał do Londynu, gdzie otrzymał posadę w nowej królewskiej kaplicy katolickiej Jakuba II Stuarta. W 1688 opublikował swoje sonaty z op. 1., które zadedykował królowi Jakubowi II. Nie udał się jednak z królem na wygnanie w 1688, ale pozostał w Londynie i kontynuował karierę na własną rękę. Wydał drukiem trzy zestawy łatwych i melodyjnych utworów dla muzyków-amatorów: "VI Sonatas or Solo's" (1690) – po raz pierwszy opublikowany w Londynie zestaw sonat na instrument solowy i basso continuo oraz "A Collection of Choice Ayres" (1691) i "A Collection of Musick in Two Parts" (1691). Zyskał też dużą popularność jako kompozytor utworów scenicznych, jego ayres i songs z różnych sztuk również ukazywały się drukiem. Anglię opuścił między 1702 a 1704. 
Następnie służył na dworze księżnej Zofii Charlotty w Berlinie, gdzie komponował "więcej niemieckich oper". Od 1706 był kameralistą na wrocławskim dworze księcia Karola III Filipa Wittelsbacha, w którego służbie pozostał do końca swojego życia. W październiku 1707 był kameralistą w kapeli dworskiej w Innsbrucku, a w 1708 został jej kapelmistrzem. W tym samym roku wrócił do Berlina, gdzie wystawiono jego opery "Der Sieg der Schönheit über die Helden" i "Roxane und Alexanders Hochzeit". W następnych latach jeździł z dworem księcia jako kapelmistrz do Neuburga nad Dunajem (1717), Heidelbergu (1718) i Mannheim (1720). Ostatnie lata swojego życia spędził na dworze w Mannheim i Düsseldorfie, komponując utwory kameralne i sceniczne.

</doc>
<doc id="1572239" url="https://pl.wikipedia.org/wiki?curid=1572239" title="Chebsaurus">
Chebsaurus



</doc>
<doc id="1572240" url="https://pl.wikipedia.org/wiki?curid=1572240" title="Rajd Dakar 1980">
Rajd Dakar 1980

Rajd Dakar 1980 – druga edycja tego rajdu. Wystartował 1 stycznia 1980 z Paryża, zakończył się 23 stycznia 1980 w Dakarze. W rajdzie wystartowało 90 motocykli, 116 samochodów i 10 ciężarówek. Ostatecznie rywalizację ukończyło 25 motocykle, 49 samochodów i 7 ciężarówek. Całkowita długość trasy wynosiła 10 000 km, w tym 4 059 km odcinków specjalnych.

</doc>
<doc id="1572242" url="https://pl.wikipedia.org/wiki?curid=1572242" title="Der Neger">
Der Neger

Der Neger – pierwszy singiel niemieckiego rapera o ksywce B-Tight. Utwór ten promował album pod tytułem Der Neger In Mir.

</doc>
<doc id="1572245" url="https://pl.wikipedia.org/wiki?curid=1572245" title="Michał Górski">
Michał Górski

Michał Górski (ur. 9 lipca 1939 w Bystrej, zm. 5 sierpnia 1992) – polski polityk, samorządowiec, poseł na Sejm X kadencji.
Życiorys.
Ukończył w 1965 studia w Wyższej Szkole Rolniczej w Lublinie. Pracował jako nauczyciel w Technikum Rolniczym w Dowspudzie. Działał w Związku Młodzieży Wiejskiej, Związku Nauczycielstwa Polskiego i Zjednoczonym Stronnictwie Ludowym.
W październiku 1981 objął stanowisko naczelnika gminy Raczki, jednak już w grudniu tego roku, po wprowadzeniu stanu wojennego został zawieszony przez wojskowego komisarza. Na skutek protestów lokalnych rolników i sporządzonej przez nich petycji powrócił do pełnienia tej funkcji. Bez powodzenia usiłowano usunąć go ze stanowiska ponownie pięć lat później, uzyskał wówczas poparcie Gminnej Rady Narodowej. W 1990 po reaktywacji samorządu terytorialnego rada gminy powołała go na urząd wójta.
Rok wcześniej Michał Górski uzyskał mandat na Sejm kontraktowy z ramienia ZSL w okręgu suwalskim, na koniec kadencji należał do Polskiego Stronnictwa Ludowego. W 1991 nie ubiegał się o reelekcję.
W 1986 odznaczony Złotym Krzyżem Zasługi.

</doc>
<doc id="1572246" url="https://pl.wikipedia.org/wiki?curid=1572246" title="Twoh">
Twoh

Twoh – singel promujący wspólny album niemieckich raperów z wytwórni Tony D i B-Tight.
Do utworu został nakręcony niskobudżetowy klip.

</doc>
<doc id="1572248" url="https://pl.wikipedia.org/wiki?curid=1572248" title="Jean-Claude Gillier">
Jean-Claude Gillier

Jean-Claude Gillier (ur. 1667 w Paryżu, zm. 30 maja 1737 tamże) – francuski kompozytor epoki baroku, działający przez wiele lat w Anglii.
Giller komponował niemal wyłącznie teatralną muzykę sceniczną. Od 1693 był kontrabasistą w orkiestrze Comédie-Française. W latach 1699 i 1701 pracował w Anglii. W 1705 koncertował w Yorku. W latach 1706–1707 komponował muzykę sceniczną dla Queen's Theater.
W latach 1713–1735 przygotowywał oprawę muzyczna do przedstawień sztuk takich autorów jak: Lesage, Fuzelier, d'Orneval, Favart itd., a także koncertował w domach arystokratów.

</doc>
<doc id="1572251" url="https://pl.wikipedia.org/wiki?curid=1572251" title="Stan zrównoważony">
Stan zrównoważony

Stan zrównoważony – stan gospodarki, w którym produkcja pracownika i przypadający na niego kapitał nie zmieniają się z upływem czasu.
Dziej się tak, gdy wskaźnik nowych inwestycji produkcyjnych z zainwestowanych oszczędności jest równy wielkości deprecjacji istniejącego kapitału. Egzogeniczne modele wzrostu pokazują, w jaki sposób gospodarka będzie zmierzała do stanu zrównoważonego.
Pojęcie stanu zrównoważonego jest związane z noblistą Robertem Solowem, który w 1956 stworzył model wzrostu gospodarczego, nazwany później jego nazwiskiem.
Wyrażenie „stan zrównoważony” jest używane w ekonomii neoklasycznej i odnosi się do gospodarki ze zrównoważonym wskaźnikiem nakładu pracy. Wówczas może on być stałym stanem zrównoważonym, rosnącym stanem zrównoważonym lub cofającym się stanem zrównoważonym.
W gospodarce bez postępu technologicznego produkcja i kapitał przypadający na pracownika jest niezmienny, natomiast w gospodarce z postępem technicznym produkcja i ten kapitał ciągle się zmieniają.

</doc>
<doc id="1572254" url="https://pl.wikipedia.org/wiki?curid=1572254" title="Siłownia (sport)">
Siłownia (sport)

Siłownia − miejsce przeznaczone do uprawniania kulturystyki, lub ćwiczeń siłowych. Odpowiednik gr. "gymnásion" – „miejsce służące gimnastyce”.

</doc>
<doc id="1572255" url="https://pl.wikipedia.org/wiki?curid=1572255" title="Stadion 11 Czerwca">
Stadion 11 Czerwca

Stadion 11 Czerwca (arab.: ملعب 11 يونيو) - wielofunkcyjny stadion sportowy w stolicy Libii, Trypolisie. Pojemność stadionu wynosi 80,000 widzów, co czyni go jednym z największych tego typu obiektów w Afryce. Na stadionie swoje mecze rozgrywa reprezentacja Libii. Stadion był jedną z aren Pucharu Narodów Afryki 1982.

</doc>
<doc id="1572256" url="https://pl.wikipedia.org/wiki?curid=1572256" title="Stadion 11. Czerwca">
Stadion 11. Czerwca



</doc>
<doc id="1572257" url="https://pl.wikipedia.org/wiki?curid=1572257" title="John Lenton">
John Lenton

John Lenton (ur. przed 4 marca 1657 w Londynie, zm. przed 13 maja 1719 tamże) – angielski kompozytor, skrzypek i śpiewak, działający w okresie baroku.
Komponował głównie muzykę sceniczną. Komponował suity na powrót króla Wilhelma III do Londynu (1697) i z okazji Nowego Roku (1699). Był dworskim kompozytorem i skrzypkiem.
Wspólnie z innym muzykiem Thomasem Tolletem wydał dwa zbiory muzyczne: "A Consort of Musick of Three Parts" (1692) i "A Three Part Consort of New Musick" (1697).
Był także wydawcą muzycznym. Napisał traktat o grze na skrzypcach: "The Gentleman's Diversion" (1693). Wydał słynny zbiór "Wit and Mirth, or Pills to Purge Melancholy" (1706); muzyki mającej odegnać melancholię. W tym zbiorze znalazła się słynna pieśń wojskowa "Over the Hills and Far Away", popularna jeszcze w czasach napoleońskich.

</doc>
<doc id="1572258" url="https://pl.wikipedia.org/wiki?curid=1572258" title="June 11 Stadium">
June 11 Stadium



</doc>
<doc id="1572259" url="https://pl.wikipedia.org/wiki?curid=1572259" title="Wojna z Abazy paszą">
Wojna z Abazy paszą



</doc>
<doc id="1572260" url="https://pl.wikipedia.org/wiki?curid=1572260" title="Blind carbon copy">
Blind carbon copy



</doc>
