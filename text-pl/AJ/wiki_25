<doc id="1577396" url="https://pl.wikipedia.org/wiki?curid=1577396" title="Parafia św. Michała Archanioła w Torzymiu">
Parafia św. Michała Archanioła w Torzymiu

Parafia św. Michała Archanioła – parafia prawosławna w Torzymiu, w dekanacie Zielona Góra diecezji wrocławsko-szczecińskiej.
Na terenie parafii funkcjonuje 1 cerkiew:
Historia.
Parafia powstała w 1948. Początkowo nabożeństwa były odprawiane w prywatnym mieszkaniu w Łagowie. Po kilku latach siedzibę parafii przeniesiono do Torzymia, gdzie już wcześniej (1948) przyznano prawosławnym dawną kaplicę cmentarną z XIX wieku. Obiekt przystosowano do potrzeb liturgii prawosławnej. W 1982 do cerkwi dobudowano przedsionek, a w 1994 świątynię gruntownie wyremontowano.
W 2013 parafia liczyła około 60 wiernych.
Wykaz proboszczów.
W 1975 r. proboszczem parafii był o. archimandryta Eulogiusz (Horbowiec).

</doc>
<doc id="1577397" url="https://pl.wikipedia.org/wiki?curid=1577397" title="Nyctimystes brevipalmatus">
Nyctimystes brevipalmatus

Nyctimystes brevipalmatus – rzadki gatunek płaza bezogonowego z podrodziny Pelodryadinae w rodzinie Pelodryadidae. 
Żaby znaleziono na wschodnim wybrzeżu Australii.

</doc>
<doc id="1577400" url="https://pl.wikipedia.org/wiki?curid=1577400" title="Indywidualny Puchar Europy na Żużlu">
Indywidualny Puchar Europy na Żużlu



</doc>
<doc id="1577401" url="https://pl.wikipedia.org/wiki?curid=1577401" title="Nidhogg">
Nidhogg



</doc>
<doc id="1577402" url="https://pl.wikipedia.org/wiki?curid=1577402" title="Rezerwat przyrody Zamczysko (województwo śląskie)">
Rezerwat przyrody Zamczysko (województwo śląskie)

Rezerwat przyrody Zamczysko – rezerwat kulturowo-przyrodniczy w województwie śląskim, w powiecie kłobuckim, w gminie Wręczyca Wielka, w okolicach wsi Grodzisko i Wręczyca Mała w dolinie Czarnej Okszy. Oddalony jest o ok. 150 m na północny zachód od drogi wojewódzkiej nr 492. Rezerwat znajduje się pod zarządem Nadleśnictwa Kłobuck. Obejmuje 1,35 ha, utworzony został 27 kwietnia 1953 roku.
Obszar rezerwatu podlega ochronie ścisłej.
Charakterystyka.
Jest to leśny rezerwat przyrody, utworzony w celu ochrony dęba szypułkowego, rosnącego na wałach obronnych wczesnośredniowiecznego grodziska i utworzonego później w tym miejscu obozu wojsk szwedzkich z czasu potopu szwedzkiego. Starym dębom w wieku 190–210 lat towarzyszą: modrzew europejski, buk zwyczajny, grab, rzadziej lipa drobnolistna, klon zwyczajny, jodła pospolita, leszczyna, głóg dwuszyjkowy, trzmielina pospolita i dziki bez czarny. Runo jest charakterystyczne dla lasu mieszanego. Do najcenniejszych roślin należą objęte ścisłą ochroną gatunkową: rojownik pospolity, lilia złotogłów i śniedek baldaszkowaty. Cztery gatunki chronione są częściowo: złoć żółta, zawilec gajowy, kopytnik pospolity i konwalia majowa.

</doc>
<doc id="1577404" url="https://pl.wikipedia.org/wiki?curid=1577404" title="Australorzekotka błękitnogórska">
Australorzekotka błękitnogórska

Australorzekotka błękitnogórska ("Ranoidea citropa") – gatunek płaza bezogonowego z podrodziny Pelodryadinae w rodzinie Pelodryadidae. 

</doc>
<doc id="1577406" url="https://pl.wikipedia.org/wiki?curid=1577406" title="Ekran elektrostatyczny">
Ekran elektrostatyczny

Ekran elektrostatyczny, ekran elektryczny – osłona chroniąca wydzielony obszar przed wpływem zewnętrznego pola elektrycznego.
Ekran elektrostatyczny wykonany jest jako metalowa, całkowicie przewodząca, osłona połączona z uziemieniem lub obudową urządzenia (punktu o określonym potencjale). Tego typu ekran stosuje się zwykle w celu ochrony elementów obwodu elektrycznego przed wpływem niepożądanych sygnałów lub szumów, a także wyeliminowania wpływu na wyniki prowadzonych pomiarów. Ekran elektryczny może być też użyty do tłumienia pola elektrycznego na zewnątrz urządzenia, które je emituje.

</doc>
<doc id="1577407" url="https://pl.wikipedia.org/wiki?curid=1577407" title="Władysław Medwid">
Władysław Medwid

Władysław Medwid (ur. 6 kwietnia 1945 w Wiktorówce, zm. 15 stycznia 2018 w Nysie) – polski polityk, lekarz weterynarii, przedsiębiorca, poseł na Sejm II kadencji.
Życiorys.
Syn Jana i Katarzyny. W 1970 ukończył studia na Wydziale Weterynaryjnym Wyższej Szkoły Rolniczej we Wrocławiu. Pracował jako weterynarz i inspektor sanitarny.
Sprawował mandat posła II kadencji, wybranego w okręgu opolskim z listy Polskiego Stronnictwa Ludowego. Zasiadał w Komisji Zdrowia oraz w Komisji Obrony Narodowej. W 1997 bez powodzenia ubiegał się o reelekcję.
Po zakończeniu pracy w parlamencie rozpoczął prowadzenie działalności gospodarczej w ramach hurtowni leków dla zwierząt. Odszedł także z PSL, przystępując później do Inicjatywy dla Polski. W 2004 został prezesem Stowarzyszenia Gmina Wiejska Nysa. Zajął się prowadzeniem własnej firmy. Zasiadał też w radzie nadzorczej Banku Spółdzielczego w Otmuchowie.
W wyborach samorządowych w 2006 bez powodzenia kandydował do rady powiatu nyskiego z ramienia Samoobrony RP, a w wyborach w 2014 do rady miejskiej w Nysie z listy SLD Lewica Razem.
Został pochowany na cmentarzu w Białej Nyskiej.
Odznaczenia.
W 2000, "za wyjątkowo sumienne wykonywanie obowiązków wynikających z pracy zawodowej oraz zasługi w działalności społecznej", został odznaczony przez prezydenta Aleksandra Kwaśniewskiego Złotym Krzyżem Zasługi.

</doc>
<doc id="1577408" url="https://pl.wikipedia.org/wiki?curid=1577408" title="Igrzyska Śródziemnomorskie 1963">
Igrzyska Śródziemnomorskie 1963

4. Igrzyska Śródziemnomorskie – czwarta edycja igrzysk śródziemnomorskich odbyła się w Neapolu na południu Włoch między 21, a 29 września 1963 roku. W zawodach wzięło udział 1057 sportowców z 13 krajów. W igrzyskach startowali tylko mężczyźni.

</doc>
<doc id="1577409" url="https://pl.wikipedia.org/wiki?curid=1577409" title="Litoria dentata">
Litoria dentata

Litoria dentata – gatunek płaza bezogonowego z podrodziny Litoriinae w rodzinie Pelodryadidae. 
Żaby znaleziono na wschodnim wybrzeżu Australii.
Nazwa.
Epitet gatunkowy "dentata" oznacza "zębata".

</doc>
<doc id="1577412" url="https://pl.wikipedia.org/wiki?curid=1577412" title="Google Programmable Search Engine">
Google Programmable Search Engine

Programowalna wyszukiwarka Google (ang. Google Programmable Search Engine, wcześniej znana jako Google Custom Search oraz Google Co-op) – udostępniony przez firmę Google Inc. w 2006 interfejs wyszukiwarki Google, który oferuje użytkownikom Internetu możliwość tworzenia spersonalizowanych wyszukiwarek dla ich stron tzw. wyszukiwarek niestandardowych Google.
Dzięki pełnemu udostępnieniu API jest możliwe wbudowywanie systemów wyszukiwania bezpośrednio do samodzielnych aplikacji.
Tworzenie wyszukiwarek niestandardowych Custom Search, nie wymaga instalacji jakiegokolwiek oprogramowania.
Google CSE został udostępniony w 40 językach (11/20/2007).
Udostępniono trzy wersje Google CSE:
Ta wersja podstawowa Google CSE jest dostępna za darmo, jednak w wynikach wyszukiwania będą pojawiały się linki reklamowe dostarczane przez Google (można je zintegrować ze swoim kontem Google Google AdSense i zarabiać na wyświetlaniu reklam w wynikach wyszukiwania).
Wersja dla biznesu Custom Search Business Edition (CSBE), który pozwala na użycie API XML, pomoc telefoniczną i e-mailową. Po pewnym czasie nazwa to została zmieniona na Google Site Search i udostępniona pod adresem Google Site Search
Udostępnienie Google Custom Search 10/23/2006
Blog firmowy Google Custom Search.
Wyszukiwarka Google CSE wersja dla firm, Google Custom Search Business Edition.
Zarządzanie Google CSE Zarządzanie istniejącymi wyszukiwarkami niestandardowymi.
Wyszukiwarka niestandardowa udostępniona lokalnie – 11/20/2007 Custom Search goes global

</doc>
<doc id="1577413" url="https://pl.wikipedia.org/wiki?curid=1577413" title="Parafia Opieki Matki Bożej w Słubicach">
Parafia Opieki Matki Bożej w Słubicach

Parafia Opieki Matki Bożej – parafia prawosławna w Słubicach, w dekanacie Zielona Góra diecezji wrocławsko-szczecińskiej.
Na terenie parafii funkcjonuje 1 cerkiew:
Historia.
Placówka prawosławna w Słubicach powstała w 2003 jako filia parafii w Torzymiu. Samodzielna parafia została erygowana przez arcybiskupa wrocławskiego i szczecińskiego Jeremiasza dekretem nr 275.9.06. z dnia 22 maja 2006. Parafię tworzą Polacy, Łemkowie, Ukraińcy, Białorusini, Rosjanie i Niemcy.
Początkowo (do czasu utworzenia parafii) nabożeństwa odbywały się raz w miesiącu w budynku dzisiejszego katolickiego centrum studenckiego. W latach 2006–2015 świątynią parafialną była cerkiew domowa zlokalizowana przy ulicy Henryka Sienkiewicza 24C. Od maja 2011 trwa budowa wolnostojącej świątyni (przy ulicy Bolesława Krzywoustego), wzorowanej architektonicznie na cerkwi Opieki Matki Bożej na Nerli. Od 2015 we wznoszonym obiekcie odprawiane są wszystkie nabożeństwa parafialne.

</doc>
<doc id="1577414" url="https://pl.wikipedia.org/wiki?curid=1577414" title="Litoria fallax">
Litoria fallax

Litoria fallax – gatunek płaza bezogonowego z podrodziny Litoriinae w rodzinie Pelodryadidae. 
Żaby znaleziono na wschodnim wybrzeżu Australii.
Nazwa.
Epitet gatunkowy "fallax" to łaciński przymiotnik "fallax, -acis" oznaczający "podstępny, zdradliwy".

</doc>
<doc id="1577415" url="https://pl.wikipedia.org/wiki?curid=1577415" title="Litoria freycineti">
Litoria freycineti

Litoria freycineti – rzadki gatunek płaza bezogonowego z podrodziny Litoriinae w rodzinie Pelodryadidae. 
Żaby znaleziono na wschodnim wybrzeżu Australii.

</doc>
<doc id="1577417" url="https://pl.wikipedia.org/wiki?curid=1577417" title="Igrzyska Śródziemnomorskie 1967">
Igrzyska Śródziemnomorskie 1967

5. Igrzyska Śródziemnomorskie – piąte w historii igrzyska śródziemnomorskie odbyły się w Tunisie (Tunezja), między 8 a 17 września 1967. W zawodach wzięło udział 12 reprezentacji narodowych – w sumie w imprezie uczestniczyło 1249 sportowców (1211 mężczyzn i 38 kobiet). Były to pierwsze igrzyska, w których startowały także kobiety.

</doc>
<doc id="1577418" url="https://pl.wikipedia.org/wiki?curid=1577418" title="Daśahara">
Daśahara



</doc>
<doc id="1577420" url="https://pl.wikipedia.org/wiki?curid=1577420" title="Australorzekotka różnobarwna">
Australorzekotka różnobarwna

Australorzekotka różnobarwna ("Ranoidea raniformis") – gatunek płaza bezogonowego z podrodziny Pelodryadinae w rodzinie Pelodryadidae. Zamieszkuje południową Australię, w tym Tasmanię, został introdukowany na Nowej Zelandii. Jego grzbiet ubarwiony jest na zielono i złoto z ciemnymi cętkami, brzuszna strona ciała jest żółta. Barwa niebieska pojawia się w okolicy pachwin i ud. Jego skóra wytwarza aureiny, peptydy o działaniu przeciwbakteryjnym i antynowotworowym. Bytuje w zbiornikach wodnych i ich okolicach, samce zwykle nawołują samice z wody. Wśród głównych zagrożeń dla gatunku wymienia się ryby z rodzaju "Gambusia" i epizoocję grzybiczą.
Systematyka.
Gatunek ten ma długą historię, a jego systematyka i status podlegały zmianom. Został opisany przez Kefersteina w 1867 na podstawie osobnika pochodzącego z nieznanej lokalizacji. Badacz nadał mu nazwę naukową "Chirodryas ranifiormis". 4 lata później zmienił jednak zdanie, uznając opisane przez siebie zwierzę za tożsame z "Hyla aurea". W 1938 Parker zajął pogląd pośredni, uznając oba płazy za dwa podgatunki w 1 gatunku "H. aurea". Umieszczano w nim też trzeci podgatunek "H. a. cyclorhynchus", podniesiony potem do rangi odrębnego gatunku. Tymczasem w 1957 płaz typu australorzekotki różnobarwnej został opisany ponownie, znów jako odrębny gatunek, po badaniach krzyżowania się osobników. Opisu dokonał Copland, autor nazwy "Hyla moorei". Wtedy też uczony ten wydzielił z "H. aurea raniformis" populację nazwaną przez siebie "H. a. major".
Płaza cały czas umieszczano w obrębie rodzaju "Hyla" i rodziny rzekotkowatych (Hylidae). Sytuację zmieniła rewizja taksonomiczna Tylera dokonana w 1971. Badacz ten, wyciągając wnioski z odrębności mięśni worków powietrznych, zaproponował przeniesienie gatunków australijskich i papuaskich do rodzaju "Litoria".
Przez pewien czas zwierzę to uznawano za podgatunek "Litoria aurea", określając go jako "Litoria aurea raniformis". Poglądowi temu sprzeciwili się w 1975 Courtice i Crigg, którzy opisali australorzekotkę różnobarwną jako osobny gatunek "L. raniformis". W momencie jej publikacji "Litoria moorei" i "Litoria cyclorhynchus" uznawano już za odrębne gatunki, jednakże formy "raniformis", "ulongae" i "major" wciąż traktowano jak podgatunki "L. aurea". Uczeni ci zaproponowali uznanie za gatunek australorzekotki różnobarwnej i wyodrębnienie z niej również jako osobny gatunek "Litoria flavipunctata". Pozostałe formy spotkał los wręcz przeciwny: "L. a. ulongae" zsynonimizowano z "L. aurea", a "L. a. major", różniącą się od "L. a. raniformis" tylko rozmiarami, z australorzekotką różnobarwną.
Budowa ciała.
Osobnik dorosły mierzy 55–104 mm. Australorzekotka różnobarwna wyróżnia się bladym, zielonym pasmem biegnącym w połowie grzbietu zabarwionego zielono i złoto. Podobne pasmo występuje również u "Litoria flavipunctata", nie ma go natomiast u "Litoria aurea". Mogą się nań znajdować ciemne plamki i paski, czarne lub brązowe. Błona bębenkowa jest złota. W okolicy oka rozpoczyna się złoty pasek, zanikający w okolicy pachwiny, przebiegający grzbietowo-bocznie. Pachwina przyjmuje barwę turkusu lub niebieską, podobnie jak niebieskie tylne czy wewnętrzne części bioder, a nawet stopy; jednak mniej połyskującą, niż u "L. aurea". Na grzbietowej powierzchni biodra widać kilka niedużych plam barwy żółtej. Brzuszną powierzchnię ciała opisywanego przez siebie samca Courtice określa jako żółtą, granulowaną. Kolor ten występuje również na rezonatorach samców.
Grzbiet ciała jest znacznie bardziej brodawkowaty, niż u blisko spokrewnionej australorzekotki złocistej.
Długość głowy (22,5 mm) i jej szerokość (20,0 mm) prawie się nie różnią (stosunek wynosi 1,02). Nozdrza są bardziej oddalone od oczu, niż od siebie nawzajem. Duża błona bębenkowa cechuje się średnicą stanowiącą 59% średnicy oka. Język jest wolny i szeroki. Z kolei długość głowy stanowi 37% odległości dzielącej czubek niezbyt wydatnego pyska i naturalny otwór ciała równej 60,3 mm.
Najdłuższym palcem kończyn przednich jest trzeci, następny pod tym względem – czwarty. Pierwszy i drugi nie różnią się długością, którą ustępują pozostałym. Na tylnych kończynach najdłuższy jest czwarty palec, a dwaj jego sąsiedzi nie różnią się długością, wyprzedzając palec drugi. Najkrótszy jest pierwszy. Opuszki palców nie przekraczają wielkością reszty palców, podobnie jak u "L. flavipunctata", inaczej niż u australorzekotki złocistej. Błona pławna uległa pewnej redukcji.
Fizjologia.
W temperaturze 23 °C osobniki dorosłe radzą sobie dobrze. Ilość zużywanego tlenu nie różni się zbytnio od ilości zaobserwowanej u "Litoria ewingii". Różnicę obserwuje się natomiast w temperaturze 7 °C, gdy australorzekotka różnobarwna zapada w odrętwienie. Oznacza to mniejsze zużycie tlenu. "L. ewingii" cechuje się bowiem dłuższym okresem rozrodu, co musiało skutkować przystosowaniem do niskich temperatur. W 15 °C u niektórych osobników "L. raniformis" nie obserwowano w ogóle ruchów płuc.
Aureiny.
W wydzielinach gruczołów tego płaza znaleziono substancje zwane aureinami. Związki te dzieli się na 5 grup oznaczanych kolejnymi cyframi. Związki z grup od 1 do 3 wykazują modyfikacje potranslacyjne w postaci grupy NH2 przyłączonej do C-terminalnej grupy karboksylowej. Dzięki fragmentom o właściwościach hydrofobowych i hydrofilowych, układających się w strukturę drugorzędową α-helisy, peptydy te mają właściwości amfipatyczne. Peptydy z grup 4 i 5 również cechują się amfipatycznością, nie posiadają jednak tak dobrze wyróżnionych fragmentów hydrofobowych i hydrofilowych. Taka budowa umożliwia tym związkom oddziaływanie z błoną biologiczną i nadaje im właściwości przeciwbakteryjne. Rozek i współpracownicy wykazali ich działanie przeciwko "Bacillus cereus", "Leuconostoc lactis", "Listeria innocua", "Micrococcus luteus", "Pasteurella multocida", "Staphylococcus aureus", "Staphylococcus epidermidis", "Streptococcus uberis". Prócz tego aureiny zdają się wykazywać działanie przeciwnowotworowe. W obu przypadkach szerokie spektrum działania wykazują trzy pierwsze grupy aurein. Należąca do nich 1.2, licząc 13 reszt aminokwasowych, jest najmniejszych odkrytym do tej pory pochodzącym od płaza peptydem wykazującym jednocześnie działanie przeciwbakteryjne i antykancerogenne.
Związki te ze względu na swoje działanie nie mogą być syntetyzowane od razu w postaci aktywnej, tworzone są jako propeptydy. W tej pozbawionej aktywności biologicznej postaci mogą być przechowywane w obrębie gruczołów wydzielniczych. Odpowiedni bodziec sprawia, że endoproteaza hydrolizuje odpowiednie wiązanie, przekształcając propeptyd w postać aktywną. W podobny sposób odbywa się degradacja tych aktywnych związków. W przypadku 2.1, 2.4 oraz 3.3 polega ona na odcięciu dwóch pierwszych reszt aminokwasowych, natomiast 3.1 wykazuje 2 różne produkty rozpadu, pozbawione dwóch pierwszych albo trzech ostatnich reszt aminoacylowych.
Poniższa tabela prezentuje aureiny znalezione przez Rozeka i współpracowników.
Tryb życia.
"Litoria raniformis" wykazuje dużą zależność od środowiska wodnego. Płazy te chłodną porę roku spędzają zahibernowane, zagrzebane w mule na dnie zbiornika wodnego lub też w kryjówkach pod kamieniami czy kłodami drewna. Istnieją jednak doniesienia o wybudzaniu się podczas łagodniejszych okresów.
Cykl życiowy.
Rozród odbywa się w stawach stałych i bagnach. Badania z Canterbury wykazały, że rozród przypada na wiosnę i lato. Jednakże Hero, Littlejohn i Marantelli donoszą, że samce nawołują od sierpnia do kwietnia. Badania prowadzone przez Cree w Nowej Zelandii wskazują jednakże na okres kumkania od grudnia do lutego. Samce kumkają zarówno w dzień, jak i w nocy, częściej jednak w nocy. Samce kumkające w dzień, w słoneczne popołudnie, odnotowano w sierpniu i wrześniu 1982. Znajdowały się one pośród roślinności takiej, jak paprocie i jagody. Zwyczajne nocne kumkania odbywają się jednak w zbiorniku wodnym. Temperatura wody, w której przebywają płazy, mieści się w granicach od 12 do 16 °C, także przy opadach śniegu.
Kłęb skrzeku składanego przez samicę jest dość luźny. Znajduje się w nim około 1700 jaj. Z jaja wylęga się wolno pływająca larwa zwana kijanką. W temperaturze około 23 °C rozwój przebiega dobrze, kijanki żyją w tej postaci ponad 70 dni, a szesnastodniowa umieralność oceniana jest na 5%; w 15 °C notuje się już wysoką śmiertelność 80%, a umieszczone w takim środowisku larwy nie pobierają pożywienia ani nie pływają. Jednakże w obu temperaturach obserwowano udane przeobrażenia. Od złożenia jaj do zakończenia metamorfozy mija 90 dni. Kijanki niemające jeszcze kończyn obserwowano w Nowej Zelandii od grudnia do marca, z wykształconymi już kończynami od stycznia do kwietnia.
Późnym latem lub jesienią kijanki przystępują do przeobrażenia lub też, jak opisują Gillespie, Osborne i McElhinney, zimują w postaci larwalnej, przechodząc metamorfozę dopiero w następnym sezonie. Podczas metamorfozy głowa i tułów podlegają niewielkim zmianom. Resorbowany jest ogon. Kijanka osiąga maksymalnie 77 mm, po niej natomiast odległość od pyska do kloaki wynosi od 25 do 29 mm. Młode żabki w Nowej Zelandii obserwowano od stycznia do kwietnia.
Pomimo sympatrycznego występowania z australorzekotką złocistą nie odnotowano hybrydogenezy.
Rozmieszczenie geograficzne.
Zwierzę zamieszkuje południowo-wschodnią Australię, w tym Tasmanię. W Nowej Południowej Walii i w Australijskim Terytorium Stołecznym zasięg ten skupia się w dolinach rzek Murray oraz Murrumbidgee i ich dorzeczach, płaz występuje więc na południu stanu. W obrębie Wiktorii rzekotka występuje prawie w całym stanie, pomijając jedynie regiony położone najbardziej na wschodzie i na zachodzie stanu, z uwagi na panujące tam warunki pustynne lub górskie. W Australii Południowej "L. raniformis" spotykana jest również na południu stanu, IUCN wymienia tutaj dolinę położoną w dolnym biegu rzeki Murray i południowy wschód w okolicach Keith. Na Tasmanii bezogonowy zamieszkuje północ i wschód wyspy (Rozek i współpracownicy wymieniają jedynie północ). Oprócz tego zwierzę zamieszkuje wyspę Bass Strait, gdzie Brook zauważył je i udokumentował jego obecność w 1979. Na południu stanu płaz występuje w rozproszeniu.
Płaza introdukowano w Adelaide Hills w stanie Australia Południowa, ale zamieszkująca je populacja jest niewielka. Poza kontynentem australijskim ponad 130 lat temu został wprowadzony na Nową Zelandię. Odnotowuje się go zarówno na Wyspie Północnej, jak i na Południowej, a z mniejszych wysp na Wyspach Stuarta i Great Barrier.
Strefy sympatrycznego występowania z australorzekotką złocistą występują w okolicy Canberry oraz na wybrzeżu Gippsland w Wiktorii. Oba gatunki spotykano w tych samych zbiornikach wodnych.
Ekologia.
Płaz bytuje na wysokości od poziomu morza do 1300 m. Jako siedlisko Rozek wymienia duże stawy. IUCN natomiast mówi tutaj o okolicach tam, stawów, bagien. Australorzekotka różnobarwna zdaje się preferować zbiorniki wodne istniejące stale, aczkolwiek spotyka się ją również w istniejących tylko okresowo. Jako preferowaną roślinność wymienia się turzyce i rośliny wiodące częściowo wodny tryb życia. Zwierzę ukrywa się także pod pniami i skałami.
Zbiornik zajęty przez rzekotki może otaczać zarówno las, jak i pastwisko. Spotyka się ją na trawiastych brzegach, w przeciwieństwie do preferującej poza tym podobne siedliska i częściowo sympatrycznej australorzekotki złocistej.
Zagrożenia i ochrona.
Australorzekotka różnobarwna należała niegdyś do płazów występujących pospolicie, jednakże w 1999 Mahony opisał spadek liczebności w części zasięgu. Wymienia się nawet obszary, na których zniknął całkowicie. Zaliczają się tutaj wzgórza w środkowej i południowej Nowej Południowej Walii, jak podaje IUCN za Ehmannem i White'em (1997), jak również pewne okolice leżące nad rzeką Murrumbidgee, o czym donosi również Mahony. Zupełnie inaczej sytuacja ta wygląda nad rzeką Murray, gdzie płaz występuje powszechnie. IUCN podaje również brak współczesnych doniesień z powiatu Monaro. W Wiktorii, w Gippsland populacje są pofragmentowane, jednakże kilka z nich zamieszkuje okolice stolicy tego stanu, Melbourne. Podobnie wygląda sytuacja na Tasmanii, w środkowej części wyspy płaz prawie wyginął.
Na Nowej Zelandii, gdzie płaz pojawił się w związku z działalnością człowieka, żyją dziś tysiące osobników, pomimo szerzącej się epizoocji chytridiomycosis oraz ryb z rodzaju "Gambusia", które to czynniki odpowiadają za lokalne spadki liczebności australorzekotki. Na wyspach tych niekorzystny wpływ wywiera także osuszanie terenów podmokłych. Grzybica, pierwszy raz wykryta u tego gatunku właśnie na obszarze Nowej Zelandii (Christchurch), wiąże się ze spadkiem liczebności płazów także w kontynentalnej części Australii, m.in. w Australii Południowej (góra Compass). Niestety płaz prawdopodobnie przeniósł "chytridioidomycosis" na rodzime gatunki nowozelandzkie. Prócz grzyba wśród zagrożeń dla gatunku wymienia się również infekcje wirusowe.
Obecnie całkowita liczebność gatunku obniża się.
IUCN objęło australorzekotkę różnobarwną w 1994, nie przyznano jej jednak odpowiedniego statusu wskazującego na stopień zagrożenia, lecz umieszczono wśród gatunków niewystarczająco dobrze poznanych dla takiej klasyfikacji (Issuficiently Known). Dwa lata później zaliczono zwierzę do gatunków zagrożonych wyginięciem (Endangered). W 2006 potwierdzono ten status. Nowa Zelandia przyznaje jej status "Vulnerable".
Monitoring prowadzi Werribee Open Range Zoo. Rozród w niewoli odbywa się w parku zoologicznym w Melbourne.

</doc>
<doc id="1577426" url="https://pl.wikipedia.org/wiki?curid=1577426" title="Litoria revelata">
Litoria revelata

Litoria revelata – gatunek płaza bezogonowego z podrodziny Litoriinae w rodzinie Pelodryadidae. 
Żaby znaleziono na wschodnim wybrzeżu Australii.

</doc>
<doc id="1577433" url="https://pl.wikipedia.org/wiki?curid=1577433" title="Litoria verreauxii">
Litoria verreauxii

Litoria verreauxii – gatunek płaza bezogonowego z podrodziny Litoriinae w rodzinie Pelodryadidae. 
Żaby znaleziono na południowo-wschodnim wybrzeżu Australii.

</doc>
<doc id="1577436" url="https://pl.wikipedia.org/wiki?curid=1577436" title="Star Trek II">
Star Trek II



</doc>
<doc id="1577440" url="https://pl.wikipedia.org/wiki?curid=1577440" title="Leo Sayer">
Leo Sayer

Leo Sayer, właśc. Gerard Hugh Sayer (ur. 21 maja 1948 w Shoreham-by-Sea) – angielski piosenkarz, kompozytor i instrumentalista (gitara, harmonijka ustna). Na świat przyszedł w niewielkim 17-tysięcznym miasteczku Shoreham-by-Sea w hrabstwie West Sussex jako syn Thomasa Sayera i Teresy Nolan.
Działalność muzyczna.
Największe sukcesy odnosił w latach siedemdziesiątych XX wieku. Pierwszym jego wielkim przebojem był utwór „The Show Must Go On” z roku 1973. Kolejnym znaczącym przebojem w jego karierze była piosenka „You Make Me Feel Like Dancing” z roku 1976, za którą otrzymał Nagrodę Grammy w kategorii R&amp;B. W rok później napisał największy swój przebój – romantyczną balladę „When I Need You” (1977), który dotarł do pierwszych miejsc list przebojów, zarówno brytyjskich jak i amerykańskich. W roku 1980 przypomniał się utworem „More Than I Can Say”, który również zrobił furorę po obu stronach oceanu. W pierwszej połowie lat osiemdziesiątych napisał jeszcze kilka udanych utworów, jednakże nie cieszyły się już one taką popularnością jak te z poprzedniej dekady. Artysta komponuje i nagrywa do dzisiaj. Od roku 2005 mieszka w Sydney na wschodnim wybrzeżu Australii.

</doc>
<doc id="1577444" url="https://pl.wikipedia.org/wiki?curid=1577444" title="Ihor Jurczenko">
Ihor Jurczenko

Ihor Mykołajowycz Jurczenko (, , "Igor Nikołajewicz Jurczienko"; ur. 5 września 1960 w Iwano-Frankiwsku) – ukraiński piłkarz, grający na pozycji pomocnika, trener piłkarski.
Kariera piłkarska.
Kariera klubowa.
Wychowanek DJuSSz "Spartak" w Iwano-Frankiwsku. W 1977 rozpoczął występować w miejscowym klubie Spartak Iwano-Frankiwsk, który wtedy uczestniczył w rozgrywkach Pierwoj (II poziom) ligi Mistrzostw ZSRR. W latach 1979-1980 służył w wojskowym klubie SKA Rostów nad Donem występującym w Wysszej Lidze Mistrzostw ZSRR. W 1980 powrócił do rodzimego klubu. W 1981 przeszedł do pierwszoligowego Szachtara Donieck, a potem w 1985 ponownie powrócił do Spartaka. Po krótkim czasie zmienił klub na Czornomoreć Odessa. W 1987 po raz trzeci wrócił do macierzystego klubu, aby następne dwa lata występować w drugoligowej drużynie SKA Karpaty Lwów. Po sezonie w Czornomorcu Odessa ponownie wrócił do Prykarpattia. W latach 1991-1993 razem z bratem Mykołą zaliczył występy w czeskim klubie FC Zbrojovka Brno. Od 1993 łączył funkcje piłkarza i trenera w macierzystym klubie, w którym w wieku 37 lat zakończył karierę w końcu 1997 roku. W międzyczasie w marcu 1997 zagrał 1 mecz w farm klubie Spartaka FK Tyśmienica. Był jednym z najlepszych oraz najbardziej znanym piłkarzem Spartaka.
Kariera trenerska.
Jeszcze będąc piłkarzem łączył też funkcje trenera w klubie Prykarpattia Iwano-Frankiwsk, który występował w ukraińskiej Wyszczej Lidze. Tak jak w karierze piłkarskiej jeszcze trzy razy w różne czasy prowadził macierzysty klub. Pracował również z klubem Nywa Tarnopol oraz Łukor Kałusz.

</doc>
<doc id="1577445" url="https://pl.wikipedia.org/wiki?curid=1577445" title="SKA Karpaty Lwów">
SKA Karpaty Lwów



</doc>
<doc id="1577450" url="https://pl.wikipedia.org/wiki?curid=1577450" title="Natalia Mrozińska">
Natalia Mrozińska

Natalia Mrozińska, po mężu Żandarska (ur. 25 czerwca 1984 w Inowrocławiu) – polska koszykarka, grająca na pozycji środkowej. Medalistka mistrzostw Polski, reprezentantka Polski.
Kariera sportowa.
Jej pierwszym klubem był Basket 25 Bydgoszcz, następnie grała w MKS Basket Bydgoszcz. W latach 2000-2002 występowała w II-ligowej Olimpii Poznań. W sezonie 2002/2003 debiutowała w ekstraklasie w barwach CCC Polkowice, w latach 2003-2010 występowała w AZS Poznań. Z poznańskim klubem zdobyła w 2004 wicemistrzostwo Polski. W marcu 2007 doznała kontuzji, która wyeliminowała ją z gry w sezonie 2007/2008.
W 2010 została zawodniczką Artego Bydgoszcz, po rundzie jesiennej sezonu 2011/2012 przeszła do MUKS Poznań. W sezonie 2012/2013 występowała w węgierskiej drużynie Ceglédi EKK, w sezonie 2013/2014 w drużynie Wilki Morskie Szczecin, w sezonie 2014/2015 w AZS UMCS Lublin. Po sezonie 2014/2015 przerwała karierę.
Z reprezentacją Polski juniorek zajęła szóste miejsce na mistrzostwach Europy w 2002, z reprezentacją Polski seniorek - siódme miejsce na mistrzostwach Europy w 2005.

</doc>
<doc id="1577453" url="https://pl.wikipedia.org/wiki?curid=1577453" title="Katarzyna Jarkowska">
Katarzyna Jarkowska

Katarzyna Jarkowska (ur. 29 lipca 1980) – polska koszykarka, reprezentująca klub AZS Poznań. 
Jedna z czołowych koszykarek Unii Swarzędz, gra na pozycji skrzydłowej. Jest starszą siostrą reprezentantki Polski w koszykówce Joanny Walich.

</doc>
<doc id="1577456" url="https://pl.wikipedia.org/wiki?curid=1577456" title="Olga Pacyńska">
Olga Pacyńska

Olga Pacyńska (ur. 9 maja 1988) – polska koszykarka, grająca na pozycji skrzydłowej. 
Obecnie reprezentuje barwy swarzędzkiego Lidera grającego w I lidze, wcześniej związana między innymi z AZS-em Poznań, z którym występowała w ekstraklasie, a także z Olimpią Poznań, której jest wychowanką i z którą zdobywała wielokrotnie medale mistrzostw Polski w kategoriach młodzieżowych. Ma siostrę Bognę, która także wyczynowo grała w koszykówkę.

</doc>
<doc id="1577460" url="https://pl.wikipedia.org/wiki?curid=1577460" title="Zofia Magdalena">
Zofia Magdalena

Zofia Magdalena (duń. "Sophie Magdalene"; ur. 28 listopada 1700, zm. 27 maja 1770 w zamku Hirschholm) – królowa Danii i Norwegii.
Była córką margrabiego Brandenburgii-Kulmbach-Wewerlingen Chrystiana Henryka (1661-1708) i jego żony Zofii Chrystiany z Wolfsteinu (1667-1737). 7 sierpnia 1721 na zamku Pretzsch (Elbe) w Saksonii poślubiła następcę tronu duńskiego ks. Chrystiana, przyszłego króla Danii Chrystiana VI (1699-1746). Młodych połączyły nie tylko interesy polityczne, ale również wzajemne zainteresowania religijne: oboje znajdowali się pod mocnym wpływem pietyzmu. W sprawach społecznych królowa znacznie wyprzedzała epokę, w której żyła: w 1750 uwolniła chłopów ze swego majątku w Hirschholm (dzisiejszy Hørsholm) od obowiązku odrabiania pańszczyzny. W 1737 królowa założyła klasztor Vallø. 
Współcześni charakteryzowali ją jako osobę zaborczą, zazdrosną, nieelastyczną w sprawach religijnych i neurotyczną. Mimo oddawania się pietyzmowi i religijności nie przeciwstawiała się brutalnemu traktowaniu przez męża jego macochy i poprzedniej królowej Anny Zofii Reventlow, a nawet nalegała na króla, aby ten usunął ją z dworu. Na swoją koronację, która miała miejsce w kaplicy zamku Frederiksborg w 1731, zamówiła dla siebie nową koronę, aby nie używać poprzedniej, którą nosiła znienawidzona przez nią macocha męża. Nigdy też nie nauczyła się duńskiego.
Potomstwo Zofii Magdaleny i Chrystiana VI:
Zofia Magdalena została pochowana u boku męża w katedrze w Roskilde.

</doc>
<doc id="1577465" url="https://pl.wikipedia.org/wiki?curid=1577465" title="Jon Hamm">
Jon Hamm

Jon Hamm, właśc. Jonathan Daniel Hamm (ur. 10 marca 1971 w Saint Louis) – amerykański aktor i producent filmowy i telewizyjny pochodzenia niemieckiego, angielskiego i irlandzkiego, występował w roli Dona Drapera w serialu "Mad Men", za którą w 2008 roku zdobył nagrodę Złotego Globu dla Najlepszego aktora w dramacie telewizyjnym oraz Emmy.
Życiorys.
Wczesne lata.
Urodził się w Saint Louis w Missouri jako syn Deborah i Daniela Hammów. Jego ojciec prowadził firmę przewozową, a matka była sekretarką. Jest niemieckiego, angielskiego i irlandzkiego pochodzenia; Jego nazwisko pochodzi od niemieckich imigrantów. Rodzice rozwiedli się, gdy miał dwa lata i zamieszkał w Creve Coeur w Missouri z matką. Gdy miał 10 lat jego matka zmarła na raka jelita grubego. Następnie przeniósł się do ojca, który zmarł, gdy miał 20 lat.
Uczęszczał do prywatnej szkoły John Burroughs School w Ladue, gdzie był członkiem klubu piłki nożnej, baseball i drużyny pływackiej. W pierwszej klasie szkoły podstawowej wystąpił jako Kubuś Puchatek, w wieku 16 został obsadzony w roli Judasza w musicalu Stephena Schwartza "Godspell". W 1989 podjął studia na University of Texas at Austin, gdzie był członkiem Upsilon Chapter braterstwa Sigma Nu. Po śmierci ojca wrócił do aktorstwa w University of Missouri; wziął udział w reklamach, wystąpił w studenckim przedstawieniu "Sen nocy letniej" oraz musicalu Stephena Sondheima "Zabójcy" ("Assassins") jako Leon Czolgosz. W 1993 roku otrzymał bakalaureat na kierunku języka angielskiego.
Kariera.
Przez wiele lat przyjaźnił się z aktorem Paulem Ruddem, którego odwiedził w Hollywood w 1992 roku. W 1995 roku przeprowadził się na stałe do Los Angeles z samochodem i 150 dolarami w kieszeni. Rozpoczął pracę jako kelner i jednocześnie uczestniczył w przesłuchaniach. Występował w Sacred Fools Theater Company w Los Angeles, m.in. w tragedii szekspirowskiej "Tymon Ateńczyk" jako Flawiusz – główny służący Tymona. Po gościnnym występie w jednym z odcinków serialu Fox "Ally McBeal" (1997) zachwycający facet przy barze, w 1998 r. nie uzyskał żadnych ofert pracy. Po trzech latach został porzucony przez William Morris Agency. Kontynuował pracę jako kelner i krótko pracował jako scenograf dla pornograficznego filmu.
Pojawił się w jednym z odcinków serialu "Kolorowy dom" ("The Hughleys", 2000) i otrzymał rolę romantycznego strażaka Burta Ridleya w serialu NBC "Powrót do Providence" ("Providence", 2000–2001). Na kinowym ekranie zadebiutował w komedii science-fiction Clinta Eastwooda "Kosmiczni kowboje" ("Space Cowboys", 2000) jako młody pilot, a następnie wystąpił w niezależnej komedii romantycznej "Całując Jessikę Stein" ("Kissing Jessica Stein", 2001) oraz filmie wojennym "Byliśmy żołnierzami" ("We Were Soldiers", 2002) obok Mela Gibsona i Madeleine Stowe. Jego kariera została dodatkowo wzmocniona, gdy zagrał rolę inspektora policji Nate Basso w serialu "Babski oddział" ("The Division", 2002–2004). Przełomową rolę otrzymał w 2007 roku, kiedy pokonał ponad 80 kandydatów i zagrał rolę Donalda „Dona” Drapera w serialu "Mad Men".
Życie prywatne.
W latach 1997–2015 był związany z aktorką i scenarzystką Jennifer Westfeldt (ur. 1970).

</doc>
<doc id="1577466" url="https://pl.wikipedia.org/wiki?curid=1577466" title="Komitet Matek Żołnierzy Rosji">
Komitet Matek Żołnierzy Rosji

Komitet Matek Żołnierzy Rosji (ros. Союз Комитетов Солдатских Матерей России) – rosyjska organizacja założona w roku 1989 i działająca na rzecz pokoju i praw człowieka. Jedną z wciąż aktualnych przyczyn założenia komitetu jest masowe i odwieczne łamanie praw człowieka w wojsku rosyjskim w tym zwłaszcza problem znęcania się psychicznego i fizycznego nad żołnierzami skutkujący częstym kalectwem lub śmiercią. Celami komitetu były między innymi pokojowe zakończenie konfliktu w Czeczenii oraz zniesienie obowiązkowego poboru i wprowadzenie armii zawodowej. Komitet broni praw człowieka żołnierzy służących w wojsku oraz udziela pomocy prawnej dezerterom i osobom chcącym uniknąć poboru z powodu sprzeciwu sumienia. 
Organizacja została założona w roku 1989 przez 300 matek żołnierzy służących na wojnie w Afganistanie. Domagały się one ich zwolnienia ze służby i umożliwienia im powrotu na studia. Następnie zaczęły wysuwać dalsze postulaty, takie jak głęboka reforma struktur armii, zniesienie pracy przymusowej, demilitaryzacja wymiaru sprawiedliwości czy wprowadzenie cywilnej służby zastępczej. Od wybuchu wojny czeczeńskiej w 1994 działają na rzecz natychmiastowego zakończenia konfliktu i prawa do odmowy służby w wojsku.
W roku 1995 Komitet został nagrodzony Nagrodą im. Thorolfa Rafto "za promowanie pokoju w obszarach zagrożonych konfliktami etnicznymi po rozpadzie ZSRR". Rok później otrzymał nagrodę Right Livelihood za działania na rzecz zakończenia wojny w Czeczenii i obronę praw człowieka w armii. W 2014 Komitet został czasowo wpisany na listę agentów zagranicznych redagowaną przez rosyjskie ministerstwo sprawiedliwości.

</doc>
<doc id="1577467" url="https://pl.wikipedia.org/wiki?curid=1577467" title="Bioreaktory">
Bioreaktory



</doc>
<doc id="1577468" url="https://pl.wikipedia.org/wiki?curid=1577468" title="Boz Scaggs">
Boz Scaggs

Boz Scaggs, właśc. William Royce Scaggs (ur. 8 czerwca 1944 w Cantonie) – amerykański piosenkarz, gitarzysta, kompozytor i autor tekstów. Sławę przyniósł mu wydany w połowie lat siedemdziesiątych album "Silk Degrees" (1976), zawierający kilka popularnych przebojów jak "Lido Shuffle", "What Can I Say" (kompozycja wspólna z Davidem Paichem z zespołu Toto), "Lowdown" i balladę "We're All Alone", spopularyzowaną później przez Ritę Coolidge.
W początkach swojej kariery występował jako gitarzysta w zespole Steve Miller Band.

</doc>
<doc id="1577474" url="https://pl.wikipedia.org/wiki?curid=1577474" title="Kobiety w Czerni">
Kobiety w Czerni

Kobiety w Czerni – międzynarodowy kobiecy ruch pokojowy powstały w 1988 roku. Obecnie działa w kilkudziesięciu krajach na świecie.
Początki ruchu Kobiet w Czerni sięgają pierwszej intifady. Grupa izraelskich kobiet zszokowana drastycznymi naruszeniami praw człowieka na Terytoriach Okupowanych rozpoczęła cotygodniowe czuwania w centrum Jerozolimy. Kobiety w Czerni spotykały się w każdy piątek, ubrane na czarno na znak żałoby związanej ze śmiercią ofiar po obu stronach. Trzymały również transparenty "Precz z okupacją!".
Przykład ten zainspirował działaczki pokojowe i feministyczne w wielu krajach na świecie. Ruch Kobiet w Czerni szczególnie aktywny był podczas wojny w byłej Jugosławii, gdzie jedną z założycielek lokalnych inicjatyw była Stanislava Staša Zajović.
Kobiety w Czerni nie mają swojego statutu ani manifestu. Działaczki ruchu podkreślają jednak wyraźnie perspektywę feministyczną, wskazując na bliski związek między przemocą domową a wojną. W niektórych regionach mężczyźni włączają się w działania Kobiet w Czerni, zaś Kobiety w Czerni wspierają mężczyzn odmawiających udziału w wojnie.

</doc>
<doc id="1577475" url="https://pl.wikipedia.org/wiki?curid=1577475" title="Marian Rentgen">
Marian Rentgen



</doc>
<doc id="1577476" url="https://pl.wikipedia.org/wiki?curid=1577476" title="Ostrawica (wieś)">
Ostrawica (wieś)

Ostrawica (czes. Ostravice, niem. Ostrawitz) – wieś gminna położona na terenie Czech w powiecie Frydek-Mistek.
Składa się z dwóch gmin katastralnych przedzielonych rzeką Ostrawicą:
Położenie.
Miejscowość znajduje się na wysokości 415 m n.p.m. i położona jest nad rzeką o tej samie nazwie. W pobliżu znajduje się zbiornik wodny Šance (czes. "Vodní nádrž Šance"), z którego ma ujście Ostrawica. Oddziela ona historyczne ziemie Śląska od Moraw. Z miejscowości wychodzą liczne szlaki turystyczne w stronę pobliskich gór, przy czym najpopularniejsze idą na Łysą Górę (czes. "Lysa Hora") i Smrk oraz w kierunku zbiornika Šance. Gmina połączona jest kilkukilometrowym odcinkiem linii kolejowej z Frydlantem nad Ostrawicą. Czynna jest stacja "Ostravice" oraz przystanek "Ostravice zastávka".
Historia.
Miejscowość została założona w 2 poł. XVI wieku. Pierwsza wzmianka na jej temat pochodzi z urbarza państwa hukwaldzkiego z 1581, gdzie została zapisana jako "Ostrawicze". Do 1951 była całkowicie położona na terenie Moraw, jednak w wyniku reformy administracyjnej została podzielona na trzy części, a do jej północnej części zostały przyłączone do niej także ziemie historycznie śląskie (część dawnej gminy Stare Hamry) by utworzyć współczesną gminę. Środkowa część przyłączona została jako Ostravice 2 do Starych Hamrów (1), południowa część utworzyła gminę Bílá.
Szkolnictwo.
Pierwsza wzmianka dotycząca szkolnictwa w Ostrawicy pochodzi z 1672 roku. W tym czasie uczniowie z Ostrawicy chodzili do szkoły do Frydlantu. W 1771 roku pracował w Ostrawicy nauczyciel, który jednak nie utrzymywał się z pracy szkolnej, a jako rzemieślnik Po 1774 Ostrawica należała do szkoły trywialnej we Frydlancie. W 1785 obowiązkiem szkolnym objętym było 85 dzieci w Ostrawicy.

</doc>
<doc id="1577477" url="https://pl.wikipedia.org/wiki?curid=1577477" title="Java Persistence API">
Java Persistence API

Java Persistence API (skrót JPA) – oficjalny standard mapowania obiektowo-relacyjnego (ORM) firmy Sun Microsystems dla języka programowania Java.
Powstanie standardu.
Standard JPA jest elementem standardu EJB 3.0 zdefiniowanym w JSR 220. Enterprise JavaBeans 3.0 został utworzony by zastąpić wersję poprzednią EJB 2.1, w której był inny model persystencji - CMP. Końcowa wersja standardu EJB 3.0 została wydana w maju 2006 roku. 
W skład grupy ekspertów zajmujących się tworzeniem JPA wszedł twórca Hibernate: Gavin King. Oficjalny FAQ na stronach Sun podaje, iż na postać standardu miał wpływ nie tylko Hibernate, ale także JDO i TopLink. 
Najnowszą wersję standardu 2.1 ukończono w ramach JSR 338
Opis technologii.
JavaPersistence API jest standardem ORM dla języka Java. Z punktu widzenia programisty jest to możliwość operowania na obiektach - zwanych encjami - oraz zapisywania wyników operacji do relacyjnej bazy danych za pomocą obiektu EntityManager. Sposób w jaki obiekty i ich połączenia przekładają się na elementy bazy danych są definiowane za pomocą adnotacji lub dokumentów XML. Poza standardowym zestawem operacji udostępnianych przez obiekt EntityManager standard JPA definiuje język zapytań JPA Query Language podobny do SQL.
Implementacje w serwerach aplikacyjnych.
Poza wzorcową implementacją standardu JPA - czyli serwera aplikacyjnego GlassFish, istnieje wiele innych implementacji wspomnianego standardu. Serwery aplikacyjne dostarczające usług ORM zgodnie ze standardem Java Persistence API:
Warto podkreślić, iż niektóre serwery aplikacyjne udostępniają możliwość zamiany dostawcy usług ORM zgodnie ze standardem JPA.
Zależności między JPA, EJB 3.0 oraz Java EE 5.
JPA jest elementem standardu EJB 3.0 a ten z kolei wchodzi w skład Java EE 5. Usługi standardu EJB są zwykle realizowane przez specjalne środowisko uruchomieniowe zwane serwerem aplikacyjnym. Istnieje jednak możliwość korzystania z tego standardu w aplikacjach nie korzystających z serwera aplikacyjnego. Zapewnia ją, między innymi, implementacja JPA dostarczana w ramach projektu Hibernate.

</doc>
<doc id="1577478" url="https://pl.wikipedia.org/wiki?curid=1577478" title="Marian Guentner">
Marian Guentner



</doc>
<doc id="1577479" url="https://pl.wikipedia.org/wiki?curid=1577479" title="Harry Nilsson">
Harry Nilsson

Harry Nilsson, właśc. Harry Edward Nilsson III (ur. 15 czerwca 1941 w Nowym Jorku, zm. 15 stycznia 1994 w Agoura Hills) – amerykański piosenkarz, kompozytor, pianista i gitarzysta popularny w latach 60. i 70.
Najbardziej znane przeboje Nilssona to „Without You” (1971, przeróbka piosenki grupy Badfinger), „Everybody’s Talkin’” (1969; temat z filmu "Nocny kowboj"), „Jump into the Fire” i „Coconut” (oba z 1972).

</doc>
<doc id="1577483" url="https://pl.wikipedia.org/wiki?curid=1577483" title="Tokelau (grupa etniczna)">
Tokelau (grupa etniczna)

Tokelau – rdzenna ludność archipelagu Tokelau (nowozelandzkie terytorium zależne Tokelau oraz Swains Island w Samoa Amerykańskim), odłam Polinezyjczyków. W 1990 roku ich liczebność wynosiła ok. 4000, z czego połowa mieszkała w Nowej Zelandii. Posługują się językiem tokelau, blisko spokrewnionym z samoańskim, w użyciu jest także język angielski i samoański. 
Kultura Tokelau jest bardzo zbliżona do kultury Samoańczyków. Do tradycyjnych zajęć zalicza się rybołówstwo i rzemiosło (plecionkarstwo i rzeźba w drewnie). Większość Tokelau wyznaje protestantyzm (ok. 67%), pozostali są katolikami. 
W związku z trudnymi warunkami naturalnymi na archipelagu (m.in. niedobór wody pitnej) opracowano program stopniowego przesiedlania Tokelau na Nową Zelandię.

</doc>
<doc id="1577485" url="https://pl.wikipedia.org/wiki?curid=1577485" title="Język tokelauański">
Język tokelauański



</doc>
<doc id="1577486" url="https://pl.wikipedia.org/wiki?curid=1577486" title="Międzynarodowy Zielony Krzyż">
Międzynarodowy Zielony Krzyż

Międzynarodowy Zielony Krzyż – (ang. "Green Cross International") międzynarodowa organizacja ekologiczna założona 20 kwietnia 1993 w Kioto po zorganizowanym w 1992 r. w Rio de Janeiro „Szczycie Ziemi”. Powstała jako ekologiczny odpowiednik Międzynarodowego Czerwonego Krzyża w celu zapobieganiu katastrofom ekologicznym i niesieniu pomocy ich ofiarom. Założycielem był były prezydent ZSRR Michaił Gorbaczow. Siedzibą organizacji jest Genewa.

</doc>
<doc id="1577487" url="https://pl.wikipedia.org/wiki?curid=1577487" title="Anna Sophie von Reventlow">
Anna Sophie von Reventlow



</doc>
<doc id="1577492" url="https://pl.wikipedia.org/wiki?curid=1577492" title="Medicine man">
Medicine man

Medicine man (ang. dosłownie: człowiek leczący, medyk lub osoba zajmująca się lekami) – termin określający osobę zajmującą się leczeniem i pełniącą rolę duchową w tubylczych społecznościach Ameryki Północnej (a czasem także Afryki). W plemionach Indian północnoamerykańskich osoby określane ogólnie jako medicine men pełniły (i czasem pełnią po części nadal) różne – czasem zbliżone, choć nie identyczne, a czasem wyspecjalizowane – funkcje społeczne i religijne. Osoby te noszą też różne lokalne nazwy odpowiadające ich konkretnej roli w danej kulturze i języku.
"Medicine man" często – nie zawsze w pełni zasadnie – utożsamiany bywa z szamanem. Do znanych z kart historii "medicine manów" zaliczyć można przywódcę zwycięskiego powstania antyhiszpańskiego Popé, proroka Tenskwatawę (brata Tecumseha), Wovokę (twórcę Tańca Duchów), Czarnego Jastrzębia, Geronima, Totanka Yotankę i Quanaha Parkera, którzy dzięki swym zdolnościom byli zarazem wodzami plemiennymi.
Charakterystyka.
Do podstawowych zadań "medicine mana" (w różnych kulturach przeważali albo mężczyźni, albo kobiety) należało zwykle pośredniczenie w kontakcie ze światem nadprzyrodzonym, zabieganie o pomoc duchów (a także zjawisk i elementów świata przyrody) dla całej społeczności, doradzanie w ważnych sprawach ogólnych i indywidualnych oraz leczenie chorych. Odwołanie się do świata duchowego mogło mieć przykładowo formę ceremonii, pieśni, modlitwy czy medytacji lub formę bardziej bezpośredniego kontaktu z istotami duchowymi (np. typowej dla syberyjskich szamanów ekstatycznej „podróży”). Przez leczenie "medicine man" mógł rozumieć uzdrawianie relacji pacjenta z jego społecznością i otoczeniem, oczyszczanie jego ciała lub duszy, określone praktyki terapeutyczne, ceremonie lub zabiegi magiczne.
Złożoność praktyk, procedur i rytuałów w poszczególnych plemionach była różna, ale by zostać "medicine manem", należało zazwyczaj mieć rodzaj powołania (zwykle związany z doznaniem wizji), przejść wieloletnią praktykę pod okiem nauczyciela – starszego "medicine mana" (mężczyzny lub kobiety), zostać członkiem stowarzyszenia skupiającego innych "medicine manów" oraz zyskać aprobatę swojej wspólnoty, potwierdzoną skutecznym pełnieniem określonych kulturowo funkcji. Wbrew rozpowszechnionym stereotypom, zostanie "medicine manem" nie zawsze musiało się wiązać z rytuałem inicjacji, a bycie nim – ze stosowaniem substancji narkotycznych, czarnej magii, transu czy iluzji.
Problemy z nazwą i jej przekładem.
Z uwagi na złożoność i różnorodność ról pełnionych przez "medicine men" w poszczególnych kulturach indiańskich oraz ze względu na różnice kulturowe i religijne między badaczami i badanymi, ogólna nazwa (przyjęta za amerykańskimi etnologami, antropologami i religioznawcami) jest z konieczności pewnym uproszczeniem i uogólnieniem. Także sama definicja tego pojęcia ulega zmianom w kierunku jej większego obiektywizmu (np. według "Webster's New World Dictionary of the American Language" z 1954 r. "medicine man" to "człowiek, któremu przypisuje się ponadnaturalne zdolności leczenia chorych i kontrolowania duchów").
Terminem "medicine man", używanym przez wieki – m.in. w Europie – wobec rozmaitych „medyków”, określano indiańskich kapłanów-uzdrawiaczy i czarowników już w roku 1801. Sam termin "medicine" może też w tym kontekście wywodzić się od nazwy tajnego stowarzyszenia "Midewiwin" istniejącego w plemionach indiańskich Potawatomi, Chippewa i Menominee z algonkiańskiej grupy językowej, która pochodzi od noszonego przez niektórych Indian na szyi woreczka z „lekami”. Podobieństwo brzmienia słowa "midewiwin" oraz zajmowanie się członków stowarzyszenia uzdrawianiem chorych (głównie przy pomocy czarów) zaowocowało słowem "medicine".
Część specjalistów uważa, że w kulturach indiańskich "medicine man" pełnił rolę analogiczną do azjatyckiego szamana, inni wskazują na pewne – uważane za mniej lub bardziej istotne – różnice (np. szamani wierzą, iż mogą kontaktować się ze światem nadprzyrodzonym i skłaniać duchy do określonych działań, podczas gdy "medicine man" częściej jedynie modli się do istot nadprzyrodzonych o pomoc, może natomiast pełnić w swej społeczności inne nieszamańskie funkcje). Także część Indian utrzymuje, że ich przywódców duchowych nie powinno się nazywać szamanami. Nie wszyscy Indianie akceptują też nazwę "medicine man", preferując terminy bardziej szczegółowe, pochodzące z języków plemiennych, lub używając innych terminów ogólnych, np. "priest" (kapłan) lub "medical practitioner" (osoba praktykująca lecznictwo).
W polskich publikacjach termin "medicine man" traktowany jest różnie – pozostawiany bywa w oryginale (np. z przypisem objaśniającym, jak w publikacjach indianistycznego kwartalnika „Tawacin”) lub tłumaczony jest np. Jako szaman, uzdrawiacz, człowiek leczący, kapłan, lekarz (m.in. w przekładach autobiograficznych książek Charlesa Alexandra Eastmana) lub człowiek wiedzy (ten ostatni np. w przekładzie klasycznego dzieła lakockiego wizjonera "Czarny Łoś mówi"). Tłumaczenie "medicine man" jako czarownik, uzdrowiciel lub człowiek lekarstwo pojawia się rzadziej, głównie w literaturze pięknej i popularnej.

</doc>
<doc id="1577493" url="https://pl.wikipedia.org/wiki?curid=1577493" title="Stanisław Zuzok">
Stanisław Zuzok

Stanisław Zuzok (ur. 13 marca 1946, zm. 1994) – polski piłkarz, grający na pozycji obrońcy; reprezentant Polski.
Życiorys.
Karierę piłkarską zaczynał w Czarnych Gorzyce i Odrze Wodzisław Śląski (ówczesny GKS Wodzisław Śląski), z którą był bliski awansu do I ligi. Następnie był zawodnikiem GKS Katowice i Zagłębia Sosnowiec. W barwach Zagłębia Sosnowiec dwukrotnie (w latach 1977 i 1978) zdobył Puchar Polski. Jako zawodnik GKS Katowice wystąpił w dwumeczu z FC Barceloną w Pucharze Miast Targowych.
Po zakończeniu kariery został kierowcą autobusu WPK. Miał problemy z alkoholem. Zmarł w 1994 r. w wieku 48 lat.

</doc>
<doc id="1577496" url="https://pl.wikipedia.org/wiki?curid=1577496" title="Dlaczego lubimy seks?">
Dlaczego lubimy seks?

Dlaczego lubimy seks? - książka autorstwa Jareda Diamonda, wydana w 1997.
Autor zajmuje się niektórymi szczególnymi aspektami ludzkiej seksualności takimi jak: dlaczego cykl menstruacyjny przebiega w tajemnicy, dlaczego ludzie wolą uprawiać seks raczej w ukryciu niż publicznie, jak to jest w przypadku innych ssaków. Książka ukazała się pięć lat po jego pierwszej popularnonaukowej pozycji: Trzeci szympans i w tym samym roku co Strzelby, zarazki, maszyny. Dedykowana jest jego żonie, Marii.

</doc>
<doc id="1577497" url="https://pl.wikipedia.org/wiki?curid=1577497" title="Henryk Puziewicz">
Henryk Puziewicz

Henryk Puziewicz, pseud. Batura, Jan Batura, Borsuk, Niedźwiedź, Prokop (ur. 13 stycznia 1908 w Medyni Kańczuckiej, zm. po 18 marca 1944 w Przemyślu) – dowódca Obwodu Łańcut AK (1940-1943), później Przemyśl (1943-1944). Kawaler Orderu Virtuti Militari.
Życiorys.
W 1929 zdał maturę w Państwowym Gimnazjum im. Henryka Sienkiewicza w Łańcucie. Odbył służbę wojskową w 3 Pułku Piechoty Legionów w Jarosławiu. 1 stycznia 1933 został awansowany do stopnia podporucznika rezerwy, a w 1938 do stopnia porucznika. W 1939 uzyskał absolutorium na Wydziale Rolno-Leśnym Politechniki Lwowskiej. 
Działał m.in. w kołach młodzieżowych przy Chłopskim Towarzystwie Rolniczym, czy Związku Młodzieży Ludowej. W 1935 został prezesem Zarządu Głównego ZML, był również działaczem Związku Gmin Wiejskich. W 1938 roku był zastępcą kierownika Związku Młodej Polski mjr Edmunda Galinata.
W 1939 został zmobilizowany do 30 Pułku Strzelców Kaniowskich, brał następnie udział w walkach w rejonie Dęblina, Lublina, Zamościa i Tomaszowa Lubelskiego. 25 września trafił do niewoli niemieckiej, z której uciekł i w październiku udał się do Warszawy. Tam nawiązał kontakt z członkami Służby Zwycięstwu Polski, a następnie jako delegat Komendy Głównej SZP, w listopadzie 1939 przystąpił do organizowania komórek SZP w powiecie łańcuckim, przeworskim i jarosławskim.
W 1940 został mianowany pierwszym komendantem ZWZ w Łańcucie i Przeworsku. Komendantem Obwodu Łańcut był do połowy 1943, kiedy to został przeniesiony na stanowisko komendanta Obwodu Przemyśl AK. W 1943 został awansowany do stopnia kapitana rezerwy. 18 marca 1944 roku został aresztowany przez Gestapo, a wkrótce po tym zamordowany.

</doc>
<doc id="1577499" url="https://pl.wikipedia.org/wiki?curid=1577499" title="Philip Ball">
Philip Ball

Philip Ball (ur. 1962) – angielski fizyk, chemik i autor książek popularnonaukowych.
Ukończył chemię na Oxford University i ma doktorat z fizyki Bristol University. Od ponad 10 lat jest redaktorem pisma "Nature".
Książki przetłumaczone na język polski.
W Polsce zostały wydane dwie jego książki: "Lekarz diabła" oraz "Masa krytyczna".

</doc>
<doc id="1577500" url="https://pl.wikipedia.org/wiki?curid=1577500" title="David Birney">
David Birney

David Bell Birney (ur. 29 maja 1825, zm. 18 października 1864) – amerykański prawnik, generał w Armii Unii w czasie amerykańskiej wojny secesyjnej.
Młodość.
Birney urodził się w Huntsville w stanie Alabama jako syn abolicjonisty Jamesa Birneya z Kentucky. Rodzina Birneyów wróciła do Kentucky w roku 1833, gdzie wyzwoliła swych niewolników. W 1835 roku Birneyowie przenieśli się do Cincinnati, gdzie ojciec zaczął wydawać antyniewolnicze pismo. Otrzymawszy szereg pogróżek ze strony zwolenników niewolnictwa, rodzina przeprowadziła się do stanu Michigan, a w końcu do Filadelfii.
Po ukończeniu "Akademii Phillipsa" w Andover, David Birney studiował prawo i został przyjęty do palestry. W roku 1856 rozpoczął praktykę adwokacką w Filadelfii i zajmował się tym aż do wybuchu wojny secesyjnej.
Wojna.
Birney wstąpił do armii unijnej wkrótce po incydencie w Fort Sumter w stopniu podpułkownika 23. pensylwańskiego ochotniczego pułku piechoty, jednostki zwerbowanej na własny koszt. Dla przygotowania się do tej roli zaczytywał się na krótko przed wojną tekstami z dziedziny taktyki, strategii i historii wojskowości. 31 sierpnia 1861 roku został awansowany do stopnia pułkownika, a w lutym 1862 generała brygadiera, co zawdzięczał nie umiejętnościom wojskowym lecz koneksjom politycznym. Dowodził brygadą w dowodzonej przez gen. bryg. Philipa Kearny’ego dywizji III Korpusu i odbył z nią kampanię półwyspową. Po bitwie pod Seven Pines został oskarżony o niewykonanie rozkazu przełożonego, generała majora Samuela Heintzelmana, czyli o "„zatrzymanie oddziałów o milę przed liniami nieprzyjaciela”", co okazało się zwykłym nieporozumieniem. Birney stanął przed sądem polowym, ale za wstawiennictwem Kearny’ego został oczyszczony z zarzutów i przywrócony do dowództwa.
Birney walczył w II bitwie nad Bull Run w ramach "Armii Wirginii" gen. mjr. Johna Pope’a. Gdy Kearny poniósł śmierć na polu bitwy, Birney przejął dowodzenie jego dywizją. W związku z wyjazdem do Waszyngtonu, nie wziął udziału w bitwie nad Antietam, ale wkrótce jego dywizja wróciła do Armii Potomaku tuż przed bitwą pod Fredericksburgiem. Tam ponownie miał problem z dyscypliną, odmawiając udzielenia wsparcia dywizji gen. mjr. George’a G. Meade’ego na lewym skrzydle wojsk Unii. Jednakże jeszcze tego samego dnia został pochwalony w raporcie dowódcy III Korpusu, gen. mjr. George’a Stonemana za „eleganckie dowodzenie dywizją” i ponownie uniknął kary. Birney dowodził swą dywizją podczas krwawych bojów pod Chancellorsville, gdzie jego dywizja poniosła większe straty (1607 ludzi) niż jakakolwiek inna. Za „wyróżniającą się postawę” pod Chancellorsville został 20 maja 1863 roku mianowany generałem majorem.
W bitwie pod Gettysburgiem III Korpusem dowodził znany powszechnie gen. mjr. Daniel Sickles. 2 lipca 1863 Sickles – wbrew rozkazom – wycofał korpus z wyznaczonej pozycji obronnej na "Cemetery Ridge". Nowa pozycja Birneya rozciągała się od "Devil’s Den" do pola pszenicy i sadu brzoskwiniowego, leżących na linii zmasowanego ataku konfederatów drugiego dnia bitwy; nie do utrzymania przez pojedynczą dywizję. Pod uderzeniem sił konfederackich generałów Johna B. Hooda i Lafayette’a McLawsa dywizja Birneya została zdziesiątkowana. Dowódca armii, Meade, przysłał posiłki, ale linii nie dało się utrzymać. Jego dywizja – jak i cały korpus – praktycznie przestała istnieć. Patrząc na garstkę ocalałych żołnierzy zbierających się przy nim na "Cemetery Ridge" Birney szepnął do jednego ze swych oficerów: "„Chciałbym już nie żyć”". Sickles został ciężko raniony pociskiem armatnim i Birney przejął tymczasowe dowodzenie korpusem, mimo że sam odniósł dwie lekkie rany. Dowodził jednostką do lutego 1864.
Birney rozpoczął kampanię lądową jako dowódca dywizji w II Korpusie. Wykazawszy się znakomitą postawą w bitwach o Wilderness, pod Spotsylvania Court House (gdzie ponownie został ranny) i Cold Harbor, został 23 lipca 1864 roku mianowany przez gen. por. Ulyssesa S. Granta dowódcą X Korpusu w Armii rzeki James. Jednakże, podczas oblężenia Petersburga Birney zachorował na malarię (według niektórych źródeł na dyzenterię i dur brzuszny). Został odesłany do domu w Filadelfii, gdzie zmarł w trzy miesiące później. Został pochowany na "Woodlands Cemetery".

</doc>
<doc id="1577508" url="https://pl.wikipedia.org/wiki?curid=1577508" title="Cash – pojedynek oszustów">
Cash – pojedynek oszustów

Cash – pojedynek oszustów (ang. "Cash", stylizowane na "Ca$h") – francuski film sensacyjny z 2008 roku w reżyserii Erica Besnarda.
Opis fabuły.
Złodziej Cash postanawia zemścić się za śmierć swojego brata. W tym celu przygotowuje się do obrabowania skarbca hotelowego.

</doc>
<doc id="1577509" url="https://pl.wikipedia.org/wiki?curid=1577509" title="Siegfried Sassoon">
Siegfried Sassoon

Siegfried Sassoon (ur. 8 września 1886 w Matfield w hrabstwie Kent, zm. 1 września 1967 w Heytesbury w hrabstwie Wiltshire) – angielski poeta i autor, znany z tworzenia antywojennej, satyrycznej poezji podczas I wojny światowej. 
Studiował w Clare College na Uniwersytecie Cambridge.
Żołnierz brytyjskiej armii. Został odznaczony Orderem Imperium Brytyjskiego oraz Krzyżem Wojskowym, zaś na polu literackim został nagrodzony za książkę "Memoirs of a Foxhuntingman," otrzymując w 1928 nagrodę James Tait Black Memorial Prize. 
Wywarł wielki wpływ na Wilfreda Owena.

</doc>
<doc id="1577510" url="https://pl.wikipedia.org/wiki?curid=1577510" title="Masa krytyczna (książka)">
Masa krytyczna (książka)

Masa krytyczna - książka autorstwa Philipa Balla, wydana w 2004. Została nagrodzona "Royal Society Prizes for Science Books" w 2005.
Omawia zastosowanie metod matematycznych do badań zjawisk społecznych i ekonomicznych. Znajduje się w niej przegląd wielu problemów takich jak: cykl koniunkturalny, błądzenie losowe, przemiana fazowa, bifurkacja, rozkład Zipfa, eksperyment Milgrama "świat jest mały", teoria katastrof, dylemat więźnia.

</doc>
<doc id="1577517" url="https://pl.wikipedia.org/wiki?curid=1577517" title="Daniel Kłosek">
Daniel Kłosek



</doc>
<doc id="1577519" url="https://pl.wikipedia.org/wiki?curid=1577519" title="Alfons IV">
Alfons IV



</doc>
<doc id="1577521" url="https://pl.wikipedia.org/wiki?curid=1577521" title="Frankie i Johnny">
Frankie i Johnny

Frankie i Johnny – film muzyczny z 1966 roku. Główną rolę gra w nim Elvis Presley, który wciela się w rolę hazardzisty. Rolę Frankie zagrała Donna Douglas, gwiazda telewizyjnego serialu The Beverly Hillbillies.
Opis fabuły.
Johnny i jego dziewczyna Frankie są piosenkarzami na statku Mississippi, który jest pływającym kasynem. Johnny jest hazardzistą, w dodatku ostatnio ma pecha przez co popada w długi.
Razem ze swoim przyjacielem Cullym, który jest muzykiem i kompozytorem, idzie odwiedzić obóz cyganów, by dowiedzieć się czy los w końcu się do niego uśmiechnie. Cyganka wróżąca z fusów mówi mu, że wkrótce spotka rudowłosą kobietę, która przyniesie mu szczęście.
Wracając z powrotem na statek, Johnny i Cully spotykają Nelly Bly, dziewczynę ich szefa – Clinta Bradena. Ona nie ma jednak ochoty z nimi rozmawiać. Jest w szoku po tym, jak zobaczyła swojego chłopaka Braden, uwodzącego inną piosenkarkę ze statku, Mitzi. Ponieważ Bly ma rude włosy, Johnny namawia ją, by dotknęła jego żetonów na szczęście. Gdy udaje mu się wygrać jest przekonany, że cyganka miała rację.
Kiedy Frankie dowiaduje się o tym, staje się zazdrosna. Razem z Johnnym występują w musicalu, w którym Frankie strzela do Johnny’ego za to, że tańczy z Nelly Bly śpiewając nową piosenkę Cully’ego. Krytyk z Broadwayu jest zachwycony ich występem. Kupuje prawa do nowej piosenki i sugeruje im, że powinni pracować na Broadwayu.
Po dopłynięciu do Nowego Orleanu, artyści i załoga statku biorą udział w balu maskowym. Frankie, Nelly i Mitzi wkładają ten sam strój, Pani Pompadour.
Johnny chce wykorzystać szczęście rudowłosej Nelly, by wygrać więcej pieniędzy, czemu sprzeciwia się Frankie. Jednakże, będąc w identycznym przebraniu i masce, Frankie zamienia się miejscami z Nelly i zamiast niej idzie z Johnnym grać w ruletkę. Johnny wygrywa dziesięć tysięcy dolarów, ale kiedy całuje kobietę, którą bierze za Nelly, odkrywa, że tak naprawdę całuje swoją dziewczynę. Frankie jest tak wściekła, że wyrzuca dziesięć tysiąc dolarów za okno wprost na tłum ludzi.
Blackie, asystent Bradena, słysząc jego pijackie narzekania, że przez Johnny’ego stracił Bly, postanawia podmienić naboje w pistolecie Frankie na prawdziwe. Kiedy Braden się o tym dowiaduje próbuje zapobiec tragedii, ale przybywa do teatru za późno. Frankie w tym samym momencie strzela do Johnny’ego. Myśląc, że go zabiła przebacza mu wszystko. Wtedy Johnny wstaje zdrów i cały. Okazuje się, że kula trafiła w jego szczęśliwy medalion, który dała mu Frankie.

</doc>
<doc id="1577523" url="https://pl.wikipedia.org/wiki?curid=1577523" title="Lagurus">
Lagurus



</doc>
<doc id="1577527" url="https://pl.wikipedia.org/wiki?curid=1577527" title="Rentgen">
Rentgen



</doc>
<doc id="1577532" url="https://pl.wikipedia.org/wiki?curid=1577532" title="Rondo turbinowe">
Rondo turbinowe

Rondo turbinowe – rodzaj ronda zaprojektowanego w taki sposób, że potoki ruchu pasa wewnętrznego i zewnętrznego się nie przecinają.
Opis.
Rondo turbinowe jest innowacyjnym rozwiązaniem układu pasów ruchu ronda o dwóch lub więcej pasach ruchu. Wymyślono je w 1998 roku w Holandii. Jego organizacja wymaga od kierującego, przed wjazdem (wejściem), dokonania wyboru kierunku jazdy oraz właściwego, dla tego wyboru, pasa ruchu. Jest to tu szczególnie ważne, gdyż przez wyniesione wysepki i separatory kanalizujące ruch nie ma później możliwości zmiany pasa ruchu z zewnętrznego na wewnętrzny lub odwrotnie.
Pojazdy poruszające się po rondzie turbinowym są w naturalny sposób kierowane bezkolizyjnie do odpowiedniego wylotu ronda, co przez całkowite wyeliminowanie przeplatania strumieni ruchu zmniejsza ryzyko kolizji. Ustąpienie pierwszeństwa następuje tylko przy wjeździe na rondo, po czym w żadnym punkcie na rondzie, także przy zjeździe z niego, nie występują już punkty kolizyjne z innymi pojazdami.
Istnieje kilka odmian klasycznych rond turbinowych, zależnych od liczby wjazdów i wyjazdów. Możliwa jest taka konfiguracja ronda, która uniemożliwia zawracanie w jednym z kierunków. Czasami wybranie prawego pasa ruchu wymusza skręt w prawo już na najbliższym wylocie, co wyraźnie powinno wskazywać oznaczenie poziome na wlotach. Konstrukcja ronda turbinowego i znaki poziome (strzałka kierunkowa na wprost) mogą również dopuszczać dalszą jazdę do kolejnego wylotu.
Wadą klasycznych rond turbinowych, przez wyniesione wysepki i separatory ruchu, jest utrudnione odśnieżanie. W Polsce spotyka się rozwiązania, które charakteryzują się zastąpieniem wysepek i separatorów liniami podwójnymi ciągłymi P-4, co jest mało skuteczne i na dodatek sprzeczne z § 86 ust. 5 rozporządzenia o znakach i sygnałach drogowych, który mówi, że znak P-4 rozdziela pasy ruchu o kierunkach przeciwnych. Zasypanie linii śniegiem powoduje, że specyficzne oznaczenie ronda turbinowego jest zupełnie niewidoczne i w żaden sposób nie jest odwzorowane na żadnym znaku pionowym.
Rondem turbinowym było rondo w Katowicach przed jego przebudową. Natomiast pierwszym rondem turbinowym w Polsce przy zjeździe z autostrady jest rondo zbudowane w Prądach koło Opola na połączeniu autostrady A4 i drogi krajowej 46 (). Rondem turbinowym jest Rondo Sybiraków w Zabrzu, znajdujące się pod trasą DTŚ i łączące ją z innymi trasami miasta. Rondem turbinowym jest też rondo Babka w Warszawie.

</doc>
<doc id="1577535" url="https://pl.wikipedia.org/wiki?curid=1577535" title="Pro Arte Ecclesiastica">
Pro Arte Ecclesiastica

Pro Arte Ecclesiastica - chór został założony w 1977 roku przy Centralnym Duszpasterstwie Akademickim w Katowicach z inicjatywy ks. Józefa Dancha (zm. 1982) i dyrygenta, prowadzącego chór do dziś, Janusza Muszyńskiego. Przez 9 lat (1980-1989) był związany z Sanktuarium Jasnogórskim, wchodząc w skład restytuowanej Kapeli Jasnogórskiej. Brał udział we wszystkich ważniejszych uroczystościach na Jasnej Górze.
W 1990 roku przyjął obecną nazwę i prowadzi ożywione życie koncertowe. Chór brał udział w licznych festiwalach i ważniejszych uroczystościach kościelnych. Współpracował z opactwem cysterskim w Krakowie-Mogile (1983-1990). Koncertował w wielu miastach kraju. Odbył podróże koncertowe do Niemiec, Holandii, Szwajcarii, Czech, Austrii, Włoch.
Występował z solistami, takimi jak: Izabela Kłosińska, Grażyna Ciopińska, Michalina Growiec, Andrzej Hiolski, Bogdan Paprocki, Wiesław Ochman, Jerzy Knetig, Józef Frakstein, Romuald Tesarowicz, Tadeusz Piszek, Jan Ballarin, Czesław Gałka.
Zrealizował serię nagrań okolicznościowych dla radia i telewizji (pieśni trzeciomajowe, wielkopostne, wielkanocne, kolędy). Wydał 3 kasety z muzyką starojasnogórską, apelami jasnogórskimi, kolędami oraz płytę CD z Andrzejem Hiolskim. Nagrał także muzykę do filmów i sztuk teatralnych.
Chór w repertuarze ma pieśni na różne okresy roku liturgicznego oraz psalmy międzylekcyjne opracowane przez dyrygenta - Janusza Muszyńskiego, utwory kompozytorów polskich i zagranicznych takich jak: M. Gomółka (Psalmy), G.G. Gorczycki, M. Zieleński, F. Chopin, S. Moniuszko (m.in. opery Straszny dwór, Flis, Verbum nobile, Halka), M.J. Żebrowski, J.S. Bach, J.F. Handel, M. Haydn, J. Haydn (Stworzenie Świata), D. Bortniański, G.B. Pergolesi ("Stabat Mater"), A. Lotti, W.A. Mozart (msze, offertoria, Czarodziejski flet).
Od 1990 roku chór związany jest z parafią pod wezwaniem Najświętszych Imion Jezusa i Maryi w Katowicach - Brynowie. Z zespołem stale współpracują soliści Sabina Olbrich-Szafraniec, Benon Maliszewski i inni.

</doc>
<doc id="1577538" url="https://pl.wikipedia.org/wiki?curid=1577538" title="Klub Ludzi Ciekawych Wszystkiego">
Klub Ludzi Ciekawych Wszystkiego

Klub Ludzi Ciekawych Wszystkiego – autorska audycja radiowa Hanny Marii Gizy, poruszająca różne tematy, często historyczne (w cyklu "Historyczne spory"). Program powstał w roku 1995 i przez pierwsze lata nadawany był w Programie III Polskiego Radia. Od 2004 roku audycja jest nadawana na antenie Programu II.
Częstym gościem był profesor Janusz Tazbir. Audycja została zdjęta z anteny Programu II Polskiego Radia we wrześniu 2019
Od lipca 2021 roku ukazuje się w formie podkastu pod tytułem "Klub Ciekawych Wszystkiego"

</doc>
<doc id="1577539" url="https://pl.wikipedia.org/wiki?curid=1577539" title="Resende (ujednoznacznienie)">
Resende (ujednoznacznienie)

Miejscowości w Brazylii:
Miejscowości w Portugalii:

</doc>
<doc id="1577545" url="https://pl.wikipedia.org/wiki?curid=1577545" title="Paris Motor Show">
Paris Motor Show



</doc>
<doc id="1577546" url="https://pl.wikipedia.org/wiki?curid=1577546" title="Międlenie">
Międlenie

Międlenie – wstępna faza mechanicznej obróbki słomy roślin włóknistych (konopie, len) w celu pozyskania włókna. Ma ona na celu oddzielenie łyka od zdrewniałych części łodygi.
Międlenie jest kolejną, po wcześniejszym poddaniu rośliny roszeniu i jej wysuszeniu, fazą w procesie pozyskiwania włókna. Słoma zostaje poddana obróbce poprzez gniecenie i łamanie łodyg w międlarkach. Międlarka jest pierwszą maszyną zespołu międląco-trzepiącego. Podczas tego procesu następuje połamanie drzewnika, częściowe oddzielenie łyka od części zdrewniałych (paździerzy). Ostateczne oczyszczenie włókna z paździerzy odbywa się na turbinach trzepiących. Międlenie to również proces ręcznego oczyszczania włókien łykowych.
W procesie międlenia uzyskuje się do 50% odpadów. Są to:

</doc>
<doc id="1577547" url="https://pl.wikipedia.org/wiki?curid=1577547" title="Dulnik">
Dulnik

Dulnik – osada w Polsce położona w województwie kujawsko-pomorskim, w powiecie golubsko–dobrzyńskim, w gminie Ciechocin.
W latach 1975–1998 miejscowość administracyjnie należała do województwa toruńskiego.

</doc>
<doc id="1577550" url="https://pl.wikipedia.org/wiki?curid=1577550" title="Monica Iagăr">
Monica Iagăr

Monica Iagăr (ur. 2 kwietnia 1973 w Syhocie Marmaroskim) – rumuńska lekkoatletka, skoczkini wzwyż.
Kariera sportowa.
W 2000 oraz 2004 roku startował w igrzyskach olimpijskich. Złota medalistka mistrzostw Europy oraz halowego czempionatu Starego Kontynentu (oba te sukcesy odniosła w 1998 roku). Zwyciężczyni zawodów pucharu świata (1998). W 1997 zajęła drugie miejsce, a w 1999 była pierwsza podczas uniwersjady. Medalistka mistrzostw kraju reprezentowała Rumunię w pucharze Europy. We wrześniu 1996 Iagăr została zdyskwalifikowana przez rumuńską federację lekkoatletyczną na 6 miesięcy z powodu stosowania niedozwolonego dopingu. Wielokrotnie startowała w Polsce podczas mityngu "Opoczno" w Spale odnosząc w nim zwycięstwo w roku 1999.

</doc>
<doc id="1577552" url="https://pl.wikipedia.org/wiki?curid=1577552" title="Stawek pod Kościołkiem">
Stawek pod Kościołkiem

Stawek pod Kościołkiem, Stawek pod Kościółkiem (słow. "Pliesko pod Kostolíkom") – stawek położony na wysokości ok. 2075 m n.p.m. w górnych partiach Doliny Batyżowieckiej, w słowackiej części Tatr Wysokich. Stawek pod Kościołkiem nie jest dokładnie pomierzony.
Znajduje się w zachodniej odnodze górnych partii Doliny Batyżowieckiej, u stóp turni zwanej Kościołkiem, która je rozdziela. Stawek ma podłużny kształt, jego szerokość jest niewielka. Według Witolda Henryka Paryskiego jego prawidłowa nazwa to Stawek pod Kościołkiem, natomiast Józef Nyka opowiada się za nazwą Stawek pod Kościółkiem. Różnica w nazewnictwie stawku wynika ze zróżnicowanego nazewnictwa turni.
Do Stawku pod Kościołkiem nie prowadzą żadne znakowane szlaki turystyczne, więc nie jest on dostępny dla turystów.

</doc>
<doc id="1577553" url="https://pl.wikipedia.org/wiki?curid=1577553" title="11'9&quot;01 September 11">
11'9&quot;01 September 11



</doc>
<doc id="1577554" url="https://pl.wikipedia.org/wiki?curid=1577554" title="Resolve">
Resolve



</doc>
<doc id="1577555" url="https://pl.wikipedia.org/wiki?curid=1577555" title="11'09&quot;01">
11'09&quot;01



</doc>
<doc id="1577556" url="https://pl.wikipedia.org/wiki?curid=1577556" title="Hanna Maria Giza">
Hanna Maria Giza

Hanna Maria Giza-Tomann (ur. 14 kwietnia 1948 w Ostrowcu) – polska dziennikarka radiowa, aktorka, autorka adaptacji i reżyser słuchowisk radiowych.
Życiorys.
W roku 1970 ukończyła warszawską Akademię Teatralną im. Aleksandra Zelwerowicza. W latach 1970–1983 była aktorką Teatru Ateneum w Warszawie. Występowała też w spektaklach Teatru Telewizji, filmach fabularnych i serialach tv. Karierę aktorską zakończyła pod koniec lat 80.
Pracę w Polskim Radiu rozpoczynała jako reżyser słuchowisk Teatru Polskiego Radia. W 1989 została dziennikarką Polskiego Radia. Początkowo pracowała w Redakcji Programów Katolickich. Tam, w latach 1990–1992 była autorką popularnego cyklu słuchowisk "Przyjąć Biblię taką, jaką ona jest" oraz innych audycji ekumenicznych. 
W 1991 rozpoczęła pracę w Programie 3 Polskiego Radia. Zajmowała się tam publicystyką społeczną i kulturalną, szczególnie promocją literatury i popularyzacją nauki. W kwietniu 2000 przeszła do Redakcji Publicystyki Kulturalnej Programu 2. W wyniku nieprzedłużenia umowy Polskie Radio zakończyło współpracę z Hanną Marią Gizą w 2020 roku. 
W latach 1995–2005 pełniła także rolę zagranicznej korespondentki kulturalnej Polskiego Radia.
Działalność.
Przeprowadzała wywiady radiowe m.in. z Umbertem Eco, Władimirem Bukowskim, Stanisławem Lemem, Rogerem Penrose’em, Aleksandrem Wolszczanem, Normanem Daviesem, Ryszardem Kapuścińskim, Hanną Krall, Jerzym Giedroyciem, Günterem Grassem i Robertem Zubrinem.

</doc>
<doc id="1577557" url="https://pl.wikipedia.org/wiki?curid=1577557" title="Ranoidea jungguy">
Ranoidea jungguy

Ranoidea jungguy – gatunek płaza bezogonowego z podrodziny Pelodryadinae w rodzinie Pelodryadidae. 
Żaby znaleziono na północno-wschodnim wybrzeżu Australii.

</doc>
<doc id="1577559" url="https://pl.wikipedia.org/wiki?curid=1577559" title="DOA">
DOA



</doc>
<doc id="1577560" url="https://pl.wikipedia.org/wiki?curid=1577560" title="Alice Taglioni">
Alice Taglioni

Alice Taglioni (ur. 26 lipca 1976 w Ermont) – francuska aktorka.

</doc>
<doc id="1577562" url="https://pl.wikipedia.org/wiki?curid=1577562" title="Monica Dinescu-Iagăr">
Monica Dinescu-Iagăr



</doc>
<doc id="1577563" url="https://pl.wikipedia.org/wiki?curid=1577563" title="Monica Iagar">
Monica Iagar



</doc>
<doc id="1577564" url="https://pl.wikipedia.org/wiki?curid=1577564" title="Ranoidea daviesae">
Ranoidea daviesae

Ranoidea daviesae – rzadki gatunek płaza bezogonowego z podrodziny Pelodryadinae w rodzinie Pelodryadidae. 
Żaby znaleziono we wschodniej części Australii.

</doc>
<doc id="1577565" url="https://pl.wikipedia.org/wiki?curid=1577565" title="Woźniki (przystanek kolejowy)">
Woźniki (przystanek kolejowy)

Woźniki – nieczynny przystanek kolejowy w Woźnikach, w województwie małopolskim, w Polsce. Znajduje się tu 1 peron.

</doc>
<doc id="1577566" url="https://pl.wikipedia.org/wiki?curid=1577566" title="Monica Dinescu">
Monica Dinescu



</doc>
<doc id="1577567" url="https://pl.wikipedia.org/wiki?curid=1577567" title="Biała flota">
Biała flota

Marynarka wojenna

</doc>
<doc id="1577570" url="https://pl.wikipedia.org/wiki?curid=1577570" title="Ostap Łynda">
Ostap Łynda

Ostap Roman Łynda ps. „Jarema” (ur. 17 marca 1913 w Nakonecznym koło Jaworowa, zg. 24 listopada 1944 koło wsi Krasne koło Rożniatowa) – ukraiński działacz niepodległościowy, nacjonalista, major Ukraińskiej Powstańczej Armii.
Przed wojną był działaczem Płastu (17 kureń im. Drahomanowa). Należał do Ukraińskiej Organizacji Wojskowej i Organizacji Ukraińskich Nacjonalistów. W 1933 aresztowany za działalność w OUN.
W 1941 był dowódcą plutonu w batalionie „Nachtigall”, od grudnia 1941 do grudnia 1942 w 201 batalionie Schuma. W 1943 został mianowany referentem wojskowym obwodowego zarządu OUN-B we Lwowie. Aresztowany przez władze niemieckie, przebywał w więzieniu. Pod koniec 1943 został dowódcą II WO Buh (do kwietnia 1944), następnie zajmował stanowisko zastępcy dowódcy szkoły oficerskiej UPA „Ołeni”.
Zginął w walce z NKWD.

</doc>
<doc id="1577571" url="https://pl.wikipedia.org/wiki?curid=1577571" title="Bordertown (film)">
Bordertown (film)



</doc>
<doc id="1577576" url="https://pl.wikipedia.org/wiki?curid=1577576" title="Czyja to kochanka?">
Czyja to kochanka?

Czyja to kochanka? (oryg. "La Doublure") – francuski film komediowy z 2006 roku w reżyserii Francisa Vebera.
Opis fabuły.
Sfotografowany z topmodelką i jednocześnie kochanką, znany milioner wpada w wielkie tarapaty. Żona grozi mu rozwodem, a jego kariera w jednej chwili stanęła pod znakiem zapytania.

</doc>
<doc id="1577578" url="https://pl.wikipedia.org/wiki?curid=1577578" title="Australorzekotka czerwonooka">
Australorzekotka czerwonooka

Australorzekotka czerwonooka ("Litoria rothii") – gatunek płaza bezogonowego z podrodziny Litoriinae w rodzinie Pelodryadidae. 
Występowanie.
Północna Australia. Północne i wschodnie wybrzeże Australii.

</doc>
<doc id="1577580" url="https://pl.wikipedia.org/wiki?curid=1577580" title="Port lotniczy Victoria Falls">
Port lotniczy Victoria Falls

Port lotniczy Victoria Falls (IATA: VFA, ICAO: FVFA) – port lotniczy położony 18 km na południe od Victoria Falls, w Zimbabwe.

</doc>
<doc id="1577581" url="https://pl.wikipedia.org/wiki?curid=1577581" title="Centrum historii rodziny">
Centrum historii rodziny

Centrum Historii Rodziny – placówka badawcza, stworzona przez Kościół Jezusa Chrystusa Świętych w Dniach Ostatnich (tzw. mormoni), której celem jest realizacja badań genealogicznych. Placówka taka zazwyczaj dysponuje materiałami źródłowymi w postaci mikrofilmów oraz sprzętem, który umożliwia ich przeglądanie.
W Polsce istnieją dwa takie ośrodki: w Warszawie oraz we Wrocławiu. Pracują w nich mormońscy wolontariusze. Materiały są udostępniane w trzech zakresach dostępu, w tym częściowo także osobom niebędącym członkami Kościoła. 1 – dostępne on-line w witrynie FamilySearch.org, 2 – w lokalnych centrach historii rodziny, 3 – dostępne tylko dla członków Kościoła.
Na całym świecie funkcjonuje około 5100 takich centr w 140 krajach. Centra historii rodziny są szczególnie popularne w Stanach Zjednoczonych i Kanadzie, gdzie funkcjonują w wielu dużych miastach.

</doc>
<doc id="1577583" url="https://pl.wikipedia.org/wiki?curid=1577583" title="Jan Pac">
Jan Pac



</doc>
<doc id="1577584" url="https://pl.wikipedia.org/wiki?curid=1577584" title="62. ceremonia wręczenia nagród Brytyjskiej Akademii Filmowej">
62. ceremonia wręczenia nagród Brytyjskiej Akademii Filmowej

62. ceremonia wręczenia nagród BAFTA odbyła się 8 lutego 2009 roku. 15 stycznia 2009 roku zostały ogłoszone nominacje do nagród.
Najwięcej nominacji otrzymały dwa filmy – "Slumdog. Milioner z ulicy" i "Ciekawy przypadek Benjamina Buttona" – równo po 11 nominacji. O najlepszy montaż walczyło sześć tytułów, gdyż był remis w głosowaniu na nominacje.
Laureaci i nominowani.
Laureaci nagród wyróżnieni są wytłuszczeniem

</doc>
<doc id="1577585" url="https://pl.wikipedia.org/wiki?curid=1577585" title="Turan Air">
Turan Air

Turan Air – zlikwidowana azerska linia lotnicza z siedzibą w Baku.

</doc>
<doc id="1577586" url="https://pl.wikipedia.org/wiki?curid=1577586" title="Jan Kazimierz Pac">
Jan Kazimierz Pac



</doc>
<doc id="1577587" url="https://pl.wikipedia.org/wiki?curid=1577587" title="11'9&quot;01 - September 11">
11'9&quot;01 - September 11



</doc>
<doc id="1577588" url="https://pl.wikipedia.org/wiki?curid=1577588" title="Oberwiesenfeld">
Oberwiesenfeld

Oberwiesenfeld – stacja metra w Monachium, na linii U3. Stacja została otwarta 28 października 2007.

</doc>
<doc id="1577589" url="https://pl.wikipedia.org/wiki?curid=1577589" title="Polityka dyskontowa">
Polityka dyskontowa

Polityka dyskontowa – rzadko stosowany instrument oddziaływania na podaż pieniądza na rynku przez bank centralny. Celem tej polityki jest określanie przez bank centralny poziomu stopy dyskontowej, której wysokość ma ścisły związek z oprocentowaniem kredytów udzielanych przez bank centralny bankom komercyjnym oraz służy do określania wielkości tych kredytów. 
Rola i skuteczność polityki dyskontowej.
W systemach o dużym stopniu niezależności banków komercyjnych polityka dyskontowa odgrywa w dużej mierze rolę psychologiczną. Jednak zbyt częste zmiany stopy dyskontowej prowadzą do obniżenia poziomu zaufania do działań banku centralnego. Polityka dyskontowa bywa także stosowana jako instrument udzielania tzw. kredytów dyskontowych upadającym bankom komercyjnym, stwarzając im dostęp do rezerw w czasie kryzysu.
W latach 30. XX wieku polityka dyskontowa została oceniona jako instrument o ograniczonej skuteczności, który nie może znaleźć uniwersalnego zastosowania w każdej sytuacji gospodarczej, z którą ma do czynienia bank centralny. Inne instrumenty polityki pieniężnej okazują się lepiej realizować cele banku centralnego (np. operacje otwartego rynku).

</doc>
<doc id="1577591" url="https://pl.wikipedia.org/wiki?curid=1577591" title="Umorzenie zaległości podatkowej">
Umorzenie zaległości podatkowej

Umorzenie zaległości podatkowej – zwolnienie podatnika z jego długu podatkowego. W przypadkach uzasadnionych ważnym interesem podatnika lub interesem publicznym organ podatkowy, na wniosek podatnika, może umorzyć w całości lub w części zaległości podatkowe lub odsetki za zwłokę. Umorzenie zaległości podatkowej powoduje również umorzenie odsetek za zwłokę w całości lub w takiej części, w jakiej została umorzona zaległość podatkowa. Minister Finansów, w przypadkach uzasadnionych interesem publicznym lub ważnym interesem podatników, może, w drodze rozporządzenia, umarzać zaległości podatkowe z tytułu podatków stanowiących dochody budżetu państwa lub odsetki za zwłokę przypadające od tych zaległości. Umorzenie zaległości podatkowych skutkuje wygaśnięciem zobowiązania podatkowego w całości lub części.

</doc>
<doc id="1577593" url="https://pl.wikipedia.org/wiki?curid=1577593" title="Olympiazentrum">
Olympiazentrum

Olympiazentrum – stacja metra w Monachium, na linii U3. Stacja została otwarta 8 maja 1972. Stacja została otwarta z okazji Igrzysk Olimpijskich 1972, znajduje się na terenie byłej wioski olimpijskiej (obecnie przekształconej w osiedle mieszkaniowe i domy studenckie). W pobliżu mieści się m.in. stadion olimpijski oraz centrala firmy BMW.

</doc>
<doc id="1577597" url="https://pl.wikipedia.org/wiki?curid=1577597" title="Wasyl Łewkowycz">
Wasyl Łewkowycz

Wasyl Mychajłowycz Łewkowycz ps. "Woronyj", "Czerneć", ukr. Василь Михайлович Левкович (ur. 6 lutego 1920 w Starym Lublińcu, zm. 13 grudnia 2012 we Lwowie) – ukraiński działacz nacjonalistyczny, pułkownik Ukraińskiej Powstańczej Armii.
Życiorys.
Od 1938 należał do Organizacji Ukraińskich Nacjonalistów, w 1941 wszedł w skład grupy pochodnej OUN, dowodzonej przez Omelana Hrabca "Batka". W ramach grupy od lipca do września był instruktorem okręgowej milicji w rejonie Równego. Po niemieckich aresztowaniach we wrześniu 1941 przeszedł do podziemia, działał w okręgowych strukturach OUN-B.
Od marca 1943 w UPA, był ranny w walkach z partyzantką radziecką. Od kwietnia 1944 był dowódcą II WO Buh.
17 grudnia 1946 został otoczony w bunkrze przez NKWD. W czasie walki zginęło 2 żołnierzy UPA ochraniających bunkier, on w tym czasie zdążył spalić wszystkie dokumenty. Został schwytany w czasie ucieczki z bunkra.
22 lipca 1947 został skazany na 25 lat łagru, pracował w kopalniach Kołymy, odmawiając złożenia samokrytyki w zamian za wcześniejsze zwolnienie. Zwolniony 7 grudnia 1971, odmówił przyjęcia obywatelstwa radzieckiego, pracował do emerytury jako górnik w kopalni węgla "Wełykomostiwśka" w Czerwonogrodzie.
20 stycznia 1997 został rehabilitowany przez Generalną Prokuraturę Ukrainy.

</doc>
<doc id="1577598" url="https://pl.wikipedia.org/wiki?curid=1577598" title="Gare de Pau">
Gare de Pau

Gare de Pau – stacja kolejowa w Pau, w regionie Nowa Akwitania (departament Pyrénées-Atlantiques), we Francji. Stacja jest obsługiwana przez m.in. TGV Atlantique, które łączy Tarbes z Paryż-Montparnasse przez Bordeaux. Znajdują się tu 3 perony.

</doc>
<doc id="1577599" url="https://pl.wikipedia.org/wiki?curid=1577599" title="Engelbert Sölken">
Engelbert Sölken

Engelbert Sölken (ur. 1893, zm. ?) – zbrodniarz hitlerowski, członek załogi niemieckiego obozu koncentracyjnego Dachau i SS-Oberscharführer.
Z zawodu malarz pokojowy. W październiku 1944 został przeniesiony do Waffen-SS z Wehrmachtu. Pełnił służbę w "Kaufering II i VII", podobozach KL Dachau. Pełnił tu funkcje kierownika różnych komand więźniarskich oraz szefa wydziału odpowiedzialnego za pracę przymusową więźniów. Sölken maltretował podległych mu więźniów, bijąc ich kijem, pałką czy innymi narzędziami, w przynajmniej dwóch przypadkach ze skutkiem śmiertelnym.
Za swoje zbrodnie został osądzony przez amerykański Trybunał Wojskowy w Dachau w procesie US vs. Engelbert Sölken w dniach 12–13 maja 1947. Wymierzono mu karę dożywotniego pozbawienia wolności.

</doc>
<doc id="1577600" url="https://pl.wikipedia.org/wiki?curid=1577600" title="Cykloid">
Cykloid



</doc>
<doc id="1577601" url="https://pl.wikipedia.org/wiki?curid=1577601" title="Teoria miary i całki">
Teoria miary i całki



</doc>
<doc id="1577602" url="https://pl.wikipedia.org/wiki?curid=1577602" title="Tazi">
Tazi



</doc>
<doc id="1577604" url="https://pl.wikipedia.org/wiki?curid=1577604" title="Mały Batyżowiecki Stawek">
Mały Batyżowiecki Stawek

Mały Batyżowiecki Stawek (słow. "Malé Batizovské pliesko") – mały stawek położony na wysokości ok. 1920 m n.p.m. w Dolinie Batyżowieckiej, w słowackich Tatrach Wysokich. Nie jest dokładnie pomierzony.
Mały Batyżowiecki Stawek znajduje się na tarasie Doliny Batyżowieckiej, ok. 150 m na południowy zachód od największego zbiornika wodnego doliny – Batyżowieckiego Stawu. Leży wśród złomisk i piargów. Nieco na południowy wschód od niego, w odległości ok. 100 m przechodzą dwa szlaki turystyczne: czerwono znakowana Magistrala Tatrzańska (odcinek Popradzki Staw – Batyżowiecki Staw) i żółto znakowana ścieżka z Wyżnich Hagów przez Dolinę Stwolską nad Batyżowiecki Staw. Oba szlaki są ze sobą połączone i na odcinku nieopodal Małego Batyżowieckiego Stawku biegną razem.
Szlaki turystyczne.
Czasy przejścia podane na podstawie mapy.
Żółty szlak turystyczny jest otwarty tylko od 16 czerwca do 31 października, natomiast czerwony – w okresie bez pokrywy śnieżnej.

</doc>
<doc id="1577605" url="https://pl.wikipedia.org/wiki?curid=1577605" title="Katolicyzm społeczny">
Katolicyzm społeczny

Katolicyzm społeczny - pojawił się w XIX wieku jako wyraz troski Kościoła o grupy społeczne znajdujące się w trudnych warunkach materialnych. Znajduje on swój wyraz zarówno w encyklikach papieskich, jak i pismach uczonych katolickich - tj. ekonomista belgijski Ch. Perina, czy socjolog francuski F. Le Play. Z inspiracji katolicyzmu społecznego powstały stowarzyszenia katolickie, stawiające sobie za cel pomoc żyjącym w trudnych warunkach grupom społecznym, np. Związek Robotników pod wezwaniem św. Pawła, Dzieło Kół Pracowników Katolickich, czy też Liga Demokratyczna Belgii.

</doc>
<doc id="1577607" url="https://pl.wikipedia.org/wiki?curid=1577607" title="Lg">
Lg



</doc>
<doc id="1577611" url="https://pl.wikipedia.org/wiki?curid=1577611" title="Pręty paliwowe">
Pręty paliwowe



</doc>
<doc id="1577613" url="https://pl.wikipedia.org/wiki?curid=1577613" title="Geografia gleb">
Geografia gleb

Geografia gleb, pedogeografia – dyscyplina naukowa zajmująca się przestrzennymi aspektami rozwoju, rozmieszczenia i zmienności pokryw glebowych, oraz naturalnymi i antropogenicznymi przyczynami takiego stanu.
Geografia gleb jest działem zarówno gleboznawstwa, jak i geografii fizycznej.
Tradycyjne gleboznawstwo bada gleby jako układy przyrodnicze o pionowym zróżnicowaniu w obrębie profilu glebowego. Geografia gleb bada pokrywę glebową stosując metody geograficzne w celu wyjaśnia prawidłowości, przyczyn i historii heterogeniczności i geograficznej zmienności, w różnych skalach przestrzennych, od mikro- do megaskali.
Z geografią gleb, oprócz systematyki gleb, nierozłącznie wiąże się kartografia gleb. Zajmuje się ona rejestrowaniem i pokazywaniem stanu pokrywy glebowej, a geografia gleb stara się szukać prawidłowości i wypracować koncepcje tłumaczące taki stan.
Historia.
Na świecie.
Początki geografii gleb jako osobnej nauki sięgają końca XIX w. i powstania w Rosji szkoły geograficzno-genetycznej zapoczątkowanej przez W.W. Dokuczajewa. Wcześniej utożsamiano gleby ze zwietrzelinami i skałami, z których powstawały (kierunek geologiczno-petrograficzny i agrogeologiczny). Szkoła rosyjska zaczęła postrzegać glebę jako wyodrębniony element środowiska, który powstaje w określonych warunkach środowiska geograficznego pod wpływem określonych procesów glebotwórczych. W. Dokuczajew, a za nim N. Sibircew, na podstawie badań gleb europejskiej części Rosji, opisali strefowość gleb, nawiązującą do strefowości zbiorowisk roślinnych i klimatu, a także piętrowość gleb nawiązującą do pięter bioklimatycznych w górach. Koncepcje te rozwijały się w ramach geograficzno-genetycznego kierunku w gleboznawstwie i, mimo powstania innych kierunków, co do zasady zachowały swą aktualność do czasów obecnych. Pierwszym, bardzo jeszcze niedoskonałym, kartograficznym przedstawieniem gleb według szkoły genetycznej była koncepcyjna mapa W. Dokuczajewa z 1899 r. "Schemat stref glebowych półkuli północnej" w skali 1:50 mln. Była to mapa czysto dedukcyjna, przedstawiająca niemalże równoleżnikowe położenie stref glebowych, jakie zaobserwował autor w europejskiej części Rosji. Pierwszą małoskalową mapą gleb, wykorzystującą również wyniki badań kartograficzno-gleboznawczych z różnych rejonów świata, było trzecie wydanie mapy gleb świata w skali 1:80 mln z 1927 r., zredagowane przez ucznia W. Dukuczajewa – Konstantina D. Glinkę. Kolejnym osiągnięciem, gdzie już wykorzystywano istniejące syntetyczne opracowania z różnych rejonów świata, była "Mapa gleb świata" (1:50 mln) z "Wielkiego Radzieckiego Atlasu Świata" opracowana w 1937 r. przez L.I. Prasołowa. Za szczytowe osiągnięcie rosyjskiej/radzieckiej szkoły geograficzno-genetycznej można uważać mapy gleb poszczególnych kontynentów (1:10 mln – 1:25 mln) i świata (1:60 mln), opublikowane pod redakcją I.P. Gierasimowa w 1964 r. w "Fizycznogeograficznym Atlasie Świata". Projekty mapy były przedstawiane na Kongresach Międzynarodowego Towarzystwa Gleboznawczego w Paryżu w 1956 r. i Madison w 1960 r. Przynajmniej do lat 70. XX wieku, mimo pojawiającej się krytyki kierunku genetycznego, rosyjscy gleboznawcy byli uważani za niekwestionowanych liderów w dziedzinie geografii gleb.
W 1960 r. gleboznawcy amerykańscy zaproponowali nowe spojrzenie na systematykę gleb opierające się na klasyfikacji według ściśle określonych, mierzalnych cech poziomów diagnostycznych, które z czasem rozwinęło się w amerykańską klasyfikację "Soil Taxonomy". Nowy system był wykorzystywany również do tworzenia map glebowych. W 1973 r. została opublikowana mapa "Gleby świata – prawdopodobne rozmieszczenie rzędów i podrzędów" w skali 1:100 mln, która wyraźnie różniła się od map tworzonych według szkoły rosyjskiej. Z czasem, mimo znacznej krytyki, powstawały kolejne, coraz dokładniejsze mapy gleb według "Soil Taxonomy". Dużą zasługą systemu amerykańskiego, mimo tego, że, jako system sztuczny, miał ograniczoną przydatność do badań geograficzno-gleboznawczych, był pozytywny wpływ na kolejne systematyki.
Od lat 60. XX w. pod egidą FAO, UNESCO i Międzynarodowego Towarzystwa Gleboznawczego (ISSS) pracowano nad międzynarodową nomenklaturą, systematyką i mapami przedstawiającymi zasoby glebowe świata, które miały być kompromisem pomiędzy różnymi szkołami. Efektem tych prac była drukowana w pierwszej połowie lat 70. "Mapa gleb świata" ("Soil Map of the World") w skali 1:5 mln. zawierająca w legendzie 106 jednostek glebowych, które grupowały się w 26 odpowiedników typów gleb. Opracowanie to było milowym krokiem w zrozumieniu zróżnicowania zasobów glebowych świata przez przedstawicieli różnych szkół w gleboznawstwie. W 1988 r. ukazała się jej zrewidowana wersja. Wzorcowym opracowaniem wykorzystującym systematykę gleb FAO/UNESCO była wydana w 1985 r. pod redakcją R. Taverniera i A. Louisa "Mapa gleb EWG" ("Soil Map of the European Communities") o bardzo bogatej treści (51 jednostek taksonomicznych oraz dodatkowo 312 jednostek kartograficznych), gdzie przedstawiono kompleksy gleb (z glebami dominującymi, towarzyszącymi i akcesorycznymi), uziarnienie wierzchniej warstwy gleby i klasę nachylenia terenu. Wielką wartością jest przedstawienie zarówno cech genetycznych gleb, jak i ich rolniczą przydatność. Na mapie tej ujawniły się strefowe układy gleb podobne do stref glebowych tradycyjnej szkoły geograficzno-genetycznej, co przemawia za realnością tego zjawiska. Mapy gleb FAO/UNESCO oraz niektóre systematyki narodowe (w tym amerykańska, rosyjska i francuska) dały początek międzynarodowemu systemowi klasyfikacyjnemu gleb WRB ("World Reference Base for Soil Resources") z pierwszą edycją w 1998 r. który stał się „wspólnym mianownikiem” w międzynarodowych opracowaniach i mapach.
Spośród nowych koncepcji powstałych w ramach geografii gleb w drugiej połowie XX w. wielkie nadzieje można wiązać z zapoczątkowanym pracami W.R. Wołobujewa kierunkiem ekologicznym nazwanym później ekopedologią, który bada funkcjonowanie gleb w ekosystemach. Widząc, że kierunek geograficzno-genetyczny nie potrafi w pełni wytłumaczyć zmienności gleb świata, kolejni rosyjscy gleboznawcy (M.A. Głazowska i W.A. Kowda) w latach 60. i 70. rozwinęli kierunek geochemiczny (lub historyczno-geochemiczny) kładący znacznie większy nacisk na geochemię utworów, z których powstają gleby. W 1975 r. powstała "Mapa gleb świata" w skali 1:10 mln, prezentująca gleby według tej koncepcji. W latach 70. popularność zyskały również badania struktury pokrywy glebowej w różnej skali (mega-, makro-, mezo- i mikrostruktur), głównie poprzez prace W.M. Fridlanda, choć nie tylko. Spośród nowych spojrzeń w geografii gleb warte nadmienienia są również: kierunek geobotaniczny (gleba jako rezerwuar składników pokarmowych dla roślin) i kierunek etnopedologiczny (czynnik gospodarczo-kulturowo-społeczny wpływający na strukturę przestrzenną gleb).
W Polsce.
Na ziemiach polskich pierwszym opracowaniem geograficzno-gleboznawczym była zademonstrowana w 1904 r. mapa gleb Królestwa Polskiego przedstawiająca podział gleb według kryteriów petrograficzno-geologicznych. Sławomir Miklaszewski opublikował jeszcze kilka map gleb Królestwa Polskiego (1907, 1912) oraz Polski (1924, 1927). Taki sposób przedstawiania gleb kontynuowali T. Mieczyński i J. Tomaszewski aż do końca lat 40. XX w. Dopiero w latach 1951–1960 A. Musierowicz opracowując mapę gleb Polski w skali 1:300 tys. zastosował podział gleb według koncepcji genetycznej. Podejście to zostało zaakceptowane przez Polskie Towarzystwo Gleboznawcze i obowiązuje w systematyce gleb Polski do czasów współczesnych. Osobną kartą kartografii gleb są mapy glebowo-rolnicze całej Polski opublikowane w latach 70. Umożliwiają one zarówno analizę środowiska do celów rolniczych, ale także badanie koncepcji geograficzno-gleboznawczych. Wiele krajów, nawet wyżej rozwiniętych, nie może się pochwalić takim osiągnięciem. W Polsce gleboznawstwo i chemia rolna rozwija się głównie na uczelniach rolniczych, zaś geografia i klasyfikacja gleb – na uniwersytetach.
Współczesność.
W większości opracowań geograficzno-gleboznawczych występuje tylko opis zmienności pokrywy glebowej w terenie (podejście idiograficzne, bliższe kartografii gleb) przez co dyscyplina ta jest nieraz uważana za „gorszą”, jedynie opisową. Rozwój wiedzy gleboznawczej pozwala już budować modele empiryczne i funkcjonalno-strukturalne oraz formułować interpretacje przyczynowo-skutkowe i ogólne teorie dotyczące zróżnicowania pokrywy glebowej (podejście nomologiczne), w czym upatruje się szansy na dalszy rozwój geografii gleb i sprostanie wymaganiom odpowiedzi na pytania o kierunki rozwoju pokryw glebowych na świecie. Kolejnym wyzwaniem, które stoi przed geografią i systematyką gleb jest jak najbardziej racjonalne uporządkowanie ogromu szczegółowych informacji o glebach z całego świata.
Aktualnie w geografii gleb przeważa podejście, w którym gleba jest traktowana jako komponent geokompleksu, powiązany z innymi abiotycznymi i biotycznymi elementami środowiska przyrodniczego, o określonej powtarzalnej pozycji w przestrzeni geograficznej. Za paradygmat w geografii gleb uznaje się aktualnie podejście systemowe, które nawiązuje do przedstawionego przez W. Dokuczajewa, a następnie rozwijanego przez C. Shaw oraz H. Jenny ujęcia czynnikowo-funkcjonalnego rozwoju pokrywy glebowej nazywanego często paradygmatem genetycznym. W XXI w. ujęcie statyczne coraz częściej ustępuje ujęciu dynamicznemu, gdzie zamiast stanów bada się procesy, a czas jako czynnik glebotwórczy zyskał większe znaczenie.
Cele.
Najważniejsze cele badań geografii gleb to:
Koncepcje rozwijane w ramach geografii gleb.
Kierunek geologiczno-petrograficzny i agrogeologiczny.
Głównym założeniem było, że gleba jest tworem skały (zwietrzeliną skały litej lub skałą niescementowaną, jak piasek, glina itp.). Układy glebowe generalnie nie różniły się od układów geologicznych. Koncepcje te obowiązywały do początku XX w. i obecnie mają znaczenie jedynie historyczne.
Kierunek geograficzno-genetyczny.
Zakłada, że gleba jest tworem odmiennym od skały macierzystej, z której powstała i rozwija się pod wpływem procesów glebotwórczych. Zakłada się, że procesy wynikają wprost z czynników glebotwórczych, przede wszystkim klimatu i roślinności i odpowiadają warunkom bioklimatycznym charakterystycznym dla danej strefy klimatyczno-glebowo-roślinnej. Efektem działania procesów glebotwórczych jest profil glebowy, który jednak zawiera w sobie skutki działania zarówno współczesnych procesów, jak i takich, które oddziaływały na niego w przeszłości. Dlatego ważne jest ustalenie aktualnych układów czynników glebotwórczych. Szkoła geograficzno-genetyczna skupia się na takich glebach, w których kluczowy jest wpływ klimatu i roślinności i można je traktować jako typowe dla określonej strefy bioklimatycznej (tzw. gleby strefowe). Metoda geograficzno-porównawcza polega na porównywaniu ze sobą gleb strefowych charakterystycznych dla różnych stref. Mimo zasług tego kierunku w rozwoju naukowych podstaw geografii gleb, przeciwnicy tego kierunku zarzucają mu skupienie się na trudnych do zmierzenia czynnikach i procesach glebotwórczych zamiast na cechach dających się ująć ilościowo. Efektem tego są zbyt pochopnie uogólnione strefy glebowe, w których różne gleby, za wszelką cenę, sztucznie są łączone w jedną grupę. Kierunek geograficzno-genetyczny (lub krócej: genetyczny) powstał na przełomie XIX i XX w. i wyznaczał trendy do drugiej połowy XX w., lecz jego główne założenia w większości są uznawane po dziś dzień i można dostrzec jego wpływy w kolejnych koncepcjach rozwijanych w obrębie geografii gleb.
Koncepcje gleboznawczej służby Stanów Zjednoczonych.
Z całkowitą rewizją dotychczasowych poglądów wystąpili na początku lat 60. XX w. Amerykanie w opracowaniu zwanym "Siódmym przybliżeniem". Wyewoluowała z niego amerykańska systematyka gleb "Soil Taxonomy" (1975), która zyskała bardzo dużą popularność na świecie. System ten powstał na potrzeby klasyfikowania gleb, lecz ze względu na swoją popularność był również wykorzystywany w geografii gleb. Głównym założeniem było oparcie systematyki gleb jedynie na wymiernych cechach poszczególnych poziomów dających się określić ilościowo. Gleby nazywano korzystając z dokładnego klucza z granicznymi wartościami liczbowymi poszczególnych cech. Wybór polegał na stwierdzeniu, czy dana cecha mieści się w podanym w kluczu zakresie, czy też nie, nie zostawiając miejsca na subjektywizm. Dzięki temu taksonomia gleb stała się klasyfikacją w ścisłym tego słowa znaczeniu. Wcześniejsze koncepcje systematyczne były podziałami typologicznymi, tzn. miały dokładnie zdefiniowane jednostki wzorcowe (np. typ czarnoziem, typ gleba kasztanowa) i od interpretacji badacza zależało do którego z typów wzorcowych jest opisywanej glebie bliżej. W taksonomii gleb zaczęto wykorzystywać poziomy diagnostyczne o ściśle określonych mierzalnych cechach (nie są one tożsame z tradycyjnymi poziomami genetycznymi), a nie, jak dotychczas, układ poziomów genetycznych w profilu. Zrezygnowano z analizy dwuwymiarowego profilu glebowego na rzecz trójwymiarowego pedonu – najmniejszej objętości gleby pozwalającej rozpoznać wszystkie charakterystyczne cechy. Stworzono nową nomenklaturę opartą o elementy greckie i łacińskie oraz nową, hierarchiczną klasyfikację gleb gdzie coraz bardziej szczegółowe jednostki taksonomiczne tworzy się poprzez dodawanie kolejnych sylab. Powstałe w tym systemie mapy gleb wyraźnie się różniły od dotychczasowych opracowań geograficzno-genetycznych. Wielu gleboznawców, przede wszystkim rosyjskich, słusznie zarzucało, że nie jest to naturalny system, lecz sztuczny podział, co ogromnie utrudniało naukową interpretację przestrzennej zmienności gleb. Mimo tego amerykańska "Soil Taxonomy" zyskiwała na popularności i wywarła duży wpływ na później tworzone systemy klasyfikacyjne (m.in. legendę do międzynarodowej Mapy gleb świata (1974), klasyfikację gleb WRB (1998) oraz wiele narodowych systematyk gleb, w tym polską).
Kierunek ekologiczny.
Gleba jest w nim traktowana jako funkcjonalno-strukturalny, element systemu środowiska przyrodniczego. Uwzględnia on współzależność rozwoju gleb, będących częścią ekosystemu, i pozostałych elementów środowiska, szczególnie porastających je formacji roślinnych. Podejście takie powoli zyskuje na popularności od lat 70. XX w. po dzień dzisiejszy
Kierunek geochemiczny.
Opinia, że kierunek genetyczny nie tłumaczy całkowicie wszystkich prawidłowości rozmieszczenia gleb spowodowała uwzględnianie kryteriów geochemicznych w systematyce. Zauważono, że biogeochemiczne procesy glebotwórcze zależą od typu zwietrzeliny, na którą działają. Zatem podział gleb powinien wychodzić od kryteriów geochemicznych, dopiero później uwzględniając kryteria klimatyczno-roślinne i inne. W Związku Radzieckim powstały dwie szkoły takiego podziału:
M.A. Głazowska podzieliła Ziemie na 6 typów pól glebowo-geochemicznych (od północy ku pustyniom: 1) pole kwaśnych sialitowych gleb ulminowo-fulwowych, oglejonych; 2) pole kwaśnych gleb ulminowo-fulwowych, sialitowych, fersialitowych i ferralitowych; 3) pole fulwowo-huminowych, kwaśno-zasadowych i obojętno-zasadowych gleb sialitowych i fersialitowych; 4) pole obojętno-zasadowych, huminowych gleb sialitowo-węglanowych i fersialitowo-węglanowych; 5) pole współwystępowania zasadowych, węglanowych i węglanowo-gipsowych gleb sialitowych z obojętno-zasadowymi reliktowymi glebami fersialitowymi; 6) pole dominowania gleb zasadowo-weglanowych, węglanowo-gipsowych i zasolonych, które dzielą się dalej na sektory, obszary, rodziny i typy gleb.
Z kolei W.A. Kowda ze współpracownikami podzielili kulę ziemską na 12 formacji glebowych (I. Formacja nasyconych gleb kriogenicznych obojętnych i słabokwaśnych; II. –słabo kwaśnych gleb kriogenicznych; III. –kwaśnych gleb silnie przemarzających lub zmarzlinowych; IV. –gleb kwaśnych lub słabo kwaśnych; V. –gleb słabo kwaśnych i obojętnych; VI. –gleb obojętnych i słabo zasadowych; VII. –gleb obojętnych lub zasadowych; VIII. –gleb fersialitowych kwaśnych, rzadziej obojętnych; IX. –kwaśnych gleb alitowych i ferralitowych; X. –pustynnych gleb węglanowych zasolonych; XI. –gleb wulkanicznych; XII. –gleb zasolonych i zasadowych), które są dzielone według kryteriów ewolucyjno-genetycznych (na gleby hydromorficzne; półhydromorficzne; paleohydromorficzne; neoautomorficzne i paleoautomorficzne). Dalej w systematyce występują, zależne od klimatu, facje, które dzielą się na typy (nazywane podobnie jak w tradycyjnej szkole genetycznej).
Koncepcje ISSS, FAO i UNESCO.
W odróżnieniu do klasyfikacji amerykańskiej, która zrywała całkowicie z dotychczasowym dorobkiem w dziedzinie systematyki, działanie Międzynarodowego Towarzystwa Gleboznawczego (później Międzynarodowej Unii Towarzystw Gleboznawczych), FAO i UNESCO było skierowane na stworzenie systemu nomenklatury, systematyki i kartografii gleb, który będzie korzystał z najlepszych elementów tradycyjnego podejścia genetycznego i idei wypracowanych w różnych krajach (w tym w Stanach Zjednoczonych). Efektem było powstanie międzynarodowej systematyki gleb w postaci legendy do Mapy gleb świata, później klasyfikacji WRB, za pomocą której opisywano gleby różnych regionów świata.
Prawidłowości rozmieszczenia gleb.
Szukając prawidłowości w rozmieszczeniu różnych gleb na Ziemi gleboznawcy sformułowali kilka ogólnych praw:
Z geograficzno-genetyczną koncepcją powstawania gleb wiąże się bardzo ogólny podział gleb według N.M. Sibircewa (ucznia W.W. Dokuczajewa) z końca XIX w. Wyróżnił on trzy wielkie działy gleb: gleby strefowe – rozwijające się gł. pod wpływem klimatu i roślinności (np. gleby bielicowe, czarnoziemy); gleby międzystrefowe – rozwijające się w różnych strefach pod wyraźnym wpływem jednego z czynników glebotwórczych lub chemicznej odrębności środowiska (np. rędziny, gleby bagienne, gleby słone); gleby niestrefowe – gleby w początkowym stadium rozwoju. Podział ten miał zasadnicze znaczenie dla rozwoju geografii gleb i jest stosowany do dzisiaj.
Strefy klimatyczno-glebowe.
Na każdej z półkul ziemskich wyróżnia się następujące poziome pasy klimatyczno-glebowe zależne od ilości energii słonecznej docierającej do powierzchni na różnych szerokościach geograficznych:
Podstawą podziału są roczne sumy średnich dobowych temperatur &gt; 10 °C. Pasy te nie przebiegają równo, równoleżnikowo, lecz są modyfikowane przez elementy lokalne. Nierównomierny rozkład lądów i oceanów powoduje, że ich rozkład na półkuli południowej jest zupełnie różny niż na półkuli północnej.
W obrębie stref klimatyczno-glebowych, zależnych od temperatury, wyróżnia się strefy wilgotnościowe klimatu, które uwzględniają przede wszystkim wskaźnik wilgotności klimatu (stosunek opadów do parowania). Strefy suche obejmują ok. 25,1% powierzchni obszarów równinnych, strefy przejściowe – ok. 31,1%, strefy wilgotne – 43,8%.
Piętra (strefy pionowe) klimatyczno-glebowe w górach.
Pokrywa glebowa na terenach górskich (stanowiących ok. 15% lądów) jest tak zróżnicowana, jak różnorodne są warunki w górach świata. Generalnie gleby górskie charakteryzuje częste odmładzanie gleb poprzez erozję i ruchy masowe, duży udział gleb inicjalnych i słabo ukształtowanych, a także fragmentaryczność (ażurowość) pokrywy glebowej. Częsty jest również, powodowany klimatem, procentowy wzrost zawartości próchnicy wraz z wysokością.
Pierwotnie sądzono, że pionowa strefowość górska (od dołu ku górze) dokładnie odpowiada poziomej strefowości na terenach równinnych (od południa ku północy). Z czasem zauważono, że zagadnienie to jest bardziej złożone i zależy od geograficznego położenia masywu górskiego w określonej strefie klimatycznej oraz od jego specyficznych cech.
Geografia gleb korzysta z metod badawczych nauk o Ziemi, m.in.: geologii, geomorfologii, geochemii, biogeografii, paleontologii, a także wykorzystuje wyniki badań wymienionych nauk o ziemi oraz ekologii, sozologii, nauk biologicznych, społecznych i ekonomicznych.

</doc>
<doc id="1577614" url="https://pl.wikipedia.org/wiki?curid=1577614" title="Mirosław Witek">
Mirosław Witek

Mirosław Witek (ur. 24 kwietnia 1967) – polski lekkoatleta, specjalizujący się w rzucie oszczepem.
Reprezentant Polski w mistrzostwach świata w Rzymie (1987) - z wynikiem 73,62 zajął 24. miejsce w kwalifikacjach i nie awansował do finału. W roku 1994 startował w mistrzostwach Europy - z wynikiem 75,26 zajął 10. miejsce w swojej grupie eliminacyjnej i nie awansował do rozgrywki finałowej. Sześciokrotny medalista mistrzostw Polski. W 1991 zdyskwalifikowany za doping (odebrano mu m.in. tytuł mistrza kraju). Rekord życiowy: 80,84 (15 czerwca 1996, Sopot) - jest to obecnie trzynasty najlepszy wynik w historii polskiego rzutu oszczepem po zmianie środka ciężkości. Reprezentował klub Gryf Słupsk.
Witek startuje z powodzeniem w rywalizacji weteranów, jest także trenerem swojej córki – Marceliny, także oszczepniczki.

</doc>
<doc id="1577615" url="https://pl.wikipedia.org/wiki?curid=1577615" title="Seth Binzer">
Seth Binzer

Seth Brooks „Shifty Shellshock” Binzer (ur. 23 sierpnia 1974 w Los Angeles w Kalifornii) – amerykański wokalista, frontman i współzałożyciel zespołu Crazy Town. Ponadto aktor; pojawił się w filmach "Clifford" (1994) i "Willowbee" (2004).
Życiorys.
Wczesne lata.
Urodził się w Los Angeles w rodzinie żydowskiej, jako syn Leslie Brooks i Rollina Binzera. Jego ojciec był malarzem i reżyserem, a także projektantem – projektował okładki na albumy muzyczne. Był reżyserem filmu "Ladies and Gentlemen: The Rolling Stones" o zespole The Rolling Stones.
Gdy ten miał osiem lat, jego rodzina przeniosła się do Marblehead w stanie Massachusetts. Jednak po czterech latach powróciła do Los Angeles.
Binzer już w dzieciństwie zaczął pisać rymowane teksty piosenek i jako czternastolatek zaczął rapować. Wtedy wystąpił po raz pierwszy na scenie, zaś w wieku lat piętnastu rozpoczął występy w zespole The Whooliganz. Zaczął malować graffiti, zaś swoje prace umieszczał w Los Angeles, Westwood Village i Hollywood.
Kariera muzyczna.
Binzer zaczął współpracę z Bretem Mazurem w 1992, założyli wtedy zespół The Brimstone Sluggers. Na początku 1999 utworzyli Crazy Town. Grupa odniosła już na początku swojej działalności duży sukces za sprawą singla „Butterfly”, który dotarł do pierwszego miejsca na liście Billboard Hot 100 w 2001.
W 2000 Crazy Town podpisał kontrakt z organizatorami festiwalu Ozzfest, jednak zespół był zmuszony wycofać się po dwóch tygodniach koncertowania z powodu aresztowania Binzera, który po pijanemu wyrzucił krzesło przez okno. Zespół koncertował na festiwalu w następnym roku.
W 2002 Binzer wykonał utwór „Starry Eyed Surprise”, pochodzący z albumu Paula Oakenfolda "Bunkka" i zamieszczony również na debiutanckiej płycie solowej Binzera.
W 2004 wydał swój pierwszy album solowy, "Happy Love Sick" przy współpracy z TC i Oakenfoldem. Na jego albumie, "Dr. Sober and Mr. High", wystąpili: will.i.am, Fergie, Tom Dumont i Paul Oakenfold.
Życie prywatne.
W wywiadzie dla „Rolling Stone” z 2001, przyznał się do spędzenia trzech miesięcy w California Institution for Men (CIM) w Chino, po próbie włamania, sprzedaży i używania rekreacyjnych narkotyków przez kilka lat, a także do walki z uzależnieniem od narkotyków. Od dłuższego czasu zmagał się z uzależnieniem od nielegalnych używek, pomimo udziału w dwóch reality show, w których przeszedł leczenie odwykowe ("Celebrity Rehab" i "Sober House"), nie zerwał z nałogiem i w lutym 2012 został aresztowany pod zarzutem posiadania kokainy. 29 marca 2012 został przyjęty do szpitala po utracie przytomności, zanim obudził się ze śpiączki i został zwolniony.
Romansował z modelką Angie Everhart i aktorką porno Belladonną. W latach 2002-2011 był żonaty z Melissą Clark. Ma syna o imieniu Halo. W latach 2010-2012 był związany z modelką Jasmine Lennard, z którą ma syna Phoenixa. W latach 2014-2016 był żonaty z kanadyjską modelką Ashiko Westguard.

</doc>
<doc id="1577618" url="https://pl.wikipedia.org/wiki?curid=1577618" title="Wiktor Charkiw">
Wiktor Charkiw

Wiktor Charkiw ps. "Chmara" (ur. 8 sierpnia 1918 w Niemiłowie koło Radziechowa, zm. 1985 we Lwowie) – ukraiński nacjonalista, chorąży Ukraińskiej Powstańczej Armii, dowódca okręgu UPA.
Ukończył szkołę rolniczą we Lwowie, w 1938 wstąpił do Organizacji Ukraińskich Nacjonalistów.
W latach 1939-1941 przebywał w Krakowie, działając w Służbie Bezpeky oraz wojskowej referenturze OUN. Od maja 1941 był żołnierzem 3 kompanii batalionu Nachtigall, od grudnia 1941 do grudnia 1942 w 201 batalionie Schuma. W latach 1943-1944 uczył się w liceum rolniczym we Lwowie.
Od lipca 1943 był wojskowym referentem OUN we Lwowie, od listopada 1943 dowódcą I WO Baszta. W lutym 1944 organizował obóz szkoleniowy dla żołnierzy swojego okręgu, w maju 1944 formuje kureń „Chołodnojarcy”.
Od września 1946 był wojskowym instruktorem II WO Buh. Pod koniec roku został aresztowany przez NKWD i skazany na 10 lat łagru w okolicach Norylska. W 1956 roku, po ukończeniu kary, powrócił do Lwowa, gdzie mieszkał do śmierci.

</doc>
<doc id="1577619" url="https://pl.wikipedia.org/wiki?curid=1577619" title="Światowy kryzys energetyczny 1973">
Światowy kryzys energetyczny 1973



</doc>
<doc id="1577620" url="https://pl.wikipedia.org/wiki?curid=1577620" title="Światowy kryzys paliwowy 1973">
Światowy kryzys paliwowy 1973



</doc>
<doc id="1577621" url="https://pl.wikipedia.org/wiki?curid=1577621" title="Robert I Estienne">
Robert I Estienne



</doc>
<doc id="1577622" url="https://pl.wikipedia.org/wiki?curid=1577622" title="Telekomunikacja i Techniki Informacyjne">
Telekomunikacja i Techniki Informacyjne

Telekomunikacja i Techniki Informacyjne – czasopismo naukowo-techniczne wydawane co kwartał przez Instytut Łączności. Poświęcone jest nowym osiągnięciom naukowym w zakresie techniki, ekonomiki, a także organizacji w dziedzinie telekomunikacji w technikach informacyjnych.
W czasopiśmie można również znaleźć problemy naukowo-techniczne z problematyką społeczeństwa informacyjnego. Zamieszczone są także materiały informujące o kierunkach rozwojowych, zagadnienia związane z kształceniem i sposoby podwyższania kwalifikacji w wybranych dziedzinach.
W czasopiśmie tym można znaleźć informacje o:
A także:
W kwartalniku tym są zamieszczane artykuły zamawiane, jak i artykuły zgłaszane przez autorów oraz komunikaty i różnorodne informacje. Wszystkie artykuły są recenzowane. Czasopismo to można dostać na zamówienie lub w firmach bądź instytucjach prenumerujących go. Niedostępny jest w zwykłych salonikach prasowych. Wszystkie artykuły czasopisma są dostępne w wersji on-line.
Ministerstwo Nauki i Szkolnictwa Wyższego zakwalifikowało ten kwartalnik do wykazu czasopism punktowanych. Za umieszczoną w nim publikację naukową przyznano 2 punkty.

</doc>
<doc id="1577624" url="https://pl.wikipedia.org/wiki?curid=1577624" title="Diceratus">
Diceratus



</doc>
<doc id="1577628" url="https://pl.wikipedia.org/wiki?curid=1577628" title="Sean Daley">
Sean Daley

Slug, właściwie Sean Daley, (ur. 7 września 1972 roku w Minneapolis) – amerykański raper. Członek grupy Atmosphere, którą założył wspólnie z Derek Turner (Spawn). Jest również jednym z twórców Rhymesayers Entertainment.
Dyskografia.
Z The Dynospectrum.
 

</doc>
<doc id="1577629" url="https://pl.wikipedia.org/wiki?curid=1577629" title="Kościół jerozolimski">
Kościół jerozolimski



</doc>
<doc id="1577630" url="https://pl.wikipedia.org/wiki?curid=1577630" title="Patriarchat Jerozolimy">
Patriarchat Jerozolimy



</doc>
<doc id="1577632" url="https://pl.wikipedia.org/wiki?curid=1577632" title="Igrzyska Śródziemnomorskie 1959">
Igrzyska Śródziemnomorskie 1959

3. Igrzyska Śródziemnomorskie – trzecia edycja igrzysk śródziemnomorskich odbyła się między 11, a 23 października 1959 roku w Bejrucie. Pierwszy raz zawody zorganizowano w Azji. W Libanie rywalizowało 792 sportowców, którzy reprezentowali 12 krajów. W igrzyskach startowali tylko mężczyźni.

</doc>
<doc id="1577633" url="https://pl.wikipedia.org/wiki?curid=1577633" title="Mykoła Twerdochlib">
Mykoła Twerdochlib

Mykoła Twerdochlib, , pseud. "Hrim", "Muzyka", "Petro" (ur. 1911 w Petryliwie koło Tłumacza, zm. 17 maja 1954 koło wsi Zełena koło Nadwórnej) – ukraiński działacz nacjonalistyczny, dowódca okręgu wojskowego Ukraińskiej Powstańczej Armii, członek Organizacji Ukraińskich Nacjonalistów.
Ukończył szkołę handlową w Stanisławowie, następnie szkołę podchorążych w Wojsku Polskim. W latach 1940–1941 prowadził szkolenie w kureniu Junactwa w Lublinie. Był instruktorem i dowódcą kompanii w szkole oficerskiej UPA „Ołeni-1” od lutego do kwietnia 1944 w stopniu chorążego. W kwietniu 1944 został awansowany do stopnia kapitana. Od 1945 w obwodowym zarządzie OUN-B w Stanisławowie, od 1947 przewodniczący Karpackiego zarządu krajowego OUN-B.
W latach 1944–1954 był dowódcą IV WO Howerlia, w 1946 awansowany do stopnia majora, w latach 1950–1954 referentem Służby Bezpieczeństwa OUN Kraju Karpackiego.
Zginął w bunkrze, broniąc się przed oddziałem NKWD, najpierw zastrzelił żonę, a następnie popełnił samobójstwo.

</doc>
<doc id="1577634" url="https://pl.wikipedia.org/wiki?curid=1577634" title="Utamaro Kitagawa">
Utamaro Kitagawa

 – japoński drzeworytnik i malarz. Uważany za jednego z najlepszych twórców gatunku ukiyo-e. Najbardziej znany jest z tworzenia obrazów typu "bijin ōkubi-e" przedstawiających piękne kobiety.
Życie i twórczość.
Szczegóły dotyczące życia artysty nie są znane. Był uczniem Toriyamy Sekiena, inspirował się twórczością ówczesnych artystów: Kitao Masanobu i Torii Kiyonaga. Na podstawie ich technik próbował wykształcić własny styl. Pierwsze jego dzieła zaczęły pojawiać się w latach 70. XVIII wieku, a szczyt swojej kariery osiągnął w latach 90. XVIII wieku. Początkowo malował pod pseudonimem "Toyoaki", w późniejszych latach podpisywał się "Utamaro". Stworzył łącznie ponad 2000 dzieł. Jest jednym z niewielu artystów tamtych czasów, który zyskał sławę w Japonii jeszcze za życia.
W 1804 roku został aresztowany na 50 dni za nielegalne produkowanie druków przedstawiających XVI-wiecznego przywódcę militarnego Hideyoshiego Toyotomiego. Zmarł dwa lata później.

</doc>
<doc id="1577636" url="https://pl.wikipedia.org/wiki?curid=1577636" title="Dual-Coma">
Dual-Coma

Dual-Coma (lub DC) – polska grupa muzyczna wykonująca post-metalcore, pochodząca z Katowic.
Życiorys.
Historia zespołu Dual-Coma zaczyna się od spotkania Czubaki (gitara/wokal) i Lecha (bas/wokal) w 2004 roku w starym, opuszczonym garażu. W tamtych czasach nikt nie przypuszczał, że kapela popędzi tak szybko do przodu i przybierze formę jaką ma w dniu dzisiejszym. W lipcu 2005 roku swoje miejsce w DC przypieczętowuje Senator (perkusja), a w 2007 roku Bartek (gitara/wokal) zamyka ostatecznie listę muzyków. Od tego czasu Dual-Coma stała się spełnionym marzeniem i aż do dziś dnia nie było ani jednej zmiany w składzie zespołu.
Pierwszy okres działalności DC (2004-2007) przebiegał pod znakiem tworzenia utworów i docierania się nawzajem oraz poszukiwania nowych, kreatywnych rozwiązań w thrash metalu. To był czas śpiączki, wiele osób w tym czasie przychodziło na przesłuchania lub wylatywało za drzwi, wiele pomysłów zostało porzuconych i równie wiele wcielano w życie. Ten okres kończy się nagraniem pierwszego demo CD „Decode The Human” oraz części materiału na kolejne demo „Program H.A.T.E.”. Dual-Coma zagrała w tym czasie wiele koncertów, były pierwsze recenzje i wywiady oraz pierwsze sukcesy w postaci występów w programach „BigBrother 4 Show” czy „Wife Switch”.
Rok 2008 przyniósł ze sobą zupełnie nowe DC. Zebrane doświadczenie sprawiło, że czwórka muzyków stała się jeszcze bardziej zdeterminowana, a styl muzyczny określony jako post-metalcore i ta klasyfikacja pozostaje odpowiednia po dziś dzień. To okres ciężkiej pracy nad promocją, materiałem, image’m. To setki wysłanych płyt po całym świecie, godziny w studio przy nagrywaniu i tworzeniu. W tym czasie pojawia się demo „Program H.A.T.E.” oraz singiel „Bulletproof Heart”, które skumulowały się w pierwszy fonograficzny sukces – oficjalny album „Reprogrammed H.A.T.E.” wydany na początku 2009 roku przez Let THEM comE Productions. W tym samym roku utwór „Bulletproof Heart” pojawia się na składance „Downtown Metal” w USA.
Dual-Coma zagrała mnóstwo koncertów z wieloma znanymi (i nie) zespołami, uczestniczyła w wielu wydarzeniach medialnych co przekładało się na rosnącą liczbę fanów pod sceną. Rok 2009 to czas tworzenia materiału na płytę „Wake Me Up”, które również zostało wydane przez LTC Productions. To była forma zespołu, którą zawsze chcieliśmy być, to był plan wojenny i na dodatek – cholernie dobry! Nikt by nigdy nie przypuszczał, że głosy DC nagle ucichną na prawie cały rok, a jednak… rok 2010 to kolejna śpiączka w historii DC.
Rok 2011. Dual-Coma rozpoczyna pracę z jeszcze większym impetem. Zebrano materiał z lat 2010 i 2011, którego ilości zapychały twarde dyski. Pojawia się mnóstwo nowych pomysłów i możliwości, wszystko prawie przez kolejny rok jest szlifowane i obrabiane żeby uzyskać jak najlepszy efekt. Te prawie 2 lata ciszy wkrótce zastąpi potężny krzyk nowego albumu „The Diary”, który opowiada pokręconą historię naszej pasji i życia.
1.11.2014 grupa została oficjalnie rozwiązana.

</doc>
<doc id="1577637" url="https://pl.wikipedia.org/wiki?curid=1577637" title="Stanisław Puppel">
Stanisław Puppel

Stanisław Puppel (ur. 22 kwietnia 1947 r. w Starogardzie Gdańskim) – filolog, anglista, językoznawca, profesor zwyczajny, psycholingwista, ekolingwista, członek Polskiego Towarzystwa Językoznawczego oraz członek zagraniczny Norweskiej Akademii Nauk i Literatury.
W 1971 ukończył filologię angielską na Uniwersytecie im. Adama Mickiewicza w Poznaniu. W latach 1971-2002 pracownik naukowo-dydaktyczny Instytutu Filologii Angielskiej UAM. Kierownik zakładu Akwizycji Języka (1995-2002). W 1993 uzyskał tytuł profesora w zakresie nauk humanistycznych. Prodziekan Wydziału Neofilologii UAM (1990-1996). Dziekan Wydziału Neofilologii UAM (1996-2002). Założyciel i pierwszy kierownik Katedry Filologii Angielskiej w WSP w Olsztynie (1995-1999). Pierwszy kierownik Katedry Filologii Angielskiej w UWM w Olsztynie (1999-2000). Pomysłodawca, założyciel i kierownik Katedry Ekokomunikacji UAM (2002). Wieloletni z-ca Przewodniczącego Komitetu Głównego Olimpiady Języka Angielskiego. Autor licznych publikacji z zakresu językoznawstwa angielskiego, psycholingwistyki i ekolingwistyki. Członek Collegium Invisibile.

</doc>
<doc id="1577638" url="https://pl.wikipedia.org/wiki?curid=1577638" title="Happy Love Sick">
Happy Love Sick

Happy Love Sick – debiutancki solowy album Setha Binzera wydany w 2004 roku.

</doc>
<doc id="1577645" url="https://pl.wikipedia.org/wiki?curid=1577645" title="Kim Dzong Un">
Kim Dzong Un

Kim Dzong Un (IPA: , kor. 김정은; ur. 8 stycznia 1984 w Pjongjangu) – północnokoreański polityk, marszałek, trzeci syn Kim Dzong Ila – przywódcy KRLD w latach 1994–2011 i wnuk Kim Ir Sena – uznawanego dalej za prezydenta KRLD. Od 17 grudnia 2011 faktyczny przywódca Korei Północnej, piastujący stanowiska: Naczelnego Dowódcy Koreańskiej Armii Ludowej (od 2011), Pierwszego Przewodniczącego Komisji Obrony Narodowej (2012–2016), Przewodniczącego Komisji Spraw Państwowych Koreańskiej Republiki Ludowo-Demokratycznej (od 2016), Pierwszego Sekretarza Partii Pracy Korei (2012–2016), Przewodniczącego Partii Pracy Korei (2016–2021), a następnie Sekretarza Generalnego Partii Pracy Korei (od 2021).
Życiorys.
Kim Dzong Un urodził się w Pjongjangu. Jego matką była Ko Yŏng Hŭi, zmarła w 2004 partnerka Kim Dzong Ila. Matka nazywała go „Królem Porannej Gwiazdy”. Kim Dzong Un kształcił się w elitarnej szkole w Korei Północnej przeznaczonej dla dzieci dygnitarzy Partii Pracy Korei (PPK). Kolejnym etapem był wyjazd do Szwajcarii. Młody Kim najpierw miał uczęszczać do międzynarodowej szkoły w Gümligen pod Bernem, a następnie do publicznej szwajcarskiej szkoły mieszczącej się w Liebefeld. Naukę rozpoczął w wieku 11 lat pod pseudonimem, oficjalnie jako syn kierowcy z ambasady Korei Północnej w Szwajcarii. Koledzy ze szkoły wspominali, że lubił jeździć na nartach i interesował się koszykówką (pasja zapewne była zaszczepiona przez ojca, który także był fanem koszykówki). Młody Kim miał nauczyć się mówić po angielsku i francusku. Po powrocie ze Szwajcarii Kim Dzong Un nie pojawiał się publicznie. Według informacji uzyskanych od szefa kuchni Kim Dzong Ila, Kim Dzong Un był faworyzowany przez ojca, który widział w nim najwięcej swoich cech.
Desygnowany następca.
15 stycznia 2009 południowokoreańska agencja informacyjna poinformowała, że około 8 stycznia 2009 Kim Dzong Il wystosował dyrektywę w sprawie włączenia Kim Dzong Una do kierownictwa PPK i mianował go swoim następcą.
26 kwietnia 2009 agencja Yonhap poinformowała, że Kim Dzong Un otrzymał niższe stanowisko w Komisji Obrony Narodowej Korei Północnej. Najwyższym stanowiskiem w państwie było stanowisko przewodniczącego tej komisji, na które parlament koreański (również w kwietniu 2009) wybrał ojca Kim Dzong Una – Kim Dzong Ila.
28 września 2010, dzień przed zjazdem Partii Pracy Korei, Kim Dzong Il nadał swojemu synowi oraz swojej siostrze Kim Kyŏng Hŭi stopnie generalskie, natomiast podczas zjazdu PPK mianował Kim Dzong Una na dwa wysokie stanowiska partyjne: wiceprzewodniczącego Centralnej Komisji Wojskowej PPK oraz członka Komitetu Centralnego PPK.
Przywódca Korei Północnej.
Po śmierci Kim Dzong Ila został 19 grudnia 2011 ogłoszony przez propagandę Korei Północnej „Wielkim Następcą” zmarłego przywódcy, następnie także „Wybitnym Przywódcą Partii, Armii i Narodu”, co stanowiło zapowiedź objęcia przez niego najwyższych stanowisk w państwie. Kim Dzong Un stanął również na czele liczącego 232 osoby komitetu pogrzebowego, natomiast 20 grudnia 2011 oddał hołd ciału ojca.
26 grudnia 2011 kierownictwo Partii Pracy Korei nadało Kim Dzong Unowi tytuł „Niezłomnego Przywódcy Partii, Państwa i Armii”.
28 grudnia 2011 Kim Dzong Un wziął udział w pogrzebie Kim Dzong Ila w Pjongjangu, idąc obok auta z trumną zmarłego ojca. 29 grudnia 2011 podczas uroczystości kończących żałobę narodową został publicznie i oficjalnie przedstawiony jako „Najwyższy Przywódca Partii, Armii i Narodu”. Następnego dnia władze państwowe poinformowały, że „nie zmienią swojej polityki” pod kierownictwem nowego przywódcy. 31 grudnia 2011 poinformowano, że Kim Dzong Un przejął najwyższe dowództwo Koreańskiej Armii Ludowej „z rozkazu przywódcy Kim Dzong Ila” dnia 8 października 2011.
W 2012 Kim Dzong Un oficjalnie objął najwyższe stanowiska partyjne i państwowe. 11 kwietnia 2012 został wybrany Pierwszym Sekretarzem Partii Pracy Korei, a 13 kwietnia 2012 – Pierwszym Przewodniczącym Komisji Obrony Narodowej (najwyższe stanowisko w państwie, zlikwidowane w czerwcu 2016). Podczas uroczystości upamiętniającej setną rocznicę urodzin Kim Ir Sena, która odbyła się w Pjongjangu 15 kwietnia 2012, po raz pierwszy wygłosił publiczne przemówienie, w którym zapowiedział kontynuację dotychczasowej polityki. 18 lipca 2012 Kim Dzong Un został marszałkiem sił zbrojnych, finalizując przejęcie kontroli nad państwem i siłami zbrojnymi. 9 maja 2016 został wybrany Przewodniczącym Partii Pracy Korei. 29 czerwca 2016 roku został Przewodniczącym Komisji Spraw Państwowych Koreańskiej Republiki Ludowo-Demokratycznej, która jest organem państwowym powołanym w miejsce dawnej Komisji Obrony Narodowej KRLD. 10 stycznia 2021 roku Kim Dzong Un podczas VIII Kongresu Partii Pracy Korei zakończył sprawowanie funkcji Przewodniczącego Partii Pracy Korei i zarazem objął urząd Sekretarza Generalnego Partii Pracy Korei. W lutym 2021 roku północnokoreańskie i anglojęzyczne media zaczęły go określać mianem „prezydenta spraw państwowych” KRLD.
Po śmierci Kim Dzong Ila komentatorzy przewidywali, że Kim Dzong Un nie będzie w stanie sprawować samodzielnych rządów, a nawet że mogło dojść do konfliktu o władzę między przedstawicielami sił zbrojnych i rodzinnym klanem Kimów. Dlatego Kim Dzong Una w sprawowaniu władzy wspierał początkowo jego wuj Jang Sŏng T’aek, mąż siostry Kim Dzong Ila, jako bardziej doświadczony polityk. Odsunięcie wicemarszałka Ri Yŏng Ho ze stanowiska szefa Sztabu Generalnego (zastąpił go Hyŏn Yŏng Ch'ŏl) wzbudziło spekulacje, że Kim Dzong Un zamierzał zająć się poważnymi reformami w gospodarce, odbierając wojsku kontrolę nad nią. Ostatecznie ofiarą czystek padł sam Jang Sŏng T’aek, który w grudniu 2013 został odsunięty od wszystkich stanowisk, aresztowany, a w końcu skazany na śmierć i stracony. Oznaczało to ostateczne złamanie potencjalnej opozycji i utrwalenie pełni władzy w rękach Kim Dzong Una. Trwają również działania nad rozszerzeniem kultu jednostki Kim Dzong Una, jako trzeciej osoby „identycznej z przywódcami Kim Ir Senem i Kim Dzong Ilem”.
12 czerwca 2018 w Singapurze odbyło się pierwsze spotkanie przywódców Stanów Zjednoczonych i Korei Północnej Donalda Trumpa i Kim Dzong Una zakończone podpisaniem wstępnego porozumienia.
Życie prywatne.
Kim Dzong Un był jednym z dwóch synów Kim Dzong Ila i jego partnerki Ko Yŏng Hŭi i jednym z czworga dzieci przywódcy. 25 lipca 2012 północnokoreańskie media poinformowały, że jest żonaty z Ri Sol Ju, z którą pokazywał się publicznie od 6 lipca 2012. Według południowokoreańskich analityków Ri jest rok lub dwa lata młodsza od męża i ukończyła studia na Uniwersytecie im. Kim Ir Sena. Małżeństwo zostało zawarte prawdopodobnie w 2009, zaś rok później parze urodziło się dziecko.

</doc>
<doc id="1577649" url="https://pl.wikipedia.org/wiki?curid=1577649" title="Slide Along Side">
Slide Along Side

Slide Along Side - pierwszy solowy singel Setha Binzera, współzałożyciela zespołu Crazy Town.

</doc>
<doc id="1577650" url="https://pl.wikipedia.org/wiki?curid=1577650" title="1. ceremonia wręczenia Satelitów">
1. ceremonia wręczenia Satelitów

1. ceremonia rozdania nagród Satelitów przyznawanych przez Międzynarodową Akademię Prasy odbyła się 15 stycznia 1997 roku. Gospodarzem gali był aktor Stacy Keach.
Najwięcej − po 3 nagrody − otrzymały filmy "Angielski pacjent", "Fargo" i "Evita".
Laureaci i nominowani.
Laureaci nagród wyróżnieni są wytłuszczeniem

</doc>
<doc id="1577651" url="https://pl.wikipedia.org/wiki?curid=1577651" title="Igrzyska Śródziemnomorskie 1955">
Igrzyska Śródziemnomorskie 1955

2. Igrzyska Śródziemnomorskie – drugie igrzyska śródziemnomorskie odbyły się w hiszpańskiej Barcelonie. Zawody zorganizowano pomiędzy 16, a 25 lipca 1955 roku. Główną areną imprezy był Estadi Olímpic Lluís Companys. W igrzyskach wystartowało 1135 sportowców z 10 krajów. W igrzyskach startowali tylko mężczyźni.

</doc>
<doc id="1577652" url="https://pl.wikipedia.org/wiki?curid=1577652" title="Karl Lippmann">
Karl Lippmann

Karl Lippmann (ur. 1890, zm. ?) – zbrodniarz hitlerowski, członek załogi niemieckiego obozu koncentracyjnego Dachau i SS-Scharführer.
Z zawodu kupiec. Członek NSDAP. Od 3 sierpnia 1944 pełnił służbę w kompleksie obozowym Dachau. Początkowo był strażnikiem w komandzie "Landsberg II", w ramach podobozów "Kaufering". Następnie od 14 stycznia do 29 kwietnia 1945 Lippmann sprawował stanowisko adiutanta komendanta komanda "Utting X" należącego również do kompleksu Kaufering. Do jego obowiązków należało: przeliczanie więźniów podczas apeli, nadzorowanie więźniarskiej części obozu oraz kierowanie oddziałem wartowniczym. W związku z tym był współodpowiedzialny za fatalne warunki panujące w obozie, wskutek których wielu więźniów umierało z chorób, zimna i niedożywienia. Oprócz tego Lippmann maltretował więźniów, tak że kilkudziesięciu z nich musiano następnie hospitalizować. Uczestniczył również w wykonywaniu okrutnych kar na podstawie regulaminu obozowego.
Za swoje zbrodnie został osądzony przez amerykański Trybunał Wojskowy w Dachau w procesie US vs. Karl Lippmann i inni w dniach 30–31 lipca 1947. Wymierzono mu karę dożywotniego pozbawienia wolności.

</doc>
<doc id="1577653" url="https://pl.wikipedia.org/wiki?curid=1577653" title="Jednoaktówka">
Jednoaktówka



</doc>
<doc id="1577657" url="https://pl.wikipedia.org/wiki?curid=1577657" title="Mariusz Tarnożek">
Mariusz Tarnożek

Mariusz Tarnożek (ur. 24 listopada 1976) – polski aktor, wokalista.
Absolwent Akademii Praktyk Teatralnych w Gardzienicach, śpiewak ludowy, współpraca aktorska z Teatrem "Brama" z Goleniowa, twórca projektów animacyjno-kulturalnych. Prowadzi również warsztaty wokalne oraz wykonuje pieśni archaiczne bazując na technice śpiewu głosem białym. W repertuarze posiada stare i nieco zapomniane pieśni polskie, pieśni ludowe i obrzędowe z różnych regionów, jak również utwory łemkowskie, romskie i inne. Uczestnik XLI Festiwalu Kapel i Śpiewaków Ludowych w Kazimierzu Dolnym w kategorii solista, laureat w kategorii solistów w XXII Wojewódzkim Przeglądzie Zespołów Folklorystycznych i Gawędziarzy Ludowych w Lipianach. Współpracuje z wieloma instytucjami i organizacjami w kraju i na świecie m.in. Muzeum Polskim w Ameryce (Chicago, Illinois, US), Centrum Animacji Lokalnej w Warszawie, Regionalnym Centrum Kultur Pogranicza w Krośnie, Free Street Theater (Chicago, Illinois, US) – czteromiesięczny cykl warsztatów aktorsko-wokalnych, teatrem Stella Polaris (Stokke, Norwegia), Centrum Kultury Polskiej (Dyneburg, Łotwa).
Aktor grał w serialach "Majka", "Detektywi" oraz w filmie Jerzego Hoffmana "Bitwa Warszawska 1920".

</doc>
<doc id="1577658" url="https://pl.wikipedia.org/wiki?curid=1577658" title="E-Deklaracje">
E-Deklaracje

e-Deklaracje - system umożliwiający podmiotom gospodarczym przesyłanie drogą elektroniczną deklaracji podatkowych. e-Deklaracje to także narzędzie nowoczesnej, efektywnej i przyjaznej administracji skarbowej, wspierające realizację nałożonych na nią zadań ustawowych. System e-Deklaracje został uruchomiony 1 stycznia 2008 r., natomiast zakończenie wprowadzania systemu e-Podatki – pełnej wersji usług elektronicznych online dla obywateli i podmiotów gospodarczych, planowane jest na koniec 2012 r. e-Deklaracje są częścią e-Podatków realizowaną w pierwszej kolejności.
Do składania deklaracji drogą elektroniczną uprawniony jest każdy podatnik/płatnik. Początkowo z tej możliwości mogli skorzystać tzw. „duzi podatnicy”, tj. podmioty, których roczne przychody netto przekraczają równowartość 5 mln euro, rozliczające się w wyspecjalizowanych urzędach skarbowych. Obecnie taką możliwość ma każdy. Ten, kto chce skorzystać z tego systemu powinien:
Cele projektu.
System e-Deklaracje wpisany jest w plan informatyzacji Polski. Jego celem jest zracjonalizowanie wydatków administracji publicznej związanych z informatyzacją oraz zapewnienie neutralności technologicznej rozwiązań informatycznych.
Wśród podstawowych celów projektu e-Deklaracje można wyróżnić:
Sposób działania systemu.
Od 1 stycznia 2008 r. deklaracje podatkowe można składać drogą elektroniczną poprzez portal http://www.e-deklaracje.gov.pl. Na portalu tym podatnicy znajdą interaktywne formularze podatkowe wraz z instrukcją, które po wypełnieniu i opatrzeniu bezpiecznym podpisem elektronicznym będzie można przesłać do systemu.
Deklaracje podatkowe można przesyłać drogą elektroniczna na trzy sposoby:
Dostępne są wzory formularzy od 2008 roku.
Po zainstalowaniu programu otwiera się okno, w którym mamy do wyboru:
Wyżej wymieniona wtyczka udostępniona jest tylko dla systemu Windows.
Takie rozwiązanie jest możliwe ze względu na publikację przez Ministerstwo Finansów otwartego standardu dokumentu podatkowego (odpowiedniego schematu XSD). Pozwala to na dostosowanie przez producentów oprogramowania swoich aplikacji tak, by mogły obsługiwać proces składania deklaracji podatkowych. System odbiera przesłaną przez podatnika deklarację w postaci dokumentu XML, weryfikuje ją wstępnie (zgodność ze schemą), nadaje numer referencyjny i odpowiednią datę (znakowanie czasem), po czym wysyła potwierdzenie przyjęcia dokumentu na wskazany przez podatnika adres mailowy. Deklaracja przesyłana jest do centralnego rejestru dokumentów, skąd informacje z tej deklaracji wysyłane są do urzędów skarbowych (przesyłane do systemu POLTAX).
Prognozowane korzyści z systemu e-Deklaracje.
Dla podatnika:
Dla administracji skarbowej:
Dla państwa:

</doc>
<doc id="1577659" url="https://pl.wikipedia.org/wiki?curid=1577659" title="Andrzej Ogiński">
Andrzej Ogiński



</doc>
<doc id="1577662" url="https://pl.wikipedia.org/wiki?curid=1577662" title="Oyri">
Oyri

Oyri (duń. "Øre") – niewielka miejscowość, znajdująca się na Wyspach Owczych, terytorium zależnym Danii o szerokiej autonomii. Znajduje się na wyspie Eysturoy, w gminie Sunda kommuna, zrzeszającej jeszcze jedenaście innych osiedli. Według danych z 1 stycznia 2015 zamieszkiwało ją 139 osób.
Nazwa.
Nazwa "Oyri" z farerskiego zwykle tłumaczona jest jako "mierzeja".
Znane osoby.
19 września 1944 urodził się tam premier Wysp Owczych w latach 1994-1998, Edmund Joensen, członek Partii Unii. Obecnie jest on parlamentarzystą w farerskim Løgtingu, a także jednym z dwóch przedstawicieli archipelagu w duńskim Folketingu.
Położenie.
Oyri znajduje się w zachodniej części Eysturoy. Od zachodniej i południowej strony przylegają do tego miasteczka wody cieśniny Sundini, dzielącej wyspy Eysturoy i Streymoy, która ciągnie się od przedłużenia fiordu Kollafjørður na południu, do linii Eiði-Tjørnuvík na północy. Od strony wschodniej znajduje się pasmo górskie, ciągnące się od miejscowości Strendur na południu do Gjógv na północy. Najbliższymi szczytami od Oyri są Knúkur (701 m n.p.m.) oraz Sandfelli (572 m n.p.m.). Miejscowość częściowo znajduje się na ich graniach.
Oyri jest umiejscowiona w pasie miejscowości, biegnącym zachodnim brzegiem Eystouroy, który zamyka od północnej strony, granicząc z miasteczkiem Oyrarbakki, gdzie przerzucony został most na drugą stronę, łączący tę miejscowość z Nesvík na Streymoy.
Rys historyczny.
Podanie precyzyjnej daty założenia Oyri jest bardzo trudne, podobnie jak to jest z innymi osiedlami na Wyspach Owczych, założonymi przed epoką nowożytności, albowiem nie prowadzono wcześniej żadnej dokładnej statystyki farerskich miejscowości. Historycy, na podstawie zebranych materiałów źródłowych, umiejscawiają jej powstanie około drugiej połowy XIV wieku.
Lata rozwoju osady do formy, jaką mamy dzisiaj są nie do odtworzenia, albowiem osada jest wspomniana jedynie w kilku dokumentach, nie tyczących się precyzyjnie jej samej. Dopiero wydarzenia XX-wieczne, pozostające nadal w pamięci lokalnej ludności są znane współczesnym. W roku 1964 otwarto w miasteczku, funkcjonującą do dziś niewielką pocztę, kilka lat później, w roku 1970, otwarto małą przetwórnię, zajmującą się krewetkami i małżami.

</doc>
<doc id="1577664" url="https://pl.wikipedia.org/wiki?curid=1577664" title="Latakia Sports City">
Latakia Sports City

Latakia Sports City – kompleks sportowy w mieście Latakia w Syrii, który powstał na igrzyska śródziemnomorskie w roku 1987. 
Historia.
W 1983 roku Ośrodek Olimpijski w Lataki ogłosił konkurs na projekt kompleksu złożonego ze stadionu, zespołu basenów pływackich, hal sportowych oraz infrastruktury. Konkurs na projekt wielofunkcyjnego stadionu dla 45 000 widzów wraz ze stadionem treningowym wygrali architekci Wojciech Zabłocki, Andrzej Ryba. Konstruktorem obiektu był Wiktor Humięcki. Na stadionie trybuny usypano z ziemi. Jedna z nich została przykryta dachem wspartym na 240-metrowym łuku. Projektantami hal sportowych, w tym dla 5000 widzów na zawody koszykarskie, hala do piłki ręcznej dla 1500 widzów i siatkówki dla 800 widzów zostali wybrani Wojciech Zabłocki, Aslan Arslan, a konstruktorami byli Wiktor Humięcki, Samir Zarak. Projekt basenów opracowali Jacek Kwieciński, Wojciech Zabłocki, a konstruktorem został Samir Zarak. Obiekt został przygotowany na X Igrzyska Śródziemnomorskie, które odbyły się w dniach 10-23 września 1987 roku. 
W skład kompleksu wchodzą cztery hale sportowe z czego największa może pomieścić 5000 widzów, wielofunkcyjny stadion z ok. 45000 miejsc siedzących, szereg basenów, klub jachtowy oraz hotele.

</doc>
<doc id="1577665" url="https://pl.wikipedia.org/wiki?curid=1577665" title="Igrzyska Śródziemnomorskie 1987">
Igrzyska Śródziemnomorskie 1987

10. Igrzyska Śródziemnomorskie – dziesiąta w historii edycja igrzysk śródziemnomorskich została rozegrana między 11, a 25 września 1987 w syryjskiej Latakii. W zawodach wzięło udział 1996 sportowców (1529 mężczyzn i 467 kobiet) z 18 krajów. Impreza odbywała się na terenie kompleksu Latakia Sports City.

</doc>
<doc id="1577673" url="https://pl.wikipedia.org/wiki?curid=1577673" title="Akrobacje">
Akrobacje



</doc>
<doc id="1577674" url="https://pl.wikipedia.org/wiki?curid=1577674" title="Albert Reynolds">
Albert Reynolds

Albert Reynolds, irl. Ailbhe Mac Raghnaill (ur. 3 listopada 1932 w Roosky, zm. 21 sierpnia 2014 w Dublinie) – irlandzki polityk i przedsiębiorca, długoletni parlamentarzysta, minister w różnych resortach, w latach 1992–1994 lider Fianna Fáil i taoiseach.
Życiorys.
Kształcił się w Summerhill College w hrabstwie Sligo. Pracował początkowo w państwowym przedsiębiorstwie transportowym. Wkrótce zajął się jednak prowadzeniem własnej działalności gospodarczej, organizując z sukcesem sale taneczne, a później rozwijając swój biznes również m.in. na fabrykę żywności dla zwierząt domowych.
Zaangażował się w działalność polityczną w ramach Fianna Fáil. W 1974 został radnym hrabstwa Longford. W 1977 po raz pierwszy uzyskał mandat posła do Dáil Éireann. Z powodzeniem ubiegał się o reelekcję w wyborach w 1981, lutym 1982, listopadzie 1982, 1987, 1989, 1992 i 1997, zasiadając w niższej izbie parlamentu do 2002.
Był bliskim współpracownikiem Charlesa Haugheya i ministrem w jego rządach. Od grudnia 1979 do czerwca 1981 pełnił funkcję ministra poczt i telegrafów, od stycznia 1980 będąc również ministrem transportu. Był później ministrem przemysłu i energii (od marca 1982 do grudnia 1982), ministrem przemysłu i handlu (od marca 1987 do listopada 1988) oraz ministrem finansów (od listopada 1988 do listopada 1991).
Ustąpił z ostatniego z tych stanowisk po konflikcie z premierem, którego już w lutym 1992 zastąpił na funkcji lidera partii. W tym samym miesiącu został również w miejsce Charlesa Haugheya nowy taoiseachem, urząd ten sprawował do grudnia 1994. Od lutego 1992 do stycznia 1993 kierował jednocześnie resortem energii, a od listopada do grudnia 1994 resortem spraw zagranicznych. Początkowo rządził w koalicji z Progresywnymi Demokratami, po wyborach z 1992 zawarł koalicję z Partią Pracy. W 1993 wraz z Johnem Majorem podpisał "Downing Street Declaration", deklarację zmierzającą do zakończenia konfliktu w Irlandii Północnej. Koalicja z laburzystami rozpadła się w listopadzie 1994, ustąpił w tymże miesiącu z funkcji lidera Fianna Fáil, kończąc w następnym miesiącu urzędowanie jako premier. W 1997 bez powodzenia ubiegał się o prezydencką nominację swojej formacji.
Życie prywatne.
Był żonaty z Kathleen (1932–2021), miał z nią dwóch synów i pięć córek. W ostatnich latach życia cierpiał na chorobę Alzheimera.
Zmarł 21 sierpnia 2014. Pogrzeb odbył się 25 sierpnia 2014 w Dublinie.

</doc>
<doc id="1577677" url="https://pl.wikipedia.org/wiki?curid=1577677" title="Mark 500 Evader">
Mark 500 Evader

Mark 500 Evader amerykańska głowica bojowa typu "maneuvering reentry vehicle" (MaRV), skonstruowana do przełamywania radzieckiego systemu obrony antybalistycznej, w ataku na wyrzutnie międzykontynentalnych pocisków balistycznych (ICBM). Mk 500 została skonstruowana w programie prowadzonym przez Marynarkę Wojenną Stanów Zjednoczonych, z przeznaczeniem dla pocisków balistycznych klasy SLBM typu Trident II D-5. Podstawowym przeznaczeniem tej głowicy, było przenoszenie ładunku termojądrowego.

</doc>
<doc id="1577678" url="https://pl.wikipedia.org/wiki?curid=1577678" title="Igrzyska Śródziemnomorskie 1991">
Igrzyska Śródziemnomorskie 1991

11. Igrzyska Śródziemnomorskie – jedenaste igrzyska śródziemnomorskie zorganizowane zostały w stolicy Grecji - Atenach - między 28 czerwca, a 12 lipca 1991 roku. Głównym obiektem imprezy był stadion olimpijski. W zawodach wystartowało 2762 sportowców (2176 mężczyzn i 586 kobiet) z 18 krajów.

</doc>
<doc id="1577681" url="https://pl.wikipedia.org/wiki?curid=1577681" title="Working on a Dream">
Working on a Dream

Working on a Dream – 16 album studyjny nagrany przez Bruce’a Springsteena. Data wydania została określona na 26 stycznia (27 stycznia w USA) 2009.

</doc>
<doc id="1577690" url="https://pl.wikipedia.org/wiki?curid=1577690" title="Omelan Polowy">
Omelan Polowy

Omelan Polowy ps. "Ostap", "Danyło Oczeret" (ur. 3 stycznia 1913 w Jarczowcach, w okolicach Tarnopola, zm. 12 czerwca 1999 w Tarnopolu) – ukraiński działacz niepodległościowy, nacjonalista, dowódca okręgu Ukraińskiej Powstańczej Armii.
Życiorys.
Od 1932 należał do Organizacji Ukraińskich Nacjonalistów, w latach 1940-1941 był kierownikiem politycznej kancelarii OUN w Krakowie. W 1941 był żołnierzem batalionu Nachtigall, od grudnia 1941 do grudnia 1942 służył w 201 batalionie Schuma.
Od lata 1943 był dowódcą szkolnej kompanii Ukraińskiej Narodowej Samoobrony w Karpatach, jak również dowódcą III WO Łysonia, w randze chorążego.
Dowodził kureniami swojego okręgu w walkach z NKWD w drugiej połowie 1944, 27 września 1944 został ranny w walce. W 1945 został awansowany do stopnia porucznika, w latach 1945-1946 był oficerem do specjalnych poruczeń sztabu UPA-Zachód w stopniu pułkownika.
Ranny w czasie walki w 1946, trafił w ręce NKWD. Został skazany na karę śmierci, zamienioną później na 25 lat więzienia. Zwolniony z więzienia w 1971.

</doc>
<doc id="1577692" url="https://pl.wikipedia.org/wiki?curid=1577692" title="Igrzyska Śródziemnomorskie">
Igrzyska Śródziemnomorskie



</doc>
<doc id="1577696" url="https://pl.wikipedia.org/wiki?curid=1577696" title="Chakib Khelil">
Chakib Khelil

Chakib Khelil (arab. شكيب خليل, ur. 8 sierpnia 1939 w Wadżdzie, Maroko) – algierski polityk, były minister energii i górnictwa, szef OPEC.
W 1968 uzyskał doktorat z zakresu inżynierii ropy naftowej na Uniwersytecie Teksańskim (Texas A&amp;M University). Po kilkuletniej pracy w USA dla koncernów Shell i Phillips Petroleum został zatrudniony przez Sonatrach w 1971, następnie został prezesem Valhyd Group w latach 1973–1976. W 1980 rozpoczął pracę w Banku Światowym nad projektami dot. ropy naftowej. W 1999 odszedł z Banku Światowego na emeryturę. W tym samym roku dołączył do gabinetu Prezydenta Abdelaziza Boutefliki. Jako minister ds. energii i górnictwa wprowadził częściową liberalizację rynku naftowego w Algierii poprzez inicjowanie nowego prawodawstwa dot. hydrokarbonów, które zmieniło relacje między państwowym Sonatrach a inwestorami zagranicznymi.
W 2001 został prezesem Sonatrach. W 2003 został zastąpiony przez Mohameda Meziane. Khelil był przewodniczącym kartelu OPEC w 2001 oraz 2008. W 2001 został przewodniczącym Afrykańskiej Komisji Energetycznej (AFREC).

</doc>
<doc id="1577698" url="https://pl.wikipedia.org/wiki?curid=1577698" title="2. ceremonia wręczenia Satelitów">
2. ceremonia wręczenia Satelitów

2. ceremonia rozdania nagród Satelitów przyznawanych przez Międzynarodową Akademię Prasy odbyła się 22 lutego 1998 roku.
Najwięcej – 7 nagród – otrzymał "Titanic".
Laureaci i nominowani.
Laureaci nagród wyróżnieni są wytłuszczeniem

</doc>
<doc id="1577700" url="https://pl.wikipedia.org/wiki?curid=1577700" title="Slug">
Slug



</doc>
<doc id="1577705" url="https://pl.wikipedia.org/wiki?curid=1577705" title="Wołodymyr Jakubowski">
Wołodymyr Jakubowski

Wołodymyr Jakubowski ps. "Bondarenko", "Stryjśkyj" (ur. 1915 w Załoźcach, zg. 17 czerwca 1947) – ukraiński działacz niepodległościowy, nacjonalista, dowódca okręgu Ukraińskiej Powstańczej Armii.
Życiorys.
Pochodził z mieszanej rodziny (ojciec Polak, matka Ukrainka). Przed wojną ukończył szkołę kadetów, następnie szkołę pilotów w stopniu podporucznika Wojska Polskiego. Zwolniony z wojska, członek Organizacji Ukraińskich Nacjonalistów.
W 1942 był referentem wojskowym zborowskiego okręgu OUN, w 1943 referentem wojskowym brzeżańskiego okręgu OUN w stopniu chorążego. W grudniu 1943 został szefem sztabu III WO Łysonia, dowódcą szkoły podoficerskiej III WO i dowódcą brzeżańskiego kurenia UPA. W 1945 mianowany na stopień porucznika.
Zdaniem Grzegorza Rąkowskiego był organizatorem zbiorowych zabójstw Polaków w rejonie Załoźców w listopadzie 1944 roku.
Od jesieni 1945 do śmierci w 1947 był dowódcą III WO Łysonia. Zginął w walce z oddziałem sowieckich wojsk wewnętrznych. Pośmiertnie UHWR awansowała go do stopnia majora.
W 1997 roku w rodzinnym mieście wzniesiono jego pomnik.

</doc>
<doc id="1577706" url="https://pl.wikipedia.org/wiki?curid=1577706" title="Miasta Liberii">
Miasta Liberii

Według danych oficjalnych pochodzących z 2008 roku Liberia posiadała ponad 20 miast o ludności przekraczającej 2 tys. mieszkańców. Stolica kraju Monrovia jako jedyne miasto liczyło ponad milion mieszkańców; 3 miasta z ludnością 1÷5 mln.; 7 miast z ludnością 500÷1000 tys.; 17 miast z ludnością 100÷500 tys.; 17 miast z ludnością 50÷100 tys.; 49 miast z ludnością 25÷50 tys. oraz reszta miast poniżej 25 tys. mieszkańców.
Największe miasta w Liberii.
Największe miasta w Liberii według liczebności mieszkańców (stan na 21.03.2008):

</doc>
<doc id="1577707" url="https://pl.wikipedia.org/wiki?curid=1577707" title="Marian Guntner">
Marian Guntner



</doc>
<doc id="1577710" url="https://pl.wikipedia.org/wiki?curid=1577710" title="Tarnożek Mariusz">
Tarnożek Mariusz



</doc>
<doc id="1577711" url="https://pl.wikipedia.org/wiki?curid=1577711" title="14. ceremonia wręczenia nagród Gildii Aktorów Ekranowych">
14. ceremonia wręczenia nagród Gildii Aktorów Ekranowych

14. ceremonia wręczenia nagród Gildii Aktorów Ekranowych za rok 2007, odbyła się 27 stycznia 2008 roku w Shrine Exposition Center w Los Angeles. Galę transmitowała stacja TNT. Nagrody przyznawane są za wybitne osiągnięcia w sztuce aktorskiej w minionym roku.
20 grudnia 2007 roku w Los Angeles' Pacific Design Center's Silver Screen Theater Jeanne Tripplehorn i Terrence Howard ogłosili nominacje do tegorocznych nagród.
Najwięcej nagród filmowych otrzymał film braci Coen "To nie jest kraj dla starych ludzi" − dwie z trzech nominacji. W kategoriach telewizyjnych triumfował serial "Rodzina Soprano", która odebrała wszystkie trzy nagrody w których był nominowany.
Daniel Day-Lewis swoją nagrodę dedykował zmarłemu przedwcześnie Heath Ledgerowi.

</doc>
<doc id="1577713" url="https://pl.wikipedia.org/wiki?curid=1577713" title="Teatr brama">
Teatr brama



</doc>
<doc id="1577722" url="https://pl.wikipedia.org/wiki?curid=1577722" title="Bartłomiej Scultetus">
Bartłomiej Scultetus

Bartłomiej Scultetus (inne formy nazwiska: Barthel Schulz wzgl. Scholzur, Bartholomäus Scultetus, Bartholomeo Sculteto), (ur. 14 maja 1540, zm. 21 czerwca 1614) – kartograf, matematyk, astronom, burmistrz Görlitz (Zgorzelec).
Był synem Marcina Schulza i Urszuli z domu Eichler. Wychował się w Zgorzelcu, w Kruczym Folwarku (dzisiejszy dom pomocy społecznej).
Życiorys.
Nauka.
Ukończył szkołę miejską i w 1557 roku przeniósł się na uniwersytet w Wittenberdze, aby po dwóch latach udać się do Lipska. W czasie studiów poznał takie osobistości, jak Filip Melanchton, Kacper Peucerus, czy Jan Hommilius. Po śmierci ostatniego Bartłomiej powrócił do Wittenbergi, gdzie zdobył tytuł magistra, co pozwoliło mu podjąć pracę na uniwersytecie w Lipsku. Jednym z jego uczniów był duński astronom Tycho Brahe.
Powrót do Zgorzelca.
W 1567 roku Sculcetus przybył do Zgorzelca i został nauczycielem arytmetyki w Gymnasium Augustum. Niestety liczba obowiązków zmusiła uczonego do porzucenia zawodu, a on zdecydował się na pełnienie funkcji: radnego (1576), sędziego miejskiego (1589) i burmistrza (1592). Rzetelność i solidność pracy w służbie miastu sprawiła, że Bartłomiej cieszył się uznaniem wśród społeczności Zgorzelca, ale prawdziwą sławę przyniosły mu dokonania w dziedzinie kartografii. W 1593 roku została opublikowana mapa Górnych Łużyc, którą Scultetus wykonał na zlecenie stanów górnołużyckich. Warto zaznaczyć, że kolejna, obejmująca wymienione tereny ukazała się dopiero w 1732 roku. Natomiast pierwszą w dorobku zgorzelczanina była mapa drzeworytowa, która została wykonana na zlecenie elektora saskiego Augusta Wettyna i obejmowała tereny Miśni i Łużyc.
Burmistrz Zgorzelca wiele cennego czasu poświęcał astronomii, a uwagi dotyczące tej dziedziny wymieniał z samym Janem Keplerem i swoim uczniem Tycho Brahe. Z okazji zamiłowania do tej dziedziny nauki, zamontował w jednej z baszt zgorzeleckich lunetę, dzięki której mógł badać gwiazdy. Scultetus znany jest również z wprowadzenia na tereny margrabstwa górnołużyckiego kalendarza gregoriańskiego, konstruowania zegarów słonecznych, układania horoskopów dla dzieci pochodzących z zamożnych rodzin, czy działalności dziejopisarskiej. Bartłomiej był powszechnie ceniony, o czym świadczą wizyty różnych osobistości w domu uczonego – 16 maja 1557 roku odwiedził go cesarz Rudolf II, w lipcu 1583 roku jezuita Antonio Possevino, a na przełomie kwietnia i maja 1607 roku Jan Kepler.
Bartłomiej Scultetus zmarł 21 czerwca 1614 roku. W pogrzebie uczestniczyło 900 zgorzeleckich mieszczan, którzy przyszli, aby pożegnać uczonego i burmistrza.

</doc>
<doc id="1577726" url="https://pl.wikipedia.org/wiki?curid=1577726" title="Geneza samorządu terytorialnego">
Geneza samorządu terytorialnego



</doc>
<doc id="1577731" url="https://pl.wikipedia.org/wiki?curid=1577731" title="Marian Rentgen-Gunter">
Marian Rentgen-Gunter



</doc>
<doc id="1577733" url="https://pl.wikipedia.org/wiki?curid=1577733" title="Baliwat Guernsey">
Baliwat Guernsey



</doc>
<doc id="1577736" url="https://pl.wikipedia.org/wiki?curid=1577736" title="Baliwat Jersey">
Baliwat Jersey



</doc>
<doc id="1577741" url="https://pl.wikipedia.org/wiki?curid=1577741" title="ROADM">
ROADM

ROADM (ang. "reconfigurable optical add-drop multiplexer") – rekonfigurowalny multiplekser optyczny typu "add-drop", używany w systemach WDM, który posiada możliwość zdalnego przełączania ruchu na poziomie długości fali. 
Dzięki ROADM określone długości fali przenoszące interesujące dla odbiorcy dane mogą być dodawane lub wydzielane z pojedynczego włókna światłowodowego bez potrzeby wcześniejszej konwersji wszystkich długości fali na postać elektroniczną; nie jest też konieczne zaplanowanie „z góry” przydziału pasma. Konfiguracja może być prowadzona na bieżąco, w zależności od potrzeb i zaistniałej sytuacji.
Budowa i stosowane technologie.
Multipleksery typu ROADM mogą być zbudowane na bazie różnych technologii, na przykład światłowodów planarnych (ang. "planar lightwave circuit", PLC), ciekłych kryształów, mikroukładów elektromechanicznych.
W konfigurowalnym optycznym multiplekserze typu "add-drop" opartym na światłowodach planarnych nastąpiło zintegrowanie, między innymi, siatek dyfrakcyjnych i przełączników w jednym układzie scalonym. PLC ROADM oferują porty dla każdego kanału w paśmie C lub L, czyli około 40 kanałów z odstępem około 100 GHz. Takie rozwiązanie pozwala na kontrolę poziomu mocy i wyrównuje dynamikę w zakresie do 25 dB.
Urządzenia bazujące na technologii ciekłych kryształów pozwalają na blokowanie długości fal. Multipleksacja oraz demultipleksacja odbywa się na siatce dyfrakcyjnej, natomiast elementy ciekłokrystaliczne działają jak sterowana zapora dla różnych długości fali. Proces blokowania lub filtracji poszczególnych składowych fali świetlnej odbywa się poprzez różnice polaryzacji. Tego typu urządzenia posiadają wysokiej jakości komponenty optyczne, gwarantujące szerokie pasmo przepustowe (10–40 Gbit/s), oraz charakteryzują się niskim poziomem dyspersji.
Multipleksery z selektywnym przełącznikiem długości fali (ang. "wavelength selective switch", WSS) działają podobnie do tych z blokadą długości fali (ang. "wavelength blocker", WB) – z tą różnicą, że elementy ciekłokrystaliczne zastąpiono mikroukładami elektromechanicznymi. Urządzenia te charakteryzują się szeroką przepustowością oraz niską dyspersją. Przełącznik ze względu na swoją funkcjonalność może być stosowany w sieciach kratowych. W celu eliminacji części mechanicznych stosuje się również technologie LCoS (ang. "liquid crystal on silicon").

</doc>
<doc id="1577742" url="https://pl.wikipedia.org/wiki?curid=1577742" title="Nakajima Ki-115">
Nakajima Ki-115

Nakajima Ki 115 Tsurugi (jap. miecz) – japoński specjalny samolot szturmowy, przeznaczony do ataków samobójczych, z okresu II wojny światowej.
Historia.
Japońskie dowództwo zdawało sobie sprawę, że prędzej czy później nastąpi amerykańska inwazja na japońskie wyspy macierzyste. Rozpoczęto przygotowania do obrony. Wszystkie zdolne do lotu samoloty miały zostać użyte do samobójczych ataków na flotę inwazyjną. Okazało się jednak, że japońska armia dysponuje zbyt małą liczbą maszyn. 20 stycznia 1945 firma Nakajima otrzymała zamówienie na opracowanie jednorazowego samolotu, łatwego w produkcji, obsłudze i pilotażu. Prace rozpoczęto przy współpracy z Instytutem Badawczym w Mitaka. Głównym konstruktorem maszyny był inż. Kunihiro Aoki z firmy Nakajima. Budowę pierwszego prototypu Ki-115.01, ukończono w marcu 1945. Przystąpiono od razu do prób w locie, które początkowo zakończyły się niepowodzeniem. Przyczyną była zbyt mała powierzchnia nośna skrzydeł oraz brak klap. Problemem było też podwozie, które nie posiadało hamulców i amortyzacji. W czerwcu 1945 prototyp wyposażono w uproszczone klapy i amortyzację podwozia. Tak przebudowany samolot przeszedł próby w locie i został skierowany do produkcji. Zbudowano ich 104 w wersji Ki-115 Ko. Żaden z nich nie został wykorzystany bojowo.
Planowano też produkcję wersji Ki-115 Otsu. Miała ona większą powierzchnię skrzydeł oraz normalne klapy. Inaczej była w nim usytuowana kabina pilota. Projekt nie został zrealizowany z powodu zakończenia wojny.
Konstrukcja ta nie była w ogóle znana wywiadowi amerykańskiemu. Nie zostało jej przydzielone oznaczenie kodowe.
Opis konstrukcji.
Nowa maszyna miała, z założenia, być przystosowana do produkcji w małych warsztatach rzemieślniczych, przez niewykwalifikowanych robotników, przy użyciu dostępnych materiałów.
Samolot miał konstrukcję mieszaną. Skrzydła zbudowane były ze stopów aluminium. Kadłub posiadał szkielet spawany z rur stalowych. Przód był pokryty blachą duraluminiową. Reszta kadłuba – blachą stalową. Usterzenie miało konstrukcję drewnianą, pokrytą sklejką. Stery i lotki były pokryte płótnem. Łoże silnika przystosowane było do zabudowy różnych silników gwiazdowych. Wszystkie zbudowane samoloty posiadały silniki Nakajima Ha-115-II. Maszyna posiadała stałe podwozie, spawane z rurek stalowych. W seryjnych samolotach nie posiadało ono amortyzacji, a jedynie hamulce. Było ono odrzucane po starcie. Pilot zajmował miejsce w otwartej kabinie, osłoniętej wiatrochronem. Miał do dyspozycji jedynie najniezbędniejsze przyrządy pokładowe. We wnęce pod kadłubem podwieszana była jedna bomba lotnicza, która wystawała częściowo poza jego obrys.

</doc>
<doc id="1577744" url="https://pl.wikipedia.org/wiki?curid=1577744" title="Łańcuch zakażeń">
Łańcuch zakażeń

Łańcuch zakażeń – przenoszenie drobnoustrojów (bakterii, wirusów, grzybów) i z jednego pacjenta na drugiego poprzez kontakt z krwią, śliną oraz niezdezynfekowanymi powierzchniami dotykowymi oraz narzędziami medycznymi. 
Wszystko, co ma bezpośredni kontakt z pacjentem, jest potencjalnym źródłem zakażeń łańcuchowych. Mikroorganizmy mogą także przenosić się za pośrednictwem personelu medycznego.

</doc>
<doc id="1577745" url="https://pl.wikipedia.org/wiki?curid=1577745" title="Jamaal Wilkes">
Jamaal Wilkes

Jamaal Wilkes właściwie Jackson Keith Wilkes (ur. 2 maja 1953 w Berkeley) – amerykański koszykarz, niski skrzydłowy. Czterokrotny mistrz NBA. 
Mierzący 198 cm wzrostu koszykarz studiował na UCLA i dwa razy - w 1972 i 1973 - zostawał mistrzem rozgrywek uniwersyteckich (NCAA) Do NBA został wybrany z 11. numerem w drafcie w 1974 przez Golden State Warriors i w pierwszym roku gry zdobył nie tylko tytuł debiutanta roku, ale i pierścień mistrzowski. W latach 1977–1985 grał w Los Angeles Lakers i był częścią zespołu trzykrotnych zwycięzców ligi (1980, 1982, 1985 - bez gry w rozgrywkach posezonowych). W NBA spędził 12 lat, zdobywając łącznie 14 644 punktów. Karierę kończył w 1986 w Los Angeles Clippers. Trzy razy był wybierany do All-Star Game (1976, 1981, 1983).
28 grudnia 2012 numer 52, z którym grał Wilkes został zastrzeżony przez klub Los Angeles Lakers.
Jest jednym z ponad 40 zawodników w historii, którzy zdobyli zarówno mistrzostwo NCAA, jak i NBA w trakcie swojej kariery sportowej.

</doc>
<doc id="1577747" url="https://pl.wikipedia.org/wiki?curid=1577747" title="Twierdzenie Lévy’ego-Craméra">
Twierdzenie Lévy’ego-Craméra

Twierdzenie.
Niech formula_1 będzie ciągiem dystrybuant, a formula_2 będzie ciągiem odpowiadających im funkcji charakterystycznych. Ciąg formula_2 jest punktowo zbieżny do ciągłej w zerze funkcji formula_4 wtedy i tylko wtedy, gdy ciąg formula_1 jest słabo zbieżny do pewnej dystrybuanty formula_6 Dodatkowo, formula_4 jest wówczas funkcją charakterystyczną dystrybuanty formula_6
Wniosek.
Na mocy powyższego twierdzenia można sformułować wniosek, że ciąg dystrybuant formula_1 jest słabo zbieżny do dystrybuanty formula_10 wtedy i tylko wtedy, gdy
dla każdej ograniczonej funkcji ciągłej formula_12

</doc>
<doc id="1577748" url="https://pl.wikipedia.org/wiki?curid=1577748" title="Handel i usługi w Poznaniu po 1989 roku">
Handel i usługi w Poznaniu po 1989 roku

Ogólna charakterystyka.
Pierwsze supermarkety, dyskonty i centra handlowe w zachodnim stylu zaczęły powstawać w Poznaniu już na początku lat 90. XX wieku. Rynek poznański uważany jest obecnie za bardzo konkurencyjny i wymagający.
Charakterystyczne cechy poznańskiego rynku handlowego (lata 2011-2014):
a) mniejsze sklepy spożywczo-monopolowe
b) główne ulice handlowe
c) stacje paliw
d) salony samochodowe
e) dyskonty i supermarkety
f) hipermarkety, markety budowlane i elektromarkety
g) centra handlowe
Rozwój nowoczesnego handlu i usług w Poznaniu – KALENDARIUM.
Początki nowoczesnego handlu w Polsce związane są mocno z trzema poznańskimi firmami – Elektromis, Market Pozperito oraz Piotr i Paweł. W latach 1990-1998 wprowadziły one na polski rynek nowe koncepty sklepów, znane dotąd tylko z zagranicy. Przedsiębiorstwa te stworzyły pierwsze w Polsce dyskonty (Raz Dwa, Biedronka), pierwsze supermarkety (Piotr i Paweł, Market Pozperito), pierwsze hipermarkety (Hipo Market, Jumbo), pierwsze hurtownie samoobsługowe (Eurocash Cash &amp; Carry) oraz pierwsze sklepy spożywcze o charakterze convenience (Żabka).
W wyniku procesu transformacji gospodarczej w latach 1990-2001, a następnie serii przejęć i konsolidacji oraz zmiany strategii działania niektórych spółek handlowych – z ulic Poznania, Koziegłów, Lubonia i Swarzędza zniknęły szyldy takich dużych sklepów, jak: Albert (2007), Avans (2008), Berti Staropolskie (2007), Billa (2010), Brico Dépôt (2012), Bricomarché (2009), Géant (2007), HIT (2002), Hypernova (2006), Leader Price (2006), Mega Avans (2011), Milea Delikatesy (2014), miniMal (2006), Plus (2008), Sesam (2001), czy Szalony Max (2001).
Przykładem przemian, jakie zaszły na poznańskim rynku, jest Galeria Handlowa Panorama (dawniej Hala Górecka), która mieści się przy ul. Góreckiej. Początkowo funkcjonował tam Market Pozperito, który przekształcono w Hipo Market. Następnie otwarto w tym miejscu hipermarket Jumbo. W kolejnych latach sklep zmienił szyld na Albert, a następnie na Hypernova. Obecnie funkcjonuje tutaj hipermarket Carrefour.
Sklepy spożywcze, targowiska i giełdy.
Z badań ankietowych przeprowadzonych w 2004 r. wynika, że w Poznaniu działało wówczas ok. 1480 sklepów spożywczych o powierzchni od 11 do 200 m². Liczba placówek tego typu zmniejsza się każdego roku. Trend ten jest związany z faktem, iż obecnie w Polsce nadal funkcjonuje najwięcej małych sklepów spożywczych w Europie. Coraz więcej drobnych przedsiębiorców zrzesza się i zaczyna działać w ramach większych sieci handlowych. W stolicy Wielkopolski funkcjonują już liczne sklepy spożywcze pod szyldami: Abc, Carrefour Express, Chata Polska, Delikatesy 34, Freshmarket, Jeżyk, Koniczynka, Krecik, Lewiatan, Małpka Express, Odido, Primo, Rabat, Si Market, Sklep dla Ciebie, Sklep Polski, czy Żabka. Listę tą uzupełniają placówki należące do lokalnych spółdzielni – HSI Równość i Społem PSS Poznań. W powiecie poznańskim znaleźć można dodatkowo sklepy zrzeszone w sieciach Delikatesy Centrum i Społem PSS Puszczykowo.
Poznańska firma Targowiska Sp. z o.o. zarządza 9 placami targowymi zlokalizowanymi w stolicy Wielkopolski. Według danych z 2010 r. – zajmowały one łącznie 37 700 m² powierzchni, na której znajdowało się blisko 2070 stanowisk handlowych. Wśród lokalizacji są m.in. popularne śródmiejskie targowiska: Rynek Jeżycki, Plac Bernardyński, Rynek Wildecki, Plac Wielkopolski i Rynek Łazarski. Dodatkowo przedsiębiorstwo to pobiera opłaty z 16 mniejszych placów targowych, z których większość znajduje się na dużych osiedlach i przy cmentarzach. Na poznańskiej Wildzie, przy ul. Droga Dębińska, funkcjonuje giełda kwiatowa zarządzana przez K.S. Warta. Targi staroci odbywają się na terenie Starej Rzeźni przy ul. Garbary, a na Placu Bernardyńskim w każdą sobotę działa Zielony Bazar – rynek produktów ekologicznych.
Na poznańskim Franowie działa Wielkopolska Gildia Rolno-Ogrodnicza. Jest to nowoczesny rynek hurtowej sprzedaży warzyw, owoców, kwiatów i artykułów spożywczych. Kompleks składa się z 11 hal i wiaty. Swoje produkty sprzedaje w tym miejscu ponad 1800 producentów oraz ok. 450 hurtowni.
Przy ulicy Głogowskiej w Poznaniu funkcjonuje Wielkopolska Giełda Odzieżowa. Jest to centrum handlu hurtowego odzieżą, obuwiem, bielizną, konfekcją i galanterią. Kompleks składa się z 2 hal o łącznej powierzchni 7000 m², a także parkingu dla ponad 700 samochodów. Na giełdzie znajduje się blisko 400 stoisk handlowych.
Na terenie Toru Samochodowego Poznań w Przeźmierowie działa giełda i kiermasz części samochodowych. Zarządcą obiektu jest Automobilklub Wielkopolski. Na giełdzie handluje regularnie około 3,5 tys. osób, z czego około 1 tys. stanowią sprzedawcy samochodów.
Główne ulice handlowe.
Półwiejska to najbardziej znana ulica handlowa w Poznaniu (wskazywana przez 76% poznaniaków). Jest to 600-metrowy deptak w centrum miasta, na którym kumuluje się ruch pieszy biegnący przede wszystkim z dwóch kierunków: od północy (ze Starego Rynku, C.H. Kupiec Poznański i C.H. Galeria MM) oraz od południa (z C.H. Stary Browar i targowiska "Bema" przy ul. Dolna Wilda). Czynsze za wynajem lokali przy ul. Półwiejskiej uznawane są za jedne z najwyższych w kraju (5-6. miejsce). Trakt ten, chociaż prestiżowy i bardzo ruchliwy, nie stanowi obecnie wizytówki miasta. Znajduje się tu wiele zaniedbanych kamienic. Na obydwu końcach ulicy zobaczyć można puste działki czekające od lat na zabudowę (m.in. projekty: Półwiejska 2w realizacji, Półwiejska 47w realizacji, DB Corner, K9, Ogrodowa 19, szpital przy ul. Szkolnej, pl. Wiosny Ludów).
Z badań przeprowadzonych w październiku 2013 r. wynika, że głównymi ulicami handlowymi miasta są: pl. Wolności, ul. Paderewskiego, Stary Rynek, ul. Wrocławska i ul. Półwiejska. W lokalizacjach tych dominowali najemcy z branży gastronomicznej (29%), modowej (13%), biżuterii i akcesoriów (8%), obuwniczej (8%) oraz finansowej (8%). Wskaźnik wolnych lokali wynosił 9%.
Jeszcze w latach 90. XX wieku handel kwitnął przy ul. Święty Marcin. Działały tam liczne sklepy sieciowe, które obecnie funkcjonują przede wszystkim w centrach handlowych – m.in.: Big Star, Carry, Deni Cler, Drogeria Natura, Jackpot &amp; Cottonfield, Lee Wrangler, Max Mara, New Yorker, Orsay, Ravel, RTV Euro AGD, Tatuum, Troll, Wittchen, czy Vobis. Z biegiem czasu przy Świętym Marcinie zaczęło się pojawiać coraz więcej pustostanów. Salony odzieżowe i obuwnicze (przeniesione do galerii handlowych) zostały zastąpione przez banki i punkty kredytowe, lokale gastronomiczne, sklepy spożywczo-monopolowe oraz apteki. Otwarto również duży sklep z odzieżą używaną.
W zabytkowych kamienicach przy ul. Paderewskiego (prowadzącej z pl. Wolności do Starego Rynku) mieszczą się luksusowe butiki – m.in. Burberry, Ermenegildo Zegna, Escada i Pinko. Poznańskie C.H. Stary Browar upodobali sobie znani projektanci mody. Otwierane są tam tzw. pop'up store, czyli butiki tymczasowe testujące chłonność lokalnego rynku na produkty luksusowe.
Salony mody ślubnej skupione są przy ul. Głogowskiej – na jej śródmiejskim odcinku, w pobliżu Międzynarodowych Targów Poznańskich.
Stary Rynek i odchodzące od niego uliczki (m.in. ul. Szkolna, Wrocławska, Wodna, Woźna, Wielka, Żydowska, Wroniecka) to centrum rozrywkowe miasta. Znajdują się tam liczne restauracje, kawiarnie, bistra, puby i dyskoteki.
Obecnie w każdej dzielnicy Poznania wykształciły się główne ciągi handlowe, przy których działają najczęściej: sklepy spożywczo-monopolowe, bistra i kawiarnie, banki i punkty kredytowe, apteki, piekarnie-cukiernie, sklepy mięsno-wędliniarskie oraz kioski z prasą. Można tam spotkać również: drogerie, zakłady fryzjerskie, solaria, salony telefonii komórkowej, salony optyczne oraz małe sklepiki z odzieżą, obuwiem i art. przemysłowymi. Centralnym punktem niektórych dzielnic jest również targowisko, na którym handluje się żywnością i art. przemysłowymi.
Dyskonty.
W marcu 2014 r. mieszkańcy Poznania i powiatu poznańskiego mogli robić zakupy w 115 sklepach dyskontowych.
Dyskonty otwierane są tutaj zarówno w wolnostojących pawilonach, jak i w mniejszych galeriach handlowych (Galeria Dąbrówka, Galeria MM, Kupiec Poznański), czy na parterach kamienic i bloków mieszkalnych. W Poznaniu sklepy dyskontowe uruchomiono m.in. w pomieszczeniach dawnego kina, w zabytkowym budynku piekarni, w sali widowiskowej, czy w zabytkowym gmachu hali sportowej.
Markety spożywczo-przemysłowe.
Rynek supermarketów spożywczo-przemysłowych w polskich miastach jest mocno rozdrobniony i zróżnicowany. W większych ośrodkach miejskich funkcjonuje wiele sklepów należących do różnych sieci handlowych – zarówno lokalnych, jak i ogólnopolskich. Część firm nie publikuje adresów swoich placówek oraz informacji o ich wielkości, co utrudnia zbadanie, które ze sklepów mają charakter marketów (obiekty o powierzchni od 300 do 3000 m²).
Najwięcej supermarketów spożywczo-przemysłowych w Poznaniu posiadają sieci Chata Polska, Piotr i Paweł, Stokrotka oraz Społem PSS Poznań. Sklepy te są bardziej kameralne i mają charakter zbliżony do delikatesów.
Hipermarkety spożywczo-przemysłowe.
W styczniu 2014 r. mieszkańcy Poznania i powiatu poznańskiego mogli robić zakupy w 11 hipermarketach spożywczo-przemysłowych o powierzchni co najmniej 3000 m².
Ostatni nowy hipermarket spożywczo-przemysłowy w Poznaniu otwarto w 2005 r. Był to sklep Géant (obecnie Auchan) w C.H. King Cross Marcelin. Od kilku lat, ze względu na ograniczoną podaż powierzchni w nowo powstających centrach handlowych oraz mniejsze zainteresowanie klientów wielkimi sklepami, głównymi najemcami branży spożywczej są tutaj przede wszystkim supermarkety i dyskonty o powierzchni do 2-3 tys. m².
Markety budowlane.
W styczniu 2014 r. mieszkańcy Poznania i powiatu poznańskiego mogli robić zakupy w 12 dużych marketach budowlanych o powierzchni co najmniej 3000 m².
Elektromarkety.
W marcu 2014 r. mieszkańcy Poznania i powiatu poznańskiego mogli robić zakupy w 13 elektromarketach.
Wolnostojące sklepy wielkopowierzchniowe (innych branż).
W Poznaniu i powiecie poznańskim działa również 12 wolnostojących sklepów wielkopowierzchniowych, z których każdy liczył co najmniej 3000 m² powierzchni (I 2014):*
Centra handlowe.
W lutym 2014 r., w rejonie Poznania funkcjonowało 14 większych galerii handlowych o łącznej powierzchni najmu ponad 461 tys. m². Działało w nich razem ok. 1,7 tys. punktów handlowo-usługowych i gastronomicznych (nie wliczając stoisk handlowych rozstawionych w głównych alejkach). "W niektórych centrach handlowych – np. Poznań City Center, Galeria Pestka, Galeria Panorama, czy ETC Swarzędz – część lokali handlowych jest pusta."
Park Handlowy Franowo zlokalizowany w Poznaniu składa się z 6 wolnostojących pawilonów (IKEA, pasaż handlowy, OBI, Decathlon i McDonald’s). Cały kompleks oferuje łącznie 80 000 m² powierzchni handlowej (ok. 35 najemców) oraz 3000 miejsc parkingowych.
Poznańskie firmy handlowe.
Swoje siedziby w Poznaniu i powiecie poznańskim umieściło wiele znanych firm handlowych (sieci handlowe, sklepy internetowe, oficjalny importer samochodów):

</doc>
<doc id="1577750" url="https://pl.wikipedia.org/wiki?curid=1577750" title="Trakt Magadański">
Trakt Magadański



</doc>
<doc id="1577753" url="https://pl.wikipedia.org/wiki?curid=1577753" title="Psianka melonowa">
Psianka melonowa

Psianka melonowa, pepino ("Solanum muricatum") – gatunek roślin z rodzaju psianka, należący do rodziny psiankowatych. Jest wiecznie zieloną byliną pochodzącą z Peru, uprawianą obecnie w całej strefie tropikalnej w górach, w strefie subtropikalnej i w szklarniach w cieplejszych regionach z klimatem umiarkowanym. Roślinę uprawia się ze względu na słodkie, jadalne owoce. 
Zastosowanie.
Owoce spożywane na surowo są bogate w witaminy, szczególnie witaminę C. Owoce pepino są popularne w obrocie handlowym w Kolumbii, Ekwadorze, Boliwii, Peru i Chile, rzadziej za granicą, gdyż transport na większe odległości jest niemożliwy ze względu na małą odporność na uszkodzenia. W Nowej Zelandii i Chile podjęto próby wyhodowania odpornych, komercyjnych odmian pepino przeznaczonych na eksport.
Uprawa.
W Stanach Zjednoczonych psianki pepino uprawiane były już ok. roku 1889 w okolicy San Diego oraz w Santa Barbara od 1897 r. Pod koniec XX wieku w Nowej Zelandii wyhodowano odmiany pepino ekonomicznie bardziej opłacalne, co pozwoliło na wprowadzenie ich na rynek w Japonii, Europie i Ameryce Północnej. Uprawiane są w Maroku, Hiszpanii, w Izraelu i Kenii.
W warunkach naturalnych psianka pepino rośnie na różnych wysokościach: od poziomu morza do prawie 3000 m. Najlepsze wyniki w uprawie osiągane są jednak w klimacie ciepłym, wolnym od przymrozków. Roślina jest dość wytrzymała na krótkie przymrozki, może przetrwać niskie temperatury do ok. -2,5 °C. Gatunek jest byliną, jednak ze względu na wrażliwość na przymrozki, szkodniki i choroby, jest uprawiana jako roślina jednoroczna, podobnie jak ziemniaki w Polsce. Roślinę można uprawiać w gruncie, w szklarniach oraz w doniczkach. Szczególnie wydajne są uprawy szklarniowe, ponieważ roślina dorasta do 200 cm wysokości, dzięki czemu uzyskuje się plony ok. 2-3 razy większe, w porównaniu do upraw na zewnątrz w gruncie.
Są rozmnażane wegetatywnie przez sadzonki, ponieważ ukorzeniają się stosunkowo łatwo. Psianka uprawiana jest podobnie jak pomidory, zarówno jako gęste wolno stojące zarośla lub pojedyncze rośliny opierające się na kijach (w celu utrzymania wagi dość ciężkich owoców). Rośnie dość szybko, owoce dojrzewają w ciągu 4 do 6 miesięcy od posadzenia. Sadzonki muszą być regularnie odchwaszczane. Psiankę pepino można sadzić w różnych typach gleby, jednak do osiągnięcia wysokich plonów wymagane jest utrzymanie stałej wilgotności. Rośliny wykazują odporność na dłuższe okresy braku podlewania, ale susza zazwyczaj negatywnie wpływa na wielkość plonów. 
W Ameryce Południowej "Solanum muricatum" znane jest pod nazwą "pepino dulce" (z hiszp. słodkie pepino) lub w skrócie "pepino". W Polsce dostępne są krzewy do uprawy w szklarniach lub pod folią pod nazwą 'Pepino gold' lub pod błędną nazwą botaniczną – melon gruszkowaty. Rośliny te nadają się również do uprawy domowej w doniczkach.

</doc>
<doc id="1577757" url="https://pl.wikipedia.org/wiki?curid=1577757" title="Solanum muricatum">
Solanum muricatum



</doc>
<doc id="1577758" url="https://pl.wikipedia.org/wiki?curid=1577758" title="Pepino gold">
Pepino gold



</doc>
<doc id="1577760" url="https://pl.wikipedia.org/wiki?curid=1577760" title="Melon gruszkowaty">
Melon gruszkowaty



</doc>
<doc id="1577762" url="https://pl.wikipedia.org/wiki?curid=1577762" title="Pepino dulce">
Pepino dulce



</doc>
<doc id="1577763" url="https://pl.wikipedia.org/wiki?curid=1577763" title="Pepino">
Pepino



</doc>
<doc id="1577766" url="https://pl.wikipedia.org/wiki?curid=1577766" title="Window-Eyes">
Window-Eyes

Window-Eyes – czytnik ekranowy, dla systemu operacyjnego Microsoft Windows firmy GW Micro Inc.
Historia.
Window-Eyes został stworzony przez amerykańską firmę GW Micro Inc. mającą siedzibę w Fort Wayne. Był on następcą programu Vocal-Eyes, czytnika ekranowego tej samej firmy dla systemu operacyjnego DOS. Pierwsza wersja Window-Eyes została wydana w październiku 1995 roku, a ostatnia (9.5.4) w styczniu 2017 roku. 
W maju 2017 roku GW Micro poinformowało o zakończeniu sprzedaży programu na terenie Stanów Zjednoczonych i Kanady, zapewniając jednak dalsze wsparcie jego aktualnym użytkownikom. Firma zasugerowała też swoim klientom zmianę czytnika ekranowego na program JAWS. 
Skrypty.
W wersji 7.0 Window-Eyes wprowadzono obsługę skryptów tworzonych w językach VBSript i JScript. Pozwalało to programistom tworzyć własne rozszerzenia zapewniające współpracę Window-Eyes z różnymi aplikacjami. Powstały m.in. skrypty do obsługi takich programów jak Microsoft Visual Studio, Total Commander, Skype czy Gadu Gadu. 
Syntezatory.
Program Window-Eyes maiał wbudowane m.in. polski syntezator mowy Agata oraz Angielski Anna. Możliwe było także dokupienie i korzystanie z dowolnego innego syntezatora SAPI. Window-Eyes obsługiwał także sprzętowe syntezatory mowy, takie jak SMP czy Kajetek.

</doc>
<doc id="1577782" url="https://pl.wikipedia.org/wiki?curid=1577782" title="Roma (mitologia)">
Roma (mitologia)

Roma (Dea Roma) – bogini Rzymu i tradycyjne uosobienie państwa rzymskiego.
W mitologii.
Imię jej łączono z mitologiczną postacią Rome ("Rhome" – dosł. moc, siła), różnorodnie przedstawianą w rozmaitych wersjach mitów grecko-rzymskich. Według najbardziej rozpowszechnionych miała być branką trojańską Ulissesa bądź towarzyszką Eneasza w ucieczce z płonącej Troi; wraz z nimi przybyła na wybrzeże Lacjum i u ujścia Tybru doradziła spalenie okrętów, co zmusiło uciekinierów do osiedlenia się w Italii. Gdy zaś trojańscy uchodźcy zajęli miejsce pod osadę, wzniosła na Palatynie świątynię Fides, wokół której powstało miasto.
Zgodnie z innymi przekazami była córką Askaniusza (czyli wnuczką Eneasza) względnie jego małżonką albo samego Eneasza – jako córka Telefosa, a wnuczka Heraklesa. Późniejsze wersje zhellenizowane przypisują jej wprost pochodzenie od Ulissesa: miała być jedną z wielu jego córek z czarodziejką Kirke i siostrą Telegonosa, albo też córką jego syna – Telemacha i Kirke.
Wreszcie w tradycji niezależnej od mitu wywodzącego się z podań trojańskich, Rome uchodzi za córkę króla Italosa i Leukarii bądź też za córkę Ewandra, i miała być wieszczką, która temu ostatniemu doradziła wybór miejsca pod przyszłą osadę Pallanteum – zalążek Wiecznego Miasta.
Symbol Rzymu.
Wizerunek jej pojawia się już na republikańskich monetach Rzymu w pierwszej połowie III wieku p.n.e. (od ok. 280 bądź 269 p.n.e.) jako głowa w uskrzydlonym kasku z towarzyszącym napisem ROMA. W Italii poza Rzymem personifikacja ta najwcześniej pojawia się na monetach Lokrów Epizefiryjskich w 204 r. p.n.e., tuż po podboju przez Rzymian. 
Od końca II w. p.n.e. jest bóstwem stanowiącym uosobienie państwa rzymskiego. Stąd też przedstawiana niekiedy z rogiem obfitości ("cornucopiae") jako symbolem roztaczanego przez Rzym dobrobytu i pokoju. Chętniej jednak wyobrażana jako bóstwo wojownicze. Na późniejszych monetach cesarstwa najczęściej jako "Roma Aeterna", siedząca w hełmie, z włócznią ("hasta") i tarczą u boku, w prawej ręce trzymająca "palladium" – symbol wiecznego trwania. W okresie schyłku potęgi imperium szczególnie często przypominana w tej postaci jako symbol państwowości oraz cnót dawnego Rzymu – stolicy ówczesnego świata. W pełni zaistniała jednak dopiero w okresie cesarstwa, kiedy stawiano jej świątynie wspólne z innym bóstwem bądź z ubóstwionym (deifikowanym) cesarzem. Z towarzyszącą inskrypcją "Thea Roma" występuje na monetach licznych miast greckich we wschodniej części imperium. Obdarzano ją również przydomkami "Augusta" (święta), "Aeterna" (wieczna), "Invicta" (niepokonana) i innymi.
Kult.
Rozwijał się w miarę wzrostu znaczenia Rzymu, którego władza stopniowo obejmowała obszary pozaitalskie. Istnienie jego potwierdza uwaga Swetoniusza o żądaniu Augusta, by cześć oddawano mu jedynie wspólnie z Romą. Złączony z kultem cesarskim, przez długi czas miał charakter prowincjonalny – zwłaszcza we wschodniej, greckojęzycznej części imperium, gdzie jako składnik kultu władcy łatwo wkomponował się w tradycję monarchii hellenistycznych. Wedle świadectwa Tacyta pierwszą poświęconą Romie świątynię wzniesiono w Smyrnie ok. 195 p.n.e. Liwiusz twierdzi, że w karyjskiej Alabandzie nie tylko jej poświęcono sanktuarium, ale corocznie też organizowano ku jej czci igrzyska.
W drugiej połowie II wieku p.n.e. jej kult zakorzenił się w Pergamonie, ustanowionym przez Rzymian stolicą nowej prowincji Azja, szybko rozprzestrzeniając się stamtąd na inne miasta (m.in. Efez, Sardes), miejsca (Delos) i prowincje imperium. W Afryce znane są sanktuaria w Leptis Magna i w Mactaris, z resztek budowli wiadomo o istnieniu okazałej świątyni w galackiej Ankyrze, wspaniały ołtarz poświęcony Augustowi i Romie (uwieczniony jedynie na monetach Augusta i Tyberiusza) wystawiono w tzw. sanktuarium Trzech Galii w Lugdunum (Lyon). Wyjątkowo dobrze zachowane przybytki kultowe przetrwały w Atenach na Akropolu (obok Partenonu) i w Puli (antyczna Pola), pozostałości po nich odkryto w Efezie i w palestyńskiej Cezarei Nadmorskiej.
W samej Italii stwierdzono istnienie sześciu, w tym dwóch na obszarze Lacjum. W Ostii przetrwały ruiny wybudowanej za Tyberiusza wielkiej świątyni miejskiej z zachowanym posągiem kultowym, ponadto drugie w Terracinie.
W samej stolicy imperium dopiero za Hadriana wystawiono bogini okazałe sanktuarium pomiędzy Forum Romanum a Koloseum, łącząc cześć dla niej z kultem Wenus – patronki rodu Juliuszów i dynastii julijsko-klaudyjskiej. Poświęcone przez cesarza w rocznicę założenia Wiecznego Miasta – 21 kwietnia 121 r. n.e., było największą jego świątynią, mając przy tym dwa wejścia: od strony Forum – do sanktuarium Romy i od Kapitolu – do przybytku Wenus. Wielki posąg we wnętrzu przedstawiał zhellenizowaną postać bogini z "palladium" w prawicy. Przypuszcza się, iż ówczesne poświęcenie sanktuarium (ukończone zostało o wiele później, za Antonina Piusa) łączyło się z inauguracją festynu o nazwie "Parilia" (potem "Romaea"), będącego naśladownictwem podobnych obchodów ku czci bóstwa we wschodnich prowincjach imperium.
W ikonografii.
Oprócz wyobrażeń na monetach stosunkowo najwięcej zachowało się przedstawień reliefowych bóstwa. W sposób charakterystyczny przedstawia je płaskorzeźba z II-III w. ze zbiorów Villi Albani znana jako "Triumf Romy": opartą o tarczę i swobodnie siedzącą w krótkiej szacie i w grzebieniastym hełmie na tle krągłej wielokolumnowej świątynki. Zbliżone wyobrażenie pochodzi z ocalałej podstawy Kolumny Antonina. Do innych należą przedstawienia z Łuku Tytusa oraz ze zrekonstruowanego ołtarza "Ara Pacis Augustae" przy rzymskiej via di Ripetta.

</doc>
<doc id="1577784" url="https://pl.wikipedia.org/wiki?curid=1577784" title="Chet Walker">
Chet Walker

Chester "Chet" Walker (ur. 22 lutego 1940 w Benton Harbor), amerykański koszykarz, niski skrzydłowy, mistrz NBA, wielokrotny uczestnik spotkań gwiazd, członek koszykarskiej galerii sław.
Mierzący 200 cm wzrostu koszykarz studiował na Bradley University. Do NBA został wybrany z 12 numerem w drafcie w 1962 przez Syracuse Nationals i w tej organizacji – od 1963 funkcjonującej jako Philadelphia 76ers – grał do 1969. W 1967 był częścią zespołu, który przełamał długoletnią dominację Boston Celtics i zdobył tytuł mistrzowski. W 1969 został zawodnikiem Chicago Bulls. W NBA spędził 13 lat, zdobywając łącznie 18 831 punktów. Karierę zakończył w 1975. Siedem razy był wybierany do meczu gwiazd NBA.

</doc>
<doc id="1577786" url="https://pl.wikipedia.org/wiki?curid=1577786" title="Candeleda">
Candeleda

Candeleda – miasto w Hiszpanii leżące w praowincji Ávila, we wspólnocie autonomicznej Kastylia i León. W 2007 liczyło 5 123 mieszkańców.
Położenie geograficzne.
Miasto znajduje się na południe od pasma Sierra de Gredos oraz najwyższego szczytu tego pasma: Almanzor. 

</doc>
<doc id="1577789" url="https://pl.wikipedia.org/wiki?curid=1577789" title="Juanfran (ur. 1985)">
Juanfran (ur. 1985)

Juanfran, właśc. Juan Francisco Torres (ur. 9 stycznia 1985 w Crevillente) – hiszpański piłkarz występujący na pozycji prawego obrońcy, lub prawego pomocnika. 
Kariera klubowa.
Juanfran swoją karierę rozpoczął w juniorskich zespołach Realu Madryt. Debiut w pierwszym zespole Realu piłkarz odbył 24 stycznia 2004 roku w meczu przeciwko Villarreal CF, wygranym przez Real 2:1. Do końca sezonu 2004–2005, Juanfran zagrał kolejnych pięć meczów w pierwszym składzie Realu, a także był kluczowym piłkarzem rezerw drużyny Realu.
W sierpniu 2005 na cały sezon piłkarz został wypożyczony do zespołu Espanyolu Barcelona, gdzie piłkarz znacząco pomógł drużynie w utrzymaniu się w La Liga, a także zaliczył jedno trafienie w meczu przeciwko drużynie Athletic Bilbao.
Na początku sezonu 2006/2007 piłkarz podpisał kontrakt z drużyną CA Osasuna. Mimo że Juanfran posiadał klauzulę odejścia, która wynosiła 10 milionów euro, działacze zarówno Realu, jak i Osasuny doszli do porumienienia w kwestii transferu zawodnika przez co ostatecznie Osasuna miała zapłacić Realowi pieniądze dopiero pod koniec 2007 roku. W 2011 roku przeszedł do Atlético Madryt. W 2012 roku zdobył z nim Ligę Europejską.
Kariera reprezentacyjna.
Juanfran był podstawowym piłkarzem hiszpańskiej drużyny młodzieżowej U-19, która zdobyła mistrzostwo Europy w 2004 roku, a sam zawodnik został wybrany piłkarzem turnieju.
Oprócz tego piłkarz wystąpił w mistrzostwach Europy U-20 w 2005 roku.
26 maja 2012 zadebiutował w dorosłej reprezentacji w wygranym 2:0 towarzyskim meczu z Serbią. Następnie został powołany do kadry na Euro 2012.

</doc>
<doc id="1577790" url="https://pl.wikipedia.org/wiki?curid=1577790" title="Portunus (mitologia)">
Portunus (mitologia)

Portunus (Portumnus) – w mitologii Rzymian bóstwo będące opiekunem przystani i portów. 
Należał do starych bóstw rzymskich, początkowo jako opiekun drzwi (wejść) i przejść (być może pokrewny Janusowi). Później stał się bóstwem rzecznym i morskim, a stąd również opiekunem portów. Przedstawiano go z kluczem w ręku. Żeglarze przed wypłynięciem w morze kierowali do niego modły o bezpieczną podróż i szczęśliwy powrót. Jego świątynia w Rzymie znajdowała się na Forum Boarium (w pobliżu portu rzecznego), a jego święto – Portunalia, obchodzono nad Tybrem 17 sierpnia.
Utożsamiano go z greckim Palajmonem, czyli Melikertesem, i uznawano za syna staroitalskiej bogini Mater Matuty.

</doc>
<doc id="1577793" url="https://pl.wikipedia.org/wiki?curid=1577793" title="Andoain">
Andoain

Andoain − miasto w Hiszpanii, we wspólnocie autonomicznej Kraj Basków. W 2007 liczyło 14 215 mieszkańców.

</doc>
<doc id="1577797" url="https://pl.wikipedia.org/wiki?curid=1577797" title="Al-Hira">
Al-Hira

Al-Hira (arab.,الحيرة) – starożytne miasto położone na południe od Al-Kufa, w południowo-środkowym Iraku. Była ważnym ośrodkiem w preislamskiej historii regionu. Założone pierwotnie jako obóz wojskowy, już w III wieku (ok. 266) stanowiło stolicę państwa Lachmidów. Jego ruiny znajdują się obecnie na zachodnim brzegu Eufratu, w odległości 3 km na południe od Al-Kufy.
Począwszy od IX wieku p.n.e., plemiona arabskie rozpoczęły migracje na Bliskim Wschodzie. Miasto powstało na terenach zasiedlonych przez arabskich chrześcijan żyjących w południowym Iraku. W II w. powstało tu, pierwsze poza granicami Arabii, królestwo Lachmidów. W III w. duże połacie południowej Mezopotamii były zamieszkiwane już przez ludność arabską.

</doc>
<doc id="1577798" url="https://pl.wikipedia.org/wiki?curid=1577798" title="Camas (Hiszpania)">
Camas (Hiszpania)

Camas — miasto w Hiszpanii, we wspólnocie autonomicznej Andaluzja nad rzeką Gwadalkiwir. W 2008 roku liczyło 25 780 mieszkańców.
W tym mieście urodził się Sergio Ramos, piłkarz.

</doc>
<doc id="1577799" url="https://pl.wikipedia.org/wiki?curid=1577799" title="12. ceremonia wręczenia nagród Gildii Aktorów Ekranowych">
12. ceremonia wręczenia nagród Gildii Aktorów Ekranowych

12. ceremonia wręczenia nagród Gildii Aktorów Ekranowych za rok 2005, odbyła się 29 stycznia 2006 roku w Shrine Exposition Center, Los Angeles w USA. Galę transmitowały stacje TNT i TBS.

</doc>
<doc id="1577804" url="https://pl.wikipedia.org/wiki?curid=1577804" title="Andratx">
Andratx

Andratx (hiszp. "Andrach") – miasto w Hiszpanii, we wspólnocie autonomicznej Baleary, na Majorce. W 2008 liczyło 10 939 mieszkańców.

</doc>
<doc id="1577805" url="https://pl.wikipedia.org/wiki?curid=1577805" title="Stanisław Bochnig">
Stanisław Bochnig

Stanisław Bochnig (ur. 1880 w Siedlcach, zm. 18 października 1944 w Tworkach) – polski fotografik, nauczyciel, krajoznawca.
Życiorys.
Był synem Jana i Eufenii z Halskich. Pochodził z terenu zaboru rosyjskiego. Prawdopodobnie był absolwentem studiów nauk przyrodniczych we Francji. W 1921 roku został nauczycielem w gimnazjum klasycznym w Grudziądzu, gdzie uczył francuskiego i przyrody. W ramach Kursów Dokształcających „Nauka” wykładał psychologię. W latach 1926–1929 uczył w gimnazjum w Brodnicy, po przejściu na emeryturę ponownie zamieszkał w Grudziądzu. Jego żoną była Ludwika Bochnig z d. Mierzejewska (1889–1975), nauczycielka grudziądzkich szkół średnich.
Współpracował z czasopismami fotograficznymi, zamieszczał teksty i ilustracje w młodzieżowym czasopiśmie krajoznawczym „Od naszego morza”. Był II wiceprezesem Towarzystwa Fotograficznego „Słońce”, założonego w roku 1934. Opracował fotograficzny "Album Brodnicki". Fotografie grudziądzkich zabytków były wydawane także w formie pocztówek, m. in. jako "Grudziądz. Przewodnik kartkowy z planem i kroniką miasta" (1929; reprint „Kalendarz Grudziądzki” 4, 2000). Na zlecenie Ministerstwa Wyznań Religijnych i Oświecenia Publicznego w 1929 roku wykonał około 500 fotografii Polesia. Uczestniczył w wystawach.
Zmarł po powstaniu warszawskim, 18 października 1944 w Tworkach.

</doc>
<doc id="1577811" url="https://pl.wikipedia.org/wiki?curid=1577811" title="Escalona">
Escalona

Escalona – miasto w Hiszpanii, we wspólnocie autonomicznej Kastylia-La Mancha. W 2007 liczyło 3 307 mieszkańców.

</doc>
<doc id="1577813" url="https://pl.wikipedia.org/wiki?curid=1577813" title="Ask.com">
Ask.com

Ask.com – wyszukiwarka internetowa, wprowadzona w 1996 roku. Dawniej jako "Ask Jeeves" (nazwa ta pochodziła od bohatera humorystycznych powieści i opowiadań P.G. Wodehouse'a – kamerdynera Jeevesa.

</doc>
<doc id="1577816" url="https://pl.wikipedia.org/wiki?curid=1577816" title="Lindesberg">
Lindesberg

Lindesberg – miejscowość (tätort) w Szwecji, w regionie administracyjnym ("län") Örebro, w gminie Lindesberg.
Według danych Szwedzkiego Urzędu Statystycznego liczba ludności wyniosła: 9571 (31 grudnia 2015), 9732 (31 grudnia 2018) i 9756 (31 grudnia 2019).

</doc>
<doc id="1577820" url="https://pl.wikipedia.org/wiki?curid=1577820" title="DW100">
DW100



</doc>
<doc id="1577821" url="https://pl.wikipedia.org/wiki?curid=1577821" title="Ask Jeeves">
Ask Jeeves



</doc>
<doc id="1577822" url="https://pl.wikipedia.org/wiki?curid=1577822" title="DW101">
DW101



</doc>
<doc id="1577824" url="https://pl.wikipedia.org/wiki?curid=1577824" title="Odznaka Missio Reconciliationis">
Odznaka Missio Reconciliationis



</doc>
<doc id="1577829" url="https://pl.wikipedia.org/wiki?curid=1577829" title="Tanju Çolak">
Tanju Çolak

Tanju Çolak (ur. 10 listopada 1963 roku w Samsunie) – były turecki piłkarz występujący na pozycji napastnika oraz trener. Laureat Złotego Buta z 1988 roku.
Kariera klubowa.
Tanju Çolak zawodową karierę rozpoczynał w 1982 roku w Samsunsporze. Łącznie rozegrał dla niego 115 ligowych pojedynków i strzelił 74 bramki. W sezonie 1985/1986 i 1986/1987 został królem strzelców pierwszej ligi tureckiej uzyskując wówczas kolejno 33 i 25 trafień.
Latem 1987 roku Çolak przeniósł się do Galatasaray SK. W debiutanckim sezonie w barwach nowego klubu w 37 spotkaniach zdobył 39 goli, co zapewniło mu trzecią z rzędu koronę króla strzelców ligowych rozgrywek. Oprócz tego Çolak otrzymał Złotego Buta - nagrodę przyznawaną przez France Football najlepszemu strzelcowi lig europejskich, a także wywalczył mistrzostwo Turcji. W kolejnych latach spędzonych w Galatasaray Çolak wciąż imponował skutecznością. Przez cztery sezony spędzone w Stambule był najlepszym strzelcem swojego zespołu, a zaliczając 31 trafień podczas rozgrywek 1990/1991 ponownie został królem strzelców pierwszej ligi. Były gracz Samsunsporu dla Galatasaray zdobył łącznie 116 goli w 107 ligowych meczach.
Od 1991 roku Turek reprezentował barwy Fenerbahçe SK. 16 grudnia 1992 roku strzelił dla niego sześć bramek w zwycięskim 7:1 ligowym pojedynku przeciwko klubowi Karşıyaka SK. W całym sezonie zdobył łącznie 27 goli w 24 występach i po raz piąty w karierze został najlepszym strzelcem ligi tureckiej. W 1993 roku turecki napastnik odszedł do İstanbulsporu. W styczniu 1994 roku został skazany na cztery lata i osiem miesięcy pozbawienia wolności za nielegalny przemyt jednego z samochodów marki Mercedes-Benz do Ankary, a po odsiedzeniu wyroku nie wznowił już swojej kariery. Obecnie jest jednym ze skautów AC Milan.
Kariera reprezentacyjna.
Çolak ma za sobą występy w młodzieżowych reprezentacjach Turcji. Grał w zespołach U-18 i U-21, dla których łącznie rozegrał 24 mecze i strzelił trzy gole. W dorosłej kadrze zadebiutował 4 kwietnia 1984 roku w przegranym 0:6 spotkaniu z Węgrami. Pierwszą bramkę dla drużyny narodowej zdobył natomiast 11 grudnia 1985 roku w zremisowanym 1:1 pojedynku przeciwko Polsce. 30 listopada 1989 roku Çolak uzyskał dwa trafienia w wygranym 3:1 meczu z NRD. Ostatni występ w reprezentacji swojego kraju zaliczył 4 września 1991 roku, a Turcy zremisowali wówczas ze Stanami Zjednoczonymi 1:1.
Kariera trenerska.
27 października 1998 roku Çolak został trenerem Siirtsporu, natomiast 6 lipca 1999 roku objął funkcję szkoleniowca Samsunsporu. W żadnym z tych klubów nie odnosił jednak żadnych sukcesów i po straceniu pracy w 2000 roku nie pracował już z żadną drużyną.

</doc>
<doc id="1577830" url="https://pl.wikipedia.org/wiki?curid=1577830" title="Tanju Colak">
Tanju Colak



</doc>
<doc id="1577831" url="https://pl.wikipedia.org/wiki?curid=1577831" title="Dybuk (dramat)">
Dybuk (dramat)

Dybuk (pełny tytuł Dybuk, czyli Na pograniczu dwóch światów, , "Der dibek oder cwiszn cwej weltn") – dramat Szymona An-skiego, nazwany przez samego autora legendą dramatyczną.
Historia.
Pierwsza wersja sztuki powstała w języku rosyjskim w roku 1914 i została przetłumaczona przez An-skiego na jidysz jako "Cwiszn cwej weltn". W 1915 rosyjska wersja sztuki została, po dokonaniu drobnych zmian, zaaprobowana przez cenzurę. Rok później, pod wpływem sugestii przyjaciół i artystów teatru, An-ski przerobił sztukę (m.in. dodał postać Meszulacha, co doradził mu Konstanty Stanisławski).
W 1918 na łamach moskiewskiego pisma „Ha-tkufa” (, „Era”) opublikowano hebrajskie tłumaczenie "Dybuka" autorstwa Chaima Nachmana Bialika. W 1919 w Wilnie ukazała się drukiem jidyszowa wersja "Dybuka", zmodyfikowana nieco przez An-skiego po tym, jak autorowi zaginął pierwowzór dzieła i musiał on napisać je na nowo, wspomagając się hebrajskim tekstem Bialika.
W listopadzie 1920 An-ski zaprezentował "Dybuka" gronu zaprzyjaźnionych znawców literatury i ludzi teatru (m.in. Icchakowi Kacenelsonowi i aktorowi Abrahamowi Morewskiemu). Dramat spotkał się wówczas z negatywną oceną, co przyczyniło się do gwałtownego pogorszenia się stanu zdrowia An-skiego i jego śmierci. Na pogrzebie pisarza artyści obiecali wystawienie "Dybuka" w ciągu miesiąca (szeloszim). W grudniu 1920 w Warszawie odbyła się światowa prapremiera dramatu, a rola cadyka z Miropola okazała się najbardziej znaczącą w karierze wcześniej sceptycznie nastawionego Abrahama Morewskiego.
31 stycznia 1922 żydowski teatr Habima (podlegający jeszcze wówczas Moskiewskiemu Teatrowi Artystycznemu Stanisławskiego) wystawił "Dybuka" po hebrajsku w reżyserii Jewgienija Wachtangowa. Sześć lat później, już w Tel Awiwie, Habima świętowała 600. przedstawienie dramatu.
W 1922 ukazały się drukiem dwa różne przekłady "Dybuka" z jidysz na polski: Maksymiliana Korena (Lwów) oraz J. Joelona i J. Rottersmana (Kraków).
Dramat "Dybuk", będący jednym z najsłynniejszych utworów w języku jidysz, do dziś gości na scenach nie tylko żydowskich teatrów. W 1927 pionier Wielkiej Reformy Teatru, Max Reinhardt, wystawił sztukę w języku niemieckim. W 1937 roku Michał Waszyński zrealizował film pod tytułem "Dybuk", uważany za największe dzieło kinematografii żydowskiej w międzywojennej Polsce. W 1988 roku Andrzej Wajda wyreżyserował w krakowskim Starym Teatrze polskojęzyczną wersję "Dybuka" w swobodnym przekładzie poetyckim Ernesta Brylla.
W 1996 Janusz Wiśniewski wyreżyserował "Dybuka" w Schauspielhaus w Düsseldorfie (Niemcy), Agnieszka Holland wyreżyserowała sztukę An-skiego w Teatrze Telewizji (1999). W 2003 roku Krzysztof Warlikowski zrealizował na motywach sztuki An-skiego i opowiadania Hanny Krall przedstawienie pod tytułem "Dybuk", wystawiane we wrocławskim Teatrze Współczesnym i warszawskim Teatrze Rozmaitości.
Opis fabuły.
Fabuła skonstruowana jest według ibsenowskiej techniki dramatu analitycznego – rozwój wypadków prowadzi do stopniowego odkrywania ich źródeł w przeszłości. Dramat przedstawia historię miłości Lei i Chonena. Chonen traci życie, rażony nieziemską siłą, gdy się dowiaduje, że Sender, ojciec Lei, zgodził się na zaręczyny córki z innym kandydatem. Na weselu Chonen wstępuje w ciało Lei jako dybuk. Sender udaje się z córką do cadyka z Miropola, by ten odprawił egzorcyzmy i wypędził ducha. Okazuje się, że tych dwoje młodych ludzi było sobie przeznaczonych jeszcze przed urodzeniem przez przysięgę ojców.
Inspiracje.
Tytułowy dybuk to w folklorze żydowskim duch zmarłego, który nawiedza ciało żyjącej osoby. W latach 1912–1914 An-ski zbierał materiały do badań etnograficznych wśród żydowskich mieszkańców sztetli na Wołyniu i Podolu. W miejscowości Miropol zasłyszał opowieści o dybukach i o tamtejszym cadyku Szmuelu, który podobno umiał je wypędzać. W Jarmolińczu zaś badacze z An-skim na czele zatrzymali się na noc u zamożnego Żyda. Przy kolacji byli świadkami sceny nieśmiałych zalotów ucznia jesziwy do córki gospodarza. Flirt został przerwany stwierdzeniem ojca dziewczyny, że zostanie ona wydana za innego. Jak wspominał później współtowarzysz An-skiego, Joel Engel, w nocy obudził ich płacz dziewczyny. Historia tej niespełnionej miłości wywarła wielkie wrażenie na An-skim, który przez całą noc kreślił notatki. Wtedy zapewne zrodził się pomysł napisania mistycznej legendy dramatycznej.

</doc>
<doc id="1577835" url="https://pl.wikipedia.org/wiki?curid=1577835" title="Europejski Komitet Praw Społecznych">
Europejski Komitet Praw Społecznych

Europejski Komitet Praw Społecznych (ang. "European Committee of Social Rights" – ECSR) bada, czy państwa członkowskie wypełniają zobowiązania wynikające z Europejskiej Karty Społecznej. Jego niezależni i bezstronni członkowie są wybierani na sześcioletnią kadencję, z możliwością jednorazowej reelekcji, przez Komitet Ministrów Rady Europy. Zadaniem Komitetu jest określanie, czy ustawodawstwo i praktyka występująca w państwach-stronach tej konwencji międzynarodowej, jest zgodna z postanowieniami Karty.
Mechanizm kontrolny oparty na raportach państw.
Państwa-strony są zobowiązane do corocznego przedkładania raportów na temat wdrażania postanowień Karty do prawa krajowego i jej stosowania w praktyce. Raporty te są następnie badane przez Komitet Praw Społecznych, który przygotowuje opinie prawne dotyczące zgodności stanu faktycznego, występującego w danym państwie, z postanowieniami Karty.
Jeśli państwo nie podejmuje żadnych działań związanych z wypełnianiem decyzji Komitetu, Komitet Ministrów kieruje do niego zalecenia, w których zwraca się o dokonanie zmiany istniejącego ustawodawstwa lub stosowanej praktyki
Procedura skarg zbiorowych.
Otwarty do podpisu w 1995 roku Protokół dodatkowy do Europejskiej Karty Społecznej ustanawia system skarg zbiorowych do Europejskiego Komitetu Praw Społecznych w przypadku domniemanego naruszenia Karty. Protokół ten wszedł w życie w 1998 roku.
Organizacje uprawnione do wniesienia skargi do Komitetu.
W sprawach, w których wszystkie państwa zaakceptowały omawianą procedurę:
W sprawach, w których dane państwa się na to zgodziły:
Europejski Komitet Praw Społecznych bada skargi i orzeka o ich dopuszczalności w przypadku, gdy spełniają one wymogi formalne. Kolejnym etapem jest pisemna procedura polegająca na wymianie dokumentów. Komitet może również zarządzić przeprowadzenie publicznej rozprawy. Następnie podejmuje decyzję co do meritum sprawy i przekazuje swoje wnioski Komitetowi Ministrów oraz stronom postępowania.
Raport jest publikowany w terminie czterech miesięcy od wydania decyzji. W ostatniej fazie postępowania Komitet Ministrów przyjmuje rezolucję. Jeśli uzna to za stosowne, może zalecić przyjęcie przez państwo odpowiednich środków, które zapewnią zgodność prawodawstwa i istniejącej praktyki z postanowieniami Karty.

</doc>
<doc id="1577841" url="https://pl.wikipedia.org/wiki?curid=1577841" title="Zakłady Tłuszczowe „Kruszwica”">
Zakłady Tłuszczowe „Kruszwica”

Zakłady Tłuszczowe „Kruszwica” S.A. – przedsiębiorstwo przemysłu spożywczego, zlokalizowane w Kruszwicy, w województwie kujawsko-pomorskim. Jest największym w Polsce i jednym z największych w Europie Środkowej przetwórcą nasion oleistych i producentem tłuszczów roślinnych. Specjalizuje się w produkcji olejów butelkowanych, margaryn oraz tłuszczów dla potrzeb spożywczych i przemysłowych, m.in. biopaliw. Jest częścią Grupy Bunge.
Charakterystyka.
ZT Kruszwica S.A. posiada trzy zakłady produkcyjne: w Kobylnikach koło Kruszwicy, Brzegu i Gdańsku oraz biuro w Warszawie. Zakłady posiadają certyfikaty ISO 14001. W 2011 roku przychód przedsiębiorstwa sięgał 2,3 mld zł, a zysk ok. 30 mln zł.
Produkty znane są powszechnie na rynku krajowym oraz eksportowane są m.in. na Węgry, do Niemiec, Rumunii, Izraela, Bułgarii, Słowacji i Gruzji.
Produkty.
Głównymi markami grupy Kruszwica, przeznaczonymi dla klientów indywidualnych są oleje: „Kujawski z pierwszego tłoczenia”, „Omega 3”, „Bartek”, „Olek” oraz margaryny: „Palma”, „Smakowita”, „Optima”, „Słynne MR Roślinne”, „Finuu”, „Masmix” i inne. ZT Kruszwica S.A. jest wyłącznym dystrybutorem wszystkich produktów Grupy Bunge w Polsce.
Zakład produkuje następujące artykuły spożywcze:
Akcjonariat.
Większościowym udziałowcem (64% akcji) ZT Kruszwica S.A. jest Bunge Limited – globalny koncern rolno-spożywczy z siedzibą w Stanach Zjednoczonych, prowadzący działalność w ponad 40 krajach świata. Udziały w pakiecie akcji mają także:
Windstorm Trading &amp; Investment Limited – 25%, Altus TFI S.A. – 5% i pozostali – 6%.
W Polsce grupa Bunge prowadzi swoją działalność poprzez:
Zakład w Brzegu.
Protoplastą zakładu w Brzegu w województwie opolskim była cukrownia założona w 1936 roku. W 1950 wybudowano w tym miejscu nowe zakłady produkujące oleje spożywcze i margarynę. W 2007 zakład znalazł się strukturach ZT „Kruszwica” i grupy Bunge. W zakładzie produkuje się Olej Kujawski oraz margaryny spożywcze. Wytwarzana jest tu również lecytyna spożywcza oraz olej do produkcji biokomponentów. Zatrudnienie sięga 250 osób.
Historia.
Okres PRL.
W 1949 roku władze państwowe podjęły decyzję o budowie w Kruszwicy fabryki przemysłu tłuszczowego. Lokalizacja na Kujawach miała sprzyjać dostępowi do surowca – rzepaku, który można było uprawiać na okolicznych żyznych gruntach ornych. Inwestycję wpisano w plan sześcioletni i zrealizowano w latach 1952–1956.
Uruchomienie przedsiębiorstwa zwanego Kujawskimi Zakładami Przemysłu Tłuszczowego nastąpiło we wrześniu 1956. Zakład posiadał moc przerobową 45 tysięcy ton nasion oleistych w skali roku. Początkowo jako surowca używano ziaren rzepaku, nasion olejowca gwinejskiego (do wyrobu oleju palmowego) oraz ziaren soi, sprowadzanych z Chin. W skład pierwotnej infrastruktury wchodziły: elewator o wysokości 42 m, zespół silosów, budynek tłoczni i ekstrakcji oraz bocznica kolejowa. Całość wzniesiono na terenie przylegającym do cukrowni Kruszwica, skąd pozyskiwano parę technologiczną. Pierwsze urządzenia technologiczne, m.in. prasy ślimakowe, łamacze i czteropalcówki sprowadzono z NRD, a maszyny do ekstrakcji ze Szwajcarii. Krajowy przemysł do Kruszwicy dostarczył urządzenia pomocnicze, transportery, płatkownice, prasy filtracyjne. Początkowo wytwarzano tylko olej surowy.
W latach 1957–1963 zakład rozbudowywano i modernizowano według projektów warszawskiego biura „Cukroprojekt”. Powstały m.in. nowe silosy, rafineria, margarynownia, utwardzalnia, dział elektrolizerni do wytwarzania wodoru, dział tlenowni oraz budynki zaplecza technicznego oraz biurowiec ze świetlicą. Wyposażenie uzupełniono o maszyny importowane m.in. z Wielkiej Brytanii (linia produkcyjna margarynowni) i RFN (urządzenia do rafinacji ciągłej). Do utwardzania tłuszczy używano wodoru, wytwarzanego na miejscu w procesie elektrolizy. Na etapie planowania i wykonawstwa doszło do szeregu nieprawidłowości, m.in. nie zaprojektowano wentylacji w halach, w których latem temperatura dochodziła do 50 stopni, wykonano wadliwe zawory technologiczne przeznaczone na niższe ciśnienie itp. Duże zapotrzebowanie zakładu na energię elektryczną powodowało wyłączenia energii elektrycznej dla mieszkańców Kruszwicy i okolic. Z powodu niedoborów rzepaku, którego miejscowa produkcja nie wystarczała – sprowadzano go do Kruszwicy m.in. z województwa poznańskiego, zielonogórskiego, koszalińskiego i wrocławskiego. Wymagana ilość surowca – 100 tys. ton rzepaku wymagała rozbudowy sieci specjalistycznych magazynów na obszarze całego kraju oraz rozwiniętej infrastruktury transportowej. Tymczasem dostępna zdolność magazynowa wynosiła 46 tys. ton. Z powodu złego przechowywania część ziarna ulegała zniszczeniu.
W latach 60. XX w. zakłady produkowały 30 tys. ton margaryny rocznie, którą rozprowadzano w handlu wewnętrznym własnym transportem. Były to produkowane w kostkach: „Mleczna” i „Palma”. Śrutę, będącą pozostałością po procesie produkcyjnym przekazywano do wykorzystania rolniczego jako komponent pasz dla zwierząt. Zakład obok działalności produkcyjnej odgrywał pozytywną rolę na płaszczyźnie społecznej w Kruszwicy, finansując działalność kulturalną, sportową i edukacyjną. Jak wiele dużych przedsiębiorstw w okresie PRL, fabryka dysponowała własną gastronomią, organizowała wczasy dla pracowników oraz budowała mieszkania zakładowe.
W latach 70. XX w. rozpoczęto rozbudowę zakładów na oddzielnym terenie w Kobylnikach koło Kruszwicy. W 1971 roku powstała tu bateria 9 silosów na nasiona, kilka lat później – zakład produkcji opakowań masła roślinnego, a w latach 1975–1976 nowa olejarnia o przerobie 220 tys. ton nasion rocznie. W starej części zakładu w 1973 roku wzniesiono dział produkcji masła roślinnego oraz rozbudowano dział rafinerii, zwiększając jej zdolność produkcyjną o 70%, a w 1978 – remizę zakładowej straży pożarnej. W drugiej połowie lat 70. cykl inwestycyjny zakładu przeciągał się z powodu charakterystycznych dla tego okresu: opóźnień w dostawach materiałów i urządzeń, ograniczonych mocy przerobowych przedsiębiorstw budowlanych, marnotrawstwa i brakoróbstwa. W 1977 roku na dokończenie prac brakowało 47 mln zł.
W 1980 roku zakłady w Kruszwicy skupiały połowę potencjału branży olejarskiej w kraju. Zatrudnienie sięgało 2 tys. osób. Panująca wówczas tzw. gospodarka niedoboru zapewniała zbyt każdej ilości produktów. Z uwagi na deficyt masła na polskim rynku, hitem w handlu wewnętrznym było produkowane w Kruszwicy, pakowane w pudełka plastikowe masło roślinne. W latach 80. XX w. rozbudowywano „nowy” zakład w Kobylnikach. W 1987 rozpoczęto budowę kolejnej baterii silosów, w 1988 oddano do użytku oczyszczalnię ścieków, w 1989 rozpoczęto budowę nowej rafinerii o zdolności przerobowej 75,8 tys. ton, w 1990 zainstalowano nową linię produkcyjną do wytwarzania margaryn oraz zmodernizowano bazę transportową. Pod koniec lat 80. zakład uchodził za uciążliwy dla środowiska. Dużo ścieków trafiało do jeziora Gopło i rzeki Noteci, a wokół zakładu roznosił się nieprzyjemny zapach, następstwo procesów technologicznych.
Okres III RP.
Po transformacji ustrojowej w 1989 roku, zakłady funkcjonowały w nowej rzeczywistości gospodarczej opartej na zasadach rynkowych. Rozpoczęto akcje reklamowe, promujące sztandarowe produkty. W grudniu 1995 roku Minister Przekształceń Własnościowych podpisał akt przekształcenia państwowych Kujawskich Zakładów Przemysłu Tłuszczowego w spółkę akcyjną Skarbu Państwa o nazwie Zakłady Tłuszczowe Kruszwica.
Od 6 stycznia 1997 roku akcje spółki notowane były na warszawskiej GPW. W 1997 rozpoczęto proces prywatyzacji bezpośredniej przedsiębiorstwa. Inwestorem strategicznym został Cerol Holding, który za kwotę 33,9 mln dolarów kupił 46 proc. udziałów ZT Kruszwica, zobowiązując się m.in. do udostępnienia licencji i know-how.
Do końca lat 90. wygaszono produkcję w „starym” zakładzie, natomiast systematycznie rozbudowywano „nowy” zakład w Kobylnikach koło Kruszwicy. Pod koniec lat 90. wybudowano własną kotłownię pary technologicznej na terenie nowego zakładu, rezygnując z kooperacji z cukrownią Kruszwica. Począwszy od 2000 roku zakład znajdował się rokrocznie w rankingu największych polskich firm (Lista 500 Polityki), plasując się na miejscach 100-250.
W październiku 2002 Bunge Investments France, kontrolowana przed Bunge Limited kupiła od grupy Edison 55 proc. udziałów w Cerol i złożyła ofertę wykupu pozostałych akcji. W następstwie tych działań holenderska grupa Bunge – jeden z największych na świecie przetwórców nasion oleistych, działający w 30 krajach świata – stała się właścicielem zakładu, dysponując 64% kapitału ZT Kruszwica.
W kolejnych latach spółka konsekwentnie realizowała strategię konsolidacji branży olejarskiej w kraju, dzięki której umocniła się na pozycji lidera. W 2006 roku przejęła kontrolę właścicielską nad: Ewico Brzeg (dawna Kama Foods), ZPT Olvit w Gdańsku oraz Olvit-Pro Warszawa, w 2009 w Zakładach Przemysłu Tłuszczowego w Warszawie S.A., a w 2012 w Zakładach Przemysłu Tłuszczowego „Elmilk” w Szczecinku (producenta m.in. Benevity i Palmy). W 2012 roku zakład ZPT w Warszawie, a w 2014 także w Szczecinku zamknięto, przenosząc produkcję do zakładu grupy Bunge w Karczewie. Spółka promowała własne silne marki handlowe, m.in. oleje Kujawski i Bartek oraz margaryny Palma i Smakowita. Działalność poszerzono również o handel roślinami oleistymi oraz rafinowanymi olejami roślinnymi do zastosowań przemysłowych i biopaliw. Z uwagi na dobre wyniki finansowe, spółka corocznie wypłacała dywidendy akcjonariuszom. Udana prywatyzacja przyczyniła się do tego, że spółka jest obecnie liderem branży w kraju i jednym z największych graczy w Europie Środkowo-Wschodniej.

</doc>
<doc id="1577844" url="https://pl.wikipedia.org/wiki?curid=1577844" title="Algorytm SMA*">
Algorytm SMA*

Algorytm SMA* – algorytm przeszukiwania grafu prostego, odnajdujący najkrótszą ścieżkę pomiędzy wierzchołkiem początkowym a dowolnym z wierzchołków docelowych.
Pierwszym zupełnym i optymalnym rozwiązaniem heurystycznym tego problemu był algorytm A*, który opisano w 1968 roku. Wadą tego algorytmu jest niepraktycznie duże zapotrzebowanie na pamięć. Jedną z prób rozwiązania tego problemu jest algorytm MA* opisany w 1989 roku, który gwarantuje znalezienie akceptowalnych rozwiązań w określonych granicach pamięci (powyżej wymaganego minimum). SMA*, przedstawiony w 1992. przez Stuarta Russella, jest uproszczoną wersją tego algorytmu, która zarazem sprawniej wykorzystuje dostępną pamięć. Zdaniem autora największą zaletą algorytmu SMA* w porównaniu z MA* jest wykorzystanie zmiennej "pathmax", która jest ustalana w ten sposób, że z jednej strony jej wartość jest co najmniej równa wartości dla optymalnego rozwiązania, a z drugiej strony pozwala na efektywną selekcję rozwiązań, których funkcja kosztu jest zbyt duża i kasowanie związanych z nimi rezultatów pośrednich. Ponadto jego zdaniem algorytm SMA* jest łatwiejszy do zrozumienia i implementacji, w algorytmie wprowadzono bardziej efektywne struktury danych do przechowywania rezultatów pośrednich oraz usprawniono obsługę odrzucania rezultatów charakteryzujących się najgorszymi wartościami funkcji kosztu w przypadku wykorzystania całej pamięci przydzielonej do realizacji zadania.

</doc>
<doc id="1577846" url="https://pl.wikipedia.org/wiki?curid=1577846" title="Cryptomeria japonica">
Cryptomeria japonica



</doc>
<doc id="1577847" url="https://pl.wikipedia.org/wiki?curid=1577847" title="MPT 1327">
MPT 1327

MPT 1327 – system komunikacji głosowej, standard określający protokół, dzięki któremu możliwa jest wymiana informacji pomiędzy stacjami ruchomymi a stacją bazową.
Standard MPT 1327 wraz z serią standardów, powstał w styczniu 1988 roku. Seria została ustalona przez brytyjskie Ministerstwo Poczty i Telekomunikacji (DTI Executive Agency, obecnie Ofcom (The Office of Communications)). Został użyty najpierw w Wielkiej Brytanii, Nowej Zelandii, Europie, Południowej Afryce, Australii, a nawet w Chinach.
Sposób działania.
System MPT 1327 oznacza losowy dostęp do systemu, za pomocą dynamicznej zmiany długości ramki (Dynamic Framelength Slotted ALOHA). Rozwiązuje to problem kolizji równoczesnych zgłoszeń od wielu abonentów systemu. Ramki, które są wysyłane przez stację bazową, zawierają różna liczbę szczelin czasowych. Ramka składająca się z pojedynczej szczeliny czasowej umożliwia już następnej szczelinie chęć zgłoszenia połączenia przez stację ruchomą. Natomiast gdy liczba szczelin w ramce jest większa niż jeden, wówczas stacje ruchome, które sygnalizują chęć nawiązania połączenia, wybierają losowo wolną szczelinę.
Układ sterujący.
TSC (Trunking System Controller) – układ sterujący systemu trankingowego, nadzoruje proces nawiązywania połączenia. System ten steruje długością ramki w zależności od kolizji, które występują pomiędzy zgłoszeniami stacji ruchomych. System TSC posiada kanał sterujący, umożliwiający transmisje informacji pomiędzy układem sterującym a stacjami ruchomymi. W kanale sterującym przewidywana jest przez standard transmisja cyfrowa z modulacją MSK o szybkości 1200 Bd. W kanale co 106,7 ms przesyłany jest komunikat sterujący, który jest wykorzystywany do porozumiewania się ze stacjami ruchomymi.
W komunikatach systemu MPT 1327 pojawiają się na przemian dwa rodzaje ciągów sterujących:
Każde z tych ciągów występuje o długości 64 bitów.
Komunikaty.
Komunikat w systemie MPT 1327 rozpoczyna się słowem CCSC. Składa się ono z 5 części:
Słowo kodowe adresowe.
Jest wysyłane bezpośrednio w tej samej szczelinie, tylko po słowie CCSC. Rozpoczyna się bitem „1”. Następnie występuje zasadnicze słowo kodowe (CDM – Codeword Message), które zawiera 47-bitowy komunikat zabezpieczony 16-bitowym ciągiem parzystości CRC. Słowo kodowe może posiadać różne znaczenie. Może być ono informacją wysłaną z układu sterującego o numerze szczeliny, w której to można realizować losowy dostęp do systemu. Może to być również komunikat typu rozsiewczego o stanie systemu trankingowego. Komunikat może zostać wysłany przez stacje ruchomą i oznaczać: żądanie realizacji połączenia lub potwierdzenie gotowości do realizacji rozmowy.
Typy komunikatów przesyłanych w kanale sterującym, ilustrujących znaczenie słowa kodowego:
Standardy stowarzyszone ze standardem MPT 1327:

</doc>
<doc id="1577848" url="https://pl.wikipedia.org/wiki?curid=1577848" title="Granica amerykańsko-kanadyjska">
Granica amerykańsko-kanadyjska

Granica pomiędzy Stanami Zjednoczonymi a Kanadą – najdłuższa na świecie granica międzypaństwowa. Jej długość wynosi 8891 kilometrów (z czego 2477 km granicy pomiędzy Kanadą a Alaską oraz 6414 km równoleżnikowo).
Granica została utworzona zgodnie z postanowieniami pokoju wersalskiego w 1783 roku, zaś obecny kształt przybrała w 1907 roku.
Na dużym odcinku przechodzi ona przez Wielkie Jeziora (najdłuższą granicą lądową na świecie, która nie przebiega częściowo przez żaden większy akwen, jest granica między Chile i Argentyną).

</doc>
<doc id="1577852" url="https://pl.wikipedia.org/wiki?curid=1577852" title="Siatkopowiek australijski">
Siatkopowiek australijski

Siatkopowiek australijski ("Ranoidea dayi") – rzadki gatunek płaza bezogonowego z podrodziny Pelodryadinae w rodzinie Pelodryadidae. 
Rodzina Pelodryadidae, do której należy "R. dayi" charakteryzuje się nadrzewnym trybem życia, dlatego posiadają one na palcach kończyn przylgi, które pozwalają na przyklejanie się do powierzchni. Na przednich kończynach są większe niż na tylnych. 
Opisywany gatunek osiąga rozmiary do 50 mm, ma brązowo-pomarańczowe ubarwienie z kremowymi lub białymi plamkami na głowie i grzbiecie. Dość często na środku plamek pojawiają się czarne kropki. Gardło i brzuch są beżowe lub żółtawe o ziarnistej powierzchni, brzuszna strona oraz kończyny od wewnętrznej stronie są czarne. Między palcami obu par kończyn znajdują się błony pławne. "R. dayi" posiada bardzo duże oczy o ciemnych tęczówkach i pionowo zwężających się źrenicach. Swoją angielską nazwę zawdzięcza ubarwieniu swojej dolnej powieki, której żyłki układają się w pionowo ułożoną drobną siateczkę. Narządem słuchu u Litoria dayi jest ucho środkowe, oddzielone od środowiska zewnętrznego błoną bębenkową.
Występowanie.
"R. dayi" jest gatunkiem endemicznym, występuje jedynie w Australii. w północno-wschodniej części stanu Queensland.
Ekologia.
Występuje w tropikalnych lasach deszczowych Australii. Większość swojego życia spędza przesiadując na wilgotnych kamieniach i roślinach tuż obok szybko płynących strumieni. "R. dayi" jest drapieżnikiem, odżywia się wszelkimi bezkręgowcami.
U "R. dayi" obecny jest dymorfizm płciowy, samica jest nieznacznie większa od samca. Samce w celu zwrócenia uwagi samicwydają dźwięki podobne do “eee”. Najproduktywniejsze rozmnażanie przypada na okres od września do kwietnia. Rozmnażanie jest wewnętrzne, uzależnione od wody. Podczas kopulacji samiec zaciska kończyny na tułowiu samicy w tzw. ampleksus, co umożliwia jej złożenie jaj na skałach tuż przy strumieniu, a samcowi do wyrzucania nasienia. Stadium larwalne tego gatunku wyposażone jest w otwór gębowy otoczony brodawkowe umożliwiające przyczepianie się do kamieni w rwących potokach.
Znaczenie w ochronie środowiska i w gospodarce.
"R. dayi" jest gatunkiem rzadkim i zagrożonym. Obecnie gatunek ten można spotkać w tylko parkach narodowych w Queensland na terenach wyżynnych. Jedną z podawanych przyczyn tak małej liczby osobników jest inwazja dzików na tamtym terenie w latach 1989-1992. Innymi z możliwych przyczyn jest spadek temperatury, który w połączeniu z suchymi warunkami mógł skutkować zahamowaniem rozmnażania tego gatunku. Obecnie wśród badaczy przeważa teoria, która mówi, że najbardziej prawdopodobnym powodem była choroba wywołana przez wirusa lub grzyb. Opisywany gatunek ma znaczenie gospodarcze tylko w kontekście prowadzonych z jego udziałem badań naukowych.
Obiekt badań naukowych.
Aktualne badania na "R. dayi" dotyczą wpływu masy ciała i postaci płuc na pływalność osobnika, po metamorfozie stadium larwalnego u różnych gatunków płazów w naturalnym środowisku.

</doc>
<doc id="1577858" url="https://pl.wikipedia.org/wiki?curid=1577858" title="Jerzy Mycielski (historyk)">
Jerzy Mycielski (historyk)

Jerzy Mycielski h. Dołęga (ur. 30 maja 1856 w Krakowie, zm. 26 września 1928 tamże) – pruski hrabia, polski historyk, historyk sztuki, profesor UJ, kolekcjoner dzieł sztuki, mecenas sztuk pięknych.
Zarys biografii.
Urodził się w rodzinie Franciszka, właściciela Wiśniowej, i Walerii z Tarnowskich (1830–1914) oraz bratem ciotecznym rektora Uniwersytetu Jagiellońskiego, Stanisława Tarnowskiego. Maturę zdał w 1873 w Gimnazjum św. Anny w Krakowie, po czym podjął studia historii na tamtejszym uniwersytecie. W 1878 uzyskał doktorat na UJ, po czym kształcił się dalej w Wiedniu. W 1881 uzyskał w Krakowie habilitację jako docent historii Polski.
Zwrot w jego zainteresowaniach od historii do historii sztuki zaczął się w 1883 pod wpływem Mariana Sokołowskiego. Po licznych publikacjach na temat portretów polskich Mycielski uzyskał w 1895 habilitację w dziedzinie historii sztuki. W 1897 uzyskał nominację na profesora nadzwyczajnego, a w 1910 został ordinariusem swej uczelni.
Dzięki swym powiązaniom rodzinnym i towarzyskim z bogatym ziemiaństwem wszystkich trzech zaborów prof. Mycielski miał możliwość odnajdywania licznych zapomnianych dzieł polskich i obcych mistrzów malarstwa, które znajdowały się – nierzadko bardzo uszkodzone – w różnych rezydencjach magnackich: obrazy dokumentował i dawał do konserwacji, część z nich nabywał do własnej kolekcji. Ratował także przed zniszczeniem zabytkowe kamienice w Krakowie, kościoły i klasztory na prowincji oraz szereg na pół lub zupełnie zrujnowanych zamków, często z pomocą zaprzyjaźnionego z nim austro-węgierskiego następcy tronu, aks. Franciszka Ferdynanda. Mycielski przyjaźnił się blisko także z wybitnymi malarzami swej epoki, m.in. z Jackiem Malczewskim, od którego zakupił wiele dzieł. Do dziś dnia zachował się wspólny portret Mycielskiego i Żymierskiego pędzla tego mistrza (Zbiory Malarstwa na Wawelu).
Po wybuchu I wojny światowej Mycielski, zwolennik tzw. rozwiązania austropolskiego (czyli zjednoczenia Polski pod berłem Habsburgów), zbliżył się do Naczelnego Komitetu Narodowego i stał się entuzjastycznym zwolennikiem stworzenia Legionów Polskich, nawiązał także osobiste więzy przyjaźni z wieloma ich (dużo młodszymi od siebie) oficerami, m.in. z Januszajtisem i Żymierskim, których, rannych po pierwszych bojach z Rosjanami, wziął pod swą opiekę i wyleczył.
Niedługo przed upadkiem Austro-Węgier Mycielski został w 1917 mianowany członkiem Izby Panów w C. K. parlamencie. Po uzyskaniu przez Polskę niepodległości był członkiem zarządu licznych komisji i komitetów, zajmujących się zabezpieczeniem i restauracją narodowego mienia historycznego.
Rodziny Mycielski nigdy nie założył, swą wielką i cenną kolekcję dzieł sztuki (ok. 500 obrazów) zapisał Muzeum Narodowemu w Krakowie. Pochowano go w rodzinnym mauzoleum w Wiśniowej.

</doc>
<doc id="1577860" url="https://pl.wikipedia.org/wiki?curid=1577860" title="Boris Kazanowicz">
Boris Kazanowicz

Boris Iljicz Kazanowicz, ros. Борис Ильич Казанович (ur. 10 lipca 1871, zm. 2 czerwca 1943 w Panczewie) – rosyjski wojskowy (generał lejtnant), emigracyjny działacz kombatancki, wojskowy Rosyjskiego Korpusu Ochronnego podczas II wojny światowej
Życiorys.
W 1890 roku ukończył gimnazjum klasyczne w Mohylewie, w 1892 kursy wojskowe przy junkierskiej szkole piechoty w Moskwie, a w 1899 nikołajewską akademię sztabu generalnego. Służył w V turkiestańskim batalionie liniowym. Od 1902 roku pełnił funkcję ober-oficera do specjalnych poruczeń przy sztabie X Korpusu Armijnego. Uczestniczył w wojnie rosyjsko-japońskiej w latach 1904-1905. Po jej zakończeniu był oficerem w dyspozycji dowodzącego wojskami Priamurskiego Okręgu Wojskowego. Następnie był ober-oficerem do specjalnych poruczeń przy sztabie Turkiestańskiego Okręgu Wojskowego. W marcu 1909 r. został awansowany do stopnia pułkownika. Od 1912 r. był szefem sztabu kolejno 11 i 31 dywizji piechoty. Brał udział w I wojnie światowej. Od grudnia 1914 r. dowodził 127 putilskim pułkiem strzeleckim. W marcu 1916 r. został szefem sztabu, a następnie dowódcą 6 syberyjskiej dywizji strzeleckiej. W grudniu tego roku awansował na generała majora. Pod koniec 1917 r. wstąpił do nowo formowanej Armii Ochotniczej. Był bliskim przyjacielem jej dowódcy gen. Ławra G. Korniłowa. Uczestniczył jako szeregowiec w tzw. 1 Lodowym Marszu Kubańskim. W II poł. marca 1918 r. objął dowództwo partyzanckiego kozackiego pułku pieszego. Pod koniec marca brał udział na jego czele w szturmie Jekaterynodaru, przedostając się w głąb miasta. Został jednak ciężko ranny. W maju odkomenderowano go w sekretnej misji do Moskwy do służby w Centrum Narodowym Finansowej Pomocy Armii. Od końca czerwca dowodził 1 dywizją piechoty, na czele której uczestniczył w tzw. 2 Marszu Kubańskim. Od listopada dowodził I Korpusem Armijnym. W listopadzie 1919 r. został z rozkazu gen. Antona I. Denikina głównodowodzącym wojskami Okręgu Zakaspijskiego. 3 grudnia tego roku został ranny w walkach pod wsią Kazandżik. Wycofał się na czele swoich wojsk do Krasnowodska, skąd zostały one wkrótce statkami przewiezione do Pietrowsk-Portu. W styczniu 1920 r. gen. B. I. Kazanowicz awansował na generała lejtnanta. 13 maja tego roku rozkazem gen. Piotra N. Wrangla został przesunięty do rezerwy oficerskiej. W sierpniu objął dowództwo mieszanej dywizji Kozaków kubańskich, która uczestniczyła w nieudanym desancie na Kubań. W poł. listopada gen. B. I. Kazanowicz wraz z resztkami wojsk białych ewakuował się z Krymu do Gallipoli. Zamieszkał w Królestwie SHS w Murskiej Sobocie, a następnie Belgradzie, gdzie stanął na czele Związku Uczestników 1 Marszu Kubańskiego. Przewodniczył też od 1931 r. Stowarzyszeniu Oficerów Sztabu Generalnego w Jugosławii i Stowarzyszeniu Naukowemu Wojny Domowej. Po zajęciu Jugosławii przez wojska niemieckie w kwietniu 1941 r., wstąpił jako szeregowiec do nowo formowanego Rosyjskiego Korpusu Ochronnego. Zmarł w rosyjskim szpitalu w okupowanym Panczewie 2 czerwca 1943 r.

</doc>
<doc id="1577866" url="https://pl.wikipedia.org/wiki?curid=1577866" title="Granica kazachsko-rosyjska">
Granica kazachsko-rosyjska

Granica kazachsko-rosyjska − granica międzypaństwowa istniejąca od 1991 roku (po rozpadzie ZSRR), ciągnąca się na długości 7598,8 kilometrów od trójstyku z Chinami po wybrzeże Morza Kaspijskiego, rozdzielająca Rosję i Kazachstan.
Jest to druga co do długości granica międzypaństwowa na świecie (około 1300 km krótsza od granicy amerykańsko-kanadyjskiej).
Na granicy Kazachstanu i Rosji nie prowadzi się kontroli.

</doc>
<doc id="1577871" url="https://pl.wikipedia.org/wiki?curid=1577871" title="Reservoir Dogs">
Reservoir Dogs



</doc>
<doc id="1577876" url="https://pl.wikipedia.org/wiki?curid=1577876" title="Olav Engelbrektsson">
Olav Engelbrektsson

Olav Engelbrektsson (Olaf Engelbertsen, ur. ok. 1480 w Trondenes, zm. 7 lutego 1538 w Lier) – ostatni katolicki arcybiskup Nidaros (obecnie Trondheim). Obrońca katolicyzmu i suwerenności Norwegii. Miał znaczny wpływ na rozwój norweskiej architektury sakralnej i świeckiej (wybudował m.in. znaczną część Erkebispegårdenu, czyli Pałacu Arcybiskupiego w Nidaros).
Pierwsze lata.
Olav Engelbrektsson pochodził z zamożnej ziemiańskiej rodziny, silnie związanej z Kościołem katolickim. Już jako osoba duchowna został, w 1503 roku, zapisany na listę studentów Uniwersytetu w Rostocku. W 1505 roku otrzymał tytuł bakałarza, a w 1507 magistra. W Rostocku poznał też braci Magnusów – Johannesa (ostatniego arcybiskupa Uppsali) i Olausa. Prawdopodobnie przebywał krótki czas na Uniwersytecie w Leuven, by powrócić do Rostocku, gdzie został pryncypałem (kierownikiem) w zrzeszającym studentów z Norwegii kolegium św. Olafa. Z Rostocku udał się Engelbrektsson do Oslo, gdzie przez krótki okres był kanonikiem. Jednak już dokument z 10 maja 1515 stwierdza, iż Engelbrektsson sprawował funkcję kanonika w Nidaros. 17 września tego samego roku papież Leon X nadał mu rangę dziekana kapituły katedralnej w Nidaros, a Engelbrektsson mimo młodego wieku stał się drugą po arcybiskupie Eriku Valkendorfie osobą w diecezji. Został również jego prawą ręką w sprawach urzędowych i prawnych. Następnie otrzymał także stanowisko ekonoma oraz skarbnika diecezji. Wraz z kantorem Peterem Sigurdssonem i Hansem Revem pomagał arcybiskupowi w tworzeniu ostatniej części mszału „Missale Nidrosiense”.
Engelbrektsson arcybiskupem.
Gdy arcybiskup popadł w konflikt z królem Chrystianem II Oldenburgiem w 1521 roku i udał się do papieża do Rzymu, Engelbrektsson był zarządcą archidiecezji. 27 maja 1523 roku dotarła do Norwegii informacja, że arcybiskup zmarł w Rzymie w listopadzie 1522 roku, a kapituła katedralna w tajnym głosowaniu (trzy dni później) obrała Engelbrektssona arcybiskupem. Engelbrektsson tego samego dnia ruszył do Rzymu, aby otrzymać paliusz. W drodze do papieża odwiedził obalonego króla państw skandynawskich Chrystiana II w Lier i Mechelen. Konsekracja nowego arcybiskupa odbyła się 14 grudnia w Rzymie. Engelbrektsson otrzymał od Klemensa VII bullę zaświadczającą, że arcybiskup złożył Chrystianowi II przysięgę na wierność. W drodze powrotnej z Rzymu odwiedził Christiana ponownie, tym razem we Flensburgu. Gdy wrócił do Norwegii w 1524 roku, brał udział w posiedzeniu Riksrådu w Hamar, na którym zwołał następnie posiedzenie parlamentu (Herredagu) na sierpień. Majowe potkanie w Hamar rozstrzygnęło również gorący spór między dwoma przedstawicielami Fryderyka I w Norwegii – Vincensem Lunge i Henrikiem Krummedige; Krummedige został usunięty ze składu Riksrådu i wygnany z kraju, a jego dobra zostały skonfiskowane. Arcybiskup wrócił ostatecznie do Nidaros 31 maja.
Na spotkaniu Herredagu 5 sierpnia 1524 roku zdetronizowano Chistiana. Przez kolejne 18 dni Engelbrektsson był (jako przewodniczący Riksrådu) zarządcą państwa. 23 sierpnia Herredag obrał Fryderyka I na króla Norwegii. Arcybiskup (przy wsparciu biskupa Hamar Magnusa Lauritssøna) wpłynął na parlament, aby dodał do (i tak zawierającej wiele warunków) przysięgi królewskiej Fryderyka, podobny do duńskiego rozdział, zapowiadający prześladowania protestantów z Bergen przez króla.
Początkowo układy między arcybiskupem a przedstawicielem króla w Norwegii – Vincensem Lunge układały się dość dobrze, a Lunge już 23 sierpnia przesłał Engelbrektssonowi list, w którym ustalono podział władzy i kompetencji. Choć początek współpracy między arcybiskupem a królem (i jego przedstawicielem) był dość dobry, to jednak już we wrześniu pojawił się pierwszy problem. Po utopieniu będącego zdecydowanym zwolennikiem rządów Chrystiana II arcybiskupa Oslo Hansa Mule, Fryderyk usiłował zmusić kapitułę w Oslo do wybrania nowym biskupem królewskiego sekretarza – Ivera Kjeldssona Jula. Arcybiskup sprzeciwił się temu i poparł Duńczyka Hansa Reva, który był jego bliskim przyjacielem i kanonikiem w Nidaros. Lunge ostatecznie poparł tę kandydaturę i wspólna decyzja została wysłana do króla, który ją zaakceptował. Rev został wybrany biskupem wiosną 1525 roku.
Konflikt z Vincensem Lunge.
Z czasem większość warunków umowy z Hamar była łamana przez sprzyjającego Duńczykom i reformacji Lungego. Widząc, iż jego pozycja w kraju maleje, a kolejne klasztory i kościoły są rekwirowane przez Lungego i członków rodziny z Austråt, Engelbrektsson rozpoczął w 1525 roku budowę twierdzy w Trondheimsfjord – Steinvikholm i zaciągnął do niej żołnierzy. Od momentu ukończenia budowy w 1532, arcybiskup często tam rezydował. Zbudowana na planie kwadratu forteca była jedną z najnowocześniejszych w Skandynawii; posiadała dwie wieże i była połączona z lądem za pomocą mostu zwodzonego. Budowa tego zamku, na którą przeznaczono znaczną część podatków z Norwegii, miała na celu zrównoważenie wpływów Fryderyka I w kraju (król posiadał w tym czasie 3 duże zamki: Akershus w Oslo, Bergenhus w Bergen i Båhus na południu kraju (obecnie w Kungälv w Szwecji). Zgodnie z zapowiedziami arcybiskupa zamek miał „chronić jego i króla”.
Jesienią 1526 roku biskup Bergen Olav Torkelsson wysłał do arcybiskupa list ze skargami na Lungego i luteran; poprosił również o możliwość opuszczenia Bergen. Engelbrektsson nie odpisał jednoznacznie, przesłał jednak list do króla i Rady Królewskiej. W roku 1527 norweski katolicyzm został znacznie osłabiony – w Danii parlament na sesji w Odense 20 sierpnia pozwolił luteranom na kontynuowanie działalności kaznodziejskiej; podobnie uczynił parlament szwedzki. Na przełomie 1527 i 1528 roku Engelbrektssona i Lungego na krótko połączyła wspólna sprawa – poparcie dla rebelii Daljunkerna w Szwecji. Wymierzone ono było w Gustawa I Waza i miało charakter antyluterański. Po jego porażce w lutym 1528 arcybiskup gościł w Nidaros przywódcę buntu – „Nilsa Sture”.
W 1529 roku ziemianie z prowincji Sogn zaprotestowali u arcybiskupa przeciw tyranii swych panów zależnych od Lungego i Ingerd Ottesdatter oraz przeciw wysokim podatkom pobieranym przez nich. Poprosili oni, aby Engelbrektsson został ich feudałem i przynieśli ze sobą podatek dla niego w wysokości 400 marek. Zawiesili też płacenie lenna Lungemu, a ten m.in. na skutek interwencji arcybiskupa utracił dowodzenie Bergenhus. Był to moment przełomowy dla stosunków Engelbrektssona i Lunge – wybuchła między nimi „cicha wojna”. Król postanowił nie uczestniczyć w tym sporze aktywnie, jednak wysłał do Norwegii dwóch swoich zaufanych poddanych: Eske Bille i Mogensa Gyldenstjerne Ciosem dla Lungego był również powrót do Norwegii jego dawnego rywala Henrika Krummedige, na co wyraził zgodę (po prośbie Rady Królewskiej Danii, a pośrednio samego króla) Engelbrektsson jako przewodniczący Riksrådu.
Konflikt z Fryderykiem I.
Z powodu nagminnego łamania przez Fryderyka I ustaleń umowy elekcyjnej, a także z obawy przed przejęciem tronu przez otwarcie sprzyjającego luteranom syna Fryderyka – Chrystiana, Engelbrektsson stwierdził, iż nie wiąże go więcej przysięga lojalności. Starał się ograniczać wpływy królewskie wszędzie gdzie tylko mógł. Unikał również króla i pragnął odłożyć koronację w daleką przyszłość. W 1528 doszło do otwartego konfliktu z królem. Król zaplanował koronację w Norwegii, lecz arcybiskup pospiesznie ruszył w długą podróż inspekcyjną sięgającą na północ aż do samej granicy rosyjskiej. Bez arcybiskupa koronacja nie mogła się odbyć i została odwołana i przełożona na czas późniejszy.
W 1529 roku Engelbrektsson rozpoczął tajne rokowania z Chrystianem II. Decyzji tej sprzyjało jawne popieranie przez Lungego luteran od 1529 roku, w tym jego udział nawoływaniu i przewodzenie ikonoklastycznej napaści na jeden z kościołów w Bergen (kościół Apostołów) oraz udział w splądrowaniu przez tłum tamtejszego klasztoru dominikanów. W tym samym roku Fryderyk I uznał norweskich możnowładców za wasali duńskich panów feudalnych oraz obsadził Duńczykami większość stanowisk dowódczych w dużych norweskich zamkach. Również w 1529 na prośbę Lungego wysłał list gwarantujący bezpieczeństwo dla dwóch luterańskich kaznodziejów z Bergen.
Formalnie arcybiskup pozostawał poddanym Fryderyka I, jednak przy każdej okazji okazywał swój dystans wobec króla. Nie uczestniczył w obradach parlamentu w Oslo latem 1529, kiedy to duńscy oficjele czekali na niego i innych biskupów przez 8 tygodni. Formalna ugoda między arcybiskupem a Lunge miała miejsce wiosną 1530 roku i była wynegocjowana przez Nilsa Lykke. Na mocy tej ugody Engelbrektsson przysiągł wierność Fryderykowi I, co posłużyło mu za argument do nie pojawienia się na norwesko-duńskich spotkaniu w Kopenhadze w 1530. Arcybiskup twierdził, iż przysięga ta zobowiązuje go do pozostania w kraju i jego obrony w czasie nieobecności większości możnowładców, którzy w tym przebywali wówczas na obradach w Danii. Gdy 5 maja 1531 roku spłonęła katedra w Nidaros, a wraz z nią większa część miasta, odwołał swoją podróż na kolejne rozmowy możnowładców obu krajów w stolicy Danii. Stwierdzi, iż pieniądze przeznaczone na wyjazd musi, jako arcybiskup, wydać na naprawę dachu katedry oraz na pomoc poszkodowanym i biedocie miejskiej. W międzyczasie (latem 1531 roku) asystował wysłannikowi Chrystiana II – byłemu arcybiskupowi Uppsali Gustavowi Trolle w jego tajnej podróży po Norwegii.
Inwazja Chrystiana II na Norwegię.
Gdy w listopadzie 1531 roku Chrystian II wylądował wraz ze swą flotą u wybrzeży Norwegii, Engelbrektsson (tego samego dnia) opowiedział się po jego stronie. Poparł go zarówno wysyłając mu z pomocą swoich żołnierzy, jak i wsparł finansowo. Podobnie uczynili biskupi Hamar – Lauritssøn, jak i Oslo – Rev. W marcu 1532 roku arcybiskup wysłał swoją armię oraz zarządcę swojej mennicy Jakoba Schulta do Oslo wraz z 21 kg srebra, by opłacić wojska zaciężne Chrystiana II. W tym samym miesiącu poinformował listownie Eske Bille i Olava Torkelssona o swoim poparciu dla Chrystiana II (jako powód podał łamanie przez Fryderyka I umowy z Bergen).
Gdy były król poddał się (1 lipca 1532) i został uwięziony, a duńska flota przybyła do Nidaros i spaliła Pałac Arcybiskupi, Engelbrektsson został zmuszony do podporządkowania się Fryderykowi I na warunkach króla (zachował stanowisko arcybiskupa, ale musiał zapłacić dużą kontrybucję i odnowić przysięgę wierności). Dostał wówczas zgodę na odbycie podróży (król gwarantował mu bezpieczeństwo) wraz z 60 osobami do klasztoru w Elgeseter, gdzie odnowił swą przysięgę wierności wobec Fryderyka II we wrześniu 1532 roku. Musiał również wypłacić odszkodowanie Vincensowi Lungemu i Ingerd Ottesdatter. Łącznie Engelbrektsson miał zapłacić w trzech ratach 15 000 duńskich marek (w przeliczeniu ok. 134 kg srebra).
Chaos polityczny.
10 kwietnia 1533 roku zmarł Fryderyk I, a następstwo tronu duńskiego było dyskutowane w samej Danii. Rada Królewska Danii wysłała natychmiast do swojej norweskiej odpowiedniczki zaproszenie na wspólną elekcję. Przełożono ją jednak później na następny rok. Arcybiskup zwołał tymczasem w nadmorskiej miejscowości Bud w prowincji Romsdal (z dale od duńskich garnizonów) na 15 sierpnia wielki zjazd mieszkańców Norwegii. Uczestniczyli w nim nie tylko członkowie Riksrådu, ale także reprezentanci miast i ziemian. Zjazd ten zdecydował, iż w czasie bezkrólewia Norwegią powinien rządzić Riksråd (z arcybiskupem na czele), którego członkowie powinni wziąć udział we wspólnej elekcji duńskiego króla, która była planowana na lato następnego roku. Latem Duńczycy ponowili zaproszenie na elekcję, a Engelbrektsson odpisał iż choć sam nie przybędzie do Kopenhagi, to pozostali członkowie Rady Królewskiej udadzą się do stolicy Danii i będą go prawnie reprezentować. Ostatecznie jednak do elekcji nie doszło, gdyż w chwili przybycia delegacji norweskiej do Kopenhagi, w Danii szalała już wojna domowa.
W 1534 roku Vincens Lunge przysiągł wierność Chrystianowi III. Lungemu udało się również zwiększyć znacznie swoje wpływy wśród członków Riksrådu, gdyż większość możnowładców norweskich przeszła już na luteranizm (lub mu sprzyjała) i liczyła na przejęcie wielkich majątków ziemskich Kościoła katolickiego. Także kilku biskupów katolickich zaakceptowało przywództwo duńskiego przedstawiciela. W lutym 1535 roku Chrystian (III) wysłał list do Riksrådu w celu przypomnienia swoich praw do tronu Norwegii. W odpowiedzi Engelbrektsson zapowiedział zebranie Riksrådu na którym dokonana zostanie elekcja Chrystiana na króla. Hans Rev zaproponował spotkanie Riksrådu latem tego samego roku w Nidaros. Spotkanie nie odbyło się jednak – Rev i wielu innych członków Rady odwołało swoją obecność.
Zamiast czekania na ogólny zjazd w Nidaros członkowie Riksrådu z południowej części Norwegii wybrali 13 maja lub 5 maja) 1535 roku Chrystiana III na króla Norwegii (w obradach brali też udział biskupi Oslo i Hamar). Było to ukoronowanie starań Lungego i „policzek” dla arcybiskupa. Kraj stanął na progu wojny domowej. Biskup Oslo Hans Rev starał się pogodzić Engelbrektssona z Lungiem, gdy jednak mediacja się nie powiodła, Rev zdecydowanie opowiedział się po stronie Duńczyka.
Poparcie roszczeń Fryderyka Wittelsbacha.
Opuszczony politycznie i religijnie Engelbrektsson, zwrócił się do cesarza Karola V i planował wprowadzić na norweski tron zięcia Chrystiana II – Fryderyka Wittelsbacha, tym bardziej że Fryderyk był przeciwnikiem protestantyzmu. W kwietniu 1535 roku Karol V wysłał do arcybiskupa list, w którym obiecał mu pomoc w osadzeniu Fryderyka na tronie norweskim; prosił go również o wzmożenie działań w tym kierunku. Gdy Engelbrektsson otrzymał list potwierdzający intencje przejęcia władzy od Fryderyka rozpoczął starania o jego elekcję. Dużym politycznym ciosem dla Engelbrektsson była śmierć jego bliskiego sojusznika biskupa Torkelssona w maju 1535 roku. Jako że obiecana przez cesarza pomoc militarna nie przybyła, arcybiskup wysłał list do króla Chrystiana III zapewniający o lojalności wobec niego. Intrygi Lungego sprawiły jednak, że Chrystian III nie otrzymał pisma. 23 maja lub w lipcu 1536 roku arcybiskup przyjął warunki Duńczyków i zwołał posiedzenie Riksrådu na jesień do Nidaros. We wrześniu 1535 Engelbrektsson w liście do Reva potwierdził, iż zaakceptował decyzje południowej części Rady i ją obecnie popiera. Spotkanie w Nidaros miało formalnie zatwierdzić elekcję Christiana III i zarządzić nowe podatki dla króla. Chrystian III wysłał do będącej pod kontrolą Engelbrektssona prowincji Trøndelag swoich przedstawicieli. Byli wśród nich Lunge, Rev, dowódca zamku Båhus – Claus Bille oraz dowódca Bergenhus – Eske Bille. Na zjazd elekcyjny wysłano również biskupów norweskich. Duński król planował w ten sposób przypieczętować swoje zwycięstwo w samym centrum oporu przeciw jego władzy.
Do Bożego Narodzenia większość wpływowych postaci Norwegii była już w Trøndelag. Do zgromadzonych tam dotarła informacja, że 24 grudnia norweski możnowładca – Nils Lykke został zabity przez zaczadzenie w celi w twierdzy Steinvikholm. Zmarła żona Lykkego Eline była córką Ingerd Ottesdatter i Nilsa Henrikssona; po jej śmierci Lykke zakochał się w jej najmłodszej siostrze, Lucie Nilsdatter i pragnął poślubić ją. Para żyła razem mimo braku ślubu i miała syna; związkowi sprzeciwiła się rodzina Lucie, Lunge i Kościół katolicki (w tym czasie Kościół katolicki traktował takie związki jako kazirodcze). Lykke szukał poparcia dla małżeństwa u króla Chrystiana III. Mogło to być przyczyną konfliktu z arcybiskupem, ale dużo bardziej prawdopodobne jest, że cała sprawa była intrygą Lungego, który wymusił na arcybiskupie w czerwcu 1535 aresztowanie Lykkego. Lykke został skazany na śmierć w procesie, którego ważność budziła duże kontrowersje. 24-osobowy trybunał, w którym oskarżycielem był bliski współpracownik Engelbrektssona – możnowładca Kristoffer Trondson, stwierdził iż jedyną karą dla Lykke może być bolesna śmierć. Arcybiskup odrzucił apelację Lykke, który zgodnie z obowiązującym prawem powinien być, jako szlachcic, sądzony przez „równych sobie” i nakazał wykonanie kary. Takie postępowanie Engelbrektssona wywołało sprzeciw i strach nawet wśród części zwolenników arcybiskupa.
Zamach stanu.
Już w trakcje obrad Riksrådu, stawało się jasne że arcybiskup jest przeciwny elekcji Chrystiana III oraz podatkom królewskim. Jednak całkowity zwrot biegu wydarzeń miał miejsce dopiero 3 stycznia 1536 roku na wielkim spotkaniu w Pałacu Arcybiskupim w Nidaros. Poza niektórymi członkami Riksrådu brali w nim udział rajcy miejscy Nidaros oraz najważniejsi przedstawiciele szlachty i ziemian z Trøndelag. W tym dniu Engelbrektsson oznajmił nieważność wyboru Chrystiana III na króla przez południową część kraju oraz zapowiedział przybycie pomocy militarnej od cesarza wiosną 1536 roku. Poprosił również o wsparcie w walce z duńską agresją i zdradą części możnowładców. Nakazał również aresztowanie wszystkich swoich gości z południa kraju. Gaute Taraldsson (siostrzeniec arcybiskupa) zażądał także, by zabić Vincensa Lunge (do dziś nie wiemy czy było to częścią planu arcybiskupa, czy przypadkowym wydarzeniem). Tłum niezwłocznie udał się miejsca postoju Duńczyka i rozszarpał go na kawałki. Rev, Claus Bille i Eske Bille zostali aresztowani w przeciągu kilku następnych dni i osadzeni w klasztorze Tautra. Arcybiskup po dokonaniu tego zamachu stanu wysłał swą małą armię, aby ta odbiła główne twierdze w kraju. Żadna z nich nie została jednak zdobyta. Arcybiskup wysłał również kilka małych statków z Kristofferem Trondsonem w celu zdobycia Bergen. Ta próba również nie powiodła się, a Trondson został wzięty do niewoli w Bergenhus.
Planowana inwazja i kolejna podwójna gra.
Po tych niepowodzeniach militarnych i odwróceniu się od niego biskupów, Engelbrektsson zmienił taktykę i w kwietniu uwolnił aresztowanych. W liście otwartym do Chrystiana III (datowanym 6 kwietnia) uznał go za króla i poprosił o wybaczenie i amnestię dla niego oraz pozostałych rebeliantów. Była to jednak prawdopodobnie tylko i wyłącznie „gra na czas” – arcybiskup wiedział zapewne o przygotowaniach cesarskiej floty w Niderlandach do odsieczy Kopenhagi w celu osadzenia Fryderyka Wittelsbacha na tronie Danii i Norwegii. Dokument cesarski z 26 maja 1536 roku sugeruje, iż Karol V planował wysłać posłańca do Nidaros lub skontaktować się z Engelbrektssonem przez jego sekretarza, który w tym czasie przebywał w Niderlandach. Wiedząc, iż arcybiskup znajduje się w trudnej sytuacji, zamierzał wysłać tego posłańca lub sekretarza do Norwegii przez Zelandię, gdzie koncentrowała się cesarska flota inwazyjna. Miało to przekonać arcybiskupa o szczerości intencji Karola V i rychłym ataku na wojska Chrystiana III w Danii. Cesarz planował także wysłanie ok. 1000 żołnierzy do Norwegii jako wsparcia dla Nidaros. Gdy jednak Kopenhaga została zdobyta przez wojska Chrystiana III (28 lipca), plany inwazji traciły szansę na realizację i zostały ostatecznie zarzucone na początku września.
Na początku sierpnia Engelbrektsson wysłał do Niderlandów Kristoffera Trondsona i Gaute Taraldsson jako swoich ambasadorów. Mieli oni kontrolować postępy budowy floty inwazyjnej, liczył również, że wpłyną oni na zwiększenie szans inwazji na Norwegię (arcybiskup przeczuwał, że upadek Kopenhagi może zniweczyć szanse na wyprawę). Niedawno odkryte w Belgijskim Archiwum Państwowym dokumenty wskazują, że większa część wydatków na norweską część inwazji pokrywał Olav Engelbrektsson z „własnej kieszeni”. Trondson widząc upadek idei inwazji, zwrócił się we wrześniu do regentki Niderlandów Marii Habsburżanki o dostarczenie małej floty, która umożliwić miała arcybiskupowi opuszczenie Norwegii i przybycie do Niderlandów. Obawy o los arcybiskupa były tym bardziej uzasadnione, że Chrystian nakazał 12 sierpnia uwięzienie wszystkich trzech biskupów katolickich Danii i zmusił ich do rezygnacji.
Król Chrystian III po zdobyciu stolicy zwołał w październiku parlament którego jedną z reform było wprowadzenie luteranizmu jako religii państwowej. Król podpisał (30 października) dekret wprowadzający to prawo również w Norwegii, która zgodnie z tym rozporządzeniem została pozbawiona niemal całej autonomii. Był to duży cios dla Engelbrektssona, jego stronników i Kościoła katolickiego w Skandynawii. Chrystian wysłał również 1500 żołnierzy do Norwegii, aby pomogli w zdławieniu rewolty kierowanej przez arcybiskupa.
Ekspedycja ratunkowa z Niderlandów.
Wspomnianą już wcześniej ekspedycję ratunkowa dla arcybiskupa przygotował Kristoffer Trondson i Maria Habsburżanka. Jej organizację zleciła ona podległemu sobie admirałowi Adolfowi Burgundzkiemu i poleciła mu wysłać dwa spośród jej najlepszych statków. Admirał przekazał polecenie Adriaanowi van den Heetvelde. Wynajęto dwa statki: „Lion van Enkhuizen” i „Christoffel van Enkhuizen”. Właścicielami tych statków byli odpowiednio Clais Blauhulck i Pierer Szymonszoon Maeckschoon, obaj pochodzący z Enkhuizen i będący głównymi właścicielami statków w tym mieście. Jak podają źródła nie obyło się bez silnej perswazji, gdyż rejs tak małej flotylli w tak długą podróż w okresie jesiennym był bardzo ryzykowny. Umowę z właścicielami podpisano 29 września, a opłaty jak na tego typu rejs były stosunkowo niskie (statki wynajęto na dwa miesiące – wrzesień i październik). Ostatecznie zdecydowano, iż tym dwóm jednostką miał towarzyszyć mniejszy statek – „Boeier van Enkhuizen”, który wyekspediowano na prośbę szeryfa Enkhuizen – Wilema Hendricxzoona. Ten mały statek (6 osób załogi) ten miał na celu badanie głębokości morza w okolicy niebezpiecznych wybrzeży i fiordów norweskich.
Dowódcą wyprawy został Kristoffer Trondson, który dostał od admirała Adolfa Burgundzkiego rozkaz stwierdzający, iż jedynym celem wyprawy ma być ewakuacja arcybiskupa, oraz zgodę na ataki na statki wrogów cesarstwa. Statki opuściły Niderlandy w październiku z załogą 172 osób (po 83 na każdym z dużych statków). Wyprawa miała być przeprowadzona w największej tajemnicy przed Duńczykami, jednak już 3 listopada niejaki Peter Godtfredsson, ksiądz z położonej na wybrzeżu norweskiej wioski Selje, wysłał do Eske Bille list z informacją o wyprawie.
Statki dopłynęły do Nidaros przed 11 listopada. Tego dnia arcybiskup wydał polecenie Taraldssonowi, aby ten opłacił marynarzy. Ich comiesięczne wynagrodzenie poważnie nadszarpnęło skarbiec Engelbrektssona i było prawdopodobnie jedną z przyczyn nałożenia przez niego dodatkowego podatku w prowincjach Trøndelag i Härjedalen. Był to podatek płacony w naturze. Również mennica w Pałacu Arcybiskupim biła srebrne monety, aby opłacić załogę statków. 21 listopada arcybiskup wysłał do Marii Habsburżanki list w którym dziękował za wysłanie statków, oraz stwierdził, iż statki te zakupił. Tuż po przybyciu wśród części załogi wybuchł krótkotrwały bunt, wynikający prawdopodobnie z niechęci marynarzy do pozostania w Norwegii przez całą zimę.
Ostatnie dni w Norwegii.
Pod koniec 1536 roku Engelbrektsson ponownie wystąpił zbrojnie przeciw władzy duńskiej (i narzucanemu luteranizmowi), tym bardziej że Norwegia została wówczas pozbawiona wielu atrybutów niezależności i stała się niemal duńską prowincją. Tym razem była to głównie obrona, gdyż arcybiskup nie był w stanie wystawić odpowiedniej armii, a Duńczycy kontrolowali całą południową i zachodnią część kraju. Na początku stycznia 1537 roku Eske Bille wysłał do północnej Norwegii wojsko pod dowództwem Jensa Splita z rozkazem uwięzienia Engelbrektssona. Armia ta splądrowała prowincję Sunnmøre, która była najdalej na południe położoną częścią diecezji Engelbrektssona. Kiedy jednak żołnierzom skończyło się jedzenie i piwo, odmówili marszu na Nidaros i powrócili do Bergen.
Przewidując rychła klęskę militarną i planując ucieczkę do Niderlandów arcybiskup rozpoczął intensywne ściąganie podatków w podległych sobie prowincjach. Wysłał także dwie małe ekspedycje do północnej części kraju, a ich zadaniem miało być zebranie zarówno podatków od ludności, jak i kosztowności z kościołów. Obie grupy po wykonaniu zadania miały przybyć do małego zamku w Vardø i wysłać wszystko bezpośrednio do Niderlandów. Brat arcybiskupa Aslak Engelbrektsson, który był jego reprezentantem w bogatym Trondenes, miał dołączyć do niego już w drodze do Niderlandów. Wszystkie kosztowności diecezji zgromadzono w zamku Steinvikholm, przeniesiono tam również trzy kapliczki zawierające relikwie św. Olafa. W tym czasie arcybiskup przeniósł się do klasztoru na wysepce Nidarholm (obecnie Munkholmen), który to klasztor wcześniej ufortyfikował. Te przenosiny uwarunkowane były tym, iż nie posiadał własnego portu, a zagrożenie ze strony Duńczyków było coraz większe, tym bardziej że Bille rozpoczął w marcu przygotowania do nowej wyprawy na północ.
Tydzień przed Wielkanocą statki z Niderlandów zakotwiczyły w Nidarholm i rozpoczęto załadunek. Poza wspomnianymi wcześniej kosztownościami załadowano na nie archiwa katedry w Nidaros oraz całą własność zarekwirowaną wcześniej Lykkemu. Tylko skarby katedry i Lykkego zajmowały jedną skrzynię i dwie beczki. Wszystkie załadowane kosztowności zinwentaryzowano – ich spis zajmował pięć stron. Warto wśród nich wymienić krzyże, monstrancje, kielichy mszalne, biżuterię (prawdopodobnie należącą wcześniej do Lucie Nilsdatter), topór św. Olafa oraz (prawdopodobnie) średniowieczną koronę królów Norwegii. Interesujące jest, że arcybiskup nie wziął ze sobą kapliczek św. Olafa. Prawdopodobnie uznał, iż ich zabranie byłoby przyznaniem się do całkowitej i ostatecznej porażki. Pozostawił je pod opieką ok. osiemdziesięcioosobowego garnizonu ze Steinvikholmu, na którego dowódcę arcybiskup wyznaczył Knuta Petersona (teścia Kristoffera Trondsona). Peterson otrzymał rozkaz utrzymania zamku aż do nadejścia pomocy.
1 kwietnia statki na pokładzie których był Engelbrektsson odbiły od wybrzeży Norwegii. Przed opuszczeniem kraju arcybiskup napisał list do Eske Bille w którym skrytykował go za splądrowanie Sunnmøre i Romsdal. Poprosił również o dobre traktowanie mieszkańców Nidaros i zapowiedział, że miasto podda się bez walki. W drodze do Niderlandów marynarze z flotylli Trondssona (dołączył do niej mały statek arcybiskupa) splądrowali posiadłości Ingerd Ottesdatter w Ørland. Dokonano tego mimo zagrożenia ze strony Duńczyków – Eske Bille był gotowy do wysłania oddziałów na północ już pod koniec marca. Bille planował również tak morski na Nidaros (Chrystian III nakazał mu jednak zaczekać na przybycie większej flotylli). Mała flota dowodzona przez Jensa Splita znalazła się w nocy z 12 na 13 kwietnia Sognefjord w pobliżu miejsca, gdzie zacumowała armada arcybiskupa. Na skutek słabej widoczności floty kilkakrotnie minęły się niezauważone i nie doszło do bitwy. 19 kwietnia w okolicy Stavanger arcybiskup po raz ostatni widział Norwegię i na początku maja dotarł bezpiecznie do Niderlandów. Bille natomiast – zajął północną część kraju do maja 1537 roku. Ludność generalnie nie była mu przeciwna, tym bardziej że w imieniu władz duńskich obiecywał obniżenie podatków.
Na emigracji.
3 maja Maria Habsburżanka zawarła trzyletni rozejm z Chrystianem III. Jeden z jego paragrafów dotyczył bezpośrednio osoby Olava Engelbrektssona. Zapewniał on arcybiskupowi możliwość emigracji do dowolnie wybranego kraju wraz z osobistym dobytkiem. Engelbrektsson po przybyciu do portu w Enkhuizen zamieszkał w małej miejscowości Lier w Brabancji, gdzie wcześniej przebywał Chrystian II. Zarówno cesarz, jak i jego siostra Maria liczyli, iż w przyszłości może on im być potrzebny do celów politycznych. Już we wrześniu 1537 roku Chrystian III otrzymał informację, że arcybiskup wraz z Fryderykiem zbierają armię, która może być wykorzystana przeciw Danii. Do tej pory nie ustalono, czy było to prawdą. Engelbrektsson zmarł w Lier 7 lutego 1538 roku. Jego szczątki spoczywają przed głównym ołtarzem kościoła św. Gummarusa w Lier. Po jego śmierci rozgorzał, mający trwa kilkaset lat, spór o kosztowności i archiwa wywiezione z Norwegii. Kosztowności zostały zapewne przekazane Fryderykowi Wittelsbachowi po czym zaginęły. Kilkadziesiąt lat po śmierci arcybiskupa pojawiły się spekulacje, że jeden ze statków, na których znajdowały się kosztowności, zatonął. Większość historyków odrzuca jednak te teorie. Archiwa Nidaros wróciły ostatecznie do Norwegii i znajdują się w Norweskim Archiwum Narodowym w Oslo.
21 maja 2003 jego grób odwiedziła w trakcie oficjalnej wizyty w Belgii norweska królowa Sonja. Odsłoniła wówczas tablicę pamiątkową poświęconą arcybiskupowi, a wykonaną przez pochodzącą z Trondheim rzeźbiarkę Marit Wiklund z inicjatywy Dag Johan Beek. Tablica ta jest płaskorzeźbą przedstawiającą Olava Engelbrektssona.
Wódka w Norwegii.
Poza wymienionymi powyżej informacjami, należy wspomnieć, iż Olav Engelbrektsson wprowadził do Norwegii wódkę jako uniwersalne lekarstwo i trunek (był on również pierwszym jej znanym importerem). List datowany 13 kwietnia 1531 roku stwierdza, iż arcybiskup otrzymał drogą morską dostawę trunku zwanego „Aqua Vite” od Eske Bille. Dostarczony alkohol pochodził najprawdopodobniej z Danii, gdzie był już dość popularny. Prawdopodobnie w tym samym czasie Engelbrektsson rozpoczął również produkcję wódki w samym Nidaros.
Podsumowanie.
Olav Engelbrektsson jest traktowany przez współczesnych norweskich historyków jako postać, która z jednej strony była wielkim patriotą, z drugiej jednak, zbyt mocno podporządkowywała losy Norwegii interesom Kościoła katolickiego. Jego liczne i zmienne sojusze (często nietrafione lub krótkotrwałe) były podyktowane próbą ratowania katolicyzmu w Norwegii, czego ostatecznie nie udało się arcybiskupowi dokonać. Po jego upadku biskupi katoliccy (Mogens Lauritssøn – biskup Hamar i Hoskuld Hoskuldsson – biskup Stavanger) zostali uwięzieni i zmarli w więzieniu, a Norwegia stała się krajem luterańskim. Ważna jest również jego rola obrońcy Norwegów przed wyzyskiem przez Duńczyków, a także jako obrońcy suwerenności kraju.
Dzień 1 kwietnia 1537 roku, kiedy to wraz z małą flotą opuszczał port w Nidaros, jest często określany jako umowna data utraty pełnej niepodległości przez Norwegię. Jego działania miały wpływ na kilka współczesnych krajów: Norwegię, Danię i Islandię – w swoim sprzeciwie wobec reformacji był popierany przez obu biskupów islandzkich (Islandia należała wówczas do korony norweskiej).
Jako upamiętnienie wydarzeń z życia arcybiskupa, w sierpniu każdego roku (od 1993) pod murami Steinvikholmu, rozgrywanych jest kilka spektakli opery „Olav Engelbrektsson”. Treść opery odbiega jednak znacznie od realiów historycznych, gdyż łączy historię miłosną Nilsa Lykke i Lucie i sąd nad możnowładcą z ostatnim dniem Engelbrektssona w Norwegii. Autorem opery jest Edvard Hoem, a muzykę skomponował Henning Sommerro.

</doc>
<doc id="1577879" url="https://pl.wikipedia.org/wiki?curid=1577879" title="Bạch Đằng">
Bạch Đằng

Bạch Đằng (wiet. "Sông Bạch Đằng" lub "Bạch Đằng Giang") – rzeka w północnym Wietnamie. Szeroka odnoga Rzeki Czerwonej niedaleko Hajfongu.
Na rzece Bạch Đằng odbyły się trzy ważne bitwy Wietnamczyków z chińskimi najeźdźcami. 
We wszystkich trzech przypadkach zastosowano tę samą taktykę skierowania floty nieprzyjaciela na wbite w dno rzeki zaostrzone pale.

</doc>
<doc id="1577880" url="https://pl.wikipedia.org/wiki?curid=1577880" title="Andy Williams">
Andy Williams

Howard Andrew „Andy” Williams (ur. 3 grudnia 1927 w Wall Lake w stanie Iowa, zm. 25 września 2012 w Branson w stanie Missouri) – amerykański piosenkarz solowy. Jeden z najbardziej znanych przedstawicieli popu tradycyjnego. Jego głos został uznany przez prezydenta Ronalda Reagana za „skarb narodowy”.
Wczesne lata oraz kariera.
Andy Williams urodził się w Wall Lake w stanie Iowa jako syn Jaya Emersona i Florence (z domu Finley) Williams. Ukończył Western Hills High School w Cincinnati. Miał trzech starszych braci: Boba (1918-2003), Dona (1922-2022) i Dicka (1926-2018), z którymi w 1938 roku wspólnie występował jako "Williams Brothers", najpierw w stacji radiowej WHO w Des Moines w stanie Iowa, a później w stacji radiowej WLS w Chicago oraz w WLW w Cincinnati. Kwartet występował razem do 1954 roku. W 1944 roku Williams Brothers wraz z Bingiem Crosbym nagrali utwór „Swinging on a Star”.
Kariera solowa.
Karierę solową rozpoczął w 1953 roku od nagrania sześciu utworów. Następnie podpisał kontrakt z małą wytwórnią Cadence Records, prowadzoną przez dyrygenta Archiego Bleyera. W 1956 roku jego singel „Canadian Sunset” dotarł na siódme miejsce listy przebojów Top Ten, a cover utworu "Butterfly" Charliego Gracie, wykonany przez Williamsa w lutym 1957 roku, uzyskał pierwsze miejsce na tej liście. Wiele innych jego utworów trafiało na listy przebojów m.in.: "The Hawaiian Wedding Song" (miejsce jedenaste), "Are You Sincere" (trzecie m. w lutym 1958), "The Village of St. Bernadette" (siódme m. w grudniu 1959), "Lonely Street" (piąte m. we wrześniu 1959), oraz "I Like Your Kind Of Love" (ósme m. w maju 1957).
W 1961 roku podpisał kontrakt z wytwórnią Columbia Records, dzięki której wydał kolejny przebój "Can't Get Used To Losing You". W 1968 roku artysta pomimo tego, że był jeszcze związany umową z Columbia Records, stworzył odrębną spółkę o nazwie Barnaby Records, która w latach 70 wydała kilka przebojów, m.in. singiel „Everything is beautiful” (1970) i „The Streak” Raya Stevensa czy album Jimiego Buffetta "Jimmy Buffett Down to Earth" (1970). Barnaby Records zakończyło działalność jako wytwórnia muzyczna pod koniec lat 70.
Williams był najbardziej popularnym wokalistą w kraju, otrzymał 18 złotych płyt. Wśród jego hitów znajdowały się „Moon River”, „Days of Wine and Roses”, „The Andy Williams Christmas Album”, „Dear Heart”, „The Shadow of Your Smile”, „Love”, „Andy”, „Get Together with Andy Williams”, i „Love Story”. Nagrania te, wraz z jego naturalnym talentem do muzyki w latach 60 i 70, czynią go jednym z najlepszych wokalistów tamtej epoki.
5 sierpnia 1966 roku Williams pojawił się na otwarciu luksusowego hotelu i kasyna Caesars Palace w Las Vegas w stanie Nevada. Od tego występu był gwiazdą hotelu przez następne dwadzieścia lat. W 1968 roku Columbia wydała nagranie dwóch utworów, które Williams zaśpiewał na pogrzebie Roberta Kennedy’ego: „Ave Maria” i „The Battle Hymn of the Republic”. Nagrania te nigdy nie zostały wydane na płytach LP. W 1999 roku jego singel Music to Watch Girls By z 1967 roku pojawił się w angielskiej reklamie Fiata Punto a następnie w reklamie Pesi, co sprawiło, że utwór ten dostał się na dziewiąte miejsce listy przebojów. Wkrótce po tym artysta odbył tournée po Wielkiej Brytanii oraz zyskał przydomek „The Emperor of Easy”.
Kariera telewizyjna.
Od 1959 roku prowadził program telewizyjny The Andy Williams Show. Pomimo że program ten był generalnie klasyfikowany jako muzyczny show, słynął także z krótkich komediowych skeczy. Program zdobył trzy Nagrody Emmy za wyjątkową różnorodność programu. Williams był gospodarzem kolejnych siedmiu największych transmisji z rozdania Nagród Grammy (1971-1977).
Karykatura Williamsa znalazła się w montażu karykatur na płycie „Ringo” Ringo Starr w 1973 roku.
Śmierć.
Andy Williams zmarł 25 września 2012 roku w Branson po roku walki z chorobą nowotworową. Miał 84 lata.
Życie prywatne.
15 grudnia 1961 roku Andy Williams ożenił się z tancerką Claudine Longet. Para doczekała się trójki dzieci: Noelle, Christiana i Roberta. Po długiej separacji Claudine i Andy rozwiedli się w 1975. 3 maja 1991 roku Andy Williams poślubił Debbie Meyer.

</doc>
<doc id="1577881" url="https://pl.wikipedia.org/wiki?curid=1577881" title="Erwin Vandenbergh">
Erwin Vandenbergh

Erwin Vandenbergh (ur. 26 stycznia 1959 w Ramsel) – belgijski piłkarz występujący na pozycji napastnika. Laureat Złotego Buta z 1980 roku. Jego syn – Kevin jest obecnie zawodnikiem Germinalu Beerschot.
Kariera klubowa.
Erwin Vandenbergh zawodową karierę rozpoczynał w 1976 roku w Lierse SK. W debiutanckim sezonie rozegrał dla niego czternaście pojedynków w pierwszej lidze belgijskiej i strzelił w nich dwa gole, natomiast w kolejnych rozgrywkach był już podstawowym graczem swojego zespołu. W sezonie 1979/1980 w 34 ligowych spotkaniach Vandenbergh zdobył 39 bramek, co zapewniło mu koronę króla strzelców ligowych rozgrywek oraz Złotego Buta – nagrodę przyznawaną przez France Football najlepszemu strzelcowi lig europejskich. W sezonach 1980/1981 i 1981/1982 belgijski napastnik uzyskał kolejno 24 oraz 25 trafień i ponownie był najlepszym strzelcem pierwszej ligi.
Latem 1982 roku Vandenbergh odszedł do Anderlechtu i już w 1983 roku wywalczył z nim Puchar UEFA, mistrzostwo kraju oraz zdobył czwartą z rzędu koronę króla strzelców ligowych rozgrywek. Wówczas Belg zanotował 20 trafień w 32 meczach. W dwóch kolejnych sezonach zdobywał po 20 goli w 29 występach, jednak najlepszymi ligowy strzelcami okazywali się kolejno Nico Claesen i Ronny Martens. Podczas rozgrywek 1985/1986 Vandenbergh w 31 pojedynkach 27 razy wpisał się na listę strzelców i po raz piąty nikt w lidze nie uzyskał więcej goli od niego. Wówczas po raz drugi w karierze sięgnął także po tytuł mistrza kraju.
W 1986 roku Vandenbergh razem z Philippe'em Desmetem wyjechał do Francji, gdzie podpisał kontrakt z prowadzonym przez belgijskiego trenera Georges'a Heylensa Lille OSC. W nowym klubie Vandenbergh miał zapewnione miejsce w podstawowej jedenastce, jednak nie prezentował już tak dobrej skuteczności jak w Lierse czy Anderlechcie i przez cztery lata zdobył tylko 38 bramek.
Latem 1990 roku Belg powrócił do kraju, został piłkarzem KAA Gent i już w sezonie 1990/1991 po raz szósty został najlepszym strzelcem ligi belgijskiej. W kolejnych latach Vandenbergh jednak regularnie strzelał już coraz mniej goli w ligowych rozgrywkach. Sezon 1994/1995 spędził w RWD Molenbeek, a następnie zdecydował się zakończyć piłkarską karierę.
Kariera reprezentacyjna.
W reprezentacji Belgii Vandenbergh zadebiutował 19 grudnia 1979 roku w wygranym 3:1 wyjazdowym spotkaniu przeciwko Szkocji i strzelił wówczas jedną z bramek. Następnie razem z drużyną narodową wywalczył srebrny medal Euro 1980, a Belgowie w finale przegrali 2:1 z Niemcami. W 1982 roku Vandenbergh został powołany do kadry swojego kraju na mistrzostwa świata, jednak na turnieju w Hiszpanii "Czerwone Diabły" odpadły już w drugiej rundzie. Na mundialu tym Vandenbergh zdobył jedynego gola w zwycięskim 1:0 pojedynku z Argentyną. Kolejną wielką imprezą w karierze wychowanka Lierse były Mistrzostwa Europy 1984. Na francuskich boiskach podopieczni Guya Thysa zostali wyeliminowani już w rundzie grupowej, natomiast Vandenbergh uzyskał trafienie w wygranym 2:0 meczu przeciwko Jugosławii. Następnie były napastnik Anderlechtu pojechał na Mistrzostwa Świata 1986, na których wpisał się na listę strzelców w przegranym 2:1 grupowym meczu z Meksykiem. Belgowie udział w turnieju zakończyli na 4 miejscu, w półfinale przegrali z Argentyną a w meczu o III miejsce z Francją. Ostatni występ w zespole narodowym Vandenbergh zaliczył 27 marca 1991 roku, a "Czerwone Diabły" zremisowały wówczas z Walią 1:1.

</doc>
<doc id="1577885" url="https://pl.wikipedia.org/wiki?curid=1577885" title="Bach Dang">
Bach Dang



</doc>
<doc id="1577894" url="https://pl.wikipedia.org/wiki?curid=1577894" title="Adolf Noreen">
Adolf Noreen

Adolf Gotthard Noreen (wym. ['nure:n]) (ur. 13 marca 1854 w Östra Emtervik w prowincji Värmland, zm. 13 czerwca 1925 w Uppsali) – szwedzki germanista, specjalizujący się w językach skandynawskich.
Życie.
Po zakończeniu studiów filologicznych na uniwersytecie w Uppsali doktoratem (1877) podjął na swej macierzystej uczelni pracę wykładowcy. Wyjazd na stypendium do Lipska (1879) pozwolił mu się zetknąć ze szkołą młodogramatyków, której zasadom metodologicznym pozostał wierny do końca życia. Propagował je nie tylko w swoich pracach, ale także ustnie – i tak na przykład odczyty w Towarzystwie Językoznawczym ("Språkvetenskapliga Sällskapet i Uppsala") w 1882 r. poświęcił sprawozdaniom o najnowszych osiągnięciach w badaniach nad apofonią germańską. W 1919 r. został wybrany na członka Szwedzkiej Akademii Nauk.
Prace dialektologiczne.
Początek kariery naukowej Noreena wiąże się z dialektologią szwedzką, do której jako pierwszy wprowadził metodę historyczno-porównawczą. Opublikował z tego zakresu kilka monografii, poświęconych głównie prezentacji rozwoju fonetyki w dialektach wernakularnych w kontraście z językiem literackim.
Prace skandynawistyczne.
Noreen jako pierwszy podjął się opisania języków skandynawskich metodami młodogramatycznymi i wkrótce uznano go za prawdziwy autorytet w tej dziedzinie. Głównym jego dziełem z tego zakresu jest "Altnordische Grammatik" (cz. 1: staroislandzki i staronorweski, Halle 1884; cz. 2: staroszwedzki, Halle 1897-1904). Po ukazaniu się pierwszej części tej pracy Hermann Paul zaproponował Noreenowi napisanie tomu o językach skandynawskich do wydawanej przez niego serii "Grundriss der germanischen Philologie". Noreen propozycję przyjął i rzeczywiście wydał w tej serii tom "Geschichte der nordischen Sprachen, besonders in altnordischer Zeit" (Strassburg 1889). Książka ta miała potem jeszcze kilka wydań.
"Vårt Språk".
"Opus magnum" Noreena jest dzieło "Vårt Språk" ('Nasz język'), którego 7 tomów ukazało się w latach 1903–1923. Mimo tak imponującej objętości dzieło to pozostało niedokończone. W 1923 r. ukazał się niemiecki przekład fragmentów tej pracy pod (nieco przesadnym i po części mylącym) tytułem "Einführung in die wissenschaftliche Betrachtung der Sprache. Beiträge zur Methode und Terminologie der Grammatik" (Halle 1923).

</doc>
<doc id="1577895" url="https://pl.wikipedia.org/wiki?curid=1577895" title="ROS">
ROS



</doc>
<doc id="1577900" url="https://pl.wikipedia.org/wiki?curid=1577900" title="Bredevoort">
Bredevoort

Bredevoort − miasto we wschodniej Holandii (prowincja Geldria). Liczy ok. 2 tys. mieszkańców (2008).
Historia.
Nazwa Bredevoort pojawia się pierwszy raz na liście miejsc należących do arcybiskupa Kolonii z roku 1188, który miał udziały zamku w Bredevoort. Kiedy hrabia Steinfurt spróbował sprzedać jego udziały w zamku biskupowi z Munster i hrabia Loon próbował sprzedać jego udziały hrabiemu Gelderland, powstał konflikt pomiędzy biskupem a hrabią Gelderland. Walka trwała prawie dwa stulecia.

</doc>
<doc id="1577901" url="https://pl.wikipedia.org/wiki?curid=1577901" title="Mariusz Zaniewski">
Mariusz Zaniewski

Mariusz Zaniewski (ur. 19 października 1977 w Szczecinie) – polski aktor teatralny, telewizyjny i filmowy. Absolwent krakowskiej PWST (2003).
Życiorys.
Jako pierwszy kierunek studiów wybrał lalkarstwo we wrocławskiej filii PWST im. Ludwika Solskiego w Krakowie. Dopiero w trakcie studiów zdecydował się na aktorstwo. Dyplom na tym wydziale uzyskał w 2003.
5 listopada 2000 zadebiutował w teatrze rolą w spektaklu "Nie-Boska komedia" (reż. Krzysztof Nazar) na deskach Starego Teatru w Krakowie. Początkowo związany był z Teatrem Zagłębia w Sosnowcu (2004–2005), później powrócił do Wrocławia. Przez rok pozostawał bez stałego etatu, a następnie w 2006 związał się z wrocławskim Teatrem Polskim. Współpracuje również z warszawskim Teatrem Powszechnym. Występował ponadto w teatrach: Starym w Krakowie (2000 i 2005), Powszechnym w Radomiu (2001), STU w Krakowie (2006). Od 2009 jest aktorem w Teatrze Wytwórnia w Warszawie, a od 2011 również etatowym aktorem Teatru Nowego w Poznaniu. Ma na koncie także role w Teatrach Telewizji.
Na szklanym ekranie zadebiutował w 2003 rolą w serialu "M jak miłość", a jego debiut kinowy to rola w filmie Giacomo Battiato "Karol. Człowiek, który został papieżem". Występował w serialach (m.in. w "Klanie") i filmach fabularnych oraz współpracował z reżyserami, takimi jak Ryszard Bugajski, Piotr Wereśniak, Łukasz Karwowski. Największy rozgłos telewizyjny przyniosła mu rola Aleksa Febo, dyrektora finansowego domu mody „Febo&amp;Dobrzański” w serialu "BrzydUla" (2008–2009, 2020–2022).
Wystąpił w teledysku do piosenki „Kraków” wykonanej wspólnie przez Marka Grechutę z jego zespołem Anawa i Myslovitz.

</doc>
<doc id="1577905" url="https://pl.wikipedia.org/wiki?curid=1577905" title="GAG">
GAG



</doc>
<doc id="1577910" url="https://pl.wikipedia.org/wiki?curid=1577910" title="Ulica Bohaterów Monte Cassino w Lublinie">
Ulica Bohaterów Monte Cassino w Lublinie

Ulica Bohaterów Monte Cassino w Lublinie – są to dwie, całkowicie niezależne od siebie ulice. Położona bardziej na południe to jedna z ważniejszych arterii komunikacyjnych Lublina. Przebiega przez dzielnice Rury i Konstantynów. Odcinek od ul. Armii Krajowej do ul. Wojciechowskiej stanowi część obwodnicy miejskiej. Ulica wysunięta bardziej na północ to niewielka ulica osiedlowa na Sławinku o długości 500 m, ciągnąca się od ulicy Grabowej do al. Warszawskiej. 
Przebieg.
Część południowa o długości 1600 m rozpoczyna się przy Rondzie Nauczycieli Tajnego Nauczania i biegnie na zachód do ulicy Armii Krajowej, od niej odbija w prawo na północ i kończy się na skrzyżowaniu z ul. Wojciechowską i jej główny bieg jest kontynuowany przez al. Tadeusza Mazowieckiego.
Ulica na odcinku od Ronda Nauczycieli Tajnego Nauczania do Armii Krajowej jest jednojezdniowa i ma po dwa pasy ruchu w każdym kierunku. Od skrzyżowania z ul. Armii Krajowej do Wojciechowskiej jest dwujezdniowa i ma po dwa pasy ruchu w każdym kierunku. Nad ulicą w pobliżu skrzyżowania z ul. Armii Krajowej jest kładka dla pieszych.
Budowa obwodnicy miejskiej.
Odcinek od ul. Armii Krajowej do Wojciechowskiej wraz z wybudowaną jako nowy przebieg drogi wojewódzkiej 809, al. Tadeusza Mazowieckiego, stanowi fragment obwodnicy miejskiej. Ma również zbierać ruch z południowo-zachodniej części miasta w kierunku obwodnicy pozamiejskiej. Aleja T. Mazowieckiego, której otwarcie planowano na kwiecień 2018, została oddana do użytku 28 lipca 2018.
Komunikacja miejska.
Nad ulicą od ron. Nauczycieli Tajnego Nauczania do al. Kraśnickiej rozwieszona jest trakcja trolejbusowa. Przy ulicy znajduje się 7 przystanków autobusowych. Kursuje nią wiele autobusów i trolejbusów.

</doc>
<doc id="1577912" url="https://pl.wikipedia.org/wiki?curid=1577912" title="Leon Ludwik Szeptycki">
Leon Ludwik Szeptycki

Leon Ludwik Szeptycki (Lew Szeptycki), Lew Ludwik, (ur. 23 sierpnia 1714 w Szeptycach, zm. 24 maja 1779 roku w Radomyślu) herbu własnego – duchowny greckokatolicki, bazylianin; w latach 1747–1778 greckokatolicki biskup lwowski, od 1762 roku także koadiutor archieparchii kijowskiej. W 1778 roku, po śmierci arcybiskupa Felicjana Filipa Wołodkowicza, objął stolicę arcybiskupią.
W 1764 roku był elektorem Stanisława Augusta Poniatowskiego z ziemi halickiej. Po pierwszym rozbiorze Polski był zwolennikiem utworzenia we Lwowie greckokatolickiej metropolii.
W 1767 został kawalerem Orderu Świętego Stanisława.
26 września 1775 został kawalerem Orderu Orła Białego.

</doc>
<doc id="1577920" url="https://pl.wikipedia.org/wiki?curid=1577920" title="Przedsiębiorstwo Komunikacji Samochodowej w Iławie">
Przedsiębiorstwo Komunikacji Samochodowej w Iławie

Przedsiębiorstwo Komunikacji Samochodowej w Iławie Sp. z o.o. – przedsiębiorstwo transportowe powstałe 1 października 1999 r. po oddzieleniu się od Przedsiębiorstwa Państwowej Komunikacji Samochodowej w Ostródzie której było placówką terenową.
Przewozy osobowe.
W listopadzie 2004 r. Przedsiębiorstwo Komunikacji Samochodowej w Iławie Sp. z o.o. przejęło w wyniku umowy prywatyzacyjnej przedsiębiorstwo państwowe. Firma świadczy usługi przewozowe na liniach podmiejskich, dowozi dzieci do szkół podmiejskich, wynajmuje autokary na imprezy okolicznościowe, a także realizuje regularne
połączenia krajowe, m.in. do Bydgoszczy, Włocławka, Elbląga, Krynicy Morskiej i Warszawy. Siecią komunikacyjna pokrywa tereny powiatu iławskiego oraz pobliskich.
Tabor.
Przedsiębiorstwo dysponuje następującymi rodzajami autobusów:
Transport w kraju i za granicą.
PKS Iława świadczy szerokie usługi transportowe. Ciężarówki firmy wyjeżdżają w trasy do niemal każdego kraju Europy. Transport krajowy i zagraniczny obsługują 3 ciągniki siodłowe marki Scania.

</doc>
<doc id="1577921" url="https://pl.wikipedia.org/wiki?curid=1577921" title="Dániel Tőzsér">
Dániel Tőzsér

Dániel Tőzsér (ur. 12 maja 1985 w Szolnoku) – węgierski piłkarz występujący na pozycji pomocnika. Od 2016 jest zawodnikiem klubu Debreceni VSC.
Kariera klubowa.
Tőzsér profesjonalną karierę rozpoczynał w klubie Debreceni VSC. Debiut w pierwszej lidze zaliczył w 2002 roku. Był to, jednak jedyny mecz rozegrany przez niego w tamtym sezonie.
W 2003 przeszedł do tureckiego Galatasaray SK. Nie zdołał tam się jednak przebić, nawet na ławkę rezerwowych, w efekcie czego ani razu nie zagrał w barwach tego klubu. Powrócił, więc do ojczyzny, a konkretnie do Ferencvárosi TC. Szybko wywalczył sobie tam miejsce w wyjściowej jedenastce. W pierwszym sezonie wywalczył z klubem wicemistrzostwo Węgier, a w kolejnym zajął z nim szóste pozycję w Borsodi Liga.
W 2006] roku przeniósł się do greckiego AEK Ateny. Wraz z ekipą "Enosis" dwukrotnie zajmował drugie miejsce w Alpha Ethniki. Po dwóch latach spędzonych w Helladzie, za półtora miliona euro odszedł do belgijskiego Racingu Genk. W barwach nowej drużyny zadebiutował 17 sierpnia 2008, w zremisowanym 1-1 pojedynku z Germinalem Beerschot. W sezonie 2008/2009 zdobył z Genkiem Puchar Belgii, a w sezonie 2010/2011 wywalczył mistrzostwo Belgii.
Latem 2012 Tőzsér został zawodnikiem Genoi. W sezonach 13/14 i 14/15 był wypożyczony do Watford. W sezonie 2015/2016 grał w Queens Park Rangers. Latem 2016 wrócił do Debreceni VSC.
Kariera reprezentacyjna.
Tőzsér w reprezentacji Węgier po raz pierwszy zagrał 14 grudnia 2005, w meczu przeciwko Meksykowi, przegranym 0-2. Natomiast pierwszą bramkę w drużynie narodowej zdobył 13 października 2007, w pojedynku z Maltą.

</doc>
<doc id="1577922" url="https://pl.wikipedia.org/wiki?curid=1577922" title="Sagan-Befehl">
Sagan-Befehl

Sagan-Befehl (niem. „rozkaz żagański”) – nazwa stosowana w historiografii wobec osobistego rozkazu Adolfa Hitlera, który polecił rozstrzelanie wszystkich alianckich lotników-jeńców wojennych schwytanych po ucieczce w nocy z 24 na 25 marca 1944 z obozu dla lotników Stalag Luft III w Żaganiu (tzw. „wielka ucieczka”).
Ucieczka.
Podczas tej ucieczki 111-metrowym tunelem wydostało się z obozu 76 jeńców (w tym sześciu Polaków). Niemal wszyscy zostali wcześniej lub później schwytani w wyniku zakrojonej na szeroką skalę obławy (tylko trzem udało się uniknąć zatrzymania: dwóm Norwegom i Holendrowi).
Rozkaz.
Rozkaz Hitlera, zredagowany na piśmie przez szefa Głównego Urzędu Bezpieczeństwa Rzeszy Ernsta Kaltenbrunnera, miał nakazywać zabicie wszystkich 73 schwytanych – pod pretekstem rzekomego stawiania oporu lub ponownego podejmowania próby ucieczki podczas transportu. Hermannowi Göringowi przypisywana jest interwencja u Hitlera, w wyniku której liczbę rozstrzelanych zmniejszono do pięćdziesięciu, pozostałym darując życie. Selekcję jeńców do rozstrzelania polecono szefowi policji kryminalnej Arthurowi Nebe.
W realizacji tego rozkazu zaangażowano m.in. funkcjonariuszy gestapo z Wrocławia, którzy utworzyli specjalny oddział egzekucyjny pod dowództwem komisarza Luxa. Z ich rąk zginęło nie mniej niż 27, a prawdopodobnie ponad trzydziestu jeńców. Rozstrzelania jeńców dokonali oni koło miejscowości Iłowa; świadkiem tego wydarzenia był m.in. funkcjonariusz gestapo ze Zgorzelca, który po wojnie składał obszerne wyjaśnienia w tej sprawie podczas śledztwa prowadzonego przez aliantów. Większość z członków wrocławskiego "Mordkommando" zginęła później w oblężeniu miasta, uniknęli więc oni odpowiedzialności przed sądem. Max Wielen otrzymał w tym procesie karę dożywocia; W. Scharpwinkel schwytany przez Rosjan nie został przekazany Brytyjczykom z powodu jego złego stanu zdrowia, ale złożył zeznania przed śledczymi brytyjskimi na terenie więzienia w ZSRR. Wkrótce później zmarł w Moskwie.

</doc>
<doc id="1577923" url="https://pl.wikipedia.org/wiki?curid=1577923" title="The Platinum Collection (album Deep Purple)">
The Platinum Collection (album Deep Purple)

 The Platinum Collection – 3-płytowa składanka zespołu Deep Purple zawierająca utwory począwszy od ich najwcześniejszego albumu "Shades of Deep Purple" do jednego z ostatnich "Bananas".
Lista utworów.
Wszystkie, z wyjątkiem opisanych skomponowali Ian Gillan, Ritchie Blackmore, Roger Glover, Jon Lord i Ian Paice.

</doc>
<doc id="1577925" url="https://pl.wikipedia.org/wiki?curid=1577925" title="Kacper Bielicki">
Kacper Bielicki

Kacper Bielicki (ur. 15 grudnia 1985 w Aleksandrowie Kujawskim) – polski siatkarz, grający na pozycji środkowego w Jokerze Piła.
Kacper Bielicki rozpoczynał siatkarską karierę w Maratonie Świnoujście, z którego w 2004 trafił do Morza Bałtyk Szczecin. Spędził w tym zespole pół roku, a następnie został siatkarzem BBTS Bielsko-Biała. Później przez jeden sezon występował w Energetyku Jaworzno, a w 2007 powrócił do Bielska-Białej.
Latem 2008 zainteresowanie nim wyraził Fart Kielce, ale zawodnik miał jeszcze ważny kontrakt z BBTS Bielsko-Biała. Trener ciągle widział go w składzie drużyny i szybko doszło między nimi do porozumienia. W sezonie 2008/2009 walczył ze swoim klubem o awans do PlusLigi, ale ostatecznie promocję uzyskał Siatkarz Wieluń. W tych rozgrywkach Bielicki nie był podstawowym zawodnikiem i najczęściej pojawiał się na boisku, wchodząc z ławki rezerwowych.
W czerwcu 2009 został zawodnikiem beniaminka siatkarskiej I ligi Farta Kielce, podpisując z nim dwuletnią umowę. W sezonie 2009/2010 rywalizował o miejsce w podstawowym składzie z Krzysztofem Makarykiem, ale w decydujących meczach o awans do PlusLigi to właśnie Bielicki grał najczęściej.

</doc>
<doc id="1577934" url="https://pl.wikipedia.org/wiki?curid=1577934" title="Cédric Varrault">
Cédric Varrault

Cédric Varrault (ur. 30 stycznia 1980 w Blois) – piłkarz francuski grający na pozycji lewego obrońcy.
Kariera klubowa.
Varrault jest wychowankiem amatorskiego klubu o nazwie Rapid de Menton. Następnie trafił do OGC Nice, a w 1999 roku awansował do kadry pierwszego zespołu. 12 maja 2000 roku zadebiutował w jego barwach w Ligue 2 w wygranym 3:1 domowym spotkaniu z FC Lorient. W sezonie 2000/2001 awansował z drużyną z Nicei do Ligue 1 i wtedy też zaczął regularnie występować w pierwszym składzie zespołu. 17 sierpnia 2002 roku zdobył pierwszego gola w ekstraklasie, w wygranym 3:0 wyjazdowym meczu z Lille OSC. Z kolei w 2006 roku awansował wraz z Nice do finału Pucharu Ligi Francuskiej, który piłkarze z Lazurowego Wybrzeża przegrali 1:2 z AS Nancy. W drużynie Nice Varrault występował do końca sezonu 2006/2007 i rozegrał dla tego klubu 209 ligowych meczów, w których zdobył łącznie 4 gole.
W lipcu 2007 roku Varrault przeszedł za sumę 800 tysięcy euro do AS Saint-Étienne, z którym podpisał trzyletni kontrakt. W ASSE swój debiut zaliczył 4 sierpnia w meczu za AS Monaco (1:1). Na koniec sezonu 2007/2008 zajął z „Zielonymi” 5. miejsce w rozgrywkach Ligue 1.
W 2010 roku Varrault przeszedł do greckiego Panioniosu GSS.
Od 2011 występuje dla Dijon FCO.

</doc>
<doc id="1577936" url="https://pl.wikipedia.org/wiki?curid=1577936" title="Cedric Varrault">
Cedric Varrault



</doc>
<doc id="1577938" url="https://pl.wikipedia.org/wiki?curid=1577938" title="Turyngowie">
Turyngowie

Turyngowie (łac. "Thuringi") – lud germański, zamieszkujący tereny pomiędzy Łabą, górami Harz i Turyńskim Lasem (obecnie tereny krajów związkowych Turyngii i Saksonii). Stanowił odłam germańskiego ludu Hermundurów, przybyłych na obszary Niemiec środkowych w I wieku.
Historia.
Pod koniec IV wieku Turyngowie stanęli na czele księstwa plemiennego ludów germańskich osiadłych między środkową Łabą i Wezerą, który pod panowaniem króla Bisinusa (połowa V wieku) poszerzył granice wpływów po górny Men i Dunaj (pobił m.in. Cherusków nad środkową Wezerą). Część plemienia dostała się pod panowanie huńskie. Po śmierci Bisinusa (ok. 457) księstwo uległo podziałowi pomiędzy jego trzech synów Badericha, Herminafrieda i Berthachara. W konsekwencji umożliwiło to podbój ziem Turyngów przez Franków pod wodzą Chlotara i Teodeberta wspomaganych przez Sasów i zakończonego bitwą pod Burgscheidungen w 531 r.
W 830 roku na wschód od ziem Turyngów za rzeką Soławą leżały ziemie Słowian, od których oddzielała ich Limes Sorabicus.
Kultura materialna.
Słabo poznane jest archeologicznie osadnictwo Turyngów. Więcej informacji na temat ich kultury dostarczają cmentarzyska. 
Obrządek pogrzebowy.
Na terenach zamieszkiwanych przez Turyngów odkryto cmentarzyska rzędowe, składające się przeciętnie z 40 do 80 grobów. Cechą szczególną, wyróżniającą Turyngów są pochówki koni, towarzyszące ludzkim. Praktykowano również pochówki psów. Odrębną kategorię stanowią groby bogate. Występowały w nich pochówki arystokracji na wozach oraz bogate wyposażenie grobowe.

</doc>
<doc id="1577942" url="https://pl.wikipedia.org/wiki?curid=1577942" title="SC Fortuna Köln">
SC Fortuna Köln

SC Fortuna Köln – niemiecki klub piłkarski z siedzibą w Kolonii (Nadrenia Północna-Westfalia).
Historia.
"SC Fortuna Köln" powstała 21 lutego 1948 po połączeniu trzech lokalnych klubów: "Victoria Köln 1911", "Bayenthaler SV 1920" oraz "SV Köln 1927". Spośród tych klubów "Victoria Köln 1911" miała najlepsze wyniki, wygrywając Gauliga Köln-Aachen w 1941. W 1976 "Fortuna" połączyła się z "FC Köln Alter Markt". Celem połączeń było stworzenie nowego ponadregionalnego klubu piłkarskiego.
"SC Fortuna Köln" uzyskała awans do Bundesligi w 1974. Największym sukcesem w historii klubu było dotarcie do finału Pucharu Niemiec w 1983, gdzie "Fortuna" przegrała z lokalnym rywalem "1. FC Köln".
W 1986 "Fortuna" była blisko awansu do Bundesligi, jednak przegrała w barażach z "Borussią Dortmund". Obydwie drużyny wygrały po jednym meczu, a w meczu rozstrzygającym "Borussia" wygrała aż 8:0.

</doc>
<doc id="1577946" url="https://pl.wikipedia.org/wiki?curid=1577946" title="Saksonia (prowincja)">
Saksonia (prowincja)

Prowincja Saksonia (niem "Provinz Sachsen") – pruska prowincja istniejąca w latach 1816-1944 ze stolicą w Magdeburgu.
Powstała z zajętych przez Prusy w 1815 r. terenów Królestwa Saksonii oraz Altmarku. 
Od zjednoczenia Niemiec w 1990 r. jako land Saksonia-Anhalt.

</doc>
<doc id="1577955" url="https://pl.wikipedia.org/wiki?curid=1577955" title="Sidney Moncrief">
Sidney Moncrief

Sidney A. Moncrief (ur. 21 września 1957 w Little Rock) – amerykański koszykarz, występujący na pozycjach rozgrywającego lub rzucającego obrońcy.
Życiorys.
Mierzący 192 cm wzrostu koszykarz studiował na University of Arkansas, gdzie w latach 1975–1979 grał w drużynie uczelnianej Arkansas Razorbacks. Do NBA został wybrany z 5. numerem w drafcie w 1979 przez Milwaukee Bucks i w tej organizacji spędził dziesięć lat (do 1989). 
Był specjalistą od defensywy, został wybrany dwukrotnie obrońcą roku NBA (1983, 1984). 
Na koniec sezonu 1984/1985 zajął drugie miejsce w głosowaniu na obrońcę roku NBA.
W NBA spędził 12 lat, zdobywając łącznie 11 931 punktów. Karierę kończył w Atlancie Hawks w sezonie 1990/1991. Pięć razy był wybierany do meczu gwiazd NBA.

</doc>
<doc id="1577959" url="https://pl.wikipedia.org/wiki?curid=1577959" title="Uri Huppert">
Uri Huppert

Uri Jerzy Huppert, hebr. אורי הופרט (ur. 17 lipca 1932 w Bielsku-Białej) – izraelsko-polski prawnik i adwokat, pisarz, dziennikarz i działacz polityczny, doktor nauk humanistycznych.
Życiorys.
Urodził się w Bielsku-Białej w zasymilowanej rodzinie żydowskiej jako syn dr. Ignacego Wincentego Hupperta, adwokata, legionisty i kapitana Wojska Polskiego, zamordowanego przez Niemców w 1942 roku, oraz Teresy Huppert z domu Seliger. Podczas II wojny światowej ukrywał się – wraz z matką – pod fałszywym nazwiskiem Jerzy Halecki. Czasowo, dzięki pomocy Mariana Gołębiowskiego, zamieszkiwali w willi "Zamek" w Rytrze koło Nowego Sącza. Teresa zarabiała na utrzymanie pracując jako tłumaczka z języka niemieckiego dla "Organisation Todt" i jednocześnie współpracując z AK, została zaaresztowana przez Gestapo w Nowym Sączu i zwolniona dzięki wstawiennictwu Jadwigi Wolskiej, która otrzymała pośmiertnie odznaczenie Sprawiedliwego wśród Narodów Świata.
Po zakończeniu wojny Uri Huppert zamieszkał we Wrocławiu, gdzie w 1950 zdał maturę, po czym wraz z matką wyemigrował do Izraela. Tam ukończył studia prawnicze na Uniwersytecie Hebrajskim w Jerozolimie, po których pełnił ważne funkcje w izraelskim Ministerstwie Spraw Zagranicznych. W 1973 został radnym miasta Jerozolimy.
W 2007 roku na Wydziale Dziennikarstwa i Nauk Politycznych Uniwersytetu Warszawskiego uzyskał stopień doktora nauk humanistycznych w zakresie nauk o polityce na podstawie napisanej pod kierunkiem Leonarda Łukaszuka rozprawy pt. "Współczesne Państwo Izraela a problemy ortodoksji religijnej".
Jako prezes Ligi do Walki z Przymusem Religijnym występował w wielu procesach związanych z nietolerancją religijną. Wykładał na Uniwersytecie Stanowym w Cleveland w Ohio. Jest komentatorem BBC w języku polskim na Bliskim Wschodzie. Prowadzi kancelarię adwokacką w Jerozolimie.
Od 1989 roku regularnie odwiedza Polskę. Publikował m.in. w „Gazecie Wyborczej” i „Midraszu”.

</doc>
<doc id="1577960" url="https://pl.wikipedia.org/wiki?curid=1577960" title="Maniche (Nuno Ricardo Oliveira Ribeiro)">
Maniche (Nuno Ricardo Oliveira Ribeiro)



</doc>
<doc id="1577962" url="https://pl.wikipedia.org/wiki?curid=1577962" title="11 Pułk Huzarów (austro-węgierski)">
11 Pułk Huzarów (austro-węgierski)

Pułk Huzarów Ferdynanda I Króla Bułgarii Nr 11 (HR. 11) – pułk kawalerii cesarskiej i królewskiej Armii.
Pełna nazwa niemiecka: "Husarenregiment Ferdinand I. König der Bulgaren Nr 11".
Data utworzenia: 1762 rok.
Szef pułku: król Bułgarii Ferdynand I Koburg.
Skład etatowy.
Dowództwo
Służby pomocnicze:
2 × dywizjon
Pełny etat: 37 oficerów i 874 podoficerów i żołnierzy.
Dyslokacja w 1914 roku.
Dowództwo i I dywizjon – Łańcut, II dywizjon – Przemyśl.
Przydział w 1914 roku.
X Korpus, 14 Brygada Kawalerii.

</doc>
<doc id="1577967" url="https://pl.wikipedia.org/wiki?curid=1577967" title="Lactarius helvus">
Lactarius helvus



</doc>
<doc id="1577974" url="https://pl.wikipedia.org/wiki?curid=1577974" title="Dendrobates ventrimaculatus">
Dendrobates ventrimaculatus

Ranitomeya ventrimaculata (synonim: "Dendrobates ventrimaculatus") – gatunek płaza z rodzaju Ranitomeya, należący do rodziny drzewołazów. 
Występuje w górnym biegu Amazonki na terenie Brazylii, Kolumbii, Ekwadoru i Peru oraz na Gujanie i Gujanie Francuskiej.

</doc>
<doc id="1577975" url="https://pl.wikipedia.org/wiki?curid=1577975" title="12 Pułk Huzarów (austro-węgierski)">
12 Pułk Huzarów (austro-węgierski)

Pułk Huzarów Nr 12 (HR. 12) – pułk kawalerii cesarskiej i królewskiej Armii.
Pełna nazwa niemiecka: "Husarenregiment Nr 12".
Data utworzenia: 1800. Od około 1867 pułk stacjonował w Rzeszowie, od około 1874 sztab funkcjonował w Wiedniu.
Skład etatowy.
Dowództwo
Służby pomocnicze:
2 × dywizjon
Pełny etat: 37 oficerów i 874 podoficerów i żołnierzy.
Dyslokacja w 1914 roku.
Dowództwo i II dywizjon – Arad, I dywizjon – Nagykikinda.
Przydział w 1914 roku.
VII Korpus, 7 Brygada Kawalerii.

</doc>
<doc id="1577979" url="https://pl.wikipedia.org/wiki?curid=1577979" title="Col du Grand Ferret">
Col du Grand Ferret

Col du Grand Ferret – przełęcz w Alpach Zachodnich, w grzbiecie rozdzielającym dorzecze Rodanu na północy od dorzecza Dora Baltea na południu i stanowiącym tu granicę państwową szwajcarsko-włoską.
Przełęcz tradycyjnie używana jako letnie przejście z Courmayeur we włoskiej Dolinie Aosty do Orsières w szwajcarskim Valais. Na północ od niej znajduje się nieco niższa, lecz nieco trudniej dostępna "Col du Petit Ferret" (2490 m n.p.m.). Obie przełęcze rozdziela trawiaste wzniesienie w kształcie piramidy zwane "La Testa di Ferret" (2714 m n.p.m.).
W kierunku północno-wschodnim spod przełęczy opada dolina Val Ferret, którą spływa potok Dranse de Ferret, jeden z potoków źródłowych Dranse. W kierunku południowo-zachodnim spod przełęczy opada włoska dolina Val Ferret, którą spływa jeden z cieków źródłowych Dora Baltea.
Col du Grand Ferret jest znana i często uczęszczana przez turystów, ponieważ biegnie przez nią trasa długodystansowego szlaku turystycznego wokół Masywu Mont Blanc – Tour du Mont Blanc. Przełęcz ta jest zwykle najwyższym punktem tej trasy.
Znaczenie Col du Petit Ferret jest znacznie większe: geografowie większości krajów, w tym polskich, uznają ją za granicę rozdzielającą Masyw Mont Blanc (na zachodzie) od Alp Pennińskich (Walijskich) na wschodzie. Uważają, że Masyw Mont Blanc jest samodzielnym masywem (dzielący się na 8 grup górskich) i nie należy do żadnego pasma Alp. Natomiast geografowie włoscy uznają przełęcz Col du Petit Ferret za granicę rozdzielającą Alpy Pennińskie od Alp Graickich (uważają Masyw Mont Blanc za część Alp Graickich). Innego zdania są geografowie francuscy uważając, że Masyw Mont Blanc należy do Alp Sabaudzkich, więc jest to granica między Alpami Pennińskimi, a Sabaudzkimi. 
Pierwszą grupą górską w Masywie Mont Blanc od strony Col du Petit Ferret jest grupa Argentiére. Z kolei pierwszym masywem Alp Pennińskich od Col du Petit Ferret jest masyw Grand Golliat (poza którym dopiero znajduje się Wielka Przełęcz Świętego Bernarda, podawana czasem jako orientacyjna granica między Masywem Mont Blanc a Alpami Pennińskimi).

</doc>
<doc id="1577987" url="https://pl.wikipedia.org/wiki?curid=1577987" title="13 Pułk Huzarów (austro-węgierski)">
13 Pułk Huzarów (austro-węgierski)

Jazygów i Kumanów Pułk Huzarów Wilhelma Księcia Korony Rzeszy Niemieckiej i Księcia Korony Pruskiego Nr 13 (HR. 13) – pułk kawalerii cesarskiej i królewskiej Armii.
Pełna nazwa niemiecka: "Jazygier und Kumanier Husarenregiment Wilhelm Kronprinz des Deutschen Reiches und Kronprinz von Preuβen Nr 13".
W 1859 roku został utworzony Ochotniczy Pułk Huzarów Jazygów i Kumanów.
Szef pułku: książę korony Rzeszy Niemieckiej i książę korony pruski Wilhelm Hohenzollern (od 1900).
W 1911 roku komenda pułku razem z 2. dywizjonem stacjonowała w Łańcucie, 1. dywizjon w Przemyślu, a kadra zapasowa w Kecskemét.
W 1912 roku pułk został przeniesiony na terytorium 4 Korpusu (komenda pułku razem z 2. dywizjonem do Székesfehérvár, a 1. dywizjon do Tolna) i włączony w skład 4 Brygady Kawalerii w Budapeszcie. Kadra zapasowa pułku nadal stacjonowała w Kecskemét. Dyslokacja i podporządkowanie pułku nie uległo zmianie do 1914 roku.
Organizacja pokojowa pułku.
W skład każdego dywizjonu wchodziły trzy szwadrony liczące 117 dragonów. Łącznie pułk liczył 37 oficerów oraz 874 podoficerów i huzarów.

</doc>
<doc id="1577991" url="https://pl.wikipedia.org/wiki?curid=1577991" title="Oblężenie Amidy">
Oblężenie Amidy

Oblężenie Amidy – oblężenie, które miało miejsce w roku 359 w trakcie wojen rzymsko-perskich. Wielka armia perska pod wodzą Szapura II, wspomagana przez wojowniczych Chionitów po długotrwałym oblężeniu zdobyła Amidę. Walki o miasto wyczerpały jednak wojska perskie, które zakończyły kampanię. Jednym z ocalałych po stronie rzymskiej był Ammianus Marcellinus, który opisał zmagania o miasto i kampanię perską 359 r. 

</doc>
<doc id="1577995" url="https://pl.wikipedia.org/wiki?curid=1577995" title="Drużynowe Mistrzostwa Polski na Żużlu 1986">
Drużynowe Mistrzostwa Polski na Żużlu 1986

Drużynowe Mistrzostwa Polski na Żużlu 1986 – 39. edycja drużynowych mistrzostw Polski, organizowanych przez Polski Związek Motorowy (PZM). W sezonie 1986 po rozszerzeniu ligi, do rozgrywek pierwszej ligi przystąpiło dziesięć zespołów, natomiast w drugiej lidze walczyło siedem drużyn.
Zwycięzca najwyższej klasy rozgrywkowej (I Ligi) zostaje Drużynowym Mistrzem Polski na Żużlu w sezonie 1986. Obrońcą tytułu z poprzedniego sezonu jest Falubaz Zielona Góra W tym sezonie pierwsze miejsce w rozgrywkach zajął Apator Toruń.

</doc>
<doc id="1577998" url="https://pl.wikipedia.org/wiki?curid=1577998" title="Michelle Larcher De Brito">
Michelle Larcher De Brito



</doc>
<doc id="1578000" url="https://pl.wikipedia.org/wiki?curid=1578000" title="Zyghard von Schwarzburg">
Zyghard von Schwarzburg

Zyghard von Schwarzburg, także Sigehardus de Swarczburg, Swarzburch (ur. ?, zm. po 1336) – komtur rogoziński (1298–1300), komtur dzierzgoński (1301–1306 i 1308-1311), komtur grudziądzki (1313–1329 i 1330–1336), komtur bierzgłowski (1329–1330), wielki szpitalnik (1311–1312), mistrz krajowy Prus(1306).
Życiorys.
Zyghard wywodził się rodu hrabiów Schwarzburg w Turyngii.
Był synem Henryka von Schwarzburg-Blankenburga oraz Zofii córki księcia halickiego Daniela Halickiego. Poprzez matkę skoligacony był z rodem Rurykowiczów oraz Piastów. Był młodszym bratem Guntera von Schwarzburga oraz stryjem Guntera von Schwarzburga Młodszego.
Zyghard von Schwarzburg przybył do Prus w roku 1289. Początkowo związał się z konwentem w Królewcu, a później wraz z bratem Gunterem należał do bliskiego otoczenie mistrza krajowego Meinharda von Querfurta. Pod koniec lat dziewięćdziesiątych XIII wieku objął urząd komtura Rogoźna, następnie stanął na czele konwentu w Dzierzgoniu. W roku 1306 na niespełna rok objął urząd mistrza krajowego prowincji pruskiej. Po tym epizodzie powrócił na stanowisko komtura Dzierzgonia i sprawował je do 1311 roku. W tymże roku powołany został na stanowisko wielkiego szpitalnika, przez nowego wielkiego mistrza Karola z Trewiru. Ten wysoki urząd pełnił do roku 1312, kiedy to zastąpił go Fryderyk von Wildenberg. Zyghard von Schwarzburg, po utracie stanowiska wielkiego szpitalnika na stałe związał się z komturstwem w Grudziądzu i stał na jego czele do roku 1336. W międzyczasie w związku z silnym zainteresowaniem zakonu Kujawami, na krótko objął urząd komtura Bierzgłowa.
Z racji więzów krwi i powiązań rodzinnych brał czynny udział w polityce zagranicznej zakonu krzyżackiego. Szczególnie dotyczącej kontaktów z królami polskimi Władysławem Łokietkiem oraz Kazimierzem Wielkim, jednak największe zasługi dla zakonu oddał w prowadzeniu polityki wobec książąt halicko-włodzimierskich.
W kulturze.
Pojawia się w cyklu książek Elżbiety Cherezińskiej pod tytułem "Odrodzone królestwo" wraz ze swym bratem Gunterem von Schwarzburg i krewnym Gunterem Młodszym.

</doc>
<doc id="1578002" url="https://pl.wikipedia.org/wiki?curid=1578002" title="11. ceremonia wręczenia nagród Gildii Aktorów Ekranowych">
11. ceremonia wręczenia nagród Gildii Aktorów Ekranowych

11. ceremonia wręczenia nagród Gildii Aktorów Ekranowych za rok 2004, odbyła się 5 lutego 2005 roku w Shrine Exposition Center, Los Angeles w USA.

</doc>
<doc id="1578005" url="https://pl.wikipedia.org/wiki?curid=1578005" title="Kerry Condon">
Kerry Condon

Kerry Condon (ur. 4 stycznia 1983 w Tipperary) – irlandzka aktorka telewizyjna, która wystąpiła m.in. filmie "Trzy billboardy za Ebbing, Missouri", oraz serialach "Rzym" i "Zadzwoń do Saula".
Nagrody.
Podczas 76. ceremonii wręczenia BAFTA otrzymała nagrodę w kategorii: "Najlepsza aktorka drugoplanowa".

</doc>
<doc id="1578006" url="https://pl.wikipedia.org/wiki?curid=1578006" title="Konflikt izraelsko-palestyński (2008-2009)">
Konflikt izraelsko-palestyński (2008-2009)



</doc>
<doc id="1578009" url="https://pl.wikipedia.org/wiki?curid=1578009" title="Mleczajowiec biel">
Mleczajowiec biel

Mleczajowiec biel ("Lactifluus piperatus" (L.) Roussel, mleczaj biel) – gatunek grzybów z rodziny gołąbkowatych ("Russulaceae").
Systematyka i nazewnictwo.
Pozycja w klasyfikacji według Index Fungorum: "Lactifluuus, Russulaceae, Russulales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1753 r. Karol Linneusz nadając mu nazwę "Agaricus piperatus". W 1797 r. Christiaan Hendrik Persoon przeniósł go do rodzaju "Lactarius", a w 1806 Henri François Anne de Roussel do rodzaju "Lactifluus".
Nazwę polską mleczaj biel podał Stanisław Chełchowski w 1898 r. W polskim piśmiennictwie mykologicznym gatunek ten opisywany był też pod nazwami: bedłka mleczaj, biel, chrząstka, krowiak biały, bielak, mleczaj biały. W 2021 r. Komisja ds. Polskiego Nazewnictwa Grzybów Polskiego Towarzystwa Mykologicznego, uznając przeniesienie do rodzaju "Lactifluus", zarekomendowała używanie nazwy „mleczajowiec biel”. Nazwy regionalne: mleczak, mleczarz, gruzd. Niektóre synonimy łacińskie:
Morfologia.
Suchy i gładki, bez połysku. Średnica 6–20 cm. Kolor czysto biały ze słabym kremowym odcieniem. U starszych osobników miejsca okaleczone są w kolorze brązowym. Płasko sklepiony kapelusz występuje u młodych osobników, przy starszych kapelusz przechodzi w szerokolejkowaty z podwiniętym brzegiem.
Bardzo gęste, cienkie, wąskie, krótko zbiegające po trzonie, rozwidlone. Początkowo są białe, później stają się żółtawe.
Kształtu walcowatego, wysokość 3–9 cm, szerokość 1–3 cm, biały, w późniejszym okresie częściowo plamisty. Jest pełny, dołem cieńszy, twardy i gładki.
Początkowo biały, potem żółtawy, spoisty, twardy i kruchy.
Wydziela się obficie, jest białe. Podczas wysychania nieznacznie żółknie, pod działaniem KOH zmienia kolor na żółty. W smaku jest ostre, piekące.
Wysyp zarodników biały. Zarodniki krótko elipsoidalne, o rozmiarach 8–9 × 5–6 μm. Powierzchnia niemal gładka, dopiero po zabarwieniu uwidaczniają się bardzo delikatne brodawki z nielicznymi łącznikami, które jednak nie tworzą siateczki. Podstawki mają rozmiar 40–60 × 7–8 μm. Cystydy o zaokrąglonych szczytach mają rozmiar 60–70 × 5–9 μm i wszystkie są do siebie podobne. Liczne i nieco maczugowate pleurocystydy mają rozmiar 35–55 × 5–9 μm.
Występowanie i siedlisko.
Występuje w Europie, północno-wschodniej Turcji i w Ameryce Północnej. Zawleczony został także do Australii. W Polsce jest pospolity, jednak rzadszy od mleczaja chrząstki.
Rośnie w różnego rodzaju lasach, ale częściej w liściastych. W odróżnieniu od innych grzybów rośnie nawet podczas suchej pogody, można go w lesie spotkać w okresie, gdy brak innych grzybów.
Znaczenie.
Grzyb mikoryzowy. W Polsce i w większości krajów uważany jest za grzyb niejadalny. Jednak w wielu krajach świata (Bhutan, Bułgaria, Malawi, Meksyk, Nepal, Rosja, Turcja, Ukraina, Zambia) uważany jest za grzyb jadalny. Ma piekący smak, którego można się pozbyć po kilkukrotnym wygotowaniu i odlaniu wody i tylko po takiej obróbce nadaje się do spożycia. Nadaje się do solenia i kiszenia. W postaci wysuszonej i sproszkowanej używany jako przyprawa. Jadane są również kapelusze smażone w cienkich plasterkach na słoninie.

</doc>
<doc id="1578010" url="https://pl.wikipedia.org/wiki?curid=1578010" title="Mleczaj pieprzowy">
Mleczaj pieprzowy



</doc>
<doc id="1578012" url="https://pl.wikipedia.org/wiki?curid=1578012" title="Lactarius piperatus">
Lactarius piperatus



</doc>
<doc id="1578017" url="https://pl.wikipedia.org/wiki?curid=1578017" title="Henryk Gąsiorowski">
Henryk Gąsiorowski

Henryk Erazm Gąsiorowski (ur. 1 kwietnia 1878 w Zaleszczykach, zm. 16 stycznia 1947 w Grudziądzu) – polski krajoznawca, nauczyciel, fotografik, major piechoty Wojska Polskiego.
Życiorys.
Urodził się w rodzinie Leonarda i Marii z domu Stecher de Sebenitz. Ukończył w 1893 roku c.k. Wyższe Gimnazjum w Stanisławowie a w 1898 roku Wyższe Seminarium (nauczycielskie) we Lwowie. W latach 1899–1900 odbył służbę wojskowa w Wiedniu. W 1903 roku zdobył patent nauczycielski Szkół Ludowych Pospolitych. Od 1907 roku pracował jako nauczyciel gimnastyki w Gimnazjum oraz w Szkole Męskiej im. Jachowicza w Kołomyi. Był działaczem Sokoła, Towarzystwa Szkoły Ludowej i Polskiego Towarzystwa Tatrzańskiego. 
Od 1903 roku kolekcjonował huculską sztukę ludową a od 1910 zajmował się organizacją reaktywowanego przez Kołomyjskie Koło Towarzystwa Szkoły Ludowej Muzeum Pokuckiego. W zbiorach tej placówki znalazły się m.in. eksponaty zoologiczne, geologiczne, etnograficzne oraz obiekty pochodzące z kolekcji Edmunda hr. Starzeńskiego, przekazane przez Bronisławę hr. Starzeńską po śmierci męża. 
Pisał artykuły do prasy lokalnej i krajoznawczej m.in. do: „Kosmosu”, „Pamiętników Towarzystwa Tatrzańskiego”, „Naszych Zdrojów”, „Ziemi” i „Gazety Kołomyjskiej”.
W latach I wojny światowej był oficerem cesarskiej i królewskiej armii, a od 1919 roku Wojska Polskiego. Od 1920 roku w Grudziądzu, gdzie był oficerem 64 pułku piechoty. W 1922 roku zweryfikowany został w stopniu majora ze starszeństwem z dniem 1 czerwca 1919 roku, w korpusie oficerów zawodowych piechoty i mianowany referentem do spraw kultury i oświaty w Dowództwie Okręgu Korpusu Nr VIII w Toruniu. Z dniem 1 listopada 1922 roku został przydzielony do Powiatowej Komendy Uzupełnień Grudziądz na stanowisko komendanta. Z dniem 1 marca 1927 roku został mu udzielony dwumiesięczny urlop z zachowaniem uposażenia, a z dniem 30 kwietnia 1927 roku został przeniesiony w stan spoczynku. W 1934 roku pozostawał na ewidencji Powiatowej Komendy Uzupełnień Grudziądz z przydziałem mobilizacyjnym do Oficerskiej Kadry Okręgowej Nr VIII. W tym czasie przewidziany był do użycia w czasie wojny.
Także na Pomorzu współpracował z czasopismami geograficznymi, krajoznawczymi i regionalnymi, był współorganizatorem grudziądzkiego oddziału Polskiego Towarzystwa Krajoznawczego. Piastował stanowisko referenta turystyczno-krajoznawczego Rozgłośni Polskiego Radia w Toruniu (zał. 1935). Fotografował m.in. zabytki Grudziądza i Torunia, a także przyrodę Beskidów Wschodnich. Wiele fotografii wydano w formie widokówek. Od 1934 prezes Towarzystwa Fotograficznego „Słońce” w Grudziądzu. Opublikował m.in. "Przewodnik po Beskidach Wschodnich", t. 1–2, Lwów 1933–1935 (reprint Kielce 2000). Brał udział w pracach kartograficznych na zlecenie Wojskowego Instytutu Geograficznego.
Lata II wojny światowej przeżył w Grudziądzu. Pozostawił pamiętnik z walk o miasto w styczniu-lutym 1945 oraz fotograficzną dokumentację zniszczeń. Od 1945 zatrudniony w Archiwum Miejskim. Wykonał kilka tysięcy zdjęć, przechowywanych w Muzeum Miejskim i w zbiorach archiwalnych.
Pochowany na cmentarzu przy ul. Cmentarnej.

</doc>
<doc id="1578025" url="https://pl.wikipedia.org/wiki?curid=1578025" title="Order Drogocennej Korony">
Order Drogocennej Korony

Order Drogocennej Korony, znany też pod nazwą – japoński order kobiecy. Mężczyźni również mogą być nim honorowani, lecz częściej są oni nagradzani wyższym w kolejności starszeństwa Orderem Wschodzącego Słońca.
Historia i zasady nadawania.
Order został ustanowiony 4 stycznia 1888 (21 rok okresu Meiji przez cesarza Meiji, zmieniony 3 listopada 2003 (15 rok okresu Heisei). Obecnie przyznawany nie tylko członkom rodziny cesarskiej, ale również, w wyjątkowych okolicznościach, osobistościom spoza Japonii. Jest on odpowiednikiem Orderu Wschodzącego Słońca przyznawanym kobietom. Początkowo miał 5 klas, lecz 13 kwietnia 1896 (29 rok ery Meiji) zakres został rozszerzony do 8 klas. Ówczesne odznaczenie najwyższej klasy zwane odpowiada dzisiejszemu . Było ono nadawane księżniczkom z rodziny cesarskiej, biologicznym matkom cesarzy oraz żonom członków rodziny cesarskiej. W wyjątkowych okolicznościach order ten mogły otrzymać królowe (i pierwsze damy) innych państw.
Od 2003 order może być przyznawany kobietom z rodziny cesarskiej lub kobietom spoza Japonii (głównie z rodzin królewskich).
Baretki.
Baretki sporządza się z żółtej wstążki z dwoma czerwonymi paskami po bokachNa wstążkę nakładana jest rozetkę o wzorze charakterystycznym dla danej klasy (jest to typowe dla falerystyki japońskiej). Rozetki Klas I ÷ IV są identyczne, przy czym w Klasach I ÷ III umieszcza się je na podkładkach: złotej w Klasie I, złoto-srebrnej w Klasie II, srebrnej w Klasie III. Rozetki Klas IV ÷ VIII nakłada się bezpośrednio na wstążkę baretki. Dopuszczalne jest noszenie baretki "ogólnej", tj. bez rozetki określającej klasę Orderu.

</doc>
<doc id="1578030" url="https://pl.wikipedia.org/wiki?curid=1578030" title="Gatofobia">
Gatofobia



</doc>
<doc id="1578031" url="https://pl.wikipedia.org/wiki?curid=1578031" title="Atilio López">
Atilio López

Higinio Atilio López Riveros (ur. 5 lutego 1926, zm. 14 lipca 2016) – piłkarz paragwajski, napastnik (prawy łącznik). Później trener.
Kariera.
Urodzony w Villarrica López karierę piłkarską rozpoczął w 1943 roku w klubie Club Guaraní. W 1949 razem z klubem Guaraní zdobył tytuł mistrza Paragwaju
Jako piłkarz klubu Club Nacional był w kadrze reprezentacji podczas finałów mistrzostw świata w 1950 roku, gdzie Paragwaj odpadł w fazie grupowej. López zagrał w obu meczach – ze Szwecją i Włochami. W 1950 roku López przeniósł się do Kolumbii, gdzie do 1952 roku występował w klubie Boca Juniors Cali. W 1953 występował krótko w peruwiańskim klubie Atlético Chalaco Callao.
Jako piłkarz klubu Guaraní wziął udział w turnieju Copa América 1953, gdzie Paragwaj zdobył mistrzostwo Ameryki Południowej. López zagrał we wszystkich siedmiu meczach – z Chile, Ekwadorem, Peru, Urugwajem (zdobył bramkę), Boliwią oraz w dwóch decydujących o tytule mistrza meczach z Brazylią, w których López odegrał jedną z głównych ról. W pierwszym meczu zdobył wyrównującą bramkę, a w drugim prowadzenie dla Paragwaju. Zdobywając łącznie 3 bramki był drugim po Ángelu Bernim strzelcem drużyny. Świetna postawa Lópeza sprawiła, że zaraz po turnieju wyjechał za ocean, gdzie do 1956 roku grał w hiszpańskim klubie Atlético Madryt.
Po powrocie do Ameryki Południowej López grał w Ekwadorze – w 1958 roku w klubie Atahualpa, a w latach 1959-1961 w klubie Aucas Quito, z którym w 1959 roku zdobył mistrzostwo Ekwadoru.
W 1962 roku López wrócił do ojczyzny, gdzie krótko był piłkarzem klubu Nacional, ale karierę zakończył w drużynie Slivio Pettirossi Encarnación.
Po zakończeniu kariery piłkarskiej López zajął się pracą trenerską, pracując w takich klubach jak: Sportivo Luqueño, Club Guaraní i Club Libertad. Pracował także z wieloma młodzieżowymi zespołami w całym Paragwaju.

</doc>
<doc id="1578036" url="https://pl.wikipedia.org/wiki?curid=1578036" title="Pruska Prowincja Saksonia">
Pruska Prowincja Saksonia



</doc>
<doc id="1578038" url="https://pl.wikipedia.org/wiki?curid=1578038" title="Hematofobia">
Hematofobia



</doc>
<doc id="1578039" url="https://pl.wikipedia.org/wiki?curid=1578039" title="Halina Aszkenazy-Engelhardt">
Halina Aszkenazy-Engelhardt

Halina Aszkenazy-Engelhardt (ur. 15 kwietnia 1925 w Warszawie, zm. 2 października 2016 w Tel Awiwie) – izraelska działaczka społeczno-kulturalna i autorka wspomnień polsko-żydowskiego pochodzenia, przewodnicząca Związku Żydów Warszawskich w Izraelu.
Życiorys.
Urodziła się w Warszawie w zasymilowanej rodzinie żydowskiej. W wieku kilku lat została osierocona przez ojca. 
Podczas II wojny światowej wraz z matką została przesiedlona do getta warszawskiego. Utrzymywały się dzięki działającemu w mieszkaniu telefonowi, który wynajmowały szmuglerom kontaktującym się ze stroną aryjską. Pracowały także w szopie szczotkarzy, a Halina wraz z kuzynką Celiną pracowały dodatkowo nocami w kuchni innego zakładu, aby nie umrzeć z głodu.
Dwa tygodnie po wybuchu powstania w getcie wraz ze wszystkimi mieszkańcami małej oficyny przy ulicy Franciszkańskiej trafiła na Umschlagplatz. Wraz z kilkoma młodymi osobami wyskoczyła z pociągu wiozącego Żydów na Majdanek. Jej i jej koleżance udało się przeżyć i wrócić do Warszawy, gdzie spędziła kilka nocy w noclegowni dla bezdomnych. Następnie uzyskała pomoc od księdza Michała Kubackiego w bazylice Najświętszego Serca Jezusowego. Stamtąd trafiła do mieszkania zamożnego małżeństwa, u którego pracowała jako pomoc domowa. Po wyjściu na jaw jej pochodzenia była dręczona przez swoją pracodawczynię, a pan domu zażądał od niej, by za milczenie została jego kochanką. Od lipca 1944 ukrywała się u dawnych sąsiadów, gdzie pracowała jako gosposia. Podczas powstania warszawskiego była łączniczką w Armii Krajowej. Po upadku powstania trafiła do obozu w Pruszkowie, skąd następnie została wywieziona na roboty przymusowe do Niemiec. Pracowała w fabryce Szwarzkopfa w Berlinie.
Po zakończeniu wojny wyemigrowała do Izraela. Była przewodniczącą Związku Żydów Warszawskich w Izraelu. Mieszkała w Tel Awiwie.
W 2008 prezydent RP Lech Kaczyński "za wybitne zasługi w rozwijaniu polsko-izraelskiej współpracy" odznaczył ją Krzyżem Komandorskim Orderu Zasługi Rzeczypospolitej Polskiej.
Twórczość.
Napisała kilka książek, w których opisuje swoje wspomnienia z Polski i okresu II wojny światowej:

</doc>
<doc id="1578040" url="https://pl.wikipedia.org/wiki?curid=1578040" title="Silos">
Silos



</doc>
<doc id="1578044" url="https://pl.wikipedia.org/wiki?curid=1578044" title="Halina Aszkenazy">
Halina Aszkenazy



</doc>
<doc id="1578047" url="https://pl.wikipedia.org/wiki?curid=1578047" title="Język lepcza">
Język lepcza

Język lepcza – język ludu Lepcza, używany głównie w Sikkimie. Należy do rodziny języków tybeto-birmańskich. Zapisywany jest w alfabecie sylabicznym "rong", który, jak się wydaje, jest oryginalnym lokalnym wynalazkiem, prawdopodobnie inspirowanym alfabetem tybetańskim. Niewykluczone są również wpływy chińskie – najstarsze manuskrypty zapisywane były bowiem pionowo.

</doc>
<doc id="1578052" url="https://pl.wikipedia.org/wiki?curid=1578052" title="Silos rakietowy">
Silos rakietowy

Silos rakietowy – umieszczona pod powierzchnią Ziemi, nieruchoma konstrukcja stanowiąca wyrzutnię pocisków rakietowych – najczęściej rakietowych pocisków balistycznych oraz antybalistycznych. Wyrzutnie tego rodzaju najczęściej grupuje się po kilka kompleksów, zdalnie zarządzanych ze znajdującego się w pewnym oddaleniu centrum bojowego. Ze względów bezpieczeństwa, centrum to zdolne jest do zarządzania zarówno bezpośrednio sobie podległym zgrupowaniem wyrzutni, jak też kilkoma innymi – na wypadek zniszczenia ich własnych centrów bojowych.

</doc>
<doc id="1578053" url="https://pl.wikipedia.org/wiki?curid=1578053" title="Atilio Lopez">
Atilio Lopez



</doc>
<doc id="1578055" url="https://pl.wikipedia.org/wiki?curid=1578055" title="La Troisième Voie">
La Troisième Voie

La Troisième Voie (pl: "Trzecia droga") – francuska partia tercerystyczna założona w 1985 roku. Obecnie partia skupia większości małe grupy neofaszystów a na arenie politycznej La Troisième Voie współpracuje z partiami nacjonalistycznymi oraz innymi partiami o poglądach tzw. Trzeciej Drogi.
Obecne partia jest rządzona przez lidera którym jest Jean-Gilles Malliarakis. La Troisième Voie wyznaje poglądy antykomunistyczne, antykapitalistyczne oraz antysyjonistyczne. Symbolem partii jest trójząb. Partia współpracowała do 1991 roku z ugrupowaniem "Groupe Union Défense" ale konflikt w koalicji Frontu Narodowego ("FN") doprowadził opuszczenia partii Malliarakisa z FN co doprowadziło do głębszego podziału na francuskiej scenie nacjonalistycznej. Christian Bouchet wyraźnie niezadowolony z sytuacji w partii założył w sierpniu 1991 roku partię "Nouvelle Résistance" która skupia członków o poglądach narodowego bolszewizmu. Mimo że partia przetrwała pod kierownictwem Malliarakisa większość członków odeszła z partii co w konsekwencji doprowadziło do rozwiązania partii. Obecnie La Troisième Voie istnieje jako marginalna frakcja polityczna, całkowicie nie licząca się nawet na scenie francuskiego ruchu tercerystycznego.

</doc>
<doc id="1578057" url="https://pl.wikipedia.org/wiki?curid=1578057" title="Tereswa">
Tereswa



</doc>
<doc id="1578060" url="https://pl.wikipedia.org/wiki?curid=1578060" title="Jumpin’, Jumpin’">
Jumpin’, Jumpin’

Jumpin’, Jumpin’ – to piąty i ostatni singiel z drugiego albumu studyjnego Destiny’s Child – The Writing's on the Wall (z 1999 roku), piosenka znalazła się także na kompilacji największych przebojów DC Number 1's (z 2005 roku). Utwór napisały Beyoncé Knowles, Chad Elliott oraz R. Moore.
Formaty i remiksy.
Jest to ostatni singel Destiny’s Child, w którym można usłyszeć LaTavię Roberson i LeToyę Luckett. Istnieją trzy jego remiksy: z raperem Nitro, „So So Def Remix” feat. Lil Bow Wow, JD &amp; Da Brat oraz „Azza's Remix”.
Teledysk.
Teledysk powstał do „So So Def Remix”. Drugą część teledysku stanowi „Azza's Remix” z wolniejszym śpiewem, Kelly Rowland śpiewającą refren oraz Michelle Williams i Farrah Franklin zamiast LaTavii Roberson i LeToyi Luckett.
Pozycje na listach przebojów.
"Jumpin’, Jumpin’” zadebiutował na 74. pozycji na „Hot 100” 13 maja 2000 roku. Był to drugi singel z "The Writing's on the Wall", który odniósł ogromny sukces na skalę międzynarodową. Był to też hit na liście „Hot 100 Airplay”, na której 1. miejsce zdobył 19 sierpnia 2000. Na liście „Hot 100 Singles Sales” znalazł się na 8. pozycji. Piosenka zdobyła 1. miejsce na „40 Top Mainstream” oraz „Rhytmic Top 40”.
W Wielkiej Brytanii „Jumpin’, Jumpin’” stał się najlepiej sprzedającym singlem. Sprzedano ponad 195 000 kopii. Singiel osiągnął też sukces na „Australian Singles Chart”.
Po sukcesie „Jumpin’, Jumpin’”, album „The Writing's on the Wall” został nagrodzony sześciokrotną platyną. Został sprzedany w 9 milionach kopii po zaledwie rocznym pobycie na listach przebojów.

</doc>
<doc id="1578063" url="https://pl.wikipedia.org/wiki?curid=1578063" title="Constantin Hansen">
Constantin Hansen

Carl Christian Constantin Hansen (Constantin Hansen) (ur. 3 listopada 1804 w Rzymie, zm. 29 marca 1880 w Frederiksbergu) – duński malarz akademicki.
Urodził się w Rzymie w rodzinie malarza portrecisty Hansa Hansena (1769-1828), jego matką chrzestną została wdowa po Mozarcie, Constanze Mozart. Naukę podjął w wieku 12. lat w Kunstakademiets Arkitektskole przy Królewskiej Duńskiej Akademii Sztuk. Początkowo studiował architekturę, jednak później zmienił zainteresowania i zajął się malarstwem. Był uczniem Christoffera Wilhelma Eckersberga i debiutował kilkoma portretami w kopenhaskiej Akademii.
W 1835 otrzymał stypendium dzięki któremu mógł podjąć studia w Rzymie. Hansen mieszkał we Włoszech osiem lat, przebywając głównie w otoczeniu innych duńskich artystów. Malował w tym czasie zabytki, architekturę i włoskie sceny ludowe, przez pewien czas kopiował starożytne malowidła w Neapolu. Wracając do Danii zatrzymał się w Monachium, by studiować sztukę malowania fresków.
Po powrocie do Kopenhagi artysta zajął się malarstwem dekoracyjnym o tematyce biblijnej, wykonał m.in. w latach 1844-1853 serię fresków na Uniwersytecie w Kopenhadze. W 1854 został profesorem Akademii, a w 1864 pełnoprawnym członkiem. Był żonaty od 1846 z Magdaleną Barbarą Købke, miał trzynaścioro dzieci, z których czworo zmarło we wczesnym dzieciństwie. Jego córka Elise Konstantin-Hansen została znaną malarką a inna Kristiane Konstantin-Hansen zajmowała się wytwarzaniem artystycznych tkanin.
Constantin Hansen był wszechstronnym artystą, poruszał zwykle tematy osadzone w mitologii i literaturze, na jego twórczość miał duży wpływ Niels Lauritz Høyen, duński historyk sztuki i krytyk. Artysta poruszał również tematykę inspirowaną historią Danii osadzoną w realiach mitologii nordyckiej. Malował też architekturę, pejzaże, portrety, sceny rodzajowe i dekoracje ołtarzy. Jest uznawany za czołowego przedstawiciela Złotego Wieku w duńskim malarstwie.

</doc>
<doc id="1578069" url="https://pl.wikipedia.org/wiki?curid=1578069" title="Andrzej Zaborowski">
Andrzej Zaborowski

Andrzej Stanisław Zaborowski, także Rawicz-Zaborowski (ur. 20 listopada 1931 w Brodach, powiat złoczowski, zm. 11 września 1991), polski etnograf i muzealnik, kustosz Muzeum Narodowego w Krakowie.
Był synem Stanisława, ziemianina, z wykształcenia prawnika i ekonomisty, który u schyłku lat międzywojennych pełnił funkcję starosty złoczowskiego, oraz Reginy z Jakubowskich. Naukę szkolną rozpoczął w Złoczowie na rok przed wybuchem II wojny światowej; w 1943 rodzina przeniosła się do Krakowa, a Andrzej Zaborowski ukończył szkołę powszechną w podkrakowskiej Sułoszowej w 1944. W pierwszych latach powojennych uczęszczał kolejno do Gimnazjum im. Augusta Witkowskiego i Liceum im. Króla Jana III Sobieskiego w Krakowie. Egzamin dojrzałości zdał w 1951 i rozpoczął studia z historii materialnej na Wydziale Filozoficzno-Historycznym Uniwersytetu Jagiellońskiego. Magisterium w dziedzinie etnografii uzyskał w 1955 na podstawie pracy "Budownictwo gospodarcze we wsi Prądnik Korzkiewski, pow. olkuski, w latach 1864-1945", przygotowanej pod kierunkiem Kazimierza Dobrowolskiego.
Od 1957 pracował w charakterze asystenta w muzeum w Nowym Sączu. Od 1960 był zatrudniony w Muzeum Narodowym w Krakowie, gdzie przechodził przez kolejne szczeble kariery zawodowej – w 1963 został starszym asystentem, w 1975 adiunktem, w 1986 kustoszem. Pełnił funkcję kierownika Referatu Muzeów Podopiecznych, co w ówczesnej strukturze polskiego muzealnictwa oznaczało nadzór nad muzeami regionalnymi województwa: w Bochni, Chrzanowie, Nowym Sączu, Rabce, Tarnowie i Żywcu. Uczestniczył w tworzeniu placówek muzealnych w Szczawnicy i Krościenku. Nadzór wykonywany przez Zaborowskiego sprowadzał się przede wszystkim do kwestii wystawienniczych, konserwatorskich oraz dokumentacyjnych. Zaborowski organizował liczne wystawy sztuki ludowej, a także konkursy, opracowywał foldery i informatory. W "Sprawozdaniach Muzeum Narodowego" ogłosił kilka artykułów dotyczących podległych mu muzeów: "Muzea podopieczne – rys historyczny" (1976, nr 11), "Muzea podopieczne 1950-1975" (1980, nr 12, z M. Buyko-Dubrawską). Tematykę muzeów podopiecznych poruszał także w prasie codziennej oraz w artykule "Zbiory etnograficzne w muzeach w Bochni, Rabce, Tarnowie, Chrzanowie, Nowym Sączu, Żywcu" ("Rocznik Muzeum Etnograficznego w Krakowie", 1972, nr 4).
W 1975 Zaborowski przeszedł do Działu Rycin, Rysunków i Akwarel Muzeum Narodowego (jednocześnie wskutek przekształceń organizacyjnych w resorcie Muzeum Narodowemu odebrano nadzór nad muzeami regionalnymi). Już dziesięć lat wcześniej uczestniczył w organizacji wystaw plastycznych w Czechosłowacji – "Malarstwo polskie w XIX wieku" (Cheb, 1965) i "Współczesna grafika krakowska (Praga, 1965). W Dziale Rycin, Rysunków i Akwarel pracował do końca życia.
Od 1957 był żonaty z Haliną z domu Ohli, etnografem; miał syna Macieja (ur. 1960), technika mechanika. Zmarł 11 września 1991 i pochowany został na Cmentarzu Rakowickim w Krakowie (cmentarzu wojskowym przy ul. Prandoty).

</doc>
<doc id="1578076" url="https://pl.wikipedia.org/wiki?curid=1578076" title="Kulturalizm (socjologia)">
Kulturalizm (socjologia)

Kulturalizm – pogląd na świat; twórcą nurtu jest Florian Znaniecki, polski filozof i socjolog.
Pogląd zbudowany na założeniach związanych z refleksją nad zjawiskami kultury, jak również przy okazji „konfliktu” dwóch światopoglądów realistycznego i idealistycznego. Dwa najistotniejsze nurty w filozofii identyfikowane jako idealizm i realizm wydają się być niewystarczające do określenia ogólnej wizji świata. Zjawiska kulturowe były opisywane w różnym świetle w obu nurtach, jednakże Znaniecki uważał, że powinny być one traktowane w odrębnych kategoriach, nie jako ich część, ale właśnie jako osobną całość, jako nową tradycję uprawiania filozofii. Stwierdził on, że owo nowe spojrzenie dotyczące sposobu uprawiania filozofii doprowadzi do pożądanych zmian i narodzenia się nowej tradycji filozoficznej.
Znaniecki uważał, iż kultura odgrywa w życiu człowieka ogromną rolę, ma znaczący wpływ na poglądy, sposób postrzegania świata czy hierarchię wartości, którą posługują się ludzie. Tak tworzyła się niezależna dziedzina założeń teoretycznych, jak i praktycznych, pozostająca jednakże poza tradycyjną opozycją idealizmu i realizmu, nasuwając tym samym odmienny pogląd na świat i kulturę. Tyczy się to zarówno zagadnień kulturowych z przeszłości, jak i współczesnych. Znaniecki ukazał, że możemy mieć światopogląd wartościowy empirycznie, a zarazem spójny logicznie; określił go właśnie mianem kulturalizmu.
W nurcie tym wszelkie wartości są względne. Wszystko się zmienia, przekształca wraz z upływem czasu. Tworzony obraz świata jest wartością historyczną i ma charakter cykliczny - zmienia się, jest w ruchu, jeden pogląd zostaje zastąpiony nowszym. Zmiany te mogą występować w różnym nasileniu, jedne szybciej, drugie wolniej. Niemniej jednak ewolucja kulturalna będzie się posuwać nieustannie naprzód z coraz większym natężeniem. Jest to udziałem również teorii naukowych, także dotyczących świata. Tym samym przyrodę możemy oceniać już tylko przez pryzmat owych teorii, czyli poprzez kulturę, ponieważ to ona właśnie wytworzyła całą naszą wiedzę.
Kultura jest nagromadzeniem (przez setki tysięcy lat życia kulturowego) niezliczonych zwyczajów, poglądów, tradycji, co sprawia, że człowiek nie jest w stanie opisać czy spostrzegać inaczej przyrody niż przez „pryzmat kultury”. Nie jest zdolny oddziaływać inaczej niż kulturowo określonymi sposobami, ponieważ cały świat jest nią przeniknięty. Nie możemy „wyjść” poza kulturę. Nawet jeżeli nie zgadzamy się z jej tradycją i założeniami, świadomie chcąc ją odrzucić będziemy oceniać i postrzegać właśnie przez jej pryzmat. Kultura kształtuje nasze myślenie, wpływa na nie w znaczący sposób, otacza nas. Posiadamy ogromny bagaż doświadczeń, towarzyszy on nam przez całe życie i jesteśmy przez niego uwarunkowani. Tym samym tkwimy w kulturze, otoczeni przez poglądy, teorie, wartości, które dawno odeszły, a mimo to one wciąż na nas oddziaływają. Jest w nas to dogłębnie zakorzenione. Chcąc nawet wyobrazić sobie lub przeanalizować jakieś zjawisko, problemy czy nawet innych ludzi analizujemy poprzez analogię ich świadomości z naszą i utożsamiamy ich obraz świata z naszym obrazem, co znaczy, że patrzymy na dany problem poprzez nasze uwarunkowania kulturowe. Odkąd sięgamy pamięcią wstecz - jesteśmy w świecie kultury. Dotyczy to również nowych doświadczeń, z których każde ma wpływ na treść naszych pierwotnych wspomnień. Przez całe życie bierzemy udział w przekształceniu kulturowym.
Nie możemy od kultury odejść, możemy za to badać ją i obserwować, jak się zmienia - ewoluuje. Mamy predyspozycje do analizowania relacji pomiędzy człowiekiem i kulturą dziejących się na przestrzeni wieków - jak jednostka wpływa na nią i vice versa. Kultura staje się światem wartości, wiedza zostaje zatopiona w niej oraz jest źródłem wszystkiego, czego doświadczamy. Staje się ona swoistą kolebką wiedzy, z której czerpiemy informację kształtujące nasz światopogląd i wzory zachowań. Nie zdajemy sobie przy tym sprawy, jak wielki wpływ na nas ma kultura obecna oraz przeszła.

</doc>
<doc id="1578082" url="https://pl.wikipedia.org/wiki?curid=1578082" title="Wojciech Żółty">
Wojciech Żółty

Wojciech "Yellow" Żółty (ur. 17 sierpnia 1974) – gitarzysta, autor niektórych tekstów (Lubię Mówić z Tobą, Pa pa pa, Balet, Demo, Fantasmagorie, Ale człowiek song), a także wokalista grupy Akurat (od 2008 obok Piotra Wróbla). Z grupą tą nagrał sześć płyt: "Pomarańcza" (2001), "Prowincja" (2003), "Fantasmagorie" (2006), "Optymistyka" (2008), "Człowiek" (2010) oraz "Akurat Gra Kleyffa i Jedną Kelusa (2012)". Mieszka w Bielsku-Białej. Ma żonę Edytę oraz syna Kacpra.
Linki zewnętrzne.
Oficjalna strona zespołu

</doc>
<doc id="1578083" url="https://pl.wikipedia.org/wiki?curid=1578083" title="Felipe Mattioni">
Felipe Mattioni

Felipe Mattioni Rohde (ur. 15 października 1988 w Ijuí) – brazylijski piłkarz występujący na pozycji obrońcy. Wychowanek Grêmio, w swojej karierze grał także w takich zespołach jak Maga, A.C. Milan, RCD Mallorca, RCD Espanyol oraz Everton. Posiada również obywatelstwo włoskie.

</doc>
<doc id="1578086" url="https://pl.wikipedia.org/wiki?curid=1578086" title="Czołg w al. Zwycięstwa w Gdańsku">
Czołg w al. Zwycięstwa w Gdańsku

Czołg w al. Zwycięstwa w Gdańsku – czołg-pomnik umiejscowiony w gdańskiej dzielnicy Aniołki, w alei Zwycięstwa. Obecnie jedyny czołg-pomnik na terenie miasta.
Czołg jest pancerzem radzieckiego czołgu T-34 w odmianie modelu 1941/42 (T-34/76C), z armatą czołgową F-34 (kaliber 76,2 mm) i zachowanym silnikiem. Podczas II wojny światowej czołg ten służył w 1 Brygadzie Pancernej im. Bohaterów Westerplatte, nosząc numer taktyczny 121.
Historia czołgu.
Gdański czołg-pomnik stanowi wyprodukowany przez radziecki Zakład nr 112 „Krasnoje Sormowo” w mieście Gorki czteroosobowy T-34 model 1941/42 z działem kaliber 76,2 mm. W czasie II wojny światowej, pod numerem bocznym 121, służył on w 1 Brygadzie Pancernej im. Bohaterów Westerplatte, z którą przeszedł cały szlak bojowy. Według źródeł był pierwszym czołgiem koalicji antyhitlerowskiej, który wjechał do Gdyni 26 marca 1945, na wysokości Wzgórza Focha (obecnie Wzgórze św. Maksymiliana).
W marcu 1945 w skład jego załogi wchodzili por. Julian Miazga (dowódca), Ciepły (kierowca), Piotr Subocz (ładowniczy) i Morawski (strzelec-radiooperator). Krótko po wkroczeniu do miasta czołg został trafiony pociskiem przeciwpancernym, a dowódcę ciężko ranił w płuca strzelec wyborowy.
Pomnik.
8 kwietnia 1946 wyremontowany w Legionowie T-34, po zespawaniu gąsienic, umieszczony został na cokole w gdańskiej alei Zwycięstwa – jednej z głównych ulic miasta, blisko skrzyżowania z ulicą Marii Skłodowskiej-Curie, naprzeciwko Gdańskiego Uniwersytetu Medycznego. Nowy pomnik zastąpił umieszczony w tym rejonie, w kwietniu 1945 na cmentarzu poległych żołnierzy, należący do jednej z radzieckich jednostek pancernych walczących o miasto, czołg M4A2 Sherman, z numerem bocznym 216. W 1972, podczas poszerzania alei, T-34 został nieznacznie przesunięty w kierunku wschodnim, by zwolnić miejsce dla nowej jezdni.
Opiekunem czołgu-pomnika z al. Zwycięstwa jest gdański Zarząd Dróg i Zieleni. Początkowo widniała na nim tablica:
zastąpiona później przez nową o treści:
W 2017 przeprowadzone zostały prace mające na celu oczyszczenie i odnowienie pomnika, zgodnie z zasadami malowania przyjętymi w 1 Brygadzie Pancernej. Współcześnie eksponowany jest jedynie z orłem jednostki, bez historycznego numeru bocznego 121.
Kontrowersje.
Pomnik wielokrotnie padał ofiarą wandalizmu, traktowany bywa jako relikt komunizmu i pamiątka po 1 Warszawskiej Brygadzie Pancernej im. Bohaterów Westerplatte, która od czerwca 1945 zwalczała polskie podziemie niepodległościowe na Podlasiu, uczestnicząc tam w kierowanych przez funkcjonariuszy Urzędu Bezpieczeństwa Publicznego oraz oficerów sowieckich aresztowaniach i działaniach represyjnych wobec ludności podejrzanej o działalność antykomunistyczną.
Pozostałe czołgi-pomniki w Gdańsku.
Obecnie T-34 model 1941/42 z al. Zwycięstwa jest jedynym zachowanym z trzech czołgów-pomników, jakie znajdowały się w Gdańsku. Pozostałymi dwoma były również pojazdy T-34. Jeden (T-34 model 1942/43) został umieszczony na początku lat 60. XX w. na Westerplatte, na Cmentarzu Żołnierzy Wojska Polskiego; został przeniesiony, a następnie usunięty w 2007 (obecnie eksponowany w Lubuskim Muzeum Wojskowym w Drzonowie). Drugi (T-34-85) znajdował się w Śródmieściu, na Targu Rakowym; został usunięty w 1991.

</doc>
<doc id="1578094" url="https://pl.wikipedia.org/wiki?curid=1578094" title="Steve Miller Band">
Steve Miller Band

Steve Miller Band – amerykański zespół blues-rockowy założony w San Francisco (Kalifornia) w roku 1966. Liderem zespołu jest wokalista i gitarzysta Steve Miller.
Największe przeboje zespołu to: „The Joker” (1973), „Rock'n Me” (1976), „Fly Like an Eagle” (1977), „Jet Airliner” (1977), „Abracadabra” (1982).

</doc>
<doc id="1578096" url="https://pl.wikipedia.org/wiki?curid=1578096" title="Eugène Aisberg">
Eugène Aisberg

Eugène Aisberg (ur. 10 września 1905 w Odessie, zm. 4 października 1980 w Paryżu) – francuski, pochodzenia rosyjskiego, dziennikarz naukowy i popularyzator techniki.
Urodził się w Odessie, w granicach imperialnej Rosji, w latach 20. wyemigrował do Francji. Działacz ruchu esperanckiego. Autor prac naukowych, głównie z elektroniki i technologii nadawczej oraz książek skierowanych do młodych entuzjastów radiotechniki (np. "La Radio ? mais c'est très simple !", pol. "Radio? Ależ to bardzo proste"). Założył kilka czasopism: "Toute la Radio", "Industrial Electronics", "Radio constructeur et dépanneur" i "Electronique Actualités".
Publikacje.
W języku polskim:

</doc>
<doc id="1578098" url="https://pl.wikipedia.org/wiki?curid=1578098" title="Ligue 1 (2004/2005)">
Ligue 1 (2004/2005)

Sezon 2004/05 Ligue 1.

</doc>
<doc id="1578100" url="https://pl.wikipedia.org/wiki?curid=1578100" title="Paragraf 22 (ujednoznacznienie)">
Paragraf 22 (ujednoznacznienie)



</doc>
<doc id="1578101" url="https://pl.wikipedia.org/wiki?curid=1578101" title="Karłomysz">
Karłomysz

Karłomysz, szczuroskok ("Heteromys") – rodzaj ssaka z podrodziny karłomyszy (Heteromyinae) w obrębie rodziny karłomyszowatych (Heteromyidae). 
Zasięg występowania.
Rodzaj obejmuje gatunki występujące w Ameryce.
Morfologia.
Długość ciała (bez ogona) 102–162 mm, długość ogona 81–197 mm, długość ucha 12–22 mm, długość tylnej stopy 22–43 mm; masa ciała 30–110 g.
Systematyka.
Podział systematyczny.
Do rodzaju "Heteromys" włączono na podstawie badań molekularnych rodzaj "Liomys"; w takim ujęciu do rodzaju należą następujące gatunki:

</doc>
<doc id="1578102" url="https://pl.wikipedia.org/wiki?curid=1578102" title="Wyszkowo">
Wyszkowo



</doc>
<doc id="1578104" url="https://pl.wikipedia.org/wiki?curid=1578104" title="Niebieska Karta (procedura)">
Niebieska Karta (procedura)

Niebieska Karta – procedura opracowana przez Komendę Główną Policji i Komendę Stołeczną Policji przy współpracy z Państwową Agencją Rozwiązywania Problemów Alkoholowych.
Procedura „Niebieskie karty” w Policji – historia.
Procedura została wprowadzona pilotażowo w 1997 roku na warszawskiej Ochocie i po zaopiniowaniu wprowadzona powszechnie w 1998 roku.
Niebieska karta składa się z dwóch części, które mają funkcjonariusze Policji podczas interwencji dotyczącej przemocy domowej:
Kartę A wypełnia interweniujący funkcjonariusz na miejscu zdarzenia w obecności sprawcy. Stanowi ona zapis faktu interwencji związanej z przemocą i może stanowić dowód w postępowaniu procesowym w sytuacji, gdy ofiara postanowi złożyć doniesienie o popełnieniu przestępstwa. Po interwencji kartę należy przekazać oficerowi dyżurnemu jednostki. Na podstawie tej karty właściwy funkcjonariusz dzielnicowy ma obowiązek w ciągu siedmiu dni odwiedzić rodzinę i przeprowadzić wywiad środowiskowy, a następnie monitorować sytuację, odwiedzając dany adres nie rzadziej niż raz w miesiącu.
Często zdarza się, że ofiara pod naciskiem sprawcy nie składa zawiadomienia o popełnieniu przestępstwa, wycofuje zarzuty, odwołuje lub zmienia zeznania albo całkowicie odmawia ich składania i współpracy z policją. Policja wszczyna postępowanie z art. 207 Kodeksu karnego z urzędu, jeżeli dysponuje odpowiednimi informacjami.
Bardzo istotny jest fakt, że nie ma możliwości wycofania ani zmiany informacji zawartych w Karcie A, nawet na wniosek osoby pokrzywdzonej.
Niebieskie karty – procedura obecnie.
Procedura „Niebieskie Karty” obejmuje ogół czynności podejmowanych i realizowanych w związku z uzasadnionym podejrzeniem zaistnienia przemocy w rodzinie.
Podejmowanie interwencji w środowisku wobec rodziny dotkniętej przemocą w rodzinie odbywa się w oparciu o procedurę „Niebieskie Karty” i nie wymaga zgody osoby dotkniętej przemocą w rodzinie.
Procedurę „Niebieskie Karty” oraz wzory formularzy „Niebieska Karta” określa rozporządzenie Rady Ministrów z dnia 13 września 2011 r. w sprawie procedury „Niebieskie Karty” i wzorów formularzy „Niebieska Karta” (), wydane na podstawie art. 9d ust. 5 ustawy z dnia 29 lipca 2005 r. o przeciwdziałaniu przemocy w rodzinie ().
Ustawa o przeciwdziałaniu przemocy w rodzinie nakłada obowiązek prowadzenia procedury „Niebieskie Karty” na przedstawicieli jednostek organizacyjnych pomocy społecznej, gminnych komisji rozwiązywania problemów alkoholowych, Policji, oświaty i ochrony zdrowia.
Procedura wszczynana jest w sytuacji, gdy dany podmiot w toku prowadzonych czynności służbowych lub zawodowych powziął podejrzenia stosowania przemocy wobec członków rodziny lub w wyniku zgłoszenia dokonanego przez członka rodziny lub przez osobę będącą świadkiem przemocy w rodzinie.
Zadania przedstawicieli podmiotów odpowiedzialnych za stosownie procedury „Niebieskie Karty” (na podstawie § 11-16 ww. rozporządzenia)
Pracownik socjalny jednostki organizacyjnej pomocy społecznej:
a) możliwościach uzyskania pomocy, w szczególności psychologicznej, prawnej, socjalnej i pedagogicznej, oraz wsparcia, w tym o instytucjach i podmiotach świadczących specjalistyczną pomoc na rzecz osób dotkniętych przemocą w rodzinie,
b) formach pomocy dzieciom doznającym przemocy w rodzinie oraz o instytucjach i podmiotach świadczących tę pomoc,
c) możliwościach podjęcia dalszych działań mających na celu poprawę sytuacji osoby, co do której istnieje podejrzenie, że jest dotknięta przemocą w rodzinie;
Przedstawiciel gminnej komisji rozwiązywania problemów alkoholowych:
a) możliwościach uzyskania pomocy, w szczególności psychologicznej, prawnej, socjalnej i pedagogicznej, oraz wsparcia, w tym o instytucjach i podmiotach świadczących specjalistyczną pomoc na rzecz osób dotkniętych przemocą w rodzinie,
b) formach pomocy dzieciom doznającym przemocy w rodzinie oraz o instytucjach i podmiotach świadczących tę pomoc,
c) możliwościach podjęcia dalszych działań mających na celu poprawę sytuacji osoby, co do której istnieje podejrzenie, że jest dotknięta przemocą w rodzinie,
Funkcjonariusz Policji:
Przedstawiciel ochrony zdrowia, tj. osoba wykonująca zawód medyczny, w tym lekarz, pielęgniarka, położna i ratownik medyczny:
Jeżeli stan zdrowia osoby, co do której istnieje podejrzenie, że jest dotknięta przemocą w rodzinie, wymaga przewiezienia jej do podmiotu leczniczego, formularz „Niebieska Karta — A” wypełnia przedstawiciel podmiotu leczniczego, do którego osoba ta została przewieziona.
Przedstawiciel oświaty:
a) możliwościach uzyskania pomocy, w szczególności psychologicznej, prawnej, socjalnej i pedagogicznej, oraz wsparcia, w tym o instytucjach i podmiotach świadczących specjalistyczną pomoc na rzecz osób dotkniętych przemocą w rodzinie,
b) możliwościach podjęcia dalszych działań mających na celu poprawę sytuacji osoby, co do której istnieje podejrzenie, że jest dotknięta przemocą w rodzinie,
Członkowie zespołu interdyscyplinarnego lub grupy roboczej:
Osobę nadużywającą alkoholu, wobec której istnieje podejrzenie, że stosuje przemoc w rodzinie, członkowie zespołu interdyscyplinarnego lub grupy roboczej kierują do gminnej komisji rozwiązywania problemów alkoholowych.

</doc>
<doc id="1578109" url="https://pl.wikipedia.org/wiki?curid=1578109" title="Wojciech &quot;Yellow&quot; Żółty">
Wojciech &quot;Yellow&quot; Żółty



</doc>
<doc id="1578112" url="https://pl.wikipedia.org/wiki?curid=1578112" title="Procesy przygotowujące">
Procesy przygotowujące

Procesy przygotowujące – ogólna nazwa wietrzenia fizycznego i wietrzenia chemicznego, których efektem jest powstanie pokrywy zwietrzelinowej, w której zachodzą procesy morfogenetyczne prowadzące do powstania nowych form powierzchni Ziemi.

</doc>
<doc id="1578126" url="https://pl.wikipedia.org/wiki?curid=1578126" title="Warmińsko-Mazurskie">
Warmińsko-Mazurskie



</doc>
<doc id="1578127" url="https://pl.wikipedia.org/wiki?curid=1578127" title="Eugene Aisberg">
Eugene Aisberg



</doc>
<doc id="1578133" url="https://pl.wikipedia.org/wiki?curid=1578133" title="Christopher Stringer">
Christopher Stringer

Christopher Stringer (ur. 1947) – brytyjski antropolog, jeden z najważniejszych zwolenników teorii "afrykańskiej Ewy".
Życiorys.
Ukończył antropologię na University College London. Doktoryzował się z anatomii na University of Bristol. Obecnie jest kierownikiem badań wydziału antropogenezy Muzeum Historii Naturalnej w Londynie. 
Od 2004 roku członek Towarzystwa Królewskiego w Londynie.
Ma troje dzieci i mieszka w Sussex.
Praca naukowa.
Odegrał istotną rolę w sformułowaniu teorii o afrykańskim pochodzeniu człowieka. W swoich badaniach pokazał, że - wbrew wcześniejszym przekonaniom - to nie neandertalczycy odgrywali najistotniejszą rolę w ukształtowaniu się współczesnych Europejczyków.

</doc>
<doc id="1578135" url="https://pl.wikipedia.org/wiki?curid=1578135" title="Afrykański exodus">
Afrykański exodus

Afrykański exodus (ang. "African Exodus. The Origins of Modern Humanity") – książka autorstwa Christophera Stringera i Robina McKie, wydana w 1997 nakładem wydawnictwa Henry Holt &amp; Company. Przekład polski Andrzeja Jacka Tomaszewskiego ukazał się w 1999 nakładem wydawnictwa Prószyński i S-ka.
Książka omawia i udowadnia teorię popularnie nazywaną "afrykańskim exodusem" (stąd tytuł, zob. teoria wyjścia z Afryki), według której gatunek "Homo sapiens" powstał około 200 tys. lat w Afryce z miejscowych populacji wcześniejszych hominidów, podczas gdy wszystkie linie rozwojowe innych gatunków hominidów, które opuściły Afrykę i zasiedliły Azję lub Europę wymarły. Dopiero po ukształtowaniu się gatunku "Homo sapiens" w Afryce, gatunek ten zaczął rozprzestrzeniać się na inne kontynenty, nie krzyżując się z innymi hominidami. Teorię tę autorzy przeciwstawiają multiregionalnej koncepcji pochodzenia człowieka współczesnego, według której obecne rasy powstały przynajmniej w części z krzyżowania się miejscowych populacji innych gatunków hominidów (np. Homo erectus, neandertalczyk) z "Homo sapiens" . Na poparcie teorii "afrykańskiego exodusu" przytaczają szereg dowodów od znalezisk paleontologicznych po analizy genetyczne, wykazujące genetyczne podobieństwo wszystkich współczesnych ludzi.

</doc>
<doc id="1578138" url="https://pl.wikipedia.org/wiki?curid=1578138" title="Rośliny wiecznie zielone">
Rośliny wiecznie zielone

 
Rośliny wiecznie zielone lub rośliny zimozielone – w botanice mianem tym określa się rośliny, u których występuje całoroczny przyrost nowych liści, przy czym stare liście zrzucane są stopniowo, także w okresie całorocznym lub wieloletnim, przez co roślina jest cały czas zielona, nigdy nie tracąc wszystkich liści. 
W Polsce do roślin wiecznie zielonych zalicza się wszystkie rośliny iglaste z wyjątkiem modrzewia. Poza tym do grupy tej zaliczyć można takie rośliny jak np.: borówka brusznica, barwinek, bluszcz pospolity, ostrokrzew czy jemioła.

</doc>
<doc id="1578140" url="https://pl.wikipedia.org/wiki?curid=1578140" title="Paulla">
Paulla

Paulla, właściwie Paulina Ignasiak (ur. 30 stycznia 1979 w Pleszewie) – polska piosenkarka.
Życiorys.
Uczyła się w Liceum Ogólnokształcącym w Pleszewie, gdzie śpiewała w szkolnym chórze. Jest najstarszą z trojga dzieci Jolanty i Krzysztofa Ignasiaków. W wieku 16 lat ukończyła Państwową Szkołę Muzyczną Pierwszego Stopnia w Pleszewie, w której uczyła się gry na gitarze klasycznej i fortepianie.
W 1995 wygrała konkurs „Talent '95”, zorganizowany przez „Gazetę Wyborczą” we współpracy z Urszulą Sipińską i Jerzym Konradem. W 1996 zajęła drugie miejsce w programie Zbigniewa Górnego "Śpiewać każdy może". W 1999 zajęła drugie miejsce na Festiwalu Piosenki Angielskiej w Brzegu. Następnie wykonała utwór „Im więcej ciebie tym mniej” z repertuaru Natalii Kukulskiej w jednym z odcinków programu TVP2 "Szansa na sukces". W 2002 uczestniczyła w przesłuchaniach do pierwszej edycji talent show Polsatu "Idol", jednak nie zakwalifikowała się do odcinków „na żywo”. W 2003 zajęła drugie miejsce w konkursie „Drzwi do kariery” zorganizowanym przez Michała Wiśniewskiego w programie "Jestem jaki jestem".
W 2006 nagrała cover utworu Edyty Górniak „Lunatique” w dwóch wersjach językowych, polskiej i francuskiej, które to znalazły się na debiutanckiej płycie grupy Mathplanete. W listopadzie 2007 nagrany przez nią singiel „Kolęda dla ciebie” znalazł na świątecznej składance radia RMF FM "Najlepsza muzyka po polsku". 28 listopada 2008 wydała debiutancki album studyjny pt. "Nigdy nie mów zawsze", który promowała singlami: „Od dziś”, „I prosto w serce”, „Dwa słowa dla życia” i „Tak mało o życiu”. Album uplasował się na drugim miejscu listy OLiS i uzyskał status platynowej płyty za sprzedaż w ponad 35 tys. egzemplarzach. 27 czerwca 2009 zdobyła główną nagrodę konkursu „Trendy” oraz nagrodę dziennikarzy na festiwalu TOPtrendy 2009. Wiosną 2010 uczestniczyła w pierwszej edycji programu rozrywkowego Polsatu "Just the Two of Us. Tylko nas dwoje"; w parze z Arturem Partyką zajęli piąte miejsce, odpadając w półfinale programu. W maju wystąpiła na festiwalu TOPtrendy 2010, plasując się na szóstym miejscu wśród 10 artystów, którzy w poprzednim roku sprzedali najwięcej płyt w Polsce.
26 listopada 2010 wydała drugi album studyjny pt. "Sekret wiecznej miłości", który promowała teledyskiem do utworu „Wracaj, czekam”. Płyta uplasowała się na 40. pozycji listy OLiS oraz na 41. miejscu na liście 100 najlepiej sprzedających się płyt w listopadzie 2010 w Polsce. 3 grudnia 2012 opublikowała piosenkę świąteczną „Białe pola, ciche miasta” autorstwa Romualda Lipki i Andrzeja Mogielnickiego. Na początku 2013 zaprezentowała utwór „Monotonia (nie czuję siebie)”. Wiosną 2014 telewizja Polsat wyemitowała pierwsza edycję programu "Twoja twarz brzmi znajomo" z udziałem Paulli; nagrodę za wygraną w szóstym odcinku – czek o wartości 10 tys. zł – przekazała na rzecz Fundacji „Dobro Powraca” zajmującej się osobami chorymi na stwardnienie rozsiane. 22 sierpnia wystąpiła na Polsat Sopot Festival, na którym wraz z Garou wykonała ich wspólny utwór „Du vent, des mots (Tyle słów na wiatr)”. W 2015 wydała single: „Nigdy o tobie nie zapomnę” (nagrany we współpracy z DJ-em Adamusem) i „Kocham cię dalej”. W styczniu 2017 wydała singiel „Chcę tam z Tobą być”, z którym w następnym miesiącu zajęła ósme miejsce w finale polskich eliminacji do 62. Konkursu Piosenki Eurowizji. W 2021 wystąpiła podczas koncertów telewizyjnych: "Walentynki z Polsatem", "Jak przeżyć wszystko jeszcze raz" (TVP) w hołdzie Krzysztofowi Krawczykowi i "Lato, muzyka, zabawa. Wakacyjna trasa Dwójki" w Chełmie. Oprócz tego opublikowała cover utworu Krzysztofa Krawczyka „To co dał nam świat” i utrzymany w klubowej stylistyce singiel „Ostatnia noc” (a później także jego anglojezyczną wersję – „Hold My Love”), z którym we wrześniu wzięła udział w konkursie „Premiery” na 58. KFPP w Opolu. 30 stycznia 2023 wydała nowy singiel – „Znak".
Życie prywatne.
Ze związku z gitarzystą Adamem Konkolem ma syna Adama (ur. 1 kwietnia 2008). W marcu 2010 wyszła za modela Rafała Wojtysiaka, jednak w 2015 potwierdziła doniesienia mediów dotyczące jej rozwodu z mężem.
W styczniu 2012 wyjawiła, że zmaga się z nowotworem.

</doc>
<doc id="1578142" url="https://pl.wikipedia.org/wiki?curid=1578142" title="Rośliny zimozielone">
Rośliny zimozielone



</doc>
<doc id="1578144" url="https://pl.wikipedia.org/wiki?curid=1578144" title="Port lotniczy Kent International">
Port lotniczy Kent International

Międzynarodowy port lotniczy Kent (ang.: Kent International Airport, kod IATA: MSE, kod ICAO: EGMH) – międzynarodowy port lotniczy w Wielkiej Brytanii oddalone 20 km na północny wschód od miasta Canterbury w hrabstwie Kent. Lotnisko kiedyś było znane jako była baza militarna RAF Manston (baza militarna Royal Air Force) lub też znany jako London Manston Airport.
Port lotniczy Kent posiada licencje CAA Ordinary Licence (numer P880) który umożliwia publiczny transport pasażerów oraz dla zmiany instrukcji procedur lotniska (jak podane przez właściciela, w tym przypadku Infratil Airports Europe).

</doc>
<doc id="1578145" url="https://pl.wikipedia.org/wiki?curid=1578145" title="Col Bayard">
Col Bayard

Col Bayard (1248 m n.p.m.) – przełęcz w Alpach Zachodnich we Francji, w grzbiecie wododziałowym rozdzielającym dorzecza Isère (na północy) i Durance (na południu). Znajduje się 8 km na północ od Gap i 90 km na południe od Grenoble.
Położenie.
Przełęcz znajduje się na zachodnim skraju rozległego obniżenia grzbietu, łączącego południowe krańce masywu Écrins (na północnym wschodzie) i masywu Dévoluy (na zachodzie), w osi linii rozdzielającej krystaliczne masywy centralne od wapiennych Prealp doliny rzeki Drac.
Od strony zachodniej nad przełęczą wznosi się Pic de Gleize (2169 m n.p.m.). Po stronie wschodniej szeroki grzbiet tworzy nieznacznie pofalowane plateau, zwane "Plateau de Bayard", ograniczone od wschodu przez drugą przełęcz, Col de Manse (1269 m n.p.m.).
Znaczenie komunikacyjne.
Przez przełęcz biegnie z południa na północ droga państwowa nr 85, tzw. Droga Napoleona (fr. Route Napoléon), na odcinku z Gap do Grenoble. Pierwszą większą miejscowością u północnych skłonów przełęczy jest Saint-Bonnet-en-Champsaur.
Szlak ten, choć używany od bardzo dawna, był w rejonie Col Bayard w 1815 r., gdy Napoleon Bonaparte wracał nim z Elby na swe sto dni, jedynie marną dróżką gruntową. Drogę bitą zbudowano tu znacznie później: różnicę wysokości 500 m pomiędzy Gap a przełęczą pokonuje ona szeregiem ciasnych zakosów.
Pochodzenie nazwy.
Nazwa przełęczy nasuwa skojarzenie ze słynnym rycerzem Bayardem, jednak nie ma ona z nim nic wspólnego. W postaci "Montanea di Bayardo" nazwa ta bowiem jest wspominana już w 1319 r., a więc sto kilkadziesiąt lat przed okresem wyczynów słynnego rycerza. W rzeczywistości nazwa pochodzi od lokalnego toponimu "baya", którym w średniowieczu oznaczano miejsce (a także szczyt, grzbiet) pokryte lasem.

</doc>
<doc id="1578155" url="https://pl.wikipedia.org/wiki?curid=1578155" title="Stabilizator Parametryczny">
Stabilizator Parametryczny



</doc>
<doc id="1578161" url="https://pl.wikipedia.org/wiki?curid=1578161" title="Wiersz nieregularny">
Wiersz nieregularny

Wiersz nieregularny – jest odstąpieniem od zasad numeryczności, policzalności; odrzucił ścisłe rygory systemowe i wersyfikacyjne, nie posiada stałych elementów, jakie tworzą wiersz sylabiczny, sylabotoniczny i wiersz toniczny. Budowa takich wierszy jest jednorazowa i niepowtarzalna, układ brzmieniowy. Rytmika jest wyznaczana przez jego kształt stylistyczno-językowy. Trzeba jednak wskazać na nawiązywanie tego wiersza nieregularnego do tradycji systemów numerycznych (sylabizm, sylabotonizm, tonizm). Wyróżniamy trzy odmiany: nawiązujące do sylabizmu, sylabotonizmu i tonizmu. 
W każdej z nich mamy elementy wtórne, wariacje tamtych systemów wierszotwórczych. Wiersz nieregularny liczy przede wszystkim na nasze osłuchanie w pewnych technikach i postaciach rytmicznych. To nawiązywanie do tradycji systemów numerycznych widoczne jest najbardziej w nieregularnym wierszu sylabicznym, który ma najbogatszą tradycję w polskiej poezji (początki wiąże się z twórczością Krzysztofa Niemirycza – 1699 wydał tom bajek). Wiersz nieregularny podnieśli do rangi artystycznej dwaj romantyczny poeci – Mickiewicz i Słowacki, którzy posługiwali się nim głównie w dramacie romantycznym ("Wielka improwizacja", Widzenie ks. Piotra, Monolog Kordiana na szczycie Mont Blanc), także w scenach szaleństwa bohaterów i objawiania się sił nadprzyrodzonych (np. w Kordianie: Prolog, scena przed sypialnią cara, w szpitalu wariatów; w Balladynie, w Lilli Wenedzie). Głównie jednak przez ten typ wiersza utrwalił się w bajce. Poświadczają to zjawisko bajki Mickiewicza, który kontynuował tradycje i wzorce bajki oświeceniowej Krasickiego i Trembeckiego. Nieregularny wiersz sylabiczny opiera się na sylabowcu, dokonując w jego ramach modyfikacji wersów. 
Autorzy "Zarysu teorii literatury" (M. Głowiński, A. Okopień-Sławińska, J. Sławiński) wyróżniają trzy typy najczęściej spotykanych wierszy nieregularnych, komponowanych na podstawach wiersza sylabicznego:
Odmianą wiersza nieregularnego jest nieregularny wiersz sylabotoniczny o zmiennej liczbie stóp metrycznych. W tym przypadku stałe jest metrum, czyli układ sylab akcentowanych i nieakcentowanych, ale zmienna jest liczba sylab i akcentów. Tego typu wiersze występują w twórczości Jana Bolesława Ożoga, gdzie są oparte na bazie amfibracha.

</doc>
<doc id="1578168" url="https://pl.wikipedia.org/wiki?curid=1578168" title="Kiernica">
Kiernica

Kiernica (ukr. Керниця) – wieś położona w rejonie gródeckim w obwodzie lwowskim na Ukrainie.
Wieś założona w 1465. Populacja: 1155 osób.
W 1848 powstała tutaj gmina mennonicka, która w 2. połowie XIX w. została połączona z gminą we Lwowie (po połączeniu gmina nosiła nazwę "Chrześcijańsko-mennonicka Gmina Kiernica-Lwów").

</doc>
<doc id="1578169" url="https://pl.wikipedia.org/wiki?curid=1578169" title="Shifty Shellshock">
Shifty Shellshock



</doc>
<doc id="1578178" url="https://pl.wikipedia.org/wiki?curid=1578178" title="Adolf Hühnlein">
Adolf Hühnlein

Adolf Hühnlein (ur. 12 listopada 1881 w Neustadt bei Coburg, zm. 18 czerwca 1942 w Monachium) – niemiecki polityk oraz żołnierz, dowódca Narodowosocjalistycznego Korpusu Motorowego (NSKK) od 1934 do śmierci w 1942 roku.
Brał udział walkach I wojny światowej, za co dwukrotnie otrzymał krzyż żelazny drugiej klasy. W 1923 roku uczestniczył w puczu monachijskim. Wówczas został członkiem NSDAP. Pod dowództwem Hühnleina wszyscy kierowcy w Niemczech mieli należeć do NSKK, którą Heinrich Himmler włączył w struktury SS.
Hühnlein był utalentowanym kierowcą, biorącym udział w wielu wyścigach oraz organizatorem wielu rajdów na terenie Niemiec. Mimo jego związków z motoryzacją nie był popularny wśród niemieckich kierowców krytykujących go m.in. za działalność partyjną, agitację w NSKK, upolitycznienie korpusu, a także publiczne okazywanie więzi z nazistami. Jednym z głównych krytyków działalności Hühnleina był kierowca rajdowy, Bernd Rosemeyer.
W 1942 roku otrzymał pośmiertnie Order Niemiecki.

</doc>
<doc id="1578184" url="https://pl.wikipedia.org/wiki?curid=1578184" title="Wichman">
Wichman



</doc>
<doc id="1578185" url="https://pl.wikipedia.org/wiki?curid=1578185" title="Wichman II">
Wichman II



</doc>
<doc id="1578189" url="https://pl.wikipedia.org/wiki?curid=1578189" title="The Doobie Brothers">
The Doobie Brothers

The Doobie Brothers – amerykańska grupa rockowa.
Historia.
Została założona w San Jose (Kalifornia) w roku (1969) – wywodzi się z formacji Pud, którą tworzyli: Tom Johnston (śpiew, gitara), Gregg Murph (gitara basowa) i John Hartman (perkusja). Po odejściu z zespołu Murpha jego miejsce zajął Dave Shogren, dołączył także gitarzysta Patrick Simmons. Tak narodził się zespół The Doobie Brothers. Jego nazwa nawiązuje do marihuany, ponieważ "doobie" to slangowe określenie tego specyfiku.
Dzięki dużej liczbie koncertów i półamatorskim nagraniom demo grupa zdobyła sobie pierwszych fanów, a także zainteresowanie wytwórni Warner Bros. z którą w 1970 roku podpisała kontrakt. Realizując swój debiutancki album formacja zrezygnowała z motocyklowego image'u, który dotychczas prezentowała i zmieniła charakter wykonywanej dotychczas muzyki. Na swoim pierwszym albumie, zatytułowanym "The Doobie Brothers" grupa zaproponowała akustyczne brzmienie i kompozycje nawiązujące do country, co nie stało się zaczynem sukcesu.
Udało się to wraz z wydaniem drugiego krążka, pt. "Toulouse Street" opartego na mocniejszych, rockowych brzmieniach. W jego nagraniu uczestniczył nowy basista Tiran Porter i drugi perkusista Michael Hossack. Przez kolejnych kilka lat zespół nagrywał przebojowe albumy. Na wydanej w 1973 roku płycie "The Captain and Me" znalazły się dwa wielkie przeboje grupy: "China Groove" i "Long Train Runnin"'.
Po pewnym czasie Hossacka zastąpił Keith Knudsen, który dokończył pracę nad krążkiem "What Were Once Vices Are Now The Habits". Kompozycja "Black Water" stała się pierwszym w historii grupy singlem, który zajął czołową pozycję na listach przebojów. Niekończące się trasy koncertowe były przyczyną pogarszającego się stanu zdrowia muzyków. Podczas trasy promującej, wydaną w 1975 roku, płytę "Steampede" Johnston dostał ataku wrzodów żołądka i trafił do szpitala. Nowe brzmienie zostało zaprezentowane na płycie "Talkin' It to the Streets", była to mieszanka muzyki funky i jazzującego popu. Krążek pokrył się platyną.
Lukę po Johnsonie wypełnili dwaj byli muzycy Steely Dan: Michael McDonald – wokalista, klawiszowiec i autor tekstów (dołączył w 1976 podczas sesji "Talkin' It to the Streets") oraz trzeci gitarzysta – Jeff Baxter (w zespole od 1974). Muzycy ci, zwłaszcza McDonald spowodowali zwrot w twórczości formacji, która odtąd prezentowała o wiele spokojniejsze soft rockowe, ocierające się o soul muzyczne oblicze – w grze Baxtera słyszalne były także echa jazzu. W tej stylistyce utrzymanych było kilka kolejnych wydawnictw zespołu, m.in. "Livin' On The Fault Line" (1977), a przede wszystkim bestsellerowy album "Minute by Minute" z 1978 roku. Za singiel "What a Fool Believes" zespół otrzymał nagrodę Grammy w kategorii "Piosenka roku". Na "Minute by Minute" pojawił się gościnnie były członek grupy – Tom Johnston.
Stres spowodowany sukcesem doprowadzał do konfliktów w zespole, w wyniku czego odeszli Baxter (w 1978) i Hartman (w 1979). Album "One Step Closer" z 1980 roku, nagrano w nowym składzie z gitarzystą Johnem McFee, z perkusistą sesyjnym Chetem McCrackenem i z wokalistą, saksofonistą, klawiszowcem Corneliusem Bumpusem (dawniej, m.in. Moby Grape). Mimo iż krążek nie dorównywał artystycznie poprzedniemu, płyta osiągnęła status platynowej, a kompozycja "Real Love" poszerzyła kolekcję hitów grupy.
Po jej nagraniu odszedł Porter, którego zastąpił Willie Weeks, późniejszy współpracownik, m.in. Michaela Jacksona i Quincy'ego Jonesa. Podczas trasy promującej ów materiał McCracken został zastąpiony przez Andy'ego Newmarka. W 1981 roku Patrick Simmons zdecydował się opuścić zespół i rozpocząć karierę solową. Muzycy postanowili więc tymczasowo zawiesić działalność zespołu i zagrać ostatnią serię koncertów. Występy zostały zarejestrowane i wydane na płycie "Farwell Tour" w 1983 roku.
W 1987 roku zespół reaktywował się z myślą o wzięciu udziału w koncercie mającym się odbyć w Hollywood Bowl. Do składu powrócili Johnston i Simmons. Bilety zostały sprzedane w rekordowym tempie. W 1989 roku Johnston, Simmons, Hartman, Porter, Hossack i Bobby LaKind (śpiew, kongi – techniczny, a następnie muzyk zespołu, wcześniej słyszalny na płytach "Livin' On The Fault Line", "Minute by Minute" i "Farwell Tour"), podpisali kontrakt z Capitol Records. Niedługo potem ukazał się album "Cycles" (1989). Zapowiadający go singiel "The Doctor" nawiązywał do utworów grupy z lat siedemdziesiątych. Po dwóch latach ukazał się kolejny album, zatytułowany "Brotherhood" (1991), a w roku 2000 "Sibling Rivalry" oraz niezliczone kompilacje i kilka wydawnictw koncertowych.
Zespół sprzedał ponad 20 mln płyt. Istnieje do dnia dzisiejszego, z pięcioletnią przerwą w latach 1982–1987. Największe przeboje grupy to: "Listen to the Music" (1972), "Long Train Runnin"' (1973), "China Groove" (1973), "Black Water" (1974), "What a Fool Believes" (1978), "Real Love" (1980), "The Doctor" (1989).

</doc>
<doc id="1578192" url="https://pl.wikipedia.org/wiki?curid=1578192" title="Wigmann">
Wigmann



</doc>
<doc id="1578194" url="https://pl.wikipedia.org/wiki?curid=1578194" title="Wichmann">
Wichmann



</doc>
<doc id="1578197" url="https://pl.wikipedia.org/wiki?curid=1578197" title="Rank Progress">
Rank Progress

Rank Progress SA – firma inwestycyjno-deweloperska z siedzibą w Legnicy, działająca na polskim rynku nieruchomości od 1997 r. Spółka specjalizuje się w przygotowaniu i realizacji projektów obejmujących pozyskiwanie atrakcyjnie zlokalizowanych gruntów, a następnie w ich zabudowie obiektami handlowymi z przeznaczeniem na wynajem lub sprzedaż. Rank Progress tworzy grupę kapitałową obejmującą spółki celowe, poprzez które realizowane są poszczególne projekty.
Do głównych inwestycji realizowanych przez Grupę Rank Progress należą wielkopowierzchniowe centra handlowo-usługowe, parki handlowe oraz galerie handlowe ulokowane w średniej wielkości miastach. Po ukończeniu obiekty te są odsprzedawane lub oddawane w najem. W latach 2001 – 2012 Rank Progress zrealizował 25 projektów inwestycyjnych, m.in. wielkopowierzchniowe centra handlowe, w tym wybudował 7 własnych galerii handlowych – w Jeleniej Górze, Legnicy i Świdnicy oraz sprzedanych już obiektów w Kaliszu, Kłodzku, Zamościu i Zgorzelcu.
Od lipca 2010 Rank Progress jest notowana na Giełdzie Papierów Wartościowych.
Działalność.
Spółka realizuje inwestycje w czterech głównych segmentach rynku nieruchomości:

</doc>
<doc id="1578198" url="https://pl.wikipedia.org/wiki?curid=1578198" title="Rohatyńcowate">
Rohatyńcowate

Rohatyńcowate (Dynastinae) – podrodzina chrząszczy z rodziny poświętnikowatych (klasyfikowana niekiedy jako odrębna rodzina Dynastidae). Rozprzestrzenione kosmopolitycznie. Żerują głównie na materiale roślinnym, żywym (fitofagi) lub martwym (saprofitofagi). W zapisie kopalnym znane od eocenu.
Morfologia.
Owad dorosły.
Chrząszcze te osiągają od 10 do 225 mm długości ciała (należą tu jedne z największych owadów). Ubarwienie ich jest zwykle rudobrązowe, brązowe lub czarne. Dość powszechny jest wśród nich dymorfizm płciowy. W jego przypadku samce są większe i zaopatrzone w różnokształtne wyrostki (rogi) lub guzki na głowie, a czasem również na przedpleczu albo też samce wyróżniają się tylko powiększonymi stopami odnóży przedniej pary. U Phileurini i części gatunków z plemion Cyclocephalini i Pentodontini dymorfizmu płciowego brak jednak zupełnie.
Głowa ma zbudowane z dobrze wykształconych omatidiów (eukoniczne) oczy złożone podzielone występem policzka zwanym "canthus". Czułki buduje dziesięć lub dziewięć członów, z których trzy ostatnie formują buławkę o owalnym kształcie. Nadustek może mieć przednią krawędź zaokrągloną, podwójnie piłkowaną, ściętą i krótko stępioną. Warga górna jest widoku od góry nakryta nadustkiem. Żuwaczki bywają różnie wykształcone, zwykle zaopatrzone są w ząbki lub płaty, ale u Cyclocephalini i niektórych Phileurini jedna z żuwaczek jest bezzębna.
Tułów ma tarczkę normalnie wykształconą, niepowiększoną. Tylne skrzydła przypominają budową te u rutelowatych i mają szeroko zakrzywione wierzchołki. Pierwszy skleryt aksillarny ma zredukowany odsiebny łuk, a trzeci skleryt aksillarny cechuje się wypukłym szczytem. Przetchlinki zatułowia są zmodyfikowane. Odnóża przedniej pary mają poprzeczne biodra. Odnóża środkowej pary mają na szczytach goleni po dwie, skierowane dośrodkowo, stykające się ze sobą i nieodseparowane od nasady stóp ostrogi. Stopy wszystkich par zwieńczone są empodiami i pazurkami. Te ostatnie zwykle są równych rozmiarów, ale u samców Cyclocephalini i niektórych Pentodontini pazurki przednich odnóży są powiększone.
Odwłok ma sześć widocznych z zewnątrz sternitów (wentrytów). Funkcjonalne przetchlinki odwłokowe występują w liczbie siedmiu par. Na błonach pleuralnych położone są przetchlinki pierwszych dwóch, trzech lub czterech segmentów odwłoka oraz segmentu siódmego. W przypadku pozostałych segmentów przetchlinki leżą na sternitach. U większości gatunków na propygidium znajdują się poprzeczne bruzdki służące za narząd strydulacyjny.
Larwa.
Larwami są pędraki o ciele wygiętym w kształt litery C. Czułki ich zbudowane są z czterech członów. Oczka larwalne wykształcone są tylko u niektórych gatunków; pozostałe są ślepe. Puszka głowowa ma wykształcony szew czołowonadustkowy. Szczęki mają żuwki zewnętrzną i wewnętrzną zrośnięte w malę. Na spodniej stronie żuwaczek leżą elementy aparatu strydulacyjnego. Odnóża są pięcioczłonowe, zwieńczone pazurkami. Przetchlinki mają postać sitkowatą.
Biologia i ekologia.
Owady dorosłe żerują na różnych częściach roślin (fitofagi): kwiatach, owocach, nasionach, bulwach, wyciekającym soku. Niektóre gatunki afrykańskie nauczyły się wyjadać miód z uli pszczoły miodnej, często razem z czerwiem. Larwy żerują na martwym lub żywym materiale roślinnym, np. próchnie (kariofagi), próchnicy czy organach podziemnych.
Rozprzestrzenienie.
Rodzina rozprzestrzeniona jest kosmopolitycznie. Kosmopolityczne zasięgi mają także plemiona Oryctini, Pentodontini i Phileurini. Cyclocephalini występują głównie w Nowym Świecie z jednym rodzajem afrykańskim. Ogólnie w Nowym Świecie występuje około 90 rodzajów należących do 6 plemion. Agaocephalini znane są tylko z krainy neotropikalnej. Hexodontini są endemitami Madagaskaru. Oryctoderini ograniczone są do krainy australijskiej i orientalnej. W zachodniej Palearktyce większość gatunków rohatyńcowatych ograniczona jest rejonu śródziemnomorskiego. W Europie Środkowej występują tylko dwa gatunki: rohatyniec nosorożec i "Pentodon idiota". W Polsce występuje tylko ten pierwszy, przy czym ograniczony jest w tym kraju do składowisk materiałów roślinnych jak kompostownie i przytartaczne wysypiska trocin. "P. idiota" znany jest z regionów ościennych, tj. Słowacji i zachodniej Ukrainy.
Systematyka i ewolucja.
Takson ten wprowadzony został w 1819 roku przez Alexandra Macleaya. Dzieli się go na 8 plemion i 9 podplemion:
W zapisie kopalnym znane są od eocenu. Z epoki tej pochodzą skamieniałości rodzajów "Ligyrus" i "Oryctoantiquus".
Pod koniec XX wieku głównie wśród entomologów francuskich i włoskich pojawiać się zaczął trend do wynoszenia poszczególnych podrodzin Scarabaeidae, w tym rohatyńcowatych, do rangi rodzin. Takie podejście zwykle jest krytykowane przez entomologów środkowoeuropejskich i rzadko jest logicznie uargumentowane. Prace systematyzujące podział chrząszczy, zarówno Lawrence'a i Newtona z 1995 roku, jak i autorstwa 11 koleopterologów z 2011 roku, traktują rutelowate jako podrodzinę poświętnikowatych (Scarabaeidae).

</doc>
<doc id="1578200" url="https://pl.wikipedia.org/wiki?curid=1578200" title="Dynastidae">
Dynastidae



</doc>
<doc id="1578201" url="https://pl.wikipedia.org/wiki?curid=1578201" title="Dynastinae">
Dynastinae



</doc>
<doc id="1578202" url="https://pl.wikipedia.org/wiki?curid=1578202" title="We Are the Bible">
We Are the Bible

We Are the Bible - drugi singel brytyjskiego zespołu Anathema. Został wydany tylko dla członków "Peaceville Collectors Club". Utwór "Eternal Rise of the Sun" został później umieszczony jako dodatkowy na japońskim wydaniu albumu "The Silent Enigma".

</doc>
<doc id="1578203" url="https://pl.wikipedia.org/wiki?curid=1578203" title="Ontyczny">
Ontyczny

Ontyczny (z gr. ὄν, ‘byt’) – bytowy, odnoszący się do bytu, w jakiś sposób związany z bytem. Niekiedy używa się też rzeczownika ontyczność. Pod wpływem znaczenia terminu w filozofii Martina Heideggera używa się tego terminu także na określenie tego, co dotyczy jedynie bytów konkretnych.
Określenie „ontyczny” jest przeciwieństwem określenia „ontologiczny”, jeśli pod terminem „ontologiczny” rozumie się ‘odnoszący się do ontologii’: „ontologiczny” znaczy wtedy ‘odnoszący się do teorii bytu’, „ontyczny” znaczy wtedy ‘odnoszący się do przedmiotu teorii bytu’.
Termin „ontyczny” występuje często jako składnik pewnych stałych określeń:

</doc>
<doc id="1578205" url="https://pl.wikipedia.org/wiki?curid=1578205" title="Pieśń powszechna">
Pieśń powszechna

Pieśń powszechna (hiszp. "Canto general") jest dziesiątym z kolei zbiorem wierszy napisanym przez Pablo Nerudę. Zbiór ten został wydany po raz pierwszy w Meksyku w 1950 przez wydawnictwo Talleres Gráficos de la Nación (tłum. Zakłady Graficzne Narodu). Neruda zaczął pracę nad tym zbiorem już w 1938. Wydanie oryginalne zawierało ilustracje muralistów meksykańskich Diega Rivery i Davida Alfaro Siqueirosa.
"Pieśń powszechna" składa się z 15 rozdziałów, 231 wierszy i ponad 15 tys. wersetów. Dzieło uważane za bardzo ambitne pretendujące do miana encyklopedii całej Ameryki Łacińskiej. Wielu krytyków klasyfikuje je jako poemat epicki (epos) ze względu na fakt, że treść obejmuje całą historię i przyrodę kontynentu amerykańskiego.
Rozdziały.
15 rozdziałów (lub też "pieśni"), które składają się na "Pieśń powszechną":
Do wybranych tekstów z eposu Pablo Nerudy, Mikis Theodorakis skomponował oratorium "Canto General".

</doc>
<doc id="1578207" url="https://pl.wikipedia.org/wiki?curid=1578207" title="Canto general">
Canto general



</doc>
<doc id="1578208" url="https://pl.wikipedia.org/wiki?curid=1578208" title="Biały fosfor">
Biały fosfor



</doc>
<doc id="1578209" url="https://pl.wikipedia.org/wiki?curid=1578209" title="Wacław Szczeblewski">
Wacław Szczeblewski

Wacław Bernard Szczeblewski (ur. 11 czerwca 1888 w Pelplinie, zm. 23 lipca 1965 w Gdyni) – polski artysta malarz i pedagog.
Życiorys.
Ukończył Collegium Marianum w Pelplinie i dzięki pomocy materialnej grona jego profesorów, w latach 1908–1918 studiował w Królewskiej Akademii Sztuk Pięknych w Dreźnie, skąd odbywał liczne podróże artystyczne, m.in. do Londynu, Paryża i Wiednia.
Do kraju powrócił 1919 i 1920 osiadł w Grudziądzu. 1922 założył tam prywatną Pomorską Szkołę Sztuk Pięknych, korzystającą z lokali w Bibliotece Miejskiej. Jednocześnie do 1930 nauczał rysunku i malarstwa w seminarium nauczycielskim. Był zwolennikiem ruchu młodokaszubskiego i należał do organizatorów Zrzeszenia Kaszubskiego. Motywy kaszubskie zostały wykorzystane w dekoracji wnętrza kościoła w Chmielnie i niezachowanego kościoła garnizonowego.
1933 przeniósł się wraz ze swoją szkołą do Gdyni. Podczas okupacji malował wnętrza kościołów. Zaangażowany w działalność konspiracyjną Szarych Szeregów, po aresztowaniu syna Bernarda w 1944, ukrywał się na terenie powiatu kartuskiego.
Po 1945 wykonał szereg dekoracji malarskich w kościołach pomorskich, m.in. w Chmielnie, Lęborku, Łasinie, Wejherowie, witraże (fara w Wejherowie, Goręczyno), obrazy ołtarzowe, ale także dekoracje w zakładach gastronomicznych, lokalach handlowych, klubach, świetlicach. W twórczości tej często czerpał z motywów kaszubskiej sztuki ludowej.
Brał udział w szeregu wystaw. 1919 otrzymał nagrodę akademii drezdeńskiej za portrety i obrazy rodzajowe, w 1927 w Londynie wyróżnienie za obraz "Panorama Grudziądza", 1938 Krzyż Niepodległości, 1961 nagrodę Ministra Kultury i Sztuki w 50-lecie działalności artystycznej.
Żoną Wacława Szczeblewskiego była Maria Rappoldi z Drezna.
Jego grób znajduje się na Cmentarzu Witomińskim w Gdyni (kwatera 72-23-11), a jedną z ulic nazwano 1991 jego imieniem. Ponadto tablice pamiątkowe w Grudziądzu (Biblioteka Miejska) (1987) i w Gdyni (ul. Pomorska 18) (1990) przypominają o działalności Pomorskiej Szkoły Sztuk Pięknych. Jego imię otrzymało Koło Plastyków przy Towarzystwie Miłośników Gdyni.

</doc>
<doc id="1578210" url="https://pl.wikipedia.org/wiki?curid=1578210" title="Kolczoch jadalny">
Kolczoch jadalny

Kolczoch jadalny ("Sechium edule" (Jacq.) Sw.) – gatunek rośliny z rodziny dyniowatych. Pochodzi z terenów tropikalnych Ameryki. Roślina uprawiana również na terenach Indii, na Filipinach, w Algierii i na Hawajach.
Zastosowanie.
Owoc jadalny na surowo i ugotowany. Jadalne są również jego młode pędy zawierające skrobię. Owoce i pędy są składnikiem pokarmowym używanym do pasz dla bydła. Włókno otrzymywane z łodyg rośliny używane jest do wyrobu letnich kapeluszy.

</doc>
<doc id="1578211" url="https://pl.wikipedia.org/wiki?curid=1578211" title="Sechium edule">
Sechium edule



</doc>
<doc id="1578212" url="https://pl.wikipedia.org/wiki?curid=1578212" title="Kamerling Świętego Kolegium Kardynałów">
Kamerling Świętego Kolegium Kardynałów

Kamerling Świętego Kolegium Kardynałów – w przeszłości skarbnik Kolegium Kardynalskiego, administrujący dobrami i dochodami tej instytucji. Do jego obowiązków należało także odprawianie mszy żałobnych za zmarłych kardynałów. Był odpowiedzialny za rejestry zwane Acta Consistorialia. Urząd ten sprawował zawsze jeden z kardynałów. Nie należy mylić go z kamerlingiem Świętego Kościoła Rzymskiego.
Geneza tego urzędu nie jest zbyt dobrze znana. Pierwszy bezsporny dowód na jego istnienie pochodzi dopiero z 1272 roku. Początkowo większość kardynałów sprawujących tę funkcję sprawowała ją dożywotnio, jednak po reformie z 1437 roku przyjęła się praktyka wybierania kamerlingów na roczną kadencję, z opcją reelekcji. W czasach współczesnych urząd ten stracił na znaczeniu, stając się funkcją czysto honorową. Po raz ostatni został wymieniony w Annuario Pontificio na rok 1997, jednak Stolica Apostolska nie wydała żadnego oficjalnego komunikatu o jego zniesieniu. Ostatnim kardynałem sprawującym tę funkcję był Holender Johannes Willebrands, który zmarł w 2006.

</doc>
<doc id="1578216" url="https://pl.wikipedia.org/wiki?curid=1578216" title="Metoda Bartosiewicz">
Metoda Bartosiewicz



</doc>
<doc id="1578218" url="https://pl.wikipedia.org/wiki?curid=1578218" title="Sounds of the Universe">
Sounds of the Universe

Sounds of the Universe – dwunasty album studyjny brytyjskiej grupy Depeche Mode. Wydany został 20 kwietnia 2009 (21 kwietnia w USA) przez Mute, EMI, Capitol i Virgin. Pierwszym singlem promującym płytę był "Wrong", drugim "Peace", trzecim "Perfect" (wydany tylko w USA), a czwartym "Fragile Tension / Hole to Feed". Promocja płyty została wsparta serią koncertów zespołu o wspólnej nazwie "Tour of the Universe". Album zawiera 13 utworów.
Zgodnie z zapowiedzią Andrew Fletchera, utwory które nie znalazły się na podstawowej wersji płyty zostały wydane na specjalnej czteropłytowej wersji kolekcjonerskiej "Sounds of the Universe Deluxe Edition Box Set". Na pierwszej płycie znajduje się album w wersji podstawowej, druga zawiera dodatkowe pięć utworów powstałych w trakcie sesji nagraniowej oraz remiksy utworów. Na trzeciej płycie znalazły się wersje demo starych i nowych utworów. Czwarta płyta (DVD) zawiera materiały filmowe.
Martin Gore rozpoczął komponowanie utworów wkrótce po zakończeniu trasy "Touring the Angel". Wenę twórczą zawdzięczał ponoć całkowitemu odstawieniu alkoholu. Formalną pracę nad płytą rozpoczęto w maju 2008 roku, a zakończono w grudniu 2008 roku. Zespół systematycznie umieszczał nakręcone amatorską kamerą urywki ilustrujące pracę nad płytą na portalu YouTube. Do nagrań wykorzystano wiele analogowych instrumentów z lat siedemdziesiątych i osiemdziesiątych, w tym syntezatory i automaty perkusyjne. Dzięki użyciu starych instrumentów uzyskano "klasyczne" brzmienie Depeche Mode, należy jednak zauważyć, że – mimo licznych podobieństw – zespół nigdy wcześniej nie brzmiał w taki sposób. Nad brzmieniem czuwał ponownie, znany z poprzedniej płyty "Playing the Angel", producent Ben Hillier.
9 lutego 2009 roku nisko jakościowa wersja utworu "Fragile Tension" wyciekła do sieci. David Gahan powiedział później w wywiadzie, że była to nieukończona wersja tej piosenki. 26 marca do internetu trafił cały album.
Deluxe Box Set.
Zespół wydał również limitowaną edycję albumu, która zawierała bonusowe utwory, remiksy, dema oraz materiał DVD.

</doc>
<doc id="1578222" url="https://pl.wikipedia.org/wiki?curid=1578222" title="Joshua Sinclair">
Joshua Sinclair

Joshua Sinclair, właśc. John Louis Loffredo (ur. 7 kwietnia 1953 w Nowym Jorku) – amerykański aktor, scenarzysta, reżyser i producent filmowy.
Filmografia.
Aktor:
Scenarzysta:
Reżyser:
Producent:

</doc>
<doc id="1578223" url="https://pl.wikipedia.org/wiki?curid=1578223" title="Upaniszada Bryhadaranjaka">
Upaniszada Bryhadaranjaka

Upaniszada Bṛyhadāraṇjaka (dewanagari बृहदारण्यक उपनिषद्, Bṛihadāraṇyaka upaniṣad, pol. "Wielka leśna upaniszada") – upaniszada należąca do grupy najstarszych, pochodząca z 700 roku p.n.e. Jej tekst zawiera zakończenie aranjaki w Śatapathabrahmanie (księga XIV ).
Naucza o zasadzie ponownych narodzin (punardźanman) w rodzinie zgodnej z rachunkiem zasług i przewinień z poprzedniego wcielenia oraz o procesie wyzwolenia moksza.

</doc>
<doc id="1578224" url="https://pl.wikipedia.org/wiki?curid=1578224" title="Gerry and the Pacemakers">
Gerry and the Pacemakers

Gerry and The Pacemakers – brytyjska grupa rock and rollowa założona w Liverpoolu w roku 1959. 
Menadżerem "Gerry and The Pacemakers" był Brian Epstein, związany z "The Beatles". Piosenka "You'll Never Walk Alone", której cover zespół zagrał w 1962 roku została hymnem kibiców zespołu piłkarskiego .

</doc>
<doc id="1578225" url="https://pl.wikipedia.org/wiki?curid=1578225" title="Ontyczność">
Ontyczność



</doc>
<doc id="1578227" url="https://pl.wikipedia.org/wiki?curid=1578227" title="SPV M3000">
SPV M3000

SPV M3000 – smartfon produkowany przez HTC.
Opis telefonu.
SPV M3000 to brandowany przez Orange palmofon HTC Wizard 200. Domyślnie posiada sim- i cidlock nałożony przez operatora oraz Orange Menu w systemie. Posiada aparat cyfrowy 1,3 MPx, łączność USB, IrDA, Bluetooth 1.2 oraz WiFi (802.11b/g), ekran dotykowy 2,8" oraz wysuwaną klawiaturę kciukową QWERTY z lewej strony. Jego następcą jest HTC TyTN, który jako pierwszy nie jest brandowany przez Orange i sprzedawany z oficjalną nazwą i logo. SPV M3000 był też sprzedawany w sieci Era pod nazwą MDA Vario.

</doc>
<doc id="1578229" url="https://pl.wikipedia.org/wiki?curid=1578229" title="Krzysztof Magowski">
Krzysztof Magowski

Krzysztof Magowski (ur. 4 maja 1952 w Poznaniu) – polski reżyser i scenarzysta.
Życiorys.
Absolwent Wydziału Prawa UAM w Poznaniu (1978) i reżyserii na Wydziale Radia i Telewizji Uniwersytetu Śląskiego w Katowicach. Po studiach przyjęty do Zespołu Filmowego „X” Andrzeja Wajdy. Asystent reżysera Ryszarda Bugajskiego w filmie „Przesłuchanie”. Po roUniwersytet im. Adama Mickiewicza w Poznaniu|iązaniu zespołu w stanie wojennym współpracował z Wytwórnią Filmów Dokumentalnych w Warszawie. W 1987 asystent Andrzeja Jurgi w pełnometrażowym filmie dokumentalnym dla Episkopatu o wizycie papieża Jana Pawła II w Polsce.
W latach 1985-2002 działał w Studio Filmowym „Dom”. Obecnie związany z telewizją publiczną. Reżyserował m.in. talk-show Małgorzaty Snakowskiej „Życie moje” (1992-2004) i „Zabawy językiem polskim” Macieja Orłosia (2001-2005). Zrealizował też serię inscenizowanych programów publicystycznych: „Młoda Literatura Polska”, „Literatura według (Leszka) Długosza” i innych.
Producent programów telewizyjnych i filmów – „Warta-Film”. Produkcja dokumentalna: „Sie macie ludzie”, „To nie było austriackie gadanie”, „Centrum Kopernika”, „Poznańskie Powstanie 1956” oraz aktualnie produkcja programów telewizyjnych „Z dwójką bezpieczniej” (2006-2008).
W październiku 2007 w konkursie ogłoszonym z okazji „Globalnego Tygodnia Bezpieczeństwa na drogach ONZ” otrzymał w kategorii programów telewizyjnych I nagrodę za program „Z dwójką bezpieczniej”.
Od 2013 roku ekspert Polskiego Instytutu Sztuki Filmowej.

</doc>
<doc id="1578232" url="https://pl.wikipedia.org/wiki?curid=1578232" title="Stepan Jurczyszyn">
Stepan Jurczyszyn

Stepan Fedorowycz Jurczyszyn, ukr. Степан Федорович Юрчишин, ros. Степан Фёдорович Юрчишин, "Stiepan Fiodorowicz Jurcziszyn" (ur. 28 sierpnia 1957 we wsi Kiernica, obwodzie lwowskim) – ukraiński piłkarz, grający na pozycji napastnika, a potem pomocnika, reprezentant Związku Radzieckiego, trener piłkarski.
Kariera piłkarska.
Kariera klubowa.
Wychowanek wojskowego klubu SKA Lwów, w którym w latach 1976-1977 odbywał służbę wojskową. W 1977 ostatnie pół roku służby bronił barw pierwszoligowego CSKA Moskwa. Po zwolnieniu ze służby wrócił do rodzinnego Lwowa, aby występować w miejscowym klubie Karpaty Lwów. W 1999 ustanowił rekord drugiej ligi, strzelając 42 gole w 42 meczach, co dało Karpatom awans do pierwszej ligi. Utalentowanego napastnika zapraszali do siebie selekcjonery Spartaka Moskwa oraz Dynama Kijów, jednak on został wierny lwowskiemu klubowi. W 1981 dał się namówić przejściu do Dynama Kijów, nawet rozegrał jeden mecz. Ale ciężka kontuzja nogi uniemożliwiła dalszą grę w Kijowie. W tymże roku powrócił do Karpat Lwów. Potem bronił barw takich klubów jak Paxtakor Taszkent, Torpedo Łuck oraz Podillia Chmielnicki. Pod koniec kariery wrócił ponownie do Karpat Lwów, w którym w 1990 zakończył karierę piłkarską w wieku 33 lat.
Kariera reprezentacyjna.
5 września 1999 zadebiutował w radzieckiej reprezentacji w spotkaniu towarzyskim z NRD wygranym 1:0. Łącznie zaliczył 4 gier reprezentacyjnych, strzelił 1 gola rumuńskiej reprezentacji.
Kariera trenerska.
Po zakończeniu kariery zawodniczej w grudniu 1990 został asystentem trenera w klubie Karpaty Lwów, a już w lipcu 1991 awansował na stanowisko głównego trenera. W 1991 doprowadził do powrotu do drugiej ligi Karpat, a w 1992 startował w pierwszych Mistrzostwach Ukrainy. Trenował też Hazowyk Komarno. Od lata 1994 do końca 1998 prowadził FK Lwów. Na stanowisku głównego trenera Karpat Lwów w 1999 dotarł do finału Pucharu Ukrainy. Pracował też jako trener i asystent w pierwszej i drugiej drużynie Karpat Lwów. Po ciężkiej operacji na kolano w 2007 powrócił do kierowania innej lwowskiej drużyny FK Lwów, z którą zdobył awans do Premier Ligi. W 2008 po nieudanych występach klubu napisał podanie o zwolnienie ze stanowiska głównego trenera. W maju 2009 otrzymał propozycję pracy na stanowisku dyrektora sportowego klubu Karpaty Lwów. W lutym 2012 powrócił do pracy trenerskiej w sztabie szkoleniowym Karpat pod kierownictwem Wołodymyra Szarana. Po dymisji Szarana cały sztab również podał się do dymisji, ale już wkrótce 24 kwietnia 2012 Jurczyszyn objął stanowisko dyrektora sportowego FK Lwów.

</doc>
<doc id="1578234" url="https://pl.wikipedia.org/wiki?curid=1578234" title="Przetarg nieograniczony">
Przetarg nieograniczony

Przetarg nieograniczony – forma przetargu charakteryzująca się zaproszeniem do składania ofert nieograniczonego kręgu osób, zwykle poprzez publiczne ogłoszenie. W przypadkach dotyczących gospodarki podmiotów sektora publicznego często sposób jego przeprowadzenia jest szczegółowo uregulowany prawem, np. w zakresie zamówień publicznych, zbywania nieruchomości, zbywania mienia czy sprzedaży wierzytelności.
Przetarg nieograniczony w zamówieniach publicznych.
Przetarg nieograniczony to tryb udzielenia zamówienia publicznego przewidziany w ustawie z dnia 11 września 2019 r. Prawo zamówień publicznych, w którym w odpowiedzi na publiczne ogłoszenie o zamówieniu oferty mogą składać wszyscy zainteresowani wykonawcy, spośród których jest wybierana oferta najkorzystniejsza.
Tryb ten jest jednym z dwóch podstawowych trybów udzielania zamówień publicznych (drugim jest przetarg ograniczony), które można zastosować zawsze przy udzielaniu zamówień publicznych. Pozostałe tryby udzielania zamówień publicznych można zastosować tylko w przypadkach określonych w ustawie Pzp.
Przetarg nieograniczony jest trybem jednoetapowym. Zamawiający publikuje ogłoszenie o zamówieniu w Biuletynie Zamówień Publicznych, a w przypadku ogłoszeń o zamówieniu, których wartość jest równa lub wyższa od progów unijnych, o których mówa w art. 3 ustawy, ogłoszenie jest publikowane w Dzienniku Urzędowym Unii Europejskiej. Ponadto ogłoszenie o zamówieniu jest również publikowane na stronie internetowej zamawiającego (lub innej stronie). Zamieszcza tam także specyfikację istotnych warunków zamówienia wraz z załącznikami.

</doc>
<doc id="1578236" url="https://pl.wikipedia.org/wiki?curid=1578236" title="Skok (film 2007)">
Skok (film 2007)

Skok (ang. "Jump!") – brytyjsko-austriacki film fabularny z 2007 roku.
Fabuła.
Rok 1928. Pochodzący z Rygi żydowski dentysta Morduch Halsman wybiera się ze swoim 22-letnim synem Philippem na wycieczkę do Austrii. Podczas górskiej wędrówki ginie w tajemniczych okolicznościach. Jego syn twierdzi, że był to nieszczęśliwy wypadek. Mimo tego zostaje postawiony przed sądem i oskarżony o morderstwo. Proces nie jest uczciwy, na niekorzyść Philippe’a działa jego żydowskie pochodzenie. Zostaje uznany za winnego i skazany na 10 lat więzienia

</doc>
<doc id="1578237" url="https://pl.wikipedia.org/wiki?curid=1578237" title="Przetarg ograniczony">
Przetarg ograniczony

Przetarg ograniczony – forma przetargu charakteryzująca się skierowaniem zaproszenia do składania ofert do ograniczonego kręgu podmiotów. Ograniczenie to może być dokonywane np. poprzez wskazanie w publicznym ogłoszeniu przesłanek, których spełnienie dopuszcza do złożenia oferty, czy też poprzez kierowanie indywidualnych zaproszeń do określonych podmiotów. W przypadkach dotyczących gospodarki podmiotów sektora publicznego często sposób przeprowadzenia przetargu ograniczonego jest szczegółowo uregulowany prawem, np. w zakresie zamówień publicznych, zbywania nieruchomości czy sprzedaży wierzytelności.
Przetarg ograniczony w zamówieniach publicznych.
Przetarg ograniczony to tryb udzielenia zamówienia publicznego przewidziany w ustawie z dnia 11 września 2019 r. Prawo zamówień publicznych, w którym w odpowiedzi na publiczne ogłoszenie o zamówieniu, wykonawcy składają wnioski o dopuszczenie do udziału w przetargu, a oferty mogą składać wykonawcy zaproszeni do składania ofert.
Tryb ten jest jednym z podstawowych trybów udzielania zamówień publicznych (nie wymaga zaistnienia określonych przepisami przesłanek). Jest to tryb postępowania dwuetapowy. W pierwszym etapie wykonawcy w odpowiedzi na publiczne ogłoszenie o zamówieniu składają wnioski o dopuszczenie do udziału w postępowaniu, na podstawie których określona ich liczba jest kwalifikowana do dalszego udziału w postępowaniu (zależnie od stopnia spełniania warunków udziału w postępowaniu). Zakwalifikowani wykonawcy są zapraszani do złożenia oferty, spośród których jest wybierana oferta najkorzystniejsza.

</doc>
<doc id="1578239" url="https://pl.wikipedia.org/wiki?curid=1578239" title="Bryhadaranjaka Upaniszada">
Bryhadaranjaka Upaniszada



</doc>
<doc id="1578240" url="https://pl.wikipedia.org/wiki?curid=1578240" title="Upaniszada">
Upaniszada



</doc>
<doc id="1578250" url="https://pl.wikipedia.org/wiki?curid=1578250" title="Wędrowiec (zespół muzyczny)">
Wędrowiec (zespół muzyczny)

Wędrowiec – zespół muzyczny wykonujący improwizowaną muzykę inspirowaną folklorem polskim.
Działalność.
Członkowie grupy wcześniej brali udział w innych przedsięwzięciach muzycznych, takich jak m.in. "Księżyc", "Bractwo Ubogich", "Kapela Domu Tańca", "Pies Szczeka". Koncertowali w Polsce, a także Hiszpanii, Francji, Niemczech i Szwecji. Prowadzili indywidualne i wspólne projekty badawcze, artystyczne, edukacyjne i animacyjne (Dom Tańca, cykl filmów dokumentalnych "Centrum czyli pogranicze"). Jako "Wędrowiec" w kwietniu 2004 zdobyli I miejsce w Festiwalu Folkowym Nowa Tradycja organizowanym przez Polskie Radio. W 2005 z zespołu odszedł Bartosz Niedźwiecki, grupa zawiesiła swą działalność, a rok później reaktywowała się z Piotrem Herdą. Materiał zarejestrowany w 2009 r. ukazał się na płycie w roku 2019 pod tytułem "Wędrują nuk nieuzywają" (Requiem Records oraz Sloow Tapes).

</doc>
<doc id="1578252" url="https://pl.wikipedia.org/wiki?curid=1578252" title="Atharwasiras">
Atharwasiras



</doc>
<doc id="1578255" url="https://pl.wikipedia.org/wiki?curid=1578255" title="2-3 drzewo">
2-3 drzewo

2-3 drzewo – struktura danych będąca B-drzewem, w którym każdy wierzchołek z potomkami posiada albo 2 potomków i jeden element z informacją lub 3 potomków i 2 elementy z informacją. Wszystkie wierzchołki nie posiadające następników (liście) znajdują się na jednym poziomie. Informacje zachowywane są w pewnym porządku. Drzewa takie są zawsze zbalansowane, co gwarantuje logarytmiczny (względem rozmiaru) czas wykonywania podstawowych operacji (wstawianie, wyszukiwanie, usuwanie elementów).
Wierzchołki wewnętrzne.
Wierzchołki wewnętrzne mogą zawierać jedno lub dwa pola z informacją, które wyznaczają przedziały wartości w poddrzewach wierzchołka. Jeśli węzeł zawiera 2 następników, w nim samym znajdować się będzie jedno pole, jeśli 3 następników, 2 pola z informacją. Każde najbardziej lewe pole w wierzchołku wewnętrznym zawiera element z wartością większą niż wszystkie elementy w najbardziej lewym poddrzewie. Element najbardziej prawy będzie mniejszy od wszystkich w prawym poddrzewie. Natomiast (jeśli istnieje) następnik pomiędzy wartościami w węźle to jego poddrzewo będzie zawierać wartości z przedziału wyznaczonego przez informację w lewym i prawym polu wierzchołka. Celem takiego podziału jest szybkie wyszukiwanie i dostęp do elementów.

</doc>
<doc id="1578256" url="https://pl.wikipedia.org/wiki?curid=1578256" title="2-3 drzewa">
2-3 drzewa



</doc>
<doc id="1578268" url="https://pl.wikipedia.org/wiki?curid=1578268" title="Franciszek Błażejewski">
Franciszek Błażejewski

Franciszek Jan Stanisław Błażejewski (ur. 13 lutego 1924 w Gniewie, zm. 13 stycznia 2009 w Bydgoszczy) – polski zoolog, profesor zwyczajny doktor habilitowany, absolwent Uniwersytetu Mikołaja Kopernika, asystent w Zakładzie Zoologii Systematycznej UMK, od 1969 kierownik Zakładu Zoologii w filii poznańskiej Wyższej Szkoły Rolniczej w Bydgoszczy; współtwórca i w latach 1978-1981 prodziekan Wydziału Zootechnicznego Akademii Techniczno-Rolniczej w Bydgoszczy oraz wieloletni kierownik Zakładu (potem Katedry) Zoologii. Współpracował także (na drugim etacie) z Katedrą Zoologii i Genetyki Akademii Pomorskiej.

</doc>
<doc id="1578274" url="https://pl.wikipedia.org/wiki?curid=1578274" title="Maria Kurowska (1924–2009)">
Maria Kurowska (1924–2009)

Maria Kurowska (ur. 1924, zm. 14 stycznia 2009) – polska działaczka opozycji demokratycznej w latach 80. XX w., w czasie stanu wojennego szefowa Komitetu Pomocy Więzionym i Internowanym w Kielcach, współzałożycielka kieleckiej „Solidarności”, farmaceutka i działaczka społeczna.
Od 1990 r., prowadziła aptekę leków z darów, z którymi docierała do bezrobotnych i bezdomnych. Pracowała w Komisji Rewizyjnej Towarzystwa Dobroczynności, a także była działaczką Stowarzyszenia Dzieci Niepełnosprawnych. W 2005 r., została wyróżniona Nagrodą Miasta Kielce za rok 2004.

</doc>
<doc id="1578277" url="https://pl.wikipedia.org/wiki?curid=1578277" title="Jayne Soliman">
Jayne Soliman

Jayne Soliman z domu Campbell (ur. 1968, zm. 7 stycznia 2009) – brytyjska zawodniczka i trenerka łyżwiarstwa figurowego. 
Największe sukcesy sportowe święciła na przełomie lat 80 i 90-XX w. W 1989 zdobyła mistrzostwo Wielkiej Brytanii w łyżwiarstwie figurowym oraz zajęła siódme miejsce w rankingu najlepszych łyżwiarek świata. Jako trenerka pracowała między innymi w Dubaju gdzie poznała swojego męża Mahmouda. Pod koniec życia pracowała jako trenerka w angielskim klubie sportowym w Bracknell. 
Zmarła na skutek guza nowotworowego, który uszkodził jedną z jej dużych tętnic mózgowych, co zaowocowało gwałtownym krwotokiem i śmiercią mózgową. Soliman podłączono do respiratora i sztucznie podtrzymywano u niej krążenie przez kolejne 48 godzin, a także podawano jej dawki hormonów sterydowych tak aby mimo śmierci mózgowych mogła urodzić (była w 25 tygodniu ciąży). Jej córka po narodzeniu otrzymała imiona Aya Jayne.

</doc>
<doc id="1578285" url="https://pl.wikipedia.org/wiki?curid=1578285" title="Lasantha Wickrematunga">
Lasantha Wickrematunga

Lasantha Wickrematunga, Wickramatunge (ur. 5 kwietnia 1958, zm. 8 stycznia 2009 w Kolombo) – lankijski dziennikarz, polityk i prawnik, redaktor naczelny "The Sunday Leader".
Zginął zastrzelony we własnym samochodzie przez zamaskowanych motocyklistów. Jego gazeta w swoich publikacjach oskarżała między innymi lankijskiego prezydenta Mahinda Rajapaksa's i jego rząd o korupcję. Sam Wickrematunga trzy dni przed śmiercią opublikował artykuł "I wtedy przyszli po mnie" w którym przepowiadał swoją tragiczną śmierć. Według Amnesty International, Wickrematunga jest 10 dziennikarzem zamordowanym w Sri Lance od 2006 r. 

</doc>
<doc id="1578287" url="https://pl.wikipedia.org/wiki?curid=1578287" title="René Herms">
René Herms

René Herms (ur. 17 lipca 1982 w Dohna, zm. 9 stycznia 2009 w Pirna) – niemiecki sportowiec, pięciokrotny mistrz Niemiec w biegu na 800 m, mistrz Europy juniorów z 2001, oraz reprezentant Niemiec na Letnich Igrzyskach Olimpijskich w 2004 r., w Atenach, gdzie dotarł do półfinału. Ma również w dorobku srebro Mistrzostw Świata Juniorów w Lekkoatletyce (Sztafeta 4 x 400 m - biegł w eliminacjach Santiago 2000). Notował wiele wartościowych rezultatów na 800 metrów : 7. miejsce podczas Mistrzostw Europy w Lekkoatletyce (Monachium 2002), 1. miejsce na Halowym Pucharze Europy w Lekkoatletyce (Lipsk 2003), 2. lokata w Halowym Pucharze Europy w Lekkoatletyce (Lipsk 2004) oraz 2. miejsce podczas Superligi Pucharu Europy (Bydgoszcz 2004).
Był żonaty ze Steffi. Zmarł 9 stycznia 2009 w Pirna z powodu zapalenia mięśnia sercowego. Pochowany został 26 stycznia 2009 w tym samym mieście.

</doc>
<doc id="1578288" url="https://pl.wikipedia.org/wiki?curid=1578288" title="Rene Herms">
Rene Herms



</doc>
<doc id="1578289" url="https://pl.wikipedia.org/wiki?curid=1578289" title="Jarosławiec (gmina)">
Jarosławiec (gmina)

Jarosławiec (od 1925 "Uchanie") – dawna gmina wiejska istniejąca do 1925 roku na Lubelszczyźnie. Siedzibą władz gminy był Jarosławiec.
Za Królestwa Polskiego gmina Hrubieszów należała do powiatu hrubieszowskiego w guberni lubelskiej. Jednostka należała do sądu gminnego okręgu I w Wojsławicach. Miała 16502 mórg obszaru i liczyła 6460 mieszkańców (1867 rok). 13 stycznia 1870 do gminy przyłączono pozbawione praw miejskich Uchanie.
W 1919 roku gmina Jarosławiec weszła w skład polskiego woj. lubelskiego. 18 grudnia 1925 roku gminę przemianowano na "Uchanie".

</doc>
<doc id="1578290" url="https://pl.wikipedia.org/wiki?curid=1578290" title="Awaryjne wodowanie lotu US Airways 1549">
Awaryjne wodowanie lotu US Airways 1549

Awaryjne wodowanie lotu US Airways 1549 – zdarzenie, które miało miejsce 15 stycznia 2009 w Nowym Jorku. Samolot US Airways, odrzutowiec pasażerski średniego zasięgu typu Airbus A320-214 pilotowany przez Chesleya Sullenbergera, miał wykonać lot rejsowy do Charlotte, a następnie do Seattle. O godzinie 15:31, sześć minut po rozbiegu i starcie na przewidzianym kursie, samolot w wyniku zderzenia z kluczem dzikich gęsi utracił moc w obu silnikach. Pilot podjął decyzję o wykonaniu awaryjnego lądowania na wodzie na nieoblodzonej tafli pobliskiej rzeki Hudson. Przeżyły wszystkie osoby obecne na pokładzie i nie odniosły poważnych obrażeń.
Lot.
Samolot Airbus A320-214 (nr rejestracji N106US) linii lotniczych US Airways, wystartował z drogi startowej na kierunku 4 portu lotniczego Nowy Jork-LaGuardia do lotu rejsowego nr 1549 do przesiadkowego Charlotte kontynuując docelowo lot do Seattle.
Samolot wystartował o 15:26 EST (20:26 UTC) ze 150 pasażerami na pokładzie i 5 członkami załogi.
Kapitanem i pilotem lecącym (PF) był Chesley Sullenberger, dawniej pilot wojskowy, absolwent United States Air Force Academy i pilot myśliwski. W latach 1973–1980 latał na samolotach typu F-4 Phantom dla U.S. Air Force, a następnie pilotował dla US Airways. Pierwszym oficerem i pilotem nielecącym (PNF) był Jeff Skiles, lat 49, także pilot o dużym doświadczeniu dla linii US Airways: w sumie ponad 23 lata pilotowania.
Rzecznik Federalnego Urzędu Lotnictwa Cywilnego (FAA), Laura Brown, poinformowała, że w wyniku dochodzenia wstępnego stwierdzono, że samolot uległ kolizji w powietrzu z ptactwem wodnym zamieszkującym rezerwaty ulokowane w otoczce portu LaGuardia. Port zbudowany jest na osuszonym terenie bagiennym i zatokowo-jeziorno-rzecznym, a jego stosunkowo krótkie dwa pasy startowe wchodzą w taflę wody. Nieoficjalny zapis radarowy lotu wskazuje, że samolot osiągnął maksymalną wysokość 3200 stóp (czyli 975 m), a następnie rozpoczął kontrolowany lot szybowcowy, połączony z nieuchronnym opadaniem. Pracownik policji stanowej New Jersey przekazał mediom informację, że pilot potwierdził radiowo wieży kontroli lotów zderzenie z ptactwem, określając sytuację jako ekstremalnie niebezpieczną. W późniejszych wypowiedziach pasażerowie wspominali, że w kabinie przed wodowaniem był wyczuwalny zapach paliwa lotniczego.
Lądowanie.
Pilotom przekazano drogą radiową instrukcję lądowania na lotnisku Teterboro, używanym przez ruch lotnictwa ogólnego, zlokalizowanym w hrabstwie Bergen w graniczącym z miastem Nowego Jorku stanie New Jersey.
Piloci uznali, że są na zbyt małej wysokości, aby doszybować do jakiegokolwiek portu lotniczego, w tym drogi startowej na Teterboro. Zdecydowali się na zakończenie lotu kontrolowanym lotem szybowcowym z lądowaniem awaryjnym na szerokiej tafli rzeki Hudson, na odcinku, na którym nie ma mostu. Ostatnie słowa wypowiedziane w powietrzu przez kapitana zaadresowane były do pasażerów: „"Brace for impact."” („Przygotować się na zderzenie”).
Samolot zatoczył łuk w lewo i podszedł do awaryjnego lądowania wzdłuż koryta rzeki, przelatując kolejno nad rzeką, następnie Manhattanem, po czym dopasował się do kierunku biegu rzeki Hudson, stopniowo wytracając prędkość i wysokość. Punkt styczności z taflą wody nastąpił na wysokości 48th Street na Manhattanie, mniej niż 1600 m od Times Square i wypełnionych ulic jednej z głównych nowojorskich dzielnic finansowo-rozrywkowych, Midtown Manhattan, oraz w promieniu około 920 m (3000 stóp) od trzech rzecznych terminali promowych.
Promy i holowniki obecne na rzece Hudson niezwłocznie rozpoczęły akcję ratowniczą (bez odgórnej koordynacji). Część pasażerów samolotu stała na skrzydłach unoszącego się na powierzchni rzeki samolotu, a inni skorzystali z pneumatycznych tratw ratunkowych, w które wyposażone są samoloty pasażerskie. W ciągu kilku minut helikoptery policyjne, straż pożarna miasta Nowy Jork, w tym statek pożarniczy nowojorskiej straży pożarnej, „John D. McKean”, przybyły na miejsce. Wszyscy pasażerowie i członkowie załogi wyszli z wypadku bez zagrażających życiu obrażeń, jedna osoba (stewardesa) doznała wymagającego zszycia rozcięcia lewej nogi, a kilkadziesiąt uległo hipotermii na skutek niskiej temperatury otoczenia.
Ze względu na wyziębienie kilka osób zostało hospitalizowanych w szpitalu Saint Vincent's Catholic Medical Center w środkowomanhattańskiej dzielnicy Greenwich Village, który został wyznaczony jako główny przyjmujący poszkodowanych (szpitalem pomocniczym miał być St. Luke's-Roosevelt Hospital Center). 10 osobom udzielono pomocy w Roosevelt Hospital.
Po wypadku.
Po zakończeniu operacji ratunkowych, samolot, który przez cały czas akcji ratowniczej utrzymał się na powierzchni rzeki, został odholowany do jej brzegu i zakotwiczony przy nabrzeżu portowym opodal centrum finansowego (okolice dawnego World Trade Center) w dzielnicy Lower Manhattan, mniej więcej cztery mile w dół rzeki od punktu „wodowania”, inaczej prąd rzeczny wyniósłby go na morze.
O 16:55 czasu lokalnego (21:55 UTC) zakończyła się akcja ratunkowa, tzn. zespoły ratowników zaczęły wycofywać się z akcji. O 17:07 EST (22:07 UTC), Doug Parker, dyrektor linii lotniczej US Airways, przemówił oficjalnie na konferencji prasowej w Tempe (w obszarze metropolitalnym miasta Phoenix) w stanie Arizona, gdzie US Airways ma swoją siedzibę, podczas której potwierdził, że zdarzenie to nosi znamiona wypadku kolizyjnego.
National Transportation Safety Board (NTSB) wysłało tzw. "Go Team" do Nowego Jorku, z ekspertem Robertem Benzonem na czele.
W niedzielę 18 stycznia rano zakończono operację podnoszenia wraku z wody przy pomocy dźwigu i osadzania go na barce. Wydobyte czarne skrzynki wysłano w celu analizy ich zawartości do Waszyngtonu.
Wrak samolotu został przekazany do Carolinas Aviation Museum w Charlotte, gdzie został przewieziony 11 lipca 2011 roku. Jest on eksponowany na wystawie "Miracle on the Hudson".
Wypadek był podstawą filmu pt. Sully z 2016 r.

</doc>
<doc id="1578291" url="https://pl.wikipedia.org/wiki?curid=1578291" title="Kwas izowalerianowy">
Kwas izowalerianowy

Kwas izowalerianowy, – organiczny związek chemiczny z grupy alifatycznych kwasów karboksylowych, o rozgałęzionym łańcuchu bocznym. Jest izomerem konstytucyjnym kwasu walerianowego.
Występowanie.
Kwas izowalerianowy jest głównym kwasem z grupy kwasów walerianowych występujący w kozłku lekarskim i można go w dużych ilościach wyizolować z jego korzeni. Dodatkowo występuje w postaci estrów wielu związków naturalnych. Spotykany jest w korze kaliny śliwolistnej, kwiatach tytoniu oraz bananowcu. Kwas izowalerianowy jest metabolitem izoleucyny.
Zastosowanie.
Kwas izowalerianowy jest związkiem o działaniu sedatywnym i nasennym. Jako lek występuje w formie estrów, na przykład jako ester mentylowy, lub jako składnik preparatów z kozłka lekarskiego.

</doc>
<doc id="1578292" url="https://pl.wikipedia.org/wiki?curid=1578292" title="Alex Linz">
Alex Linz



</doc>
<doc id="1578293" url="https://pl.wikipedia.org/wiki?curid=1578293" title="Strzelce (gmina w guberni lubelskiej)">
Strzelce (gmina w guberni lubelskiej)

Strzelce (od 1877 "Białopole") – dawna gmina wiejska istniejąca w XIX wieku w guberni lubelskiej. Siedzibą władz gminy były Strzelce.
Za Królestwa Polskiego gmina Strzelce należała do powiatu hrubieszowskiego w guberni lubelskiej. Jednostka należała do sądu gminnego okręgu I w Jarosławcu. 
Gmina została zniesiona w 1877 roku przez przemianowanie na "gmina Białopole" z siedzibą w Białopolu.

</doc>
<doc id="1578295" url="https://pl.wikipedia.org/wiki?curid=1578295" title="Strzyżów (gmina w guberni lubelskiej)">
Strzyżów (gmina w guberni lubelskiej)

Strzyżów (następnie "Horodło") – dawna gmina wiejska na Lubelszczyźnie. Siedzibą władz gminy był Strzyżów.
Za Królestwa Polskiego gmina Strzyżów należała do powiatu hrubieszowskiego w guberni lubelskiej. do gminy przyłączono pozbawione praw miejskich Horodło.
Gmina została zniesiona w 1877 roku przez przemianowanie na "gmina Horodło" z siedzibą w Horodle. Najprawdopodobniej około 1870 roku gmina Strzyżów zmieniła swoją nazwę i siedzibę na "gmina Horodło".

</doc>
<doc id="1578299" url="https://pl.wikipedia.org/wiki?curid=1578299" title="Marasmius oreades">
Marasmius oreades



</doc>
<doc id="1578300" url="https://pl.wikipedia.org/wiki?curid=1578300" title="Hipoteka morska">
Hipoteka morska

Hipoteka morska – ograniczone prawo rzeczowe na statku wpisanym do rejestru okrętowego. Do jej powstania konieczny jest wpis do rejestru okrętowego. Oprócz statku hipoteka morska obciąża również jego przynależności i niektóre wierzytelności powstałe po ustanowieniu hipoteki.
Do hipoteki morskiej stosuje się odpowiednio przepisy o hipotece, mimo że w miejsce zwyczajnego zabezpieczenia hipoteki, co do zasady w postaci nieruchomości lub prawa wymienionego w art. 65 ustawy o księgach wieczystych i hipotece, przedmiotem zabezpieczenia w tym wypadku wyjątkowo jest będący rzeczą ruchomą statek morski, podczas gdy w odniesieniu do wszystkich innych rzeczy ruchomych odpowiednikiem hipoteki jest co do zasady zastaw.

</doc>
<doc id="1578301" url="https://pl.wikipedia.org/wiki?curid=1578301" title="Kredyt kasowy">
Kredyt kasowy

Kredyt kasowy – rodzaj kredytu obrotowego. Może występować jako kredyt w rachunku bieżącym oraz kredytowym.
Kredyt kasowy w rachunku bieżącym polega na tym, iż bank upoważnia kredytobiorcę do pobrania z rachunku bieżącego kwoty przekraczającej jego pokrycie. Zaciągany jest w sytuacji chwilowego braku gotówki. Jest kredytem krótkoterminowym, który należy spłacić w ciągu kilku dni. Kredyt kasowy w rachunku kredytowym również jest kredytem krótkoterminowym, udzielanym kredytobiorcy niemalże "od ręki" w związku z chwilowym brakiem gotówki. 
Jednak do jego uruchomienia niezbędne jest otwarcie rachunku kredytowego, na którym odnotowywane zostaje wykorzystanie kredytu.

</doc>
<doc id="1578304" url="https://pl.wikipedia.org/wiki?curid=1578304" title="Chudowola (gmina)">
Chudowola (gmina)

Chudowola (od 1929 "Michów-Lubartowski") – dawna gmina wiejska na Lubelszczyźnie. Siedzibą władz gminy była Chudowola.
Gmina Chudowola (początkowo "gmina Chuda Wola" lub "gmina Chudawola") była jedną z 14 gmin wiejskich powiatu lubartowskiego guberni lubelskiej. 13 stycznia 1870 do gminy przyłączono pozbawiony praw miejskich Michów. Jednostka należała do sądu gminnego okręgu I w osadzie Michów. W jej skład wchodziła osada Michów oraz wsie Rudzienko (z folwarkiem), Mieszko, Podgórze, Elżbiecin, Majznerzyn, Ujazdówek, Katarzyn, Anielówka, Przechody, Węgielce, Drewnik, Ostrów Szlachecki, Chudawola, Serafin, Adamówka, Skrobaka, Ostrów Wielki i Szczuchnia. Gmina liczyła 4187 mieszkańców (1867 rok). 
W 1919 roku gmina Chudowola weszła w skład polskiego woj. lubelskiego. 5 czerwca 1929 roku jednostkę przemianowano na "gminę Michów-Lubartowski".

</doc>
<doc id="1578306" url="https://pl.wikipedia.org/wiki?curid=1578306" title="Gmina Rogów (ujednoznacznienie)">
Gmina Rogów (ujednoznacznienie)

dawne gminy:
Zobacz też: gmina Rogowo

</doc>
<doc id="1578308" url="https://pl.wikipedia.org/wiki?curid=1578308" title="Maria Izabela Orleańska">
Maria Izabela Orleańska

Maria Izabela Orleańska, właściwie: "María Isabel Francisca de Asis Antonia Luisa Fernanda Cristina Amelia Felipa Adelaide Josefa Elena Enriqueta Carolina Justina R de Orléans y Borbón" (ur. 21 września 1848, w Sewillii, zm. 23 kwietnia 1919, w Villamanrique de la Condesa) – infantka hiszpańska.
Urodziła się 21 września 1848 w Sewillii jako pierwsze dziecko Antoniego Orleańskiego, księcia Montpensier (najmłodszego syna Ludwika Filipa I, ostatniego Króla Francuzów i jego żony Marii Amelii Sycylijskiej) oraz infantki hiszpańskiej Ludwiki Ferdynandy. Wszyscy jej dziadkowie oraz siedmioro spośród ośmiorga pradziadków należeli do francuskiego królewskiego rodu Burbonów.
30 maja 1864 r. poślubiła swojego kuzyna Ludwika Filipa Orleańskiego, hrabiego Paryża, pretendenta do tronu francuskiego jako "Filip VII". Z tego związku urodziło się ośmioro dzieci:
Zmuszeni opuścić Francję, Maria Izabela z mężem udali się od Anglii. W 1871 r. pozwolono im powrócić do Francji, gdzie mieszkali w Hôtel Matignon w Paryżu, a następnie w zamku d'Eu w Normandii. W 1886 r. byli ponownie zmuszeni opuścić Francję. W 1884 r. mąż Marii Izabeli zmarł w miejscowości Stowe w hrabstwie Buckinghamshire w Anglii. Po powrocie do Francji Maria Izabela mieszkała w zamku Randan, a zmarła w swoim pałacu w Villamanrique de la Condesa koło Sewilli. Pochowana jest w kaplicy królewskiej w Dreux.

</doc>
<doc id="1578311" url="https://pl.wikipedia.org/wiki?curid=1578311" title="Rogów (gmina w guberni lubelskiej)">
Rogów (gmina w guberni lubelskiej)

Rogów (do 1874 "Zastów") – dawna gmina wiejska na Lubelszczyźnie. Siedzibą władz gminy był Rogów.
Gmina Rogów powstała w 1874 roku w związku z przemianowaniem gminy Zastów. Następnie jednostka była jedną z 19 gmin wiejskich powiatu nowoaleksandryjskiego (puławskiego) guberni lubelskiej. Jednostka należała do sądu gminnego okręgu IV w Polanówce. W jej skład wchodziły wsie Dąbrówka-Folwark, Dobre, Męćmierz, Podgórz, Polanówka, Rogów, Uściąż, Wólka, Zagajdzie, Zastów Polanowski i Zastów Karczmiski. 
Gminę zniesiono przed I wojną światową, włączając jej obszar do gminy Szczekarków.

</doc>
<doc id="1578312" url="https://pl.wikipedia.org/wiki?curid=1578312" title="Brona kolczatka">
Brona kolczatka

Brona kolczatka - brona składająca się z kilku sekcji doczepianych do belki zaczepowej. Sekcja tej brony składa się z ramy z ułożyskowanym w niej walcem, do którego wkręcane są rozmieszczone spiralnie zęby. Walce z zębami wykonują ruch obrotowy, dobrze rozdrabniając bryły gleby.

</doc>
<doc id="1578314" url="https://pl.wikipedia.org/wiki?curid=1578314" title="Jezioro Małszeweckie">
Jezioro Małszeweckie

Jezioro Małszeweckie, Małszewko – jezioro w Polsce położone w województwie warmińsko-mazurskim, w powiecie szczycieńskim, w gminie Dźwierzuty. Nad jeziorem leży wieś Małszewko.
Opis.
Jezioro położone 5 km na zachód od wsi Dźwierzuty, płytkie, wydłużone na osi wschód-zachód. Brzegi północne są płaskie, znajduje się tu zabudowa wsi Małszewko. W części południowo-zachodniej do jeziora przylegają lasy, a w południowo-wschodniej pola i łąki. Spośród ryb dominują: leszcz, płoć, lin, karaś, węgorz. Dawniej jezioro hodowlane.

</doc>
<doc id="1578315" url="https://pl.wikipedia.org/wiki?curid=1578315" title="Krew, pot i łzy">
Krew, pot i łzy

Krew, pot i łzy – drugi studyjny album białostockiego rapera Piha wydany w 2004 roku. Wystąpili na nim gościnnie m.in. Pezet, Pyskaty, Ten Typ Mes, HST, Chada oraz Gutek.
Reedycja albumu ukazała się w 2011 roku nakładem wytwórni Step Records.
Lista utworów.
Opracowano na podstawie materiału źródłowego.

</doc>
<doc id="1578316" url="https://pl.wikipedia.org/wiki?curid=1578316" title="Ośmiozgłoskowiec">
Ośmiozgłoskowiec

Ośmiozgłoskowiec – popularny w polskiej poezji krótki format wiersza sylabicznego: 8-zgłoskowy wers bez średniówki, z akcentem wyrazowym w klauzuli. Podzielony średniówką (4+4, 5+3, 3+5) łatwo staje się formatem wiersza sylabotonicznego. Często jest wiązany w strofy. Ośmiozgłoskowiec występuje w liryce i takich gatunkach, jak fraszka, bajka, ballada, rzadziej zaś w epice i w dramacie. Odgrywa istotną rolę w poezji ludowej i w wierszach dla dzieci. 
Pojawiał się już w twórczości średniowiecznej ("Satyra na leniwych chłopów"). Użył go też Mikołaj Rej ("Krótka rozprawa między trzema osobami, Panem, Wójtem a Plebanem"). Jan Kochanowski posłużył się ośmiozgłoskowcem w "Pieśni świętojańskiej o Sobótce". Adam Mickiewicz wykorzystał go między innymi w balladzie "Pani Twardowska". Adam Asnyk zastosował ośmiozgłoskowiec w wierszu "Limba":
Ośmiozgłoskowiec sylabotonizuje się w kierunku czterostopowca trocheicznego lub trójstopowca daktylicznego. Format ośmiozgłoskowy występuje w strofie stanisławowskiej.
Ośmiozgłoskowiec był popularny w średniowiecznej poezji czeskiej:
Występował on również w liryce łacińskiej, między innymi w strofie ambrozjańskiej. Został wykorzystany w sekwencji "Dies irae" przypisywanej Tomaszowi z Celano. Ośmiozgłoskowiec trocheiczny pojawia się również w zbiorze "Carmina Burana":
Ośmiozgłoskowcem (trocheicznym czterostopowcem akatalektycznym), wzorowanym na wierszu fińskiej "Kalevali", Henry Wadsworth Longfellow napisał "Pieśń o Hajawacie".

</doc>
<doc id="1578318" url="https://pl.wikipedia.org/wiki?curid=1578318" title="R. C. Harris Filtration Plant">
R. C. Harris Filtration Plant



</doc>
<doc id="1578319" url="https://pl.wikipedia.org/wiki?curid=1578319" title="Wierna rzeka (powieść)">
Wierna rzeka (powieść)

Wierna rzeka – powieść Stefana Żeromskiego z 1912 roku, której akcja rozgrywa się w czasie powstania styczniowego.
Utwór opowiada dzieje miłości młodej szlachcianki Salomei Brynickiej i rannego w bitwie pod Małogoszczem powstańca, księcia Józefa Odrowąża. Fabuła powieści rozgrywa się od 25 lutego do czerwca 1863 roku, w czasie trwania powstania styczniowego, w większości w dworze Niezdoły nad rzeką Łośną w regionie świętokrzyskim. Opisane w powieści miejsca, osoby i historia miały rzeczywisty pierwowzór.
Powieść jest napisana prozą poetycka i zaliczana jest do literatury modernistycznej okresu Młodej Polski.
Tytuł.
Tytułowa rzeka to Łośna (lub Łososina, dziś Wierna Rzeka), nad którą stoi dwór i która pojawia się w najważniejszych momentach powieści. Jest "wierną" rzeką, ponieważ staje się pomocą w najbardziej dramatycznych dla bohaterów momentach i ponieważ potrafi zachować ich najgłębsze tajemnice. Rzeka ratuje uciekającego powstańca, głównego bohatera powieści, i obmywa jego rany. Skutecznie uniemożliwia przechwycenie przez Moskali tajnych planów i listy nazwisk powstańców, które przewoził schwytany w pułapkę komisarz Rządu Narodowego. I w końcu jej powierza Salomea, główna bohaterka, pieniądze otrzymane w zamian za utraconą miłość. Autor nadaje wówczas rzece cech wiernego i empatycznego przyjaciela. 
Powieść opatrzył Żeromski podtytułem „Klechda”, potem (w czwartym wydaniu z roku 1925) zmienił podtytuł na „Klechda domowa”. Uznając "Wierną rzekę" za klechdę „domową”, pisarz podkreślał jej osobisty i intymny rodowód, bliski związek opowieści z jego własnymi rodzinnymi, „domowymi” doświadczeniami i tradycjami.
Geneza i źródła powieści.
"Wierna rzeka" jest jednym z szeregu utworów literackich poświęconych powstaniu styczniowemu, jakie ukazywały na początku XX wieku, zwłaszcza po wydarzeniach rewolucji 1905 roku. Pisarze, głównie należący do pokolenia Młodej Polski, zrywali z pozytywistyczną krytyką czynu zbrojnego, a raczej szukali głębszych przyczyn klęski i zwracali uwagę na martyrologię powstańców. Do utworów takich należały min. "Echa leśne" Żeromskiego (1905), "Gloria victis" Elizy Orzeszkowej (1910) i "Ojcowie nasi" Andrzeja Struga (1911). Podobne wątki, z mniejszym nasileniem, pojawiały się już we wcześniejszej literaturze, min. w "Nad Niemnem" Orzeszkowej (1888), O"myłce" Bolesława Prusa (1888), nowelach Marii Konopnickiej z serii "Powieści Sawy" (1897) i przede wszystkim we wczesnej noweli Żeromskiego "Rozdzióbią nas kruki, wrony..." (1895).
Do poruszenia tematu 1863 roku zainspirowały Stefana Żeromskiego przeżycia i opowiadania jego krewnych, stąd podtytuł powieści "klechda domowa". Ojciec pisarza, Wincenty Żeromski, więziony był w Kielcach za pomoc powstańcom, a po uwolnieniu ukrywał się w majątku w Rudzie Zajączkowskiej nad Łośną u swojej siostry Józefaty i jej męża Jana Saskiego. Folwark rządowy w Rudzie był dzierżawiony przez Saskich i młody Żeromski często w nim przebywał. To właśnie dwór Saskich w Rudzie stał się pierwowzorem powieściowych Niezdołów (dwór znajdował się na terenie dzisiejszej wsi Wierna Rzeka, wyodrębnionej z wsi Ruda Zajączkowska w 1975 roku), a sami Sascy zostali przedstawieni w utworze jako Rudeccy (nazwisko nadane od nazwy majątku). Jan rzeczywiście był więziony za pomoc powstańcom, a trzech jego synów walczyło w powstaniu, z których jeden, Gustaw, zginął w bitwie. 
Bezpośrednim źródłem opisania historii Salomei i Odrowąża była opowieść ciotki pisarza Józefaty Saskiej o ukrywaniu we dworze w Rudzie Zajączkowskiej rannego powstańca-księcia i jego miłości do przebywającej tam krewnej. Pierwowzorem Salomei Brynickiej była Aniela Lubowiecka, córka Wojciecha i Izabelli z Olszowskich. Ojciec Anieli był ciotecznym bratem Jana Saskiego, więc Aniela była również kuzynką Stefana Żeromskiego. Pierwowzorem Józefa Odrowąża był zaś Jan Połubiński, jedyny syn księcia Michała (1815-1889), prezesa Izby Obrachunkowej w Warszawie i Felicji z Lewkowiczów (ur. ~1824). Połubińscy byli rodem książęcym. Ciężko ranny Jan Połubiński nazajutrz po bitwie pod Małogoszczem trafił do dworu w Rudzie. Przez wiele tygodni rannym opiekowała się Aniela oraz inni domownicy, a do usunięcia kuli sprowadzono lekarza z Kielc. Anieli pomagał rzeczywisty kucharz imieniem Szczepan. Po wielu miesiącach odnalazła go tam matka, księżna Felicja Połubińska. Według przekazów rodzinnych Anielę i Jana połączyło uczucie i planowali ślub. Jednak do tego nie doszło. Aniela zmarła tuż przed powrotem Jana z Warszawy. Po śmierci narzeczonej Jan podobno wyjechał do Francji.
W Archiwum Państwowym w Kielcach znajduje się raport z 28 lutego 1863 r., w którym zastępca wójta gminy Ruda nazwiskiem Lange donosi cywilnym władzom carskim o rannym powstańcu nazwiskiem Połubiński z Warszawy, którego przywieziono do Rudy i umieszczono w kuchni dworskiej, a którym opiekują się tamtejsze kobiety. Raport wspomina też o posłaniu po felczera. Dokumenty potwierdzają więc wersję "klechdy domowej" opisanej w powieści.
Literackie nazwisko głównej bohaterki pochodzi od pobliskiej Brynicy – majątku dziadków Stefana Żeromskiego, a jej imię mogło nawiązywać albo do Salomei z Bergu, żony Bolesława Krzywoustego, do której należał Małogoszcz, lub do Salomei Gruszczyńskiej, tytułowej bohaterki dramatu Juliusza Słowackiego "Sen srebrny Salomei", która podobnie przeżywa nieszczęśliwą miłość. Zaś powieściowe nazwisko Józefa nawiązuje do możnego rodu Odrowążów, którego dawna siedziba znajdowała się w pobliskim Piekoszowie.
Powieść została napisana w 1911 roku w Paryżu, a wydana została w Krakowie w 1912 roku.
"Wierna rzeka" w zamyśle autora miała być także ostatnią częścią cyklu powieści historycznych, obrazujących dzieje polskie w XIX wieku na przykładzie dziejów rodu Olbromskich. Pierwszą częścią sagi są "Popioły" (1902-1904), które dotyczą okresu wojen napoleońskich, a których bohaterem jest Rafał Olbromski. Bezpośrednio potem pisarz pracował nad powieścią zatytułowaną "Iskry," które opisywały losy Olbromskich, Rafała i jego syna Huberta, w pierwszych dekadach XIX wieku, zwłaszcza w trakcie powstania listopadowego. Rękopis powieści został jednak zarekwirowany przez carską żandarmerię i zaginął. Jedyny ocalały fragment "Iskier" ukazał się jako opowiadanie "Wszystko i nic". "Wierna rzeka", w której Hubert Olbromski pojawia się jako komisarz powstańczego Rządu Narodowego, miała być ostatnim akcentem wielkiej panoramy historycznej, w której Żeromski zamierzał nakreślić obraz żywota duchowego Polski w XIX wieku, dzieje walk wolnościowych i przemian, jakie w trakcie tych walk dokonywały się w łonie społeczeństwa polskiego, zwłaszcza zaś – polskiej szlachty.
Kompozycja i problematyka utworu.
Legenda rodzinna i miejscowa nie były głównym źródłem wiedzy Żeromskiego o powstaniu styczniowym. Z pewnością znał on wiele publikowanych prac o powstaniu styczniowym. Historyczne realia powstania ograniczają się prawie wyłącznie do bitwy pod Małogoszczem (24 II 1863 r.).
Prawie wszystkie wydarzenia historyczne są skupione w rozdziale pierwszym, będącym jakby wstępem powieści. W rozdziałach następnych informacje o rzeczywistych postaciach i wypadkach pojawiają się tylko wyjątkowo.
Dwór w Niezdołach, oddzielony od wsi i miasta, nie jest objęty ruchem powstańczym. Tylko od czasu do czasu pojawiają się we dworze oddziały rosyjskie lub grupy powstańców, tylko z rzadka dochodzą echa ważnych zdarzeń. Dwór w Niezdołach, typowy polski dwór średnioszlachecki, staje się przez tę swoją samotność – całym światem. Odbijają się tu wszystkie ważne problemy i konflikty polskiego życia w II połowie XIX wieku: stosunki społeczne i uprzedzenia klasowe, dążenia i prądy polityczne, postawy wobec niewoli i walki o wolność, wielkość i małość, największa ofiarność i zwykłe wygodnictwo. Dwór w Niezdołach i jego mieszkańcy przedstawiają w dramatycznym skrócie i zagęszczeniu – historię narodu żyjącego w niewoli i targanego silnymi napięciami wewnętrznymi, historię żywą i bliską, bo pisaną dla pokoleń ciągle żyjących pod zaborami.
W "Wiernej rzece" spotykają się: opowieść o polskim losie (zbudowana na tragicznych biografiach Odrowąża, Salomei Brynickiej i Huberta Olbromskiego) z analizą przyczyn słabości walk wyzwoleńczych, analizą dokonywaną przez prezentowanie postaci drugoplanowych i epizodycznych.
Tematem "Wiernej rzeki" są dzieje rannego powstańca, ukrywającego się i powracającego do zdrowia pod opieką młodej szlachcianki oraz historia miłości między rannym a jego opiekunką, miłości tragicznej, ponieważ zakończyła się ona wyjazdem ozdrowieńca i rozpaczą kobiety.
Żeromski najpierw opowiada o cierpieniach i niedolach rannego Odrowąża oraz jego opiekunki, nieustannie narażonych na różne niebezpieczeństwa i dopiero doprowadziwszy powstańca do zdrowia, złagodziwszy jego cierpienia i oddaliwszy nieco od niego groźbę pojmania i śmierci – mówi o narodzinach, rozwoju i dramatycznym zakończeniu miłości młodych.
Rozbicie powieści na część powstańczą i miłosną zakłóca i osłabia spójność akcji. Równocześnie pozwala też autorowi zachować jednorodność i czystość w motywacji postępków głównych postaci powieściowych. Żeromski buduje powieść w sposób prosty: relacjonuje w porządku chronologicznym dzieje pobytu Odrowąża w Niezdołach – od chwili przybycia do wyjazdu.
Powstanie styczniowe w "Wiernej rzece".
O powstaniu dowiadujemy się głównie z dialogów prowadzonych przez postaci powieści, czego przykładem może być rozmowa między Salomeą i Hubertem Olbromskim, którzy oceniają powstanie z różnych perspektyw. Panna Salomea boi się o życie ojca i ukrywanego Odrowąża. Dla niej powstanie jest bezsensownym zrywem, które przynosi tylko same cierpienia. Hubert Olbromski wypowiada się na ten temat jako ideolog i polityk, który ocenia znaczenie powstania dla pokoleń, które dopiero nadejdą.
Opis fabuły.
Rozdział I.
W lutym 1863 roku oddziały powstańców zmagały się z przerażającymi siłami wroga. W bitwie pod Małogoszczem brał udział książę Józef Odrowąż. Jego towarzysze walki ponieśli śmierć, on jeden cudem ocalał. Po odzyskaniu świadomości dotarło do niego, w jak strasznym znajduje się położeniu – miał poranione ramiona, biodra i głowę. Uszedł jednak z pola bitwy i ukrył się w lesie, z dala obserwując, jak jego towarzysze broni byli odzierani z odzieży, dobijani i wrzucani do wielkiego dołu – wspólnej mogiły. Książę pragnął jednak żyć, zaczął więc wędrówkę przed siebie w nadziei na ratunek. Bosy, wsparty na kosturze, przemierzał leśne głusze. Optymizmem napawał go widok wiejskich chat, które pojawiły się na horyzoncie. Na swojej drodze spotykał ludzi idących po wodę do rzeki. Początkowo ranny powstaniec wzbudzał w nich ciekawość, przez moment współczucie, ale w końcu agresję. Wieśniacy bowiem nieufnie patrzyli na rebelianta, przez którego mogli stracić majątek i życie. Tłum chwilę naradzał się nad losem uchodźcy. Zastanawiał się, czy wydać go Rosjanom, czy zabić na miejscu. Tymczasem powstaniec przeszedł przez dziurę w płocie i skierował się ku dworskim zabudowaniom, żegnany wyzwiskami i szyderstwami niezdecydowanej gawiedzi.
W kuchni natknął się na sędziwego kucharza Szczepana, który początkowo chciał wyrzucić nieproszonego gościa za drzwi. Z czasem jednak widok skrajnie wyczerpanego i ciężko rannego młodzieńca wzbudził w nim litość. Nakarmił go, obdarował zdezelowanymi chodakami, a następnie kazał się wynosić. Odrowąż ruszył w dalszą drogę, podążając wzdłuż dworu ku rzece. Nieopodal ganku napotkał młodą szlachciankę, Salomeę Brynicką, której wyjaśnił, kim jest i skąd przybywa. Litościwa panna zaoferowała mu pomoc, opatrzyła rany, nakarmiła i umieściła w swoim łóżku.
Rozdział II.
Odrowąż przespał cały dzień, a po przebudzeniu stwierdził, że jest pod bardzo troskliwą opieką młodej kobiety o imieniu Salomea, która zajmuje się nim, nie zważając na to, że za ukrywanie powstańca grozi jej śmierć. Kobieta wyjaśniła mu, że znajdują się w Niezdołach, majątku jej wujostwa, i jest ona obecnie jedyna mieszkanką dworu, a opiekę nad nią sprawuje stary, na poły głuchy sługa – Szczepan. Wuj Salomei, Paweł Rudecki, został aresztowany, a jego dwaj najstarsi synowie zginęli w powstaniu. Pani Rudecka zaś wyruszyła na poszukiwanie trzeciego syna. Ojciec opiekunki Odrowąża był rządcą w Niezdołach i także przyłączył się do wojsk powstańczych, natomiast jej matka zmarła, gdy Salomea miała zaledwie rok. We dworze często bywali powstańcy, dlatego niespodziewane najścia i rewizje rosyjskich żołnierzy nie należały do rzadkości. Część zabudowań gospodarczych została spalona, a dwór splądrowany.
Jedyną osobą z zewnątrz, utrzymującą kontakty z Salomeą, była Ryfka, młoda Żydówka, córka karczmarza, która nieraz już ostrzegała panienkę przed zbliżającymi się Rosjanami. Bardziej jednak niż wizyty obcych żołnierzy Brynicka bała się niespokojnego ducha zmarłego wuja Dominika. Był to starszy brat Pawła Rudeckiego, który wraz z nim po poprzednim powstaniu zarządzał majątkiem. Dominik zajmował się gorzelnią, tartakami, końmi, a młodszy brat gospodarstwem. Pomiędzy rodzeństwem często dochodziło do kłótni, których przyczyną była gorzelnia jakoby przynosząca straty, choć chodziły słuchy, że powodem być mogła zazdrość o żonę brata, w której Dominik kochał się wcześniej. Zdesperowany zlikwidował wreszcie deficytowe przedsięwzięcie, a wielkie kadzie i beczki kazał umieścić w swoim salonie. Stroniący od ludzi, zdziczał, aż wreszcie pewnego dnia zastrzelił się. Jego duch nigdy jednak na dobre nie opuścił dworu i zdarzało się, że przesuwał puste beczki, czyniąc sporo hałasu i strasząc domowników. Salomea opowiedziała historię Dominika Józefowi, wyznając jednocześnie, że w towarzystwie młodzieńca czuje się o wiele bezpieczniejsza, bo poczynania nieboszczyka przejmują ją większym strachem niż myśl o niespodziewanej wizycie Moskali.
Rozdział III.
W obawie przed rewizją Szczepan przygotował kryjówkę dla Józefa. Do tego celu doskonale nadawała się stara stodoła, gdzie sługa wydrążył w kupie siana ogromny otwór, rodzaj studni. Tymczasem Salomea coraz bardziej poświęcała się dla przybysza. Odstąpiła mu swój pokój, przenosząc się do zimnego, nieprzyjemnego salonu. Żyła przy tym cały czas w niepewności i obawie. Pewnej nocy obudziło ją pukanie do okna. To Ryfka przybiegła z ostrzeżeniem przed zbliżającymi się Moskalami. Z pomocą Szczepana udało się Salomei ukryć Odrowąża w przygotowanym schowku. Zatarła również wszelkie ślady jego bytności we dworze – ukryła pokrwawioną pościel i bandaże. Żołnierze, którzy przybyli po chwili, przesłuchali dziewczynę, wypytali o właścicieli dworu, o ojca i powstańca, którego rzekomo przyjęła. Informacje, jakich udzieliła im dziewczyna, nie zadowoliły sołdatów, przeszukali więc dwór. Dokładnie zrewidowali opuszczoną część domu i pozostałe pokoje. Podejrzenie ich wzbudziły ślady krwi na materacu. Wówczas dumna dziewczyna, nie bacząc na drwiny żołdaków, wyznała, że to ona sama poplamiła w nocy pościel. Przez cały ten czas pięknej pannie przyglądał się oficer, Wiesnicyn. Zwróciła ona jego uwagę już podczas pierwszej wizyty w Niezdołach. Kiedy zakończona rewizję, zmęczeni żołnierze przygotowali sobie nocleg w stodole, gdzie ukryto powstańca. Szczepan z przerażeniem oczekiwał najgorszego, wiedział bowiem, że nawet najcichszy odgłos może zdradzić kryjówkę Odrowąża.
Rozdział IV.
O świcie wojsko odmaszerowało, jednak czujny sługa, przeczuwając podstęp, długo jeszcze obserwował drogę do dworu. I faktycznie, w pewnej chwili na horyzoncie pojawiła się grupa jeźdźców. Okazało się, że oddziałem, który tak niespodziewanie powrócił, dowodził Wiesnicyn. Kiedy ponownie przetrząsano dwór, Moskal próbował nawiązać rozmowę z Salomeą. Dziewczyna jednak zlekceważyła go. Mimo dokładnego splądrowania domu nic nie znaleziono. Dopiero po kilku godzinach od wyjazdu wojska przyniesiono powstańca do pokoju. Salomea ponownie opatrzyła mu rany i umieściła w łóżku.
Rozdział V.
Kilka kolejnych dni minęło spokojnie, aż pewnej nocy pannę Miję obudził łomot do drzwi i okien. Był odmienny od ostrzegawczego pukania Ryfki. Przerażona dziewczyna i jej opiekun w ostatniej chwili zdążyli schować Odrowąża w jednej z kadzi w pokoju Dominika. Nieproszonymi gośćmi okazali się powstańcy. Byli głodni, zziębnięci, u kresu wytrzymałości fizycznej i psychicznej. Wiadomość, że w domu nie ma żadnego jedzenia, wywołała w nich agresję. Jeden ze zdesperowanych żołnierzy przystawił nawet lufę pistoletu do czoła gospodyni. Napiętą sytuację rozładował Szczepan, który, nie wiadomo skąd, przyniósł trochę ziemniaków oraz kaszy i przyrządził skromny posiłek.
Rozdział VI.
Powstaniec powoli wracał do zdrowia. Zabliźniły się rany czaszki, tylko postrzelone udo nie goiło się, powodując straszne cierpienia. Chory tracił świadomość, jęczał. Z tego powodu ukrywanie go w stodole stawało się coraz bardziej niebezpieczne. Pewnego razu został nawet usłyszany przez nocujących tam żołnierzy i niewiele brakowało, a budynek zostałby puszczony z dymem.
Skutecznej pomocy mógł udzielić rannemu tylko lekarz, który mieszkał w odległym mieście. Należało go sprowadzić jak najszybciej, potrzebny był więc jakiś środek lokomocji. Jedyna osobą, której Salomea mogła zaufać i poprosić o pomoc, była zaprzyjaźniona Żydówka. Nocą udała się więc do karczmy. Ku jej wielkiej radości okazało się, że w tamtejszej stajni przechowuje konie nieznajomy przybysz. Z wielkimi oporami Ryfka zgodziła się na pożyczenie zaprzęgu. Panna Brynicka nie bez lęku udała się w tak niebezpieczną podróż. Bardziej niż dzikich zwierząt i głuszy bała się wojskowych patroli, wybrała więc drogę przez las. Po dotarciu do miasta udała się do lekarza Kulewskiego, którego znała z wcześniejszych wizyt w Niezdołach. Początkowo chirurg nie chciał zgodzić się na taką wyprawę, ale stanowczość i uroda panny zrobiły swoje.
Niestety. Poświęcenie Salomei okazało się daremne. Medyk opatrzył wprawdzie głowę rannego, jednak nie zdołał bez znieczulenia usunąć kuli tkwiącej w jego udzie. Ponadto nie otrzymawszy zapłaty, stał się ten jurny starzec niezwykle natarczywym i „brutalnym poszukiwaczem swego honorarium”.
Rozdział VII.
Pewnej bezksiężycowej nocy do dworu przybył ojciec Salomei, Antoni Brynicki. Był to człowiek słusznego wzrostu, z siwymi wąsami, ubrany w futrzany kubrak. Jego strój i zachowanie wskazywały na to, że odbył długa i męczącą podróż. Na widok mężczyzny leżącego w łóżku córki ogarnął go ojcowski niepokój. Salomea jednak szybko wyjaśniła mu zaistniałą sytuację, opowiadając historię przybysza. Brynicki z niedowierzaniem wysłuchał informacji o stanie rannego i sam dokonał obdukcji. „(…) coś tam półgębkiem radził przykładać – a kuli szukać wciąż, tnąc miejsce naokoło rany”. Szczepanowi nakazał zaś szczególny dozór nad ukochaną córką. „Skoroby sama – dopust boski! Ale jakbyś wypatrzył, że ją na siłę lub sztuką chce brać (…), pal po łbie!” – instruował służącego. Instynktownie wyczuwał bowiem, że ze strony księcia może spotkać ją coś złego. Pokrzepił się, zmienił nędzne odzienie i rankiem odjechał.
Rozdział VIII.
W marcowy wieczór przed gankiem w Niezdołach stanęła bryczka, z której wysiadło dwóch nieznajomych. Starszy z nich nazywał się Hubert Olbromski i był komisarzem Rządu Narodowego. Mężczyźni szczegółowo wypytywali Salomeę o historię posiadłości, rodzinę i obecnych mieszkańców. Okazało się, że Olbromski dobrze zna ojca panny Brynickiej. Kiedy był małym chłopcem, sierotą (jego ojca zamordowali chłopi podczas rzezi galicyjskiej), mieszkał w internacie nieopodal koszar. Ojcowską miłość zaoferował mu wtedy młody żołnierz, Antoni Brynicki, który pokochał go jak własnego syna. Salomea podjęła gości skromnym poczęstunkiem i zaoferowała nocleg.
O świcie zjawili się Rosjanie. Odrowąża – jak zwykle – ukryto w wielkiej kadzi. Młodszemu przybyszowi udało się zbiec na skradzionym koniu, starszy nie zdążył. Nie znając okolicy, biegł przed siebie, a kiedy dotarł nad rzekę, która odcięła mu drogę ucieczki, stanął do walki. W skórzanej torbie, którą miał przy sobie, znajdowały się bardzo ważne dokumenty. Zawierały tajemnice rządu (mapy, sprawozdania) oraz nazwiska powstańców. Olbromski, mając świadomość, że gdy dostaną się w ręce wroga, los jego towarzyszy będzie przesądzony – wrzucił je do rzeki. Dragoni próbowali go obezwładnić, ale bronił się tak zaciekle, że zdołał śmiertelnie zranić kilku z nich. To rozwścieczyło napastników, którzy z furią natarli na niego i w okrutny sposób zabili: „Rozłupali mu ciosami czaszkę, aż trysnął mózg i wywalił się na trawę. Siekli ręce, piersi i żebra. Rąbali leżącemu brzuch, nogi – dopóki zeń nie wyciekła wszystka krew”. Pomimo wysiłków nie udało im się jednak odnaleźć bezcennej torby: „Nie wydała rzeka powierzonego sekretu”. Nie odnaleziono także zbiegłych mieszkańców dworu, którzy skryli się w pobliskich zaroślach.
Wiesnicyn, który zorganizował obławę, samotnie przeszukiwał dwór i zupełnie przypadkowo natrafił na ukrytego w salonie Odrowąża. Ranny nie chciał być aresztowany. Poprosił o wykonanie wyroku na miejscu. To wzbudziło litość Rosjanina. Wiedział również, że ratując mu życie, być może przypodoba się Salomei.
Rozdział IX.
Po odjeździe wojska Salomea zajęła się rannym Odrowążem. Szczepan zaś wykopał dół nad brzegiem rzeki i wbrew zakazowi Rosjan pochował Olbromskiego.
Rozdział X.
Zima miała się ku końcowi. Wraz z pierwszymi wiosennymi promieniami słońca polepszyły się nastroje mieszkańców Niezdołów. Powodów do radości dostarczał im stale poprawiający się stan zdrowia Józefa. W okolicy kolana utworzył mu się olbrzymi wrzód, który w końcu pękł, uwalniając ołowianą kulę. Od tego czasu młodzieniec potrafił już o własnych siłach chodzić i w razie potrzeby kryć się w bezpiecznym miejscu. Okazało się, że ludność z pobliskich wiosek wiedziała już o obcym przebywającym w niezdolskim dworze. Bardziej jednak niż denuncjacji panna Brynicka obawiała się teraz złej opinii. Wielką niezręcznością było bowiem dla niej mieszkanie pod jednym dachem z młodym mężczyzną.
Rozdział XI.
Życie zaczęło powoli wracać do normy. Wizyty Rosjan stawały się coraz rzadsze. Z czasem Salomea uświadomiła sobie, że kocha Józefa. Nie wiedziała tylko, czy mężczyzna obdarzony przez nią miłością odwzajemnia je uczucie. Pewnej nocy obudził ją hałas dolatujący z niezamieszkanej części domu. Przerażona pobiegła do sypialni Józefa. Wtedy właśnie została kochanką młodego Odrowąża.
Rozdział XII.
Któregoś dnia do dworu powróciła pani Rudecka ze swym bardzo chorym mężem, zwolnionym za kaucją z więzienia. Okazało się, że nie udało jej się odnaleźć syna. Podczas poszukiwania najbliższych widziała tyle zadziwiających i nienormalnych rzeczy, że nie zdziwił jej widok powstańca w alkierzu wychowanki.
Niestety książę ponownie podupadł na zdrowiu – odkąd pewnej mroźnej nocy musiał boso ukrywać się przed Rosjanami w pobliskich krzakach. Wezwany do Rudeckiego lekarz zbadał więc również Józefa – niestety, nie potrafił pomóc żadnemu z nich. Gospodarz umarł w trzy dni po przyjeździe do domu.
Rozdział XIII.
Rudecka przystąpiła do odbudowy zniszczonego gospodarstwa, nabyła nowy inwentarz, zatrudniła służbę. Z niecierpliwością oczekiwano powrotu rządcy majątku – Brynickiego. Tymczasem do dworu przybył wieśniak z lasów świętokrzyskich z wieścią o jego śmierci. Wręczył Salomei list od ojca, zawierający ostatnią jego wolę i słowa pożegnania. Przybysz zaskoczony był postawą okolicznego chłopstwa, które traktowało go jak wroga, nie zważając na to, że jest Polakiem. W jego stronach ludzie byli bardziej ufni, a przede wszystkim odróżniał ich głęboki patriotyzm i zaangażowanie w walki powstańcze.
Salomea popadła w głęboką rozpacz, a jednocześnie jej uczucie do Józefa stało się mocniejsze, ponieważ stał się on jedyną bliską jej osobą.
Rozdział XIV.
W połowie maja przed dworem zatrzymała się kareta, z której wysiadła dostojna kobieta. Była to matka Józefa, księżna Odrowążowa, która od kilku miesięcy bezskutecznie poszukiwała ukochanego jedynaka. Informacji o miejscu jego pobytu udzielił jej lekarz Kulewski. W obawie o stan zdrowia Józefa Salomea nie pozwoliła księżnej na spotkanie z synem. Mogła ona jedynie wpatrywać się w niego przez szparę w drzwiach.
Rozdział XV.
Od chwili przybycia księżnej życie w Niezdołach uległo radykalnej zmianie. Do majątku przybywali lekarze, do opieki nad rannym została wynajęta służba. Doceniono trud i poświęcenie starego kucharza – otrzymał on sakiewkę złotych monet. Pani Odrowążowa nadal jednak nie mogła widzieć się z synem. Odkąd od Salomei dowiedziała się o wszystkich perypetiach związanych z jego chorobą, obie kobiety stały się sobie bardzo bliskie. Salomea tymczasem stopniowo zaczęła przygotowywać Józefa na spotkanie z matką.
Rozdział XVI.
Kiedy stan księcia uległ poprawie, pozwolono mu spotkać się z matką. Po pewnym czasie Odrowążowa uznała, że dalsze przebywanie w Niezdołach jest bezcelowe. Wiedziała, że naraża mieszkańców dworu, chciała też zapewnić synowi lepsze warunki rekonwalescencji. Zauważyła również, że Józefa i Salomeę łączy głębokie uczucie. Co prawda czuła wdzięczność i szacunek dla dziewczyny, która uratowała życie jej syna, jednak nie potrafiła wyobrazić sobie, aby mógł on popełnić mezalians, żeniąc się z prostą szlachcianką. W miarę upływu czasu starała się umniejszyć wkład dziewczyny w uratowanie Józefa. Wreszcie podjęła radykalną decyzję: syn musi wyjechać za granicę. Wcześniej jednak musiała przeprowadzić z Salomeą decydującą rozmowę. Dziewczyna potwierdziła, że łączy ją z Józefem głębokie uczucie. Księżna namówiła więc ją do tego, aby przekonała Józefa do wyjazdu za granicę, nie chciała się jednak zgodzić, aby panna Brynicka towarzyszyła mu podczas podróży. Namacalnym dowodem matczynej wdzięczności za poświęcenie dla Józefa była sakiewka z pieniędzmi, którą wręczyła dziewczynie. Salomea poczuła się okropnie. Nie miała już złudzeń: zrozumiała, że nigdy nie będzie odpowiednia partią dla młodego księcia. Wtedy też zdecydowała, że nie przyzna się do tego, że jest w ciąży.
Rozdział XVII.
Nakłonienie księcia do wyjazdu okazało się nadzwyczaj proste. Matka okłamała go, że po zagranicznej kuracji wróci do kraju i znowu stanie do walki. Opowiedziała również, że słyszała o dowódcy, który tworzy nowe oddziały w Krakowie, co nie było prawdą. Tymczasem Salomea skrzętnie ukrywała swoje uczucia przed ukochanym. Przed wyjazdem oddała księżnej zachowaną na pamiątkę ołowianą kulę z rany Józefa. Kiedy nocą przyjechała kareta, nastąpiło rozstanie. Dziewczyna została sama – zrozpaczona i zupełnie załamana. Poszła nad rzekę i wrzuciła do wody wszystkie złote monety z sakiewki, którą otrzymała od księżnej. Potem długo błądziła po okolicznych łąkach, aż nieprzytomna padła na ścieżce prowadzącej z dworu nad rzekę. Rankiem znalazł ją tam Szczepan i zaniósł do domu.
Rękopis.
Biblioteka Narodowa dzięki dotacji Ministerstwa Kultury i Dziedzictwa Narodowego zakupiła 7 grudnia 2013 roku na aukcji warszawskiego Antykwariatu Lamus kompletny rękopis powieści "Wierna rzeka. Klechda" Stefana Żeromskiego.
Rękopis pochodzi z 1912 roku i zawiera 257 numerowanych kart, oprawny jest w półskórek z epoki. Karty w kratkę wraz z kartą tytułową zapisane są starannym pismem Żeromskiego. Pisarz wprowadził nieliczne skreślenia i poprawki. Na wyklejce rękopisu znajduje się pieczęć własnościowa wskazująca, iż rękopis "Wiernej rzeki" znajdował się w księgozbiorze ks. Józefa Niedzieli, działacza śląskiego, zamordowanego przez Niemców w Dachau w 1942 roku.
Jedyny dotychczas znany rękopis "Wiernej rzeki" będący w posiadaniu autora powieści, a następnie jego córki, Moniki, został w 1950 roku wydobyty spod gruzów domu przy Rynku Starego Miasta 11 tak zbutwiały i spleśniały, że podjęto wówczas dramatyczną decyzję o komisyjnym spaleniu rękopisu. Na podstawie jego opisu możemy sądzić, iż był to brulion powieści, natomiast rękopis zakupiony przez Bibliotekę Narodową jest jej czystopisem, jednym z kilku zachowanych czystopisów utworów Stefana Żeromskiego.

</doc>
<doc id="1578320" url="https://pl.wikipedia.org/wiki?curid=1578320" title="Czuchleby (gmina)">
Czuchleby (gmina)

Czuchleby (następnie "Świniarów") – dawna gmina wiejska na Lubelszczyźnie. Siedzibą władz gminy były Czuchleby, a następnie Świniarów
Gmina Czuchleby była jedną z 16 gmin wiejskich powiatu konstantynowskiego guberni siedleckiej. Jednostka należała do sądu gminnego okręgu IV w osadzie Łosice. W jej skład wchodziły wsie Biernaty-Płosodrze, Biernaty-Rudnik, Biernaty Stare, Biernaty Średnie, Biernaty-Wólka, Chotycze, Czuchleby, Dzięcioły, Jeziory, Lepki, Ławy, Łuczki, Mieszki, Nowawieś, Nowosielce, Piny, Sewerynów, Świniarów, Szaników, Toporów, Woźniki i Zakrze. Gmina miała 14480 mórg obszaru i liczyła 3555 mieszkańców (1867 rok). Gmina Łosice stanowiła administracyjną enklawę na terenie gminy Czuchleby.
Gminę zniesiono podczas I wojny światowej w związku odłączeniem od niej Czuchlebów na korzyść nowej gminy Górki (utworzonej z wewnętrznych części gmin Chlebczyn, Czuchleby, Łysów i Kornica) i przemianowaniem jej na "gmina Świniarów" z siedzibą w Świniarowie (który był także ostatnią siedzibą gminy Czuchleby), później w Łosicach. Niewielki skrawek znoszonej gminy Czuchleby włączono do gminy Kornica (zwiększonej także o dużą część gminy Huszlew).

</doc>
<doc id="1578329" url="https://pl.wikipedia.org/wiki?curid=1578329" title="Tadeusz Mrówczyński">
Tadeusz Mrówczyński

Tadeusz Jan Mrówczyński (ur. 28 lutego 1922 w Warszawie, według innego źródła 16 marca 1922, zm. 10 stycznia 2009) – polski architekt.
Życiorys.
Syn Maksymiliana i Lucyny z domu Kwiatkowskiej. Był absolwentem IV Miejskiego Gimnazjum Męskiego im. Jakuba Jasińskiego.
W 1943 ukończył Miejską Szkołę Budowlaną i rozpoczął studia na tajnym Wydziale Architektury Politechniki Warszawskiej.
W czasie II wojny światowej żołnierz Szarych Szeregów ps. "Mrówka", oraz żołnierz Grupy Bema AK por. ps. "Jacek Trzaska". Uczestnik powstania warszawskiego.
Prezes SARP, projektant w Biurze Odbudowy Stolicy, wykładowca akademicki na Politechnice Warszawskiej, członek Komisji Nagród Ministrów ds. Budownictwa, autor licznych obiektów i rozwiązań urbanistycznych.
Absolwent Wydziału Architektury Politechniki Warszawskiej. Od 1952 członek SARP, w latach 1969–1973 piastował funkcję Wiceprezesa Oddziału Warszawskiego SARP, w latach 1975–78 wiceprezesa, a w latach 1978–1981 był prezesem SARP. Jako projektant pracował między innymi dla Miastoprojektu Stolica-Południe i Miastoprojektu Warszawa. Brał udział w projektowaniu takich zespołów miejskich jak: Muranów Zachodni, Służew-Fort, Gocław, Skocznia i Domaniewska.
Jest pochowany na cmentarzu Powązkowskim w Warszawie (kwatera 207, rząd 4, grób 9-10).

</doc>
<doc id="1578330" url="https://pl.wikipedia.org/wiki?curid=1578330" title="Chlebczyn (gmina)">
Chlebczyn (gmina)

Chlebczyn (następnie "gmina Sarnaki") – dawna gmina wiejska na Podlasiu. Siedzibą władz gminy był Chlebczyn, a następnie Sarnaki.
Gmina Chlebczyn była jedną z 16 gmin wiejskich powiatu konstantynowskiego guberni siedleckiej. do gminy przyłączono pozbawione praw miejskich Sarnaki. 
Jednostka należała do sądu gminnego okręgu II w Horoszkach. W jej skład wchodziły wsie Adamów, Binduga, Budki, Chlebczyn, Chłopków, Chybów, Drobnik, Grzybów, Hruszniew, Górki, Klimczyce, Kuczanka, Kurki, Lipno, Mężenin, Michałów, Mierzwice, Ostromęczyn, Pasieka, Rozwadów, Rybniki, Rzewuski, Sarnaki, Szydłów i Taraski. Gmina miała 25114 mórg obszaru i liczyła 5320 mieszkańców (1867 rok). 
Gminę zniesiono podczas I wojny światowej w związku odłączeniem od niej miejscowości Chłopków, Drobnik, Górki, Hruszniew, Kuczanka, Ostromęczyn, Pasieka, Szydłolas na korzyść nowej gminy Górki (utworzonej z wewnętrznych części gmin Chlebczyn Czuchleby, Łysów i Kornica) i przemianowaniem jej na "gmina Sarnaki" z siedzibą w Sarnakach (które były także ostatnią siedzibą gminy Chlebczyn), później w Łosicach.

</doc>
<doc id="1578336" url="https://pl.wikipedia.org/wiki?curid=1578336" title="ERTMS">
ERTMS



</doc>
<doc id="1578338" url="https://pl.wikipedia.org/wiki?curid=1578338" title="Ligue 1 (2003/2004)">
Ligue 1 (2003/2004)

Sezon 2003/2004 był 66. edycją najwyższej klasy rozgrywkowej we Francji. Sezon rozpoczął się 1 sierpnia 2003 roku, a zakończył 26 maja 2004. W rywalizacji wzięło udział 20 zespołów, w tym obrońca tytułu – Olympique Lyon oraz trzy zespoły, które awansowały z Ligue 2 w poprzednim sezonie: , i . Tytuł ponownie zdobyła drużyna .
Tabela ligowa.
 
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1578341" url="https://pl.wikipedia.org/wiki?curid=1578341" title="Podziel się Posiłkiem">
Podziel się Posiłkiem

Podziel się Posiłkiem! – program społeczny, którego celem jest walka z niedożywieniem dzieci w Polsce. Zainicjowany przez firmę Danone, jako element strategii społecznej odpowiedzialności firmy w 2003 roku. Współorganizatorem programu od 2005 roku jest Fundacja Polsat, a partnerem strategicznym od 2004 roku Banki Żywności. Do tej pory, w wyniku programu, do dzieci trafiło 10 milionów posiłków.
Program działa w oparciu o mechanizm tzw. marketingu zaangażowanego społecznie – oznacza to, że część zysków ze sprzedaży produktów oznaczonych logo – talerzykiem Podziel się Posiłkiem firma przekazuje na walkę z niedożywieniem dzieci przez cały rok.
Elementem programu jest Ogólnopolska Zbiórka Żywności Podziel się Posiłkiem organizowana, co roku w ostatni weekend września, przez Banki Żywności oraz Program Grantowy Danone „Masz pomysł? Podziel się Posiłkiem!”. Z programu grantowego do końca 2010 roku dofinansowano 178 projektów na rzecz niedożywionych dzieci w całej Polsce.

</doc>
<doc id="1578344" url="https://pl.wikipedia.org/wiki?curid=1578344" title="Mechanizm Higgsa">
Mechanizm Higgsa



</doc>
<doc id="1578345" url="https://pl.wikipedia.org/wiki?curid=1578345" title="Walterscotyzm">
Walterscotyzm

Walterscotyzm, Walterskotyzm – nurt rozwijający się w powieści historycznej w literaturze europejskiej XIX wieku pod wpływem twórczości szkockiego pisarza Waltera Scotta, autora takich powieści, jak: Waverley (1814), Rob Roy (1818), Ivanhoe (1820). 
Cechami charakterystycznymi tych powieści są: szerokie tło wydarzeń społecznych i narodowych, obyczajowych, na których autor umieszcza swoich bohaterów, uczestniczących w niezwykle dynamicznej akcji. 
G. Sampson pisze, iż Walter Scott nie znał miłości fizycznej, więc "wolał posłużyć się wyidealizowanymi stereotypami". Dalej czytamy: "Scott ponad romans miłosny przekładał romantyczny opis ludzkiego życia, świata i jego spraw, w szczególności zaś wolał opisywać waleczną, pełną przygód przeszłość". Dbał o dokładne opisy tzw. kolorytu lokalnego, ale nie stronił od elementów fantastyki, łączył sytuacje patetyczno-tragiczne z komicznymi. Ten wzór powieści wywarł wpływ na twórczość angielskich powieściopisarzy (W. M. Thackeray), w Niemczech na Theodora Fontane. W polskiej literaturze J. U. Niemcewicz podejmował ten typ prozy w "Janie z Tęczyna", J. I. Kraszewski w "Zygmuntowskich czasach" oraz H. Rzewuski w "Listopadzie".

</doc>
<doc id="1578346" url="https://pl.wikipedia.org/wiki?curid=1578346" title="Marianna Gdowska-Timoszewicz">
Marianna Gdowska-Timoszewicz

Marianna Gdowska-Timoszewicz (ur. 9 sierpnia 1932 w Warszawie, zm. 13 stycznia 2009 Warszawa) – polska aktorka teatralna, kierownik Filmoteki Sztuki – Instytutu Sztuki PAN, autorka i redaktorka II tomu "Słownika biograficznego teatru polskiego", współpracownik "Almanachu Sceny Polskiej".
Była absolwentką wydziału aktorskiego Państwowej Wyższej Szkoły Aktorskiej w Krakowie z roku 1954. Występowała na deskach Teatru Ludowego w Nowej Hucie między innymi w roli "Księżniczki Turandot" w reżyserii Krystyny Skuszanki i Jerzego Krasowskiego. Była żoną wybitnego historyka teatru Jerzego Timoszewicza.
Pochowana 20 stycznia 2009 r., na Starych Powązkach w Warszawie (kwatera 93-6-23).

</doc>
<doc id="1578350" url="https://pl.wikipedia.org/wiki?curid=1578350" title="Połoski (gmina)">
Połoski (gmina)

Połoski (następnie "Piszczac") – dawna gmina wiejska na Lubelszczyźnie. Siedzibą władz gminy były Połoski.
Gmina Połoski była jedną z 14 gmin wiejskich powiatu bialskiego guberni siedleckiej.
 władze rosyjskie pozbawiły praw miejskich sąsiedni Piszczac, który przekształcono w osadę miejską stanowiącą odrębną gminę wiejską składającą się z samego Piszczaca. Jednoosadową wiejską gminę Piszczac połączono wktótce z gminą Połoski. W jej skład wchodziły w 1885 roku miejscowości Choroszczenka, Chotyłów, Dobrynka, Kupony, Piszczac, Piszczac-Folwark, Trojanów, Wołoszki i Zagórów (obecnie Zahorów). Gmina miała 15410 mórg obszaru i liczyła 1934 mieszkańców (1867 rok) Gmina Połoski należała do sądu gminnego okręgu IV w Kobylanach Nadbużnych..
W 1912 roku gmina weszła de jure w skład nowo utworzonej guberni chełmskiej.
Nazwę gminy Połoski zmieniono na "gmina Piszczac", i pod taką figuruje już ona w wykazie gmin woj. lubelskiego z 1921 roku.

</doc>
<doc id="1578352" url="https://pl.wikipedia.org/wiki?curid=1578352" title="Psianka pepino">
Psianka pepino



</doc>
<doc id="1578354" url="https://pl.wikipedia.org/wiki?curid=1578354" title="Wiersz stychiczny">
Wiersz stychiczny

Wiersz stychiczny – wiersz zbudowany z wersów ciągłych, w którym nie występuje podział na strofy. Wersy najczęściej rymowane są parzyście (dystychy). Przykładem wiersza stychicznego jest tekst „Pana Tadeusza” Adama Mickiewicza, poematy Juliusza Słowackiego („Ojciec zadżumionych”), np.
W układzie stychicznym występował w starożytności (w eposach Homera, Hezjoda, Wergiliusza i Owidiusza) heksametr daktyliczny. , czyli nierymowany pentametr jambiczny, używany w dramacie elżbietańskim (przez Thomasa Kyda, Christophera Marlowe'a, Williama Szekspira i Johna Webstera) i wielkiej epice (u Johna Miltona, Johna Keatsa, Roberta Browninga i Edwina Atherstone'a), jak też liryce (u Roberta Frosta).

</doc>
<doc id="1578355" url="https://pl.wikipedia.org/wiki?curid=1578355" title="Fedir Medwid">
Fedir Medwid



</doc>
<doc id="1578358" url="https://pl.wikipedia.org/wiki?curid=1578358" title="Oscar za najlepsze zdjęcia">
Oscar za najlepsze zdjęcia

Oscar za najlepsze zdjęcia przyznawany jest przez Amerykańską Akademię Filmową od 1928 roku dla najlepszego operatora. W latach 1939-67 przyznawano oddzielnie nagrodę za zdjęcia czarno-białe i kolorowe.
Laureaci i nominowani.
1920–1929.
1928: Charles Rosher i Karl Struss – "Wschód słońca"
nominacje:
1929: Clyde De Vinna – "Białe cienie"
nominacje:
1930–1939.
1930: Joseph T. Rucker i Willard Van der Veer – "With Byrd at the South Pole"
nominacje:
1931: Floyd Crosby – "Tabu"
nominacje:
1932: Lee Garmes – "Szanghaj Ekspres"
nominacje:
1933: Charles Lang – "Pożegnanie z bronią"
nominacje:
1934: Victor Milner – "Kleopatra"
nominacje:
1935: Hal Mohr – "Sen nocy letniej"
nominacje:
1936: Tony Gaudio – "Anthony Adverse"
nominacje:
1937: Karl Freund – "Ziemia błogosławiona"
nominacje:
1938: Joseph Ruttenberg – "Wielki walc"
nominacje:
1939:
• Najlepsze zdjęcia (czarno-białe): Gregg Toland – "Wichrowe wzgórza"
nominacje:
• Najlepsze zdjęcia (barwne): Ernest Haller i Ray Rennahan – "Przeminęło z wiatrem"
nominacje:
1940–1949.
1940:
• Najlepsze zdjęcia (czarno-białe): George Barnes – "Rebeka"
nominacje:
• Najlepsze zdjęcia (barwne): Georges Périnal – "Złodziej z Bagdadu"
nominacje:
1941
• Najlepsze zdjęcia (czarno-białe): Arthur C. Miller – "Zielona dolina"
nominacje:
• Najlepsze zdjęcia (barwne): Ernest Palmer i Ray Rennahan – "Krew na piasku"
nominacje:
1942:
• Najlepsze zdjęcia (czarno-białe): Joseph Ruttenberg – "Pani Miniver"
nominacje:
• Najlepsze zdjęcia (barwne): Leon Shamroy – "Czarny łabędź"
nominacje:
1943:
• Najlepsze zdjęcia (czarno-białe): Arthur C. Miller – "Pieśń o Bernadette"
nominacje:
• Najlepsze zdjęcia (barwne): Hal Mohr i W. Howard Greene – "Upiór w operze"
nominacje:
1944:
• Najlepsze zdjęcia (czarno-białe): Joseph LaShelle – "Laura"
nominacje:
• Najlepsze zdjęcia (barwne): Leon Shamroy – "Wilson"
nominacje:
1945:
• Najlepsze zdjęcia (czarno-białe): Harry Stradling – "Portret Doriana Graya"
nominacje:
• Najlepsze zdjęcia (barwne): Leon Shamroy – "Zostaw ją niebiosom"
nominacje:
1946:
• Najlepsze zdjęcia (czarno-białe): Arthur C. Miller – "Anna i król Syjamu"
nominacje:
• Najlepsze zdjęcia (barwne): Charles Rosher, Leonard Smith i Arthur Arling – "Roczniak"
nominacje:
1947:
• Najlepsze zdjęcia (czarno-białe): Guy Green – "Wielkie nadzieje"
nominacje:
• Najlepsze zdjęcia (barwne): Jack Cardiff – "Czarny narcyz"
nominacje:
1948:
• Najlepsze zdjęcia (czarno-białe): William H. Daniels – "Nagie miasto"
nominacje:
• Najlepsze zdjęcia (barwne): Joseph Valentine, William V. Skall i Winton C. Hoch – "Joanna d’Arc"
nominacje:
1949:
• Najlepsze zdjęcia (czarno-białe): Paul C. Vogel – "Pole bitwy"
nominacje:
• Najlepsze zdjęcia (barwne): Winton C. Hoch – "Nosiła żółtą wstążkę"
nominacje:
1950–1959.
1950:
• Najlepsze zdjęcia (czarno-białe): Robert Krasker – "Trzeci człowiek"
nominacje:
• Najlepsze zdjęcia (barwne): Robert Surtees – "Skarby króla Salomona"
nominacje:
1951:
• Najlepsze zdjęcia (czarno-białe): William C. Mellor – "Miejsce pod słońcem"
nominacje:
• Najlepsze zdjęcia (barwne): Alfred Gilks i John Alton – "Amerykanin w Paryżu"
nominacje:
1952:
• Najlepsze zdjęcia (czarno-białe): Robert Surtees – "Piękny i zły"
nominacje:
• Najlepsze zdjęcia (barwne): Winton C. Hoch i Archie Stout – "Spokojny człowiek"
nominacje:
1953:
• Najlepsze zdjęcia (czarno-białe): Burnett Guffey – "Stąd do wieczności"
nominacje:
• Najlepsze zdjęcia (barwne): Loyal Griggs – "Jeździec znikąd"
nominacje:
1954:
• Najlepsze zdjęcia (czarno-białe): Boris Kaufman – "Na nabrzeżach"
nominacje:
• Najlepsze zdjęcia (barwne): Milton R. Krasner – "Trzy monety w fontannie"
nominacje:
1955:
• Najlepsze zdjęcia (czarno-białe): James Wong Howe – "Tatuowana róża"
nominacje:
• Najlepsze zdjęcia (barwne): Robert Burks – "Złodziej w hotelu"
nominacje:
1956:
• Najlepsze zdjęcia (czarno-białe): Joseph Ruttenberg – "Między linami ringu"
nominacje:
• Najlepsze zdjęcia (barwne): Lionel Lindon – "W 80 dni dookoła świata"
nominacje:
Najlepsze zdjęcia:
1957: Jack Hildyard – "Most na rzece Kwai"
nominacje:
1958:
• Najlepsze zdjęcia (czarno-białe): Sam Leavitt – "Ucieczka w kajdanach"
nominacje:
• Najlepsze zdjęcia (barwne): Joseph Ruttenberg – "Gigi"
nominacje:
1959:
• Najlepsze zdjęcia (czarno-białe): William C. Mellor – "Pamiętnik Anny Frank"
nominacje:
• Najlepsze zdjęcia (barwne): Robert Surtees – "Ben-Hur"
nominacje:
1960–1969.
1960:
• Najlepsze zdjęcia (czarno-białe): Freddie Francis – "Synowie i kochankowie"
nominacje:
• Najlepsze zdjęcia (barwne): Russell Metty – "Spartakus"
nominacje:
1961:
• Najlepsze zdjęcia (czarno-białe): Eugen Schüfftan – "Bilardzista"
nominacje:
• Najlepsze zdjęcia (barwne): Daniel L. Fapp – "West Side Story"
nominacje:
1962:
• Najlepsze zdjęcia (czarno-białe): Jean Bourgoin i Walter Wottitz – "Najdłuższy dzień"
nominacje:
• Najlepsze zdjęcia (barwne): Freddie Young – "Lawrence z Arabii"
nominacje:
1963:
• Najlepsze zdjęcia (czarno-białe): James Wong Howe – "Hud, syn farmera"
nominacje:
• Najlepsze zdjęcia (barwne): Leon Shamroy – "Kleopatra"
nominacje:
1964:
• Najlepsze zdjęcia (czarno-białe): Walter Lassally – "Grek Zorba"
nominacje:
• Najlepsze zdjęcia (barwne): Harry Stradling – "My Fair Lady"
nominacje:
1965:
• Najlepsze zdjęcia (czarno-białe): Ernest Laszlo – "Statek szaleńców"
nominacje:
• Najlepsze zdjęcia (barwne): Freddie Young – "Doktor Żywago"
nominacje:
1966:
• Najlepsze zdjęcia (czarno-białe): Haskell Wexler – "Kto się boi Virginii Woolf?"
nominacje:
• Najlepsze zdjęcia (barwne): Ted Moore – "Oto jest głowa zdrajcy"
nominacje:
1967: Burnett Guffey – "Bonnie i Clyde"
nominacje:
1968: Pasqualino De Santis – "Romeo i Julia"
nominacje:
1969: Conrad L. Hall – "Butch Cassidy i Sundance Kid"
nominacje:
1970–1979.
1970: Freddie Young – "Córka Ryana"
nominacje:
1971: Oswald Morris – "Skrzypek na dachu"
nominacje:
1972: Geoffrey Unsworth – "Kabaret"
nominacje:
1973: Sven Nykvist – "Szepty i krzyki"
nominacje:
1974: Fred J. Koenekamp i Joseph Biroc – "Płonący wieżowiec"
nominacje:
1975: John Alcott – "Barry Lyndon"
nominacje:
1976: Haskell Wexler – "By nie pełzać na kolanach"
nominacje:
1977: Vilmos Zsigmond – "Bliskie spotkania trzeciego stopnia"
nominacje:
1978: Néstor Almendros – "Niebiańskie dni"
nominacje:
1979: Vittorio Storaro – "Czas apokalipsy"
nominacje:
1980–1989.
1980: Geoffrey Unsworth (pośmiertnie) i Ghislain Cloquet – "Tess"
nominacje:
1981: Vittorio Storaro – "Czerwoni"
nominacje:
1982: Billy Williams i Ronnie Taylor – "Gandhi"
nominacje:
1983: Sven Nykvist – "Fanny i Aleksander"
nominacje:
1984: Chris Menges – "Pola śmierci"
nominacje:
1985: David Watkin – "Pożegnanie z Afryką"
nominacje:
1986: Chris Menges – "Misja"
nominacje:
1987: Vittorio Storaro – "Ostatni cesarz"
nominacje:
1988: Peter Biziou – "Missisipi w ogniu"
nominacje:
1989: Freddie Francis – "Chwała"
nominacje:
1990–1999.
1990: Dean Semler – "Tańczący z wilkami"
nominacje:
1991: Robert Richardson – "JFK"
nominacje:
1992: Philippe Rousselot – "Rzeka wspomnień"
nominacje:
1993: Janusz Kamiński – "Lista Schindlera"
nominacje:
1994: John Toll – "Wichry namiętności"
nominacje:
1995: John Toll – "Braveheart. Waleczne serce"
nominacje:
1996: John Seale – "Angielski pacjent"
nominacje:
1997: Russell Carpenter – "Titanic"
nominacje:
1998: Janusz Kamiński – "Szeregowiec Ryan"
nominacje:
1999: Conrad L. Hall – "American Beauty"
nominacje:
2000–2009.
2000: Peter Pau – "Przyczajony tygrys, ukryty smok"
nominacje:
2001: Andrew Lesnie – ""
nominacje:
2002: Conrad L. Hall – "Droga do zatracenia" (przyznany pośmiertnie)
nominacje:
2003: Russell Boyd – ""
nominacje:
2004: Robert Richardson – "Aviator"
nominacje:
2005: Dion Beebe – "Wyznania gejszy"
nominacje:
2006: Guillermo Navarro – "Labirynt fauna"
nominacje:
2007: Robert Elswit – "Aż poleje się krew"
nominacje:
2008: Anthony Dod Mantle – "Slumdog. Milioner z ulicy"
nominacje:
2009: Mauro Fiore – "Avatar"
nominacje:
2010–2019.
2010: Wally Pfister – "Incepcja"
nominacje:
2011: Robert Richardson – "Hugo i jego wynalazek "
nominacje:
2012: Claudio Miranda – "Życie Pi"
nominacje:
2013: Emmanuel Lubezki – "Grawitacja"
nominacje:
2014: Emmanuel Lubezki − "Birdman"
nominacje:
2015: Emmanuel Lubezki − "Zjawa"
nominacje:
2016: Linus Sandgren − "La La land"
nominacje:
2017: Roger Deakins − "Blade Runner 2049"
nominacje:
2018: Alfonso Cuarón − "Roma"
nominacje:
2019: Roger Deakins − "1917"
nominacje:
2020–2029.
2020: Erik Messerschmidt – "Mank"
nominacje:
2021: Greig Fraser – "Diuna"
nominacje:

</doc>
<doc id="1578360" url="https://pl.wikipedia.org/wiki?curid=1578360" title="Wiersz stroficzny">
Wiersz stroficzny

Wiersz stroficzny – zbudowany z wyraźnie zaznaczoną strofiką (zwrotką), to znaczy, że wersy zostały związane w równe fragmenty o zamkniętej budowie, np.
&lt;poem&gt;
"Wpłynąłem na suchego przestwór oceanu,"
"Wóz nurza się w zieloność i jak łódka brodzi,"
"Śród fali łąk szumiących, śród kwiatów powodzi,"
"Omijam koralowe ostrowy burzanu."
"Już mrok zapada, nigdzie drogi ni kurhanu;"
"Patrzę w niebo, gwiazd szukam, przewodniczek łodzi;"
"Tam z dala błyszczy obłok - tam jutrzenka wschodzi;"
"To błyszczy Dniestr, to wzeszła lampa Akermanu."
"Stójmy! - jak cicho! - słyszę ciągnące żurawie,"
"Których by nie dościgły źrenice sokoła;"
"Słyszę, kędy się motyl kołysa na trawie,"
"Kędy wąż śliską piersią dotyka się zioła."
"W takiej ciszy - tak ucho natężam ciekawie,"
"Że słyszałbym głos z Litwy. - Jedźmy, nikt nie woła."
A. Mickiewicz, "Stepy akermańskie"
&lt;/poem&gt;
Przeciwieństwem wiersza stroficznego jest wiersz stychiczny, nazywany też ciągłym albo po prostu niestroficznym. Niestroficzny jest na przykład angielski blank verse albo starożytny heksametr. Blank verse występuje między innymi u Johna Miltona (w Raju utraconym) i u Edwina Atherstone'a w Upadku Niniwy:
&lt;poem&gt;
"SunriseAssyrian soldiers from their tents"
"Come forth to worship; but, when from their knees"
"Arising, they look round, lo! where, at eve,"
"In peace the hosts of nations had encamped,"
"Voids, threatening war at hand! Wonder, and fear,"
"Filled all beholders. Whitherward had fled,"
"And silently, unseen, armies so vast,"
"Greatly they marvelledbut, forth looking soon--"
"Scarce two leagues from the wall, in the sun's glare"
"Fitfully seen, behold! tents numberless,"
"The glint of arms; and one tall gonfalon;"
"Vast seeming as Assyria's royal flag,"
"Yet strange to every eye--sign ominous"
"Of dread rebellion waked! Astonishment,"
"And terror, for a moment held them mute:"
Upadek Niniwy
&lt;/poem&gt;
Heksametr daktyliczny był obecny w literaturze greckiej, między innymi u Homera (Iliada) i łacińskiej, między innymi u Owidiusza (Metamorfozy).
&lt;poem&gt;
"Aurea prima sata est aetas, quae vindice nullo,"
"sponte sua, sine lege fidem rectumque colebat." 
"poena metusque aberant, nec verba minantia fixo"
"aere legebantur, nec supplex turba timebat"
"iudicis ora sui, sed erant sine vindice tuti."
"nondum caesa suis, peregrinum ut viseret orbem,"
"montibus in liquidas pinus descenderat undas," 
"nullaque mortales praeter sua litora norant;"
"nondum praecipites cingebant oppida fossae;"
"non tuba derecti, non aeris cornua flexi,"
"non galeae, non ensis eratsine militis usu"
"mollia securae peragebant otia gentes."
Metamorfozy
&lt;/poem&gt;

</doc>
<doc id="1578362" url="https://pl.wikipedia.org/wiki?curid=1578362" title="Lisia Wólka (gmina)">
Lisia Wólka (gmina)

Lisia Wólka (lub "Lisiawólka", od 1921 "Wohyń") – dawna gmina wiejska na Lubelszczyźnie. Siedzibą władz gminy była Lisia Wólka, a następnie Bezwola.
Gmina Lisia Wólka była jedną z 15 gmin wiejskich powiatu radzyńskiego guberni siedleckiej. Jednostka należała do sądu gminnego okręgu IV w Białej. W jej skład wchodziły wsie Bezwola, Bojanówka, Dąbrowa, Fijałki, Grabówka, Górne, Lisiawólka, Okalew, Siedlanów, Sosnówka, Stasinów, Ustrzesz, Wilczysko, osada miejska Wohyń, Wohyń-Wójtostwo, Wymyśle, Zbulitów Mały i Zbulitów Wielki. Gmina miała 18829 mórg obszaru i liczyła 5250 mieszkańców (1867 rok). 13 stycznia 1870 do gminy przyłączono pozbawiony praw miejskich Wohyń. 
W 1919 roku gmina Lisiawólka weszła w skład polskiego woj. lubelskiego. 26 sierpnia 1921 roku gminę przemianowano na "gmina Wohyń".

</doc>
<doc id="1578363" url="https://pl.wikipedia.org/wiki?curid=1578363" title="Ligue 1 (2002/2003)">
Ligue 1 (2002/2003)

Ligue 1 w sezonie 2002/2003 – 65. edycja oficjalnych rozgrywek o tytuł mistrza Francji w piłce nożnej mężczyzn, przeprowadzona systemem ligowym, po raz pierwszy pod nazwą Ligue 1 (zamiast obowiązującej od sezonu 1932/33 nazwy Première Division), w których udział wzięło 20 drużyn klubowych (wyłącznie posiadających status profesjonalny).
Zmagania - prowadzone systemem kołowym - rozpoczęły się 2 sierpnia 2002, a zakończyły 24 maja 2003. Mistrzostwo Francji obronił Olympique Lyon, dla którego był to 2. tytuł w historii. Królem strzelców został Shabani Nonda z AS Monaco, zdobywca 26 bramek.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1578367" url="https://pl.wikipedia.org/wiki?curid=1578367" title="Muzeum Regionalne w Międzyrzeczu">
Muzeum Regionalne w Międzyrzeczu



</doc>
<doc id="1578368" url="https://pl.wikipedia.org/wiki?curid=1578368" title="Dom bramny">
Dom bramny

Dom bramny – typ budowli występujący w obwodzie obronnym jako jego część. W domu bramnym w części parterowej, najczęściej na jego osi, znajdował się przejazd prowadzący na dziedziniec zamku, zamykany solidną bramą, a czasem także kozłem hiszpańskim (kobylicą). Często bramie towarzyszyła niewielka furta dla ruchu pieszego. Górna kondygnacja – tzw. samborze, mieściła najczęściej izby mieszkalne dla stróżów bramy (zwanych „wrotnymi”). Piętro mogło być zaopatrzone w ganek obronny z blankami lub strzelnicami. Niekiedy budynek bramny łączył się z wieżą obronną, bądź budowany był w formie baszty. W ten sposób dom bramny stanowił integralną część obwarowań; mogła mieścić się w nim zbrojownia lub biblioteka.

</doc>
<doc id="1578370" url="https://pl.wikipedia.org/wiki?curid=1578370" title="Sitno (gmina w guberni siedleckiej)">
Sitno (gmina w guberni siedleckiej)

Sitno – dawna gmina wiejska na Lubelszczyźnie. Siedzibą władz gminy było Sitno.
Gmina Sitno była jedną z 15 gmin wiejskich powiatu radzyńskiego guberni siedleckiej. Jednostka należała do sądu gminnego okręgu IV w Białej. W jej skład wchodziły wsie Borki, Izabelin, Lichty, Maruszowiec, Ossówno, Sitno, Starawieś, Tchórzówek i Wrzosów. Gmina miała 7999 mórg obszaru i liczyła 1754 mieszkańców (1867 rok). 
Brak informacji czy gmina Sitno weszła w skład woj. lubelskiego w 1919 roku, czy też została zniesiona przed przejściem jej obszaru pod zwierzchnictwo polskie. W wykazie z 1921 roku obszar zniesionej gminy Sitno wchodzi już w skład gminy Biała z siedzibą w Białej.
W 1973 utworzono gminę Borki, której obszar jest w dużej mierze zbliżony do obszaru gminy Sitno.

</doc>
<doc id="1578372" url="https://pl.wikipedia.org/wiki?curid=1578372" title="Niestabilność mikrosatelitarna">
Niestabilność mikrosatelitarna

Niestabilność mikrosatelitarna (ang. "microsatellite instability"; MSI) - jest cechą fenotypu mutatorowego. Występuje w nowotworach dziedzicznych i sporadycznych, choć z różną częstością. 
Niestabilność mikrosatelitarna polega na zmianie długości (wielkości) alleli na skutek zwiększania lub zmniejszania liczby powtórzeń nukleotydów. Mechanizm molekularny niestabilności mikrosatelitarnej nie jest do końca wyjaśniony. Przyjmuje się obecnie dwie teorie. Jedna zakłada, że MSI wynika z nieprawidłowości podczas rekombinacji DNA, druga - z tzw. poślizgu polimerazy DNA. Podczas replikacji odcinka DNA dwa łańcuchy DNA: matrycowy i nowo syntetyzowany rozdzielają się, a następnie łączą się w błędnej konfiguracji. Jeżeli błędnie sparowane zasady są zlokalizowane w nowo syntetyzowanym łańcuchu, to kontynuowanie wydłużania łańcucha będzie powodować zwiększenie długości odcinka DNA. Niewłaściwe sparowane zasady umiejscowione na matrycowym łańcuchu DNA będą powodować utratę jego krótkich odcinków. Badania nad MSI w nowotworach doprowadziły do zidentyfikowania genów kodujących białka rozpoznające błędnie sparowane zasady poprzez wycinanie i wymianę na właściwe nukleotydy. Ten system naprawy DNA nazwany został systemem źle sparowanych zasad. 

</doc>
<doc id="1578373" url="https://pl.wikipedia.org/wiki?curid=1578373" title="Première Division (2001/2002)">
Première Division (2001/2002)

Sezon 2001/02 Division 1

</doc>
<doc id="1578376" url="https://pl.wikipedia.org/wiki?curid=1578376" title="Jedyna szansa">
Jedyna szansa

Jedyna szansa (ang. "No Second Chance") – thriller Harlana Cobena z 2003 roku. W Polsce po raz pierwszy wydana w 2003 roku.
Fabuła.
Dr Marc Seidman budzi się w szpitalu, podłączony do kroplówki, owinięty bandażami. Dwanaście dni wcześniej wiódł szczęśliwe życie jako cieszący się uznaniem chirurg, żyjący na przedmieściach wraz z piękną żoną i ukochaną córeczką. Ów pobyt w szpitalu został spowodowany przez anonimowego zabójcę jego żony. W tym momencie miejsce pobytu jego córki jest nieznane. Jednak kiedy życie bez najbliższych wydaje się nie mieć sensu, nagle zostaje wezwany przez swojego teścia. Teść przekazuje list z żądaniem okupu i dwa miliony dolarów. Marc nie postępuje zgodnie z żądaniami porywaczy, którzy zabraniają mu kontaktować się z policją i FBI. Gdy okup zostaje przekazany, Marc nie odzyskuje córki. Porywacze mówią jedynie że zmarnował jedyną szansę na odzyskanie córki. Osiemnaście miesięcy później teść Marca ponownie dostaje list z żądaniem okupu.

</doc>
<doc id="1578377" url="https://pl.wikipedia.org/wiki?curid=1578377" title="Ernest Just">
Ernest Just

Ernest Erwinowycz Just, ukr. Ернест Ервінович Юст, ros. Эрнест Эрвинович Юст, "Ernest Erwinowicz Just", węg. Ernő Juszt (ur. 17 czerwca 1927 w Użhorodzie, zm. 21 kwietnia 1992 w Peczu) – ukraiński piłkarz pochodzenia węgierskiego, grający na pozycji pomocnika, reprezentant Związku Radzieckiego, trener. Od 2000 prowadzony turniej piłki nożnej jego imienia.
Kariera piłkarska.
Kariera klubowa.
Wychowanek drużyny Ungvári MTE, skąd w 1946 trafił do drugoligowej drużyny Spartaka Użhorod. W listopadzie 1948 roku został zaproszony do Dynama Kijów, z którym zdobył puchar krajowy w 1954. Po dziewięciu sezonach w Dynamie w 1957 wrócił do Spartaka Użhorod, w którym w 1960 zakończył karierę piłkarską w wieku 33 lat.
Kariera trenerska.
Po zakończeniu kariery zawodniczej pracował jako asystent trenera w klubach Werchowyna Użhorod, Awanhard Tarnopol oraz Karpaty Lwów (od momentu założenia klubu). W 1969 został głównym trenerem Karpat, z którym zdobył puchar krajowy. Jako jedyna drużyna spoza pierwszej ligi w historii radzieckiej piłki nożnej, której udało się zdobyć Puchar ZSRR. W latach 1972–1973 był też jednym z trenerów w internacie sportowym we Lwowie i asystentem trenera w Karpatach w 1973. W latach 1974–1978 ponownie na stanowisku głównego trenera w Karpatach. Potem znowu praca w internacie sportowym we Lwowie (1978–1987). Po rozpadzie ZSRR wyjechał do historycznej ojczyzny Węgier. W 1992 zmarł w wieku 64 lat.

</doc>
<doc id="1578378" url="https://pl.wikipedia.org/wiki?curid=1578378" title="Żelizna (gmina)">
Żelizna (gmina)

Żelizna (następnie "Przegaliny") – dawna gmina wiejska na Lubelszczyźnie. Siedzibą władz gminy była Żelizna, a następnie Komarówka.
Gmina Żelizna była jedną z 15 gmin wiejskich powiatu radzyńskiego guberni siedleckiej. Jednostka należała do sądu gminnego okręgu II w Szóstce. W jej skład wchodziły wsie Brzeziny, Kolembród, Komarówka, Komarowska Wólka, Osiny, Ossowa, Przegaliny, Przegaliny Małe, Sajbudy, Żelizna, i Żulinki. Gmina miała 17841 mórg obszaru i liczyła 4201 mieszkańców (1867 rok).
Gminę zniesiono po 1905 roku, przed przejściem jej obszaru pod zwierzchnictwo polskie, odkąd jednostka występuje pod nazwą "gmina Przegaliny", a którą z kolei 6 czerwca 1929 roku przemianowano na "gmina Komarówka Podlaska".

</doc>
<doc id="1578380" url="https://pl.wikipedia.org/wiki?curid=1578380" title="Enyūkai">
Enyūkai

 – bankiet na wolnym powietrzu (ang. garden party). Słowo to ma szczególne znaczenie w kontekście wielkich przyjęć wydawanych przez cesarza i cesarzową Japonii oraz oddzielnie – przez premiera.
Każdego roku w Ogrodach Cesarskich Akasaka (Akasaka Gyoen, 赤坂御苑), w Cesarskiej Posiadłości Akasaka (赤坂御用地 Akasaka Goyōchi) odbywają się takie imprezy ogrodowe dwa razy do roku: wiosną i jesienią.
Opis.
Na "enyūkai" zapraszani są: przewodniczący i wiceprzewodniczący obu izb Zgromadzenia Narodowego (Izby Reprezentantów i Izby Radców), inni członkowie Zgromadzenia, premier, ministrowie, prezes Sądu Najwyższego, urzędnicy, których mianowanie i odwołanie ze stanowiska wymaga powiadomienia cesarza, inni członkowie organów władzy: parlamentu, rządu i sądownictwa, przewodniczący lokalnych parlamentów, gubernatorzy prefektur, burmistrzowie miast, przedstawiciele władz lokalnych oraz goście wyróżnieni za wyjątkowe osiągnięcia. Na jednym "enyūkai" spotyka się około 2 000 osób.
W czasie kwitnienia sakury premier Japonii organizuje takie przyjęcie ogrodowe o charakterze hanami dla kilku tysięcy gości na terenie parku Shinjuku Gyoen (ang. Shinjuku Imperial Garden, Shinjuku Gyoen National Garden). 

</doc>
<doc id="1578384" url="https://pl.wikipedia.org/wiki?curid=1578384" title="Jewgienij Wachtangow">
Jewgienij Wachtangow

Jewgienij Bagrationowicz Wachtangow (ros. Евгений Багратионович Вахтангов; ur. 13 lutego 1883 we Władykaukazie, zm. 29 maja 1922) – rosyjski aktor i reżyser teatralny pochodzenia armeńskiego.
Życiorys.
Był związany z Rosyjską Akademią Sztuki Teatralnej w Moskwie i założycielem teatru studyjnego na Arbacie, który po jego śmierci nazwano Teatrem im. Wachtangowa. Współpracował z Moskiewskim Akademickim Teatrem Artystycznym. Był jednym z najsłynniejszych uczniów Konstantego Stanisławskiego i mentorem Michaiła Czechowa.
Inspirował się stylem Meyerholda, łącząc go z wpływami metody Stanisławskiego i Leopolda Sulerżyckiego. W swoich spektaklach wykorzystywał maski, muzykę, taniec, abstrakcyjne kostiumy i awangardowe dekoracje.
Wyreżyserował m.in. "Turandot" Carlo Gozziego (Teatr Wachtangowa) i "Dybuka" z grupą Habima.
Zmarł na gruźlicę.

</doc>
<doc id="1578386" url="https://pl.wikipedia.org/wiki?curid=1578386" title="Kordian">
Kordian



</doc>
<doc id="1578387" url="https://pl.wikipedia.org/wiki?curid=1578387" title="Sylwia Chutnik">
Sylwia Chutnik

Sylwia Magdalena Chutnik (ur. 12 lipca 1979 w Warszawie) – kulturoznawczyni, pisarka, feministka, działaczka społeczna, publicystka i promotorka czytelnictwa. 
Laureatka Paszportu Polityki w kategorii Literatura za rok 2008, trzykrotnie nominowana do Nagrody Literackiej Nike: w 2009 za "Kieszonkowy atlas kobiet", w 2013 za "Cwaniary" i w 2015 za "W krainie czarów". Do 2019 jej książki zostały wydane w dziewięciu państwach. 
Życiorys.
Córka Grażyny i Krzysztofa Chutników. Ma siostrę przyrodnią Abigail, która urodziła się i mieszka w USA. Ma dorosłego syna Bruna Modrzewskiego.
Jako nastolatka była członkinią prowadzonego przez Danutę Wawiłow KLANu – Klubu Ludzi Artystycznie Niewyżytych, gdzie uczyła się pisać poezję i prozę. W latach 90. XX w. była wolontariuszką Amnesty International i zaangażowała się w działalność anarchofeministycznych grup Emancypanx i Radykalne Czirliderki. 
Jest absolwentką Gender Studies na Uniwersytecie Warszawskim. 27 listopada 2018 roku obroniła doktorat w Zakładzie Historii Kultury Instytutu Kultury Polskiej UW pod kierunkiem prof. Małgorzaty Szpakowskiej rozprawą „Codzienność Warszawy w latach 1954–1955. Zmysły, ciało, obyczaje”. Jako wykładowczyni rozpoczynała w Instytucie Kultury Polskiej Uniwersytetu Warszawskiego. Współpracuje z Uniwersytetem Szkoły Wyższej Psychologii Społecznej, gdzie prowadzi wykłady i warsztaty pisarskie. Jej teksty i badania ukazały się w ponad dwudziestu antologiach. Jej zainteresowania naukowe to: antropologia codzienności, historia kultury, literatura XX wieku, historia ruchów emancypacyjnych, miasto i płeć.
Od listopada 2016, w duecie z Grażyną Plebanek, publikuje felietony w „Polityce”. Jest felietonistką „Wysokich Obcasów” i miesięcznika „Pani”.
Założycielka, wokalistka i autorka tekstów piosenek queer-punkowego zespołu Zimny Maj. Prowadzi podcast Radio Sylwia i Elgiebete TV.
W 2019 dokonała apostazji. W lipcu 2020 na łamach magazynu „Replika” zrobiła coming out jako lesbijka.
Twórczość.
W 2008 zadebiutowała powieścią "Kieszonkowy atlas kobiet", za którą otrzymała Paszport Polityki. Jej twórczość odwołuje się do tematów feministycznych oraz koncepcji płci kulturowej "gender" i herstorii. Porusza także tematy związane z historią i kulturą Polski. 
Jej proza została przetłumaczona i wydana w Niemczech, Rosji, Czechach, na Słowacji, Węgrzech, w Chorwacji, Ameryce Północnej, Serbii i na Litwie.
Sztuki teatralne.
Autorka sztuk dramatycznych "Muranooo" (w Teatrze Dramatycznym w Warszawie i Itim Theatre Ensemble w Tel Avivie), "Aleksandra" (w Teatrze Dramatycznym w Wałbrzychu) i "Wanda" (współautorka z Patrycją Dołowy, w Teatrze Starym w Krakowie) „Gwałt. Głosy” (Teatr Powszechny) oraz słuchowiska radiowego „Piwnica” (premiera w Trójce 4 sierpnia 2014).
Na podstawie jej powieści wystawiono sztuki "Kieszonkowy Atlas Kobiet" (premiera 6 marca 2009, reż. Waldemar Śmigasiewicz) i "Cwaniary" (premiera 24 czerwca 2021, reż. Agnieszka Glińska, adaptacja: Marta Konarzewska i Agnieszka Glińska).
Działalność społeczna.
Założycielka działającej w latach 2007–2019 Fundacji MaMa, zajmującej się prawami matek. Współorganizatorka pierwszej Warszawskiej Manify i współzałożycielka Porozumienia Kobiet 8 Marca, w którym działała do 2015 roku. Z zamiłowania varsavianistka i przewodniczka miejska po Warszawie. Autorka kilku autorskich tras śladami kobiet i postaci literackich. 
Od ponad dwudziestu lat nie je mięsa. 
Zasiada w Kapitule Nagrody im. Olgi Rok, Kapitule Obywatelskiej Naukowych Nagród „Polityki” oraz w Radzie Funduszu Feministycznego. Jest członkinią Związku Literatów Polskich oraz Stowarzyszenia Unia Literacka. W ramach tego drugiego, kierowała komisją zapomóg powołaną w trakcie pandemii koronawirusa do redystrybucji środków finansowych na pomoc pisarkom i pisarzom, którzy znaleźli się w trudnej sytuacji materialnej.
Promocja czytelnictwa.
Od września 2014 do grudnia 2015 roku wraz z Karoliną Sulej prowadziła program literacki „Cappuccino z książką” na antenie TVP Kultura. Zakończenie współpracy pisarka publicznie tłumaczyła zmianami w kierownictwie TVP po wygranych przez Prawo i Sprawiedliwość wyborach z 2015 roku. W TVP Kultura prowadziła również program „Zapomniani – odzyskani”.
Po zakończeniu współpracy z telewizją publiczną z Karoliną Sulej kontynuowały rozmowy o literaturze w programie „Barłóg literacki” emitowanym w serwisie YouTube. Produkcję materiałów wideo wspomagają finansowo widzowie przez portal Patronite.
Nagrody i wyróżnienia.
Stypendystka: Homines Urbani (2008), Instytutu Books from Lithuania (2009), VII edycji Programu Stypendialnego Ministra Kultury i Dziedzictwa Narodowego Młoda Polska (2010), Miasta Stołecznego Warszawy (2010) oraz Instytutu Goethego (2010).
Nominowana do „Stołka”; nagrody Gazety Stołecznej 2008, do tytułu Polki Roku 2007 Gazety Wyborczej i Kobiety Glamour 2008 oraz Róży Gali w kategorii literatura w 2010 roku, do nagrody „3 X portalu „Onaonaona.com” oraz do „Okularów Równości 2012”. Dwukrotnie nominowana do nagrody Warszawianka Roku (2018, 2021).

</doc>
<doc id="1578389" url="https://pl.wikipedia.org/wiki?curid=1578389" title="Drotrekogin">
Drotrekogin



</doc>
<doc id="1578393" url="https://pl.wikipedia.org/wiki?curid=1578393" title="Première Division (2000/2001)">
Première Division (2000/2001)

Sezon 2000/01 Division 1 – rozgrywki pierwszej ligi piłkarskiej we Francji w sezonie 2000/01. Zwyciężył klub FC Nantes.

</doc>
<doc id="1578398" url="https://pl.wikipedia.org/wiki?curid=1578398" title="Samantha Ronson">
Samantha Ronson

Samantha Ronson (ur. 7 sierpnia 1977 w Londynie) – angielska piosenkarka, autorka tekstów i didżejka; siostra producenta muzycznego Marka Ronsona. Ma także siostrę bliźniaczkę, Charlotte, która jest projektantką mody. Deklaruje się jako lesbijka, a ze względu na romans z aktorką i wokalistką Lindsay Lohan, jest obecna w prasie bulwarowej i serwisach plotkarskich.

</doc>
<doc id="1578400" url="https://pl.wikipedia.org/wiki?curid=1578400" title="Jastrzębie (gmina w guberni siedleckiej)">
Jastrzębie (gmina w guberni siedleckiej)

Jastrzębie – dawna gmina wiejska na Lubelszczyźnie. Siedzibą władz gminy było Jastrzębie (późniejsza nazwa to Śmiary).
Gmina Jastrzębie była jedną z 17 gmin wiejskich powiatu siedleckiego guberni siedleckiej. Jednostka należała do sądu gminnego okręgu IV w Wiszniewie. W jej skład wchodziły wsie Daćbogi, Łupiny, Mroczki, Pluty, Tworki i Śmiary. Gmina miała 6283 mórg obszaru i liczyła 1312 mieszkańców (1867 rok). 
Brak informacji czy gmina Jastrzębie weszła w skład woj. lubelskiego w 1919 roku, czy też została zniesiona przed przejściem jej obszaru pod zwierzchnictwo polskie. W publikacjach z 1933 roku obszar zniesionej gminy Jastrzębie wchodzi już w skład gminy Domanice z siedzibą w Domanicach.

</doc>
<doc id="1578405" url="https://pl.wikipedia.org/wiki?curid=1578405" title="Family Man">
Family Man



</doc>
<doc id="1578407" url="https://pl.wikipedia.org/wiki?curid=1578407" title="Radocza (przystanek kolejowy)">
Radocza (przystanek kolejowy)

Radocza – nieczynny przystanek kolejowy w Radoczy, w województwie małopolskim, w Polsce. Znajduje się tu 1 peron.
8 czerwca 2014 budynek przystanku został rozebrany; pozostawiono jedynie wiaty przystankowe i fundamenty.

</doc>
<doc id="1578411" url="https://pl.wikipedia.org/wiki?curid=1578411" title="Igrzyska Śródziemnomorskie 1993">
Igrzyska Śródziemnomorskie 1993

12. Igrzyska Śródziemnomorskie – dwunastą edycję igrzysk śródziemnomorskich gościł francuski region Langwedocja-Roussillon. Zawody odbyły się pomiędzy 16, a 27 czerwca 1993 roku. W imprezie wystartowało 2598 sportowców (1994 mężczyzn i 604 kobiet) z 19 krajów.

</doc>
<doc id="1578413" url="https://pl.wikipedia.org/wiki?curid=1578413" title="Jagdstaffel 63">
Jagdstaffel 63

Jagdstaffel 63 – Königlich Preußische Jagdstaffel Nr. 63 – Jasta 63 jednostka lotnictwa niemieckiego Luftstreitkräfte z okresu I wojny światowej.
Informacje ogólne.
Jednostka została utworzona 16 stycznia 1918 roku w szkole obserwatorów i pilotów ("'Flieger-Beobachterschule") w Warszawie. Pierwszym dowódcą eskadry został ppor. Fritz Loerzer z Jagdstaffel 26, który po uformowaniu eskadry i osiągnięciu jej gotowości bojowej 26 stycznia, powrócił do swojej macierzystej jednostki 21 lutego. Na jego miejsce został wyznaczony ppor. Hermann Leptien z Jagdstaffel 21, który pozostał na tym stanowisku do zakończenia wojny.
1 lutego 1918 roku eskadra została przydzielona do 18 Armii i stacjonowała na lotnisku w Grivy. 24 marca Jan Santier odniósł pierwsze zwycięstwo.
Od 6 lipca eskadra została przydzielona w obszar działania 1 Armii i stacjonowała w Bignicourt. Kolejna zmiana nastąpiła 12 sierpnia 1918 roku, jednostka została skierowana do Sante-Nord i przydzielona do 6 Armii. W obszarze działań 6 Armii pozostała do końca wojny.
Eskadra walczyła między innymi na samolotach Albatros D.V, Fokker D.VII.
"Jasta 63" w całym okresie wojny odniosła ponad 16 zwycięstwa nad samolotami nieprzyjaciela. W okresie od lutego 1918 do listopada 1918 roku jej straty wynosiły 7 zabitych w walce oraz jeden zabity pilot w wypadku lotniczym.
Łącznie przez jej personel przeszło 3 asów myśliwskich:

</doc>
<doc id="1578415" url="https://pl.wikipedia.org/wiki?curid=1578415" title="Première Division (1999/2000)">
Première Division (1999/2000)

Sezon 1999/2000 Division 1.

</doc>
<doc id="1578416" url="https://pl.wikipedia.org/wiki?curid=1578416" title="Sounds Of The Universe">
Sounds Of The Universe



</doc>
<doc id="1578417" url="https://pl.wikipedia.org/wiki?curid=1578417" title="Dwernicki Stoczek Łukowski">
Dwernicki Stoczek Łukowski



</doc>
<doc id="1578423" url="https://pl.wikipedia.org/wiki?curid=1578423" title="Bukake">
Bukake



</doc>
<doc id="1578424" url="https://pl.wikipedia.org/wiki?curid=1578424" title="Igrzyska Śródziemnomorskie 1997">
Igrzyska Śródziemnomorskie 1997

13. Igrzyska Śródziemnomorskie – trzynaste igrzyska śródziemnomorskie odbywały się między 13 a 25 czerwca 1997 roku w południowych Włoszech w mieście Bari. W imprezie wzięło udział 21 reprezentacji narodowych. W sumie w igrzyskach wystartowało 2956 sportowców (2166 mężczyzn i 790 kobiet).

</doc>
<doc id="1578426" url="https://pl.wikipedia.org/wiki?curid=1578426" title="K.C. Jones">
K.C. Jones

K.C. Jones (ur. 25 maja 1932 w Taylor, zm. 25 grudnia 2020 w Connecticut) – amerykański koszykarz, występujący na pozycji rozgrywającego. Mistrz olimpijski z Melbourne, ośmiokrotny mistrz NBA jako zawodnik i dwukrotny jako trener, członek Basketball Hall of Fame.
Mierzący 185 cm wzrostu koszykarz studiował na University of San Francisco i dwa razy – w 1955 i 1956 – zostawał mistrzem rozgrywek uniwersyteckich (NCAA). Do NBA został wybrany z 14 numerem w drafcie w 1956 przez Boston Celtics i w tej organizacji spędził całą karierę. Nigdy nie był pierwszoplanową postacią zespołu, a specjalistą od defensywy, jednak w tej roli wywalczył osiem pierścieni mistrzowskich z rzędu (1959–1966). Tylko jego koledzy z drużyny Bill Russell i Sam Jones w karierze zawodniczej częściej wygrywali w lidze.
Jest jednym z ponad 40 zawodników w historii, którzy zdobyli zarówno mistrzostwo NCAA, jak i NBA w trakcie swojej kariery sportowej.
Pracował jako szkoleniowiec. Był trenerem Washington Bullets (1973–1976) i Seattle SuperSonics (1990–1992), jednak największe sukcesy odnosił w swej macierzystej organizacji – w 1984 i 1986 prowadzeni przez niego "Celtowie" zdobywali tytuły mistrzów NBA.

</doc>
<doc id="1578430" url="https://pl.wikipedia.org/wiki?curid=1578430" title="Port lotniczy Soczi-Adler">
Port lotniczy Soczi-Adler

Port lotniczy Soczi-Adler (IATA: AER, ICAO: URSS) – międzynarodowy port lotniczy położony w Adler, koło Soczi, w Kraju Krasnodarskim, w Rosji.
Lotnisko rozpoczęło działalność w 1945 r., w 1951 r. oddano do użytku pierwszy terminal.
W 2006 r. sprywatyzowane, jednak bez samego pasa startowego, aukcję zwyciężył fundusz inwestycyjny ofertą ponad 5,5 mld rubli. Zostało rozbudowane przed zimowymi igrzyskami olimpijskimi w Soczi w 2014, dla których stanowiło główny port lotniczy.

</doc>
<doc id="1578431" url="https://pl.wikipedia.org/wiki?curid=1578431" title="Igrzyska Śródziemnomorskie 2001">
Igrzyska Śródziemnomorskie 2001

14. Igrzyska Śródziemnomorskie – czternaste w historii igrzyska śródziemnomorskie odbywały się w Tunisie między 2, a 15 września 2001 roku. W zawodach wzięło udział 2991 sportowców (1972 mężczyzn i 1019 kobiet) z 23 krajów.

</doc>
<doc id="1578433" url="https://pl.wikipedia.org/wiki?curid=1578433" title="Première Division (1998/1999)">
Première Division (1998/1999)

Sezon 1998/99 Division 1.

</doc>
<doc id="1578441" url="https://pl.wikipedia.org/wiki?curid=1578441" title="Acidaspis">
Acidaspis

Acidaspis – rodzaj stawonogów z wymarłej gromady trylobitów.
Morfologia.
Dorastał około 1 cala długości. Posiadał długie kolce, które prawdopodobnie chroniły go przed drapieżnikami.
Występowanie.
Zamieszkiwał morza w okresie syluru.

</doc>
<doc id="1578443" url="https://pl.wikipedia.org/wiki?curid=1578443" title="Air Urga">
Air Urga

Air Urga – ukraińska linia lotnicza z siedzibą w Kropywnyćkim. Obsługuje międzynarodowe połączenia czarterowe i cargo.

</doc>
<doc id="1578444" url="https://pl.wikipedia.org/wiki?curid=1578444" title="Igrzyska Śródziemnomorskie 2005">
Igrzyska Śródziemnomorskie 2005

15. Igrzyska Śródziemnomorskie – piętnaste igrzyska śródziemnomorskie zorganizowane zostały w hiszpańskim mieście Almería między 24 czerwca a 3 lipca 2005 roku. W zawodach wzięło udział 3214 uczestników, w tym 1080 kobiet, którzy reprezentowali 21 krajów. Główną areną igrzysk był Estadio de los Juegos Mediterráneos.

</doc>
<doc id="1578446" url="https://pl.wikipedia.org/wiki?curid=1578446" title="Rolki agresywne">
Rolki agresywne

Rolki agresywne – łyżworolki przeznaczone do robienia ewolucji. Są to rolki, które mają specjalne płozy z miejscem do ślizgania się i soulplatami po których można się ślizgać podczas niektórych trików. Posiadają też bardzo twarde i małe kółka.
Na rolkach można robić bardzo dużo różnorodnych tricków dzielą się one na: 
W Polsce w sierpniu na północy kraju od kilku lat co roku organizowane są największe w Polsce zawody rolkowe o nazwie Rollfest i Baltic Games. Poza tym organizuje się takie zawody jak Never Winter Jam czy też Front Styl Fest. Znane zagraniczne zawody to Winterclash i Summerclash.

</doc>
<doc id="1578447" url="https://pl.wikipedia.org/wiki?curid=1578447" title="Première Division (1997/1998)">
Première Division (1997/1998)

Sezon 1997/98 Division 1.

</doc>
<doc id="1578450" url="https://pl.wikipedia.org/wiki?curid=1578450" title="Space Disco">
Space Disco



</doc>
<doc id="1578453" url="https://pl.wikipedia.org/wiki?curid=1578453" title="Skleroty">
Skleroty



</doc>
<doc id="1578454" url="https://pl.wikipedia.org/wiki?curid=1578454" title="Sklerocjum">
Sklerocjum

Sklerocjum lub sklerota () – bulwowate (zwykle) wytwory grzybni zbudowane z paraplektynchymy, czyli gęsto splątanych strzępek. Są rodzajem przetrwalników. Szczególnie zbite, zwarte strzępki znajdują się na powierzchni skleroty, tworząc jej okrywę. Zadaniem sklerocjów jest magazynowanie substancji zapasowych, ale także biorą udział w rozmnażaniu. Z czasem, gdy sklerocja zgromadzą substancje zapasowe, coraz bardziej zbita warstwa zewnętrznej plektenchymy odcina ich łączność z grzybnią i sklerocja uniezależniają się od niej. W sprzyjających warunkach korzystając ze zgromadzonych zapasów rozwijają się z nich owocniki.
Sklerocja mogą występować na grzybni pod lub nad ziemią – na przykład u pasożytniczej buławinki czerwonej sklerocja, zwane sporyszem, występują na ziarniakach zbóż. Sklerocja innych pasożytniczych grzybów z rodzaju "Sclerotinia" wyrastają na powierzchniach korzeni, łodyg, liści, owoców wielu gatunków roślin, mogą występować także wewnątrz tkanek roślinnych (częste są wewnątrz łodyg słonecznika). Po obumarciu rośliny sklerocja w różny sposób ostatecznie przedostają się zazwyczaj do gleby, w której mogą przetrwać przez wiele miesięcy, a nawet lat, zanim wyrosną z nich nowe owocniki.
Sklerocja mają różny rozmiar – od wielkości główki szpilki po pięść człowieka – i zazwyczaj ciemny kolor. Największe wytwarza występujący w Australii "Polyporus mylittae": rozmiary tych występujących pod ziemią sklerot dochodzą do wielkości głowy człowieka i są jadalne.
Podobną rolę jak sklerocja spełniają pseudosklerocja (pseudoskleroty). Również tworzą zwartą strukturę, ale zawierają nie tylko grzybnię, ale także przerośnięte nią części roślin lub ziemię&lt;re name=bla/&gt;.
Niektóre gatunki, np. "Verticillium", tworzą bardzo drobne sklerocja zwane mikrosklerocjami.

</doc>
<doc id="1578455" url="https://pl.wikipedia.org/wiki?curid=1578455" title="Jagdstaffel 64">
Jagdstaffel 64

Jagdstaffel 64 – Königlich Württembergische Jagdstaffel Nr. 64 – Jasta 64w jednostka lotnictwa niemieckiego Luftstreitkräfte z okresu I wojny światowej.
Informacje ogólne.
Jednostka została utworzona 23 stycznia 1918 roku we Fliegerersatz Abteilung Nr. 10 w Böblingen koło Stuttgartu. Pierwszym dowódcą eskadry został ppor. August Hanko z Jagdstaffel 28. Gotowość bojową uzyskała na początku lutego. Rozpoczęła działania bojowe 4 lutego z lotniska Mercy-le-Haut w obszarze 5 Armii.
Pierwsze zwycięstwo eskadry uzyskał 14 marca jej późniejszy dowódca Friedrich Hengst, który także odniósł ostatnie zwycięstwo jednostki 5 listopada 1918 roku.
Od 22 marca eskadra została przydzielona w obszar działania Armee-Abteilung „C”, z którą pozostała do końca wojny..
Eskadra walczyła między innymi na samolotach Pfalz D.XII, Fokker D.VII.
"Jasta 64" w całym okresie wojny odniosła ponad 20 zwycięstwa nad samolotami nieprzyjaciela. W okresie od lutego 1918 do listopada 1918 roku jej straty wynosiły 2 pilotów w niewoli i 3 rannych.
Łącznie przez jej personel przeszło 3 asów myśliwskich:
Ciekawostki.
W Jasta 64 służył Polak Antoni Wronecki, który 14 kwietnia 1918 roku zdezerterował z eskadry i w czasie ucieczki do Francji został zestrzelony. Po rekonwalescencji wstąpił do polskich jednostek lotniczych tworzonych przy Armii Polskiej we Francji gen. Józefa Hellera.

</doc>
<doc id="1578458" url="https://pl.wikipedia.org/wiki?curid=1578458" title="Philippe Gondet">
Philippe Gondet

Philippe Gondet (ur. 17 maja 1942 w Blois, zm. 21 stycznia 2018 w Vertou) – francuski piłkarz występujący na pozycji napastnika.
Z FC Nantes dwukrotnie zdobywał mistrzostwo Francji (1965, 1966). W 1966 zdobywając 36 goli, został królem strzelców Première Division. W latach 1965–1970 rozegrał 14 meczów i strzelił 7 bramek w reprezentacji Francji. Wystąpił na mistrzostwach świata 1966.

</doc>
<doc id="1578461" url="https://pl.wikipedia.org/wiki?curid=1578461" title="Petuelring">
Petuelring

Petuelring - stacja metra w Monachium, na linii U3. Stacja została otwarta 8 maja 1972.

</doc>
<doc id="1578462" url="https://pl.wikipedia.org/wiki?curid=1578462" title="Szamocin (ujednoznacznienie)">
Szamocin (ujednoznacznienie)

W Polsce:

</doc>
<doc id="1578463" url="https://pl.wikipedia.org/wiki?curid=1578463" title="Ngô Quyền">
Ngô Quyền

Ngô Quyền (897 - 944) wietnamski generał, a następnie król w latach 939 - 944. Założyciel dynastii Ngô. W 938 r. na rzece Bạch Đằng pokonał wojska Południowych Hanów. W bitwie zastosował po raz pierwszy fortel prowadzący do zniszczenia floty inwazyjnej. W dno szerokiej odnogi rzecznej, którą wroga flota płynęła w głąb kraju, powbijano, okute żelazem, bambusowe pale, pozwalające na swobodną żeglugę w czasie przypływu. Zaskoczona nagłym atakiem powyżej przeszkody chińska flota zaczęła się wycofywać z prądem wpadając na odsłonięte odpływem pale. Po klęsce floty Chińczycy nie zdecydowali się na atak lądowy uznając tym prawo Wietnamu do niepodległości. 
Fortel na rzece Bạch Đằng został użyty przez Wietnamczyków jeszcze dwukrotnie w 981 i 1288 r.

</doc>
<doc id="1578464" url="https://pl.wikipedia.org/wiki?curid=1578464" title="Ngo Quyen">
Ngo Quyen



</doc>
<doc id="1578465" url="https://pl.wikipedia.org/wiki?curid=1578465" title="Bonner Platz">
Bonner Platz

Bonner Platz - stacja metra w Monachium, na linii U3. Stacja została otwarta 8 maja 1972.

</doc>
<doc id="1578466" url="https://pl.wikipedia.org/wiki?curid=1578466" title="Tarnogród (gmina 1870–1954)">
Tarnogród (gmina 1870–1954)

Tarnogród (do 1870 i w latach 1915–1919 "miasto Tarnogród", od 1973 "Tarnogród") – dawna gmina wiejska istniejąca w latach 1870–1954 w woj. lubelskim. Gmina obejmowała obszar obecnego miasta Tarnogród. Siedzibą gminy była osada miejska Tarnogród.
Gmina Tarnogród była jedną z 14 gmin wiejskich powiatu biłgorajskiego w guberni lubelskiej, a zarazem jedną z trzech osad miejskich powiatu. Gmina należała do sądu gminnego okręgu III w Tarnogrodzie. Gmina miała 3580 mórg obszaru i liczyła 5436 mieszkańców. Była gminą przygraniczną z Galicją. W 1919 roku weszła w skład w woj. lubelskiego.
Gmina została utworzona 19 maja 1870 (kalendarz juliański) / 31 maja 1870 (kalendarz gregoriański) z obszaru pozbawionego praw miejskich miasta Tarnogrodu. W przeciwieństwie do większości innych miast, którym odebrano prawa miejskie za udział w powstaniu styczniowym, Tarnogród nie został włączony do sąsiedniej gminy wiejskiej (gminy Wola Różaniecka), lecz zachował charakter miejski, stanowiąc odrębną gminę wiejską w granicach dawnego miasta. W latach międzywojennych drugą gminą tego typu na Lubelszczyźnie była Końskowola, która jednak po przyłączeniu do niej obszarów wiejskich z gminy Puławy i Kurów w 1925 roku stała się gminą o charakterze wiejskim. W 1927 z gminy Łaskarzew wyodrębniono gminę Łaskarzew-Osada o identycznym charakterze co gmina Tarnogród, jednak po jej przyłączeniu do woj. warszawskiego w 1939 roku, gmina Tarnogród pozostała jedyną gminą wiejską w woj. lubelskim o charakterze miejskim.
W czasie I wojny światowej, w 1915 roku niemieckie władze okupacyjne wprowadziły administrację cywilną i przekształciły wiejską gminę Tarnogród ponownie w miasto, liczące w 1916 roku 4038 mieszkańców. Powróciła wówczas także funkcja burmistrza. Po odzyskaniu niepodległości władze polskie nie uznały formalnie Tarnogrodu za miasto 7 lutego 1919, a utworzoną przez Austriaków jednostkę miejską przekształcono ponownie w wiejską gminę Tarnogród w powiecie biłgorajskim w woj. lubelskim.
W latach międzywojennych gmina Tarnogród była jednostką samorządu terytorialnego, pełniącą również funkcje administracyjne zlecone przez państwo. Podczas okupacji gmina należała do dystryktu lubelskiego (w Generalnym Gubernatorstwie). Po wyzwoleniu powołano do życia Radę Narodową w Tarnogrodzie na mocy statutu z dnia 1 stycznia 1944 roku. Według stanu z dnia 1 lipca 1952 roku gmina Tarnogród nie była podzielona na gromady.
Jednostka została zniesiona 29 września 1954 roku wraz z reformą wprowadzającą gromady w miejsce gmin i przekształcona w gromadę Tarnogród.
Po reaktywowaniu gmin z dniem 1 stycznia 1973 roku utworzono gminę Tarnogród, obejmującą tereny dawnych gmin (sprzed 1954) Tarnogród i Wola Różaniecka. 1 czerwca 1975 roku nową gminę Tarnogród – jako jedną z 58 wiejskich – włączono do nowo utworzonego woj. zamojskiego. 1 stycznia 1987 roku Tarnogród odzyskał prawa miejskie. Od tej pory znów tworzył odrębną jednostkę administracyjną (lecz miejską) od "wiejskiej gminy Tarnogród" (odpowiadającej obszarowi dawnej gminy Wola Różaniecka), mimo posiadania wspólnych władz gminnych dla obu jednostek. Rada Narodowa Miasta i Gminy w Tarnogrodzie działała do 27 maja 1990 roku na podstawie przepisów wprowadzających ustawę o samorządzie terytorialnym. 1 lutego 1991 roku miasto i gminę Tarnogród połączono w jedną gminę miejsko-wiejską. Do woj. lubelskiego i powiatu biłgorajskiego Tarnogród powrócił z dniem 1 stycznia 1999 roku.

</doc>
<doc id="1578471" url="https://pl.wikipedia.org/wiki?curid=1578471" title="Aleksiej Bałabanow">
Aleksiej Bałabanow

Aleksiej Bałabanow, ros. "Алексе́й Октя́бринович Балаба́нов" (ur. 25 lutego 1959 w Swierdłowsku, zm. 18 maja 2013 w Petersburgu) – rosyjski reżyser, scenarzysta i producent filmowy.
Życiorys.
Urodził się w Swierdłowsku (obecnie Jekaterynburg). W 1981 roku ukończył Gorkowski Pedagogiczny Instytut Języków Obcych. W latach 1981-1983 pełnił służbę wojskową w lotnictwie transportowym, po której został oficerem rezerwy. W latach 1983-1987 pracował jako asystent reżysera w Swierdłowskiej Wytwórni Filmowej. Właśnie tam filmem "Kiedyś były inne czasy" (1985) rozpoczął samodzielną działalność reżyserską. 
W 1990 roku ukończył studia na wydziale reżyserskim studiów filmowych przy Mosfilmie. Od 1990 roku mieszkał i pracował w Petersburgu. Od 1992 roku był związany ze studiem filmowym STW, przy pomocy którego nakręcił większość swoich filmów. Na początku lat 90. wyreżyserował swoje pierwsze filmy długometrażowe. W 1994 roku nakręcił "Zamek" na podstawie prozy Franza Kafki. 
Światową popularność przyniosły mu dwa filmy z Siergiejem Bodrowem młodszym w roli głównej: "Brat" (1997) i jego kontynuacja "Brat 2" (2000).
Zmarł 18 maja 2013 roku w sanatorium „Diuny” („Wydmy”), położonym w wypoczynkowej miejscowości nadmorskiej Siestrorieck na terenie Petersburga. Pochowany na tamtejszym Cmentarzu Smoleńskim.
Aleksiej Bałabanow uważany był za jednego z najciekawszych i najbardziej utalentowanych rosyjskich twórców filmowych. Był laureatem wielu nagród, głównie świata filmu rosyjskiego, ale również FIPRESCI.

</doc>
<doc id="1578473" url="https://pl.wikipedia.org/wiki?curid=1578473" title="Première Division (1986/1987)">
Première Division (1986/1987)

Sezon 1986/87 Division 1.

</doc>
<doc id="1578475" url="https://pl.wikipedia.org/wiki?curid=1578475" title="Wołodymyr Jakubowśkyj">
Wołodymyr Jakubowśkyj



</doc>
<doc id="1578477" url="https://pl.wikipedia.org/wiki?curid=1578477" title="St. Gallen (stacja kolejowa)">
St. Gallen (stacja kolejowa)

St. Gallen – stacja kolejowa w St. Gallen, w kantonie St. Gallen, w Szwajcarii. Jest kluczowym węzłem kolejowym Wschodniej Szwajcarii. Docierają tu pociągi z całego kraju, jak również z Niemiec i Austrii. Dworzec został zbudowany w latach 1853-1856. Stacja obsługuje ponad 300 pociągów pasażerskich i około 33 000 pasażerów dziennie. Znajduje się tu 5 peronów: 3 w ruchu normalnotorowym i 2 w ruchu wąskotorowym.

</doc>
<doc id="1578480" url="https://pl.wikipedia.org/wiki?curid=1578480" title="Lista silników JavaScript">
Lista silników JavaScript



</doc>
<doc id="1578483" url="https://pl.wikipedia.org/wiki?curid=1578483" title="Lista silników ECMAScript">
Lista silników ECMAScript



</doc>
<doc id="1578484" url="https://pl.wikipedia.org/wiki?curid=1578484" title="Zbrodnia w Cucyłowie">
Zbrodnia w Cucyłowie

Zbrodnia w Cucyłowie – zbrodnia dokonana w marcu 1943 przez nacjonalistów ukraińskich na ludności narodowości polskiej. Miejscem zbrodni był Cucyłów w gminie Przerośl w powiecie nadwórniańskim. Z rąk napastników zginęło 10 osób uprowadzonych z domów do lasu.
Według Janusza Stankiewicza wśród ofiar zbrodni w Cucyłowie byli m.in.:

</doc>
<doc id="1578488" url="https://pl.wikipedia.org/wiki?curid=1578488" title="Towarzystwo Miłośników Ziemi Strzyżowskiej">
Towarzystwo Miłośników Ziemi Strzyżowskiej



</doc>
<doc id="1578493" url="https://pl.wikipedia.org/wiki?curid=1578493" title="Gmina Przerośl (ujednoznacznienie)">
Gmina Przerośl (ujednoznacznienie)

dawne gminy:

</doc>
<doc id="1578495" url="https://pl.wikipedia.org/wiki?curid=1578495" title="Andrzej Kreütz Majewski">
Andrzej Kreütz Majewski

Andrzej Kreütz Majewski (ur. 19 września 1936 w Brdowie, zm. 28 lutego 2011 w Warszawie) – polski scenograf, malarz i pedagog. Laureat wielu prestiżowych nagród i wyróżnień. Absolwent krakowskiej Akademii Sztuk Pięknych (1959) i Akademii Sztuk Pięknych w Rzymie (1962). Twórca około 160 scenografii w teatrach operowych i dramatycznych.
Jako scenograf debiutował w Teatrze im. Juliusza Słowackiego w Krakowie oprawą plastyczną do dramatu Słowackiego „Horsztyński” (1959). W 1962 r. rozpoczął współpracę z warszawskim Teatrem Wielkim premierą „Święta wiosny” Igora Strawinskiego. W tym samym teatrze i jeszcze w tym samym roku zrealizował scenografię do przedstawień: „Syn marnotrawny” Debussy’ego, „Judith” Honeggera, „Czerwony płaszcz” Nono i „Trójkątny kapelusz” de Falli. W 1966 r. otrzymał nominację na stanowisko naczelnego scenografa Teatru Wielkiego w Warszawie, którą pełnił do 2005 r., kiedy to z dniem 31 lipca 2005 r. przeszedł na emeryturę.
Poza wieloma realizacjami na scenie Teatru Wielkiego oraz innych polskich teatrów – był autorem scenografii w renomowanych teatrach świata w: Amsterdamie, Ankarze, Atenach, Barcelonie, Berlinie, Bonn, Buenos Aires, Buffalo, Detroit, Dortmundzie, Essen, Genewie, Hamburgu, Kolonii, Lizbonie, Londynie, Los Angeles, Madrycie, Mediolanie, Meksyku, Monachium, Moskwie, Nowym Jorku, Oslo, Paryżu, Pradze, San Francisco, Tel Awiwie, Turynie, Vancouverze, Wiedniu i Zurychu. Najbardziej znaczące realizacje zagraniczne artysty to: „Samson i Dalila” Saint-Saënsa (Opera w Kolonii), opery Richarda Straussa: „Salome” (Covent Garden w Londynie) i „Elektra” (Opera Hamburska, Opera Paryska, Teatro Sao Cárlos), „Gra w zabijanego” Ionesco (Burgtheater w Wiedniu), „La Passione” (Piccolo Teatro di Milano), „De temporum fine comoedia” Orffa (Festiwal w Salzburgu) „Dafnis i Chloe” Ravela (Bühnen der Stadt Bonn), „Jeremiasz” Ebena (Národni Divadlo w Pradze) „Don Giovanni” Mozarta (Théatre Municipal w Luksemburgu).
Zajmował się również z powodzeniem reżyserią teatralną (np.: „Pasja” Krzysztofa Pendereckiego – Teatr Wielki, Warszawa 1979, lub: „Król Roger” Karola Szymanowskiego – Teatr Wielki, Warszawa 1983).

</doc>
<doc id="1578498" url="https://pl.wikipedia.org/wiki?curid=1578498" title="Première Division (1996/1997)">
Première Division (1996/1997)

Sezon 1996/97 Division 1.

</doc>
<doc id="1578502" url="https://pl.wikipedia.org/wiki?curid=1578502" title="Daniel Tozser">
Daniel Tozser



</doc>
<doc id="1578504" url="https://pl.wikipedia.org/wiki?curid=1578504" title="Huta Pieniacka">
Huta Pieniacka

Huta Pieniacka () – wieś, obecnie nieistniejąca, położona na Ukrainie, w obwodzie lwowskim, w rejonie brodzkim, od 1919 do 1945 roku w Polsce, od grudnia 1920 w województwie tarnopolskim, w powiecie brodzkim, w gminie Pieniaki.
Huta Pieniacka leży w odległości 5 km na północny zachód od Pieniak.
Historia.
Według Pierwszego katastru gruntowego Galicji (metryki józefińskiej), w 1786 wieś została wzmiankowana jako nowo osadzona
W 1875 roku we wsi znajdowała się jedyna huta szkła na terenie powiatu brodzkiego.
Wiosną 1942 wieś została główną bazą radzieckiej partyzanckiej grupy pod dowództwem lekarza, bolszewika P. Kundiusa. W styczniu-lutym 1944 we wsi stacjonowali partyzanci sowieccy pod dowództwem płk. NKWD Dmitrija Miedwiediewa.
28 lutego 1944 roku we wsi miał miejsce mord na ludności polskiej, dokonany przez żołnierzy 4. Pułku Policji Schutzstaffel (SS) złożonego z ukraińskich ochotników do 14. Dywizji Grenadierów SS (SS-Galizien) pod dowództwem niemieckim, przy udziale oddziału Ukraińskiej Powstańczej Armii i oddziału paramilitarnego ukraińskich nacjonalistów pod dowództwem Włodzimierza Czerniawskiego.

</doc>
<doc id="1578508" url="https://pl.wikipedia.org/wiki?curid=1578508" title="WHS">
WHS



</doc>
<doc id="1578509" url="https://pl.wikipedia.org/wiki?curid=1578509" title="Hayden C. Covington">
Hayden C. Covington

Hayden Cooper Covington (ur. 19 stycznia 1911, zm. 21 listopada 1978) – amerykański działacz religijny, w latach 1939–1963 główny radca prawny Towarzystwa Strażnica podczas jednego z jego najtrudniejszych okresów w połowie XX wieku. W roku 1940 wybrany do zarządu, a w latach 1942–1945 wiceprezes Towarzystwa Strażnica.
Życiorys.
Covington urodził się na farmie Hopkins County w pobliżu Dallas we wschodnim Teksasie. W 1949 roku poślubił Dorothy Mae Sennett (1923–2015), która w latach 40. i 50. XX wieku była zaangażowana w obronę swobód obywatelskich Świadków Jehowy. W roku 1959 urodziła się im córka Lynn, a trzy lata później syn Lane.
Hayden C. Covington był zdolnym studentem szkoły prawniczej San Antonio Bar Association School of Law w San Antonio. Do palestry został przyjęty w 1933 roku.
Radca prawny Towarzystwa Strażnica.
Zainteresował się wierzeniami Świadków Jehowy, gdyż silne wrażenie wywierała na nim postawa członków tego wyznania, którą obserwował broniąc kilku z nich w procesach przed teksaskimi sądami, zanim sam formalnie przystąpił do tej grupy religijnej. W 1934 roku został ochrzczony, na co miało wpływ m.in. słuchanie transmisji przemówień prezesa Towarzystwa Strażnica Josepha F. Rutherforda, emitowanych w stacji radiowej KTSA w San Antonio.
Sukcesy Covingtona w sprawach obrony Świadków Jehowy przed amerykańskimi sądami zostały dostrzeżone w nowojorskiej głównej siedzibie Świadków Jehowy. W 1939 roku został zaproszony przez J. F. Rutherforda, by reprezentował Świadków Jehowy w sprawach przed Sądem Najwyższym Stanów Zjednoczonych. W roku 1940 wszedł do zarządu Towarzystwa Strażnica. Po śmierci Rutherforda w 1942 roku, gdy nowym prezesem Towarzystwa Strażnica został Nathan H. Knorr, Covington został wybrany na stanowisko wiceprezesa, które sprawował w latach 1942–1945. 24 września 1945 roku Covington złożył jednak rezygnację z tych funkcji, pozostając nadal jego radcą prawnym. Do zarządu w jego miejsce wszedł Lyman A. Swingle, a Frederick W. Franz został wiceprezesem.
Hayden Covington, jako główny radca prawny Towarzystwa Strażnica, kierował obroną prawną ze swego biura albo też z pociągu, w czasie przejazdu na jakąś rozprawę. Współpracując z miejscowymi prawnikami, m.in. z Victorem Schmidtem, Groverem Powellem i Victorem Blackwellem, Covington walczył o konstytucyjne prawo Świadków Jehowy do głoszenia 'od domu do domu' oraz do rozpowszechniania ich publikacji bez przeszkód ze strony lokalnych władz. W 1946 bronił Świadków Jehowy w Kanadzie, rok później we Francji, w Portugalii i w Hiszpanii. W tym samym czasie przyjechał również do Magdeburga, by uprawomocnić ponowną legalizację Świadków Jehowy w Niemczech.
Hayden C. Covington odniósł rekordową liczbę 36 zwycięstw w Sądzie Najwyższym Stanów Zjednoczonych. W latach 1939–1963 występował przed Sądem Najwyższym Stanów Zjednoczonych, jako adwokat Towarzystwa Strażnica, w obronie swobód religijnych Świadków Jehowy wygrywając 36 z 45 prowadzonych przez siebie procesów. Pomyślne postanowienia w tych rozprawach umocniły zagwarantowaną konstytucyjnie wolność wyznania, słowa i prasy w Stanach Zjednoczonych. W 1967 roku bronił mistrza świata wagi ciężkiej Muhammada Alego.
W 1972 roku wraz z żoną i dziećmi powrócił do stanu Ohio. Zmarł 21 listopada 1978 roku.
Jako wolontariusz napisał o swojej pracy prawniczej:
Ważniejsze sprawy sądowe.
Do ważniejszych spraw sądowych, w których bronił praw obywatelskich przed Sądem Najwyższym Stanów Zjednoczonych należały:

</doc>
<doc id="1578510" url="https://pl.wikipedia.org/wiki?curid=1578510" title="Zbrodnia w Derżowie">
Zbrodnia w Derżowie

Zbrodnia w Derżowie – zbrodnia dokonana w maju 1944 roku przez nacjonalistów ukraińskich z UPA na ludności narodowości polskiej. Miejscem zbrodni był Derżów w gminie Rozdół w powiecie żydaczowskim. Wśród ofiar znalazło się wiele dzieci, a także trzy siostry zakonne należące do zgromadzenia sióstr szarytek: s. Weronika Melinger, s. Wiktoria Misiak i s. Agnieszka Poniecka. Część ofiar zamordowano w miejscowym kościele, który został spalony przez napastników.
Data zbrodni i liczba ofiar.
W źródłach występują rozbieżności odnośnie daty napadu na Derżów i liczby ofiar. Grzegorz Hryciuk wskazuje noc z 8 na 9 maja 1944 jako datę ataku. Według Siekierki, Komańskiego i Różańskiego do napadu doszło w nocy z 9 na 10 maja 1944. Inne występujące w źródłach daty to 7 maja 1944, noc z 7 na 8 maja 1944, 8 maja 1944, 10 maja 1944 i 12 maja 1944.
Szacunki liczby ofiar śmiertelnych wahają się od ponad 50, poprzez 60, do ponad 100.
Nazwiska niektórych ofiar.
Według Janusza Stankiewicza wśród ofiar zbrodni w Derżowie byli m.in.:

</doc>
<doc id="1578511" url="https://pl.wikipedia.org/wiki?curid=1578511" title="James Meek">
James Meek

James Meek (ur. 1962 w Londynie), brytyjski pisarz i dziennikarz.
Urodził się w Anglii, jednak dzieciństwo spędził w Dundee. Pracuje jako dziennikarz, jego teksty publikuje m.in. "The Guardian". W latach 1991-1999 był korespondentem w krajach byłego Związku Radzieckiego. Jako prozaik debiutował w 1989 powieścią "McFarlane Boils the Sea". Jest autorem dwóch zbiorów opowiadań oraz czterech powieści, z których najbardziej znaną jest "Ludowy akt miłości" z 2005. Jej akcja rozgrywa się w 1919 w syberyjskim miasteczku zamieszkanym przez skopców, a kontrolowanym przez żołnierzy Korpusu Czechosłowackiego.

</doc>
<doc id="1578513" url="https://pl.wikipedia.org/wiki?curid=1578513" title="Première Division (1995/1996)">
Première Division (1995/1996)

Sezon 1995/96 Division 1.

</doc>
<doc id="1578514" url="https://pl.wikipedia.org/wiki?curid=1578514" title="Dokopiny ziemniaka">
Dokopiny ziemniaka



</doc>
<doc id="1578521" url="https://pl.wikipedia.org/wiki?curid=1578521" title="Socjologia rodzaju">
Socjologia rodzaju

Socjologia rodzaju (ang. "sociology of gender", także: "socjologia płci") – subdyscyplina socjologii koncentrująca się na badaniu społecznych konstruktów związanych z płcią.
Przedmiotem socjologii rodzaju jest przede wszystkim kulturowy kontekst płci, a więc tworzone performatywnie kategorie tożsamościowe związane z płcią, stereotypy i role rodzajowe, sposób ich konstrukcji, percepcji, internalizacji i reprodukcji. 
Nazwa "socjologia rodzaju" nawiązuje do obecnego w naukach społecznych terminu "rodzaj" oznaczającego społeczno-kulturową tożsamość płciową. Nazwa ta jest tłumaczeniem angielskiego "gender", w którym od lat 80. XX w. obowiązuje podział na płeć biologiczną ("sex") i kulturową ("gender"). 
Za pomocą studiów porównawczych socjologia rodzaju bada zakodowane kulturowo przekonania związane z płcią różnych społeczeństw i tworzonych przez nie tożsamości. Przykładowo: nowoczesne społeczeństwo Zachodu charakteryzowane jest jako posiadające opozycyjne kategorie kobiecości i męskości, przy czym tożsamość męska stawiana była ponad tożsamością kobiet. Tego typu struktury społeczne zostały poddane ostrej krytyce przez socjologów i teoretyków kultury, którzy problematyzują je, wskazując w nich opresywne mechanizmy przemocy i wprowadzając nowe, subwersywne wątki do dyskursu społecznego. Jednocześnie podkreślane jest istnienie odmiennych instrumentariów w innych kulturach, gdzie nie istnieje struktura dwóch spolaryzowanych rodzajów (np. winkte u rdzennych Amerykanów lub hidźra na subkontynencie Indyjskim). Różne konfiguracje rodzajów nie muszą pokrywać się z płcią biologiczną. 
Socjologia rodzaju zajmuje się także wpływem zakodowanych kulturowo przekonań dotyczących płci na społeczne funkcjonowanie kobiet i mężczyzn. Podkreśla się tu głównie ich negatywny wpływ na funkcjonowanie kobiet oraz mniejszości seksualnych poprzez analizę takich zjawisk jak "szklany sufit", "lepka podłoga" lub zinstytucjonalizowanego seksizmu i homofobii.

</doc>
<doc id="1578524" url="https://pl.wikipedia.org/wiki?curid=1578524" title="Igrzyska Śródziemnomorskie 2009">
Igrzyska Śródziemnomorskie 2009

16. Igrzyska Śródziemnomorskie – zawody sportowe, które odbyły się między 25 czerwca a 5 lipca 2009 roku we włoskim mieście Pescara. Brały w nich udział 23 reprezentacje narodowe – w sumie w zawodach wzięło udział 3368 sportowców (2183 mężczyzn i 1185 kobiet). Główną areną imprezy był Stadio Adriatico.

</doc>
<doc id="1578525" url="https://pl.wikipedia.org/wiki?curid=1578525" title="Première Division (1994/1995)">
Première Division (1994/1995)

Sezon 1994/95 Division 1.
Awans do Division 1.
Olympique Marsylia mimo wygrania Division 2 nie awansowało do Division 1 z powodów finansowych. W związku z tym AS Saint-Étienne utrzymało się w Division 1.

</doc>
<doc id="1578529" url="https://pl.wikipedia.org/wiki?curid=1578529" title="Szkoła zawodowa">
Szkoła zawodowa



</doc>
<doc id="1578530" url="https://pl.wikipedia.org/wiki?curid=1578530" title="XDR DRAM">
XDR DRAM

XDR DRAM – pamięć o wysokiej wydajności. Pamięć XDR została zaprojektowana, aby zapewnić najwyższą wydajność urządzeń w nią wyposażonych. Został w niej wyeliminowany problem dużych opóźnień. Właścicielem praw do technologii XDR jest Rambus. Pamięć XDR jest wykorzystywana m.in. w konsoli Sony PlayStation 3.

</doc>
<doc id="1578531" url="https://pl.wikipedia.org/wiki?curid=1578531" title="Tour of the Universe">
Tour of the Universe

Tour of the Universe – osiemnasta trasa koncertowa grupy muzycznej Depeche Mode, w jej trakcie odbyły się 102 koncerty w 32 krajach.

</doc>
<doc id="1578532" url="https://pl.wikipedia.org/wiki?curid=1578532" title="Qui Nhon">
Qui Nhon



</doc>
<doc id="1578534" url="https://pl.wikipedia.org/wiki?curid=1578534" title="Première Division (1993/1994)">
Première Division (1993/1994)

Sezon 1993/94 Division 1.

</doc>
<doc id="1578538" url="https://pl.wikipedia.org/wiki?curid=1578538" title="Richard Florida">
Richard Florida

Richard Florida (ur. w 1957 w Newark, New Jersey) – amerykański naukowiec, ekonomista, nauczyciel akademicki Uniwersytetu w Toronto, specjalista w zakresie studiów urbanistycznych, twórca pojęcia klasa kreatywna.
W pracy badawczej koncentruje się na kwestiach społecznych i ekonomicznych związanych z urbanistyką.
Obecnie zajmuje stanowisko profesora na Martin Prosperity Institute w ramach Uniwersytetu w Toronto, posiada także własną firmę konsultingową.
Narodziny klasy kreatywnej.
Richard Florida w książce "Narodziny klasy kreatywnej" dowodzi, że najbardziej dynamicznie rozwijać się będą miejsca, skupiające najbardziej kreatywne, dynamiczne jednostki. Takie miejsca będą musiały zaoferować swoim mieszkańcom wysoki standard życia, ciekawe rozrywki, swobodę realizowania siebie. Tymi miejscami są miasta.
Konstruując pojęcie „klasy kreatywnej” Florida ma na uwadze między innymi: naukowców i inżynierów, wykładowców uniwersyteckich, poetów i pisarzy, artystów, artystów estradowych, aktorów, projektantów mody i architektów, jak również liderów „modnych towarzystw”: autorów literatury faktu (non-fiction writers), redaktorów naczelnych i ludzi mediów, wpływowe postaci w kulturze tak popularnej, jak i elitarnej, zespoły doradcze i wszelkie inne środowiska opiniotwórcze.
Oprócz tego klasa kreatywna obejmuje profesjonalistów z dziedzin nowoczesnej technologii, usług finansowych, prawniczych, zarządzania i medycyny – ludzi, których praca polega na kreatywnym rozwiązywaniu problemów i szukaniu innowacyjnych rozwiązań. Kapitał kreatywny tworzą w związku z tym twórcze jednostki, bez względu na to, jaki zawód pełnią. Kreatywna klasa poszukuje na miejsce zamieszkania, tak zwanych kreatywnych centrów – miast otwartych, różnorodnych oraz wieloetnicznych. Miasta te, zapewniają nie tylko wysoki komfort życia, ale przede wszystkim kreatywne miejsca pracy. Florida za miasta kreatywne, inaczej sukcesu, uznaje lokacje charakteryzujące się cechami 3T: Technologia, Talent, Tolerancja. Do miast takich możemy zaliczyć amerykańskie Boston, Seattle, Waszyngton, okolice zatoki San Francisco.
W 2010 roku nakładem Narodowego Centrum Kultury, ukazała się książka "Narodziny klasy kreatywnej". Jest to pierwszy przekład dzieł Floridy na język polski.

</doc>
<doc id="1578539" url="https://pl.wikipedia.org/wiki?curid=1578539" title="Hugo Junkers">
Hugo Junkers

Hugo Junkers (ur. 3 lutego 1859 w Rheydt, zm. 3 lutego 1935 w Gauting) – niemiecki inżynier i innowator, twórca licznych patentów używanych m.in. w silnikach spalinowych i samolotach.
Życiorys.
Urodził się w rodzinie młynarza. Studiował w Charlottenburgu i Akwizgranie. W 1890 r. rozpoczął pracę w Continental Gas-Gesellschaft w Dessau jako asystent dyrektora technicznego. Pracował nad silnikami spalinowymi, w 1892 r. skonstruował swój pierwszy silnik „Oechelhausen-Junkers” o mocy 110 KM. W 1892 r. skonstruował również kalorymetr Junkersa do paliwa gazowego i płynnego.
W 1895 r. założył przedsiębiorstwo Junkers &amp; Co. Warmwasser-Apparatefabrik zajmujące się produkcją pieców gazowych i urządzeń grzewczych. W 1897 r. został powołany na stanowisko dziekana katedry termodynamiki uniwersytetu w Akwizgranie. Prowadził tam badania nad silnikami wielopaliwowymi. W 1907 roku uzyskał patent na taki silnik.
W 1913 r. w Magdeburgu założył fabrykę produkującą silniki lotnicze. Z chwilą wybuchu I wojny światowej zaangażował się w budowę samolotów. Efektem jego prac było skonstruowanie pierwszego na świecie metalowego samolotu Junkers J 1. W następnych konstrukcjach wykorzystywał duraluminium, co znacznie poprawiło osiągi jego samolotów.
W 1917 r., pod naciskiem władz, połączył swoje zakłady z przedsiębiorstwem Fokker w Junkers-Fokker-AG. Po zakończeniu wojny zakłady zostały rozdzielone.
W związku z ograniczeniami narzuconymi Niemcom w traktacie wersalskim Junkers zmienił profil produkcji na samoloty pasażerskie oraz zaczął przenosić produkcję do ZSRS i Szwecji. W tym okresie powstał udany samolot pasażerski Junkers F 13, który w 1920 r. ustanowił rekord wysokości lotu z ośmioma pasażerami na pokładzie.
Zaangażował się w tworzenie linii lotniczych – w 1921 r. założył Junkers-Luftverkehr-AG. Przedsiębiorstwo to zostało znacjonalizowane w 1926 r. przez rząd niemiecki i połączone z Deutsche Aero Lloyd w funkcjonującą do dziś Lufthansę. Ponadto tworzył linie lotnicze Scadta w Kolumbii oraz Lloyd Aereo Brasiliano.
Niepowodzenia w branży komunikacyjnej zostały zrekompensowane poprzez produkcję samolotów pasażerskich oraz silników. Jego Junkers Ju 52 był wykorzystywany jako podstawowy samolot pasażerski przez Lufthansę oraz transportowy Luftwaffe. Na początku lat 30. jego zakłady rozpoczęły produkcję silnika wysokoprężnego Jumo 205, opracowano kolejne silniki o zwiększonej mocy dla wojska – Jumo 211 (1600 KM), Jumo 213 (2100 KM).
Jego nazwisko kojarzone jest najczęściej z samolotami Junkers, używanymi przez Luftwaffe. Jednakże te konstrukcje powstały już po tym jak został w 1933 r. odsunięty przez władze nazistowskich Niemiec od wpływu na losy przedsiębiorstwa. Osiadł w okolicach Monachium, gdzie zmarł 3 lutego 1935 r.
Został pochowany na Cmentarzu Leśnym w Monachium.
Jego życie i dokonania zawodowe zostały upamiętnione poprzez stworzenie Muzeum Techniki „Hugo Junkers” w Dessau-Roßlau.

</doc>
<doc id="1578542" url="https://pl.wikipedia.org/wiki?curid=1578542" title="Pomorska Szkoła Sztuk Pięknych">
Pomorska Szkoła Sztuk Pięknych

Pomorska Szkoła Sztuk Pięknych – prywatna szkoła artystyczna istniejąca w latach 1922-1939, założona i kierowana przez Wacława Szczeblewskiego w Grudziądzu, a następnie w Gdyni.
Pomysł założenia szkoły przez artystę w Grudziądzu wysunął osobiście marszałek Józef Piłsudski podczas zwiedzania Pierwszej Wystawy Sztuk Pięknych Artystów Pomorskich w 1921. Przy poparciu władz miejskich, które udostępniły pomieszczenia w gmachu Muzeum i Biblioteki Miejskiej przy ul. Legionów 28, zajęcia rozpoczęły się 1 listopada 1922. Szkoła miała charakter otwartej średniej szkoły zawodowej, uczęszczali do niej zarówno gimnazjaliści, jak nauczyciele szkolni, oficerowie i lekarze. Nauka trwała 3 lata (6 semestrów). Nauczano - w teorii i praktyce - rysunku, grafiki, malarstwa i rzeźby. Nacisk kładziono na osadzenie w tradycji regionu pomorskiego, ze szczególnym uwzględnieniem motywów kaszubskich. Szkoła organizowała wystawy, Szczeblewski i uczniowie byli autorami wystroju kościoła garnizonowego (świątynia niezachowana), a także scenografii monumentalnego plenerowego widowiska "Quo vadis", wystawionego w grudziądzkiej Operze Leśnej (1928). Ogółem na zajęcia uczęszczało w tym okresie ponad 100 osób, z czego pomyślnie ukończyło je 31. Jednym z pierwszych wykładowców był malarz Franciszek Konitzer.
W 1932 z okazji 10-lecia szkoły zorganizowano wystawę jubileuszową podczas Dni Morza w Gdyni i wówczas powstała inicjatywa władz miejskich, utworzenia filii szkoły i udzielenia pomocy finansowej. 28 października 1933 zainaugurowano działalność w specjalnie wzniesionej willi przy ul. Pomorskiej 18 (proj. inż. arch. Zbigniew Kupiec), początkowo formalnie jako oddziału szkoły grudziądzkiej, od 1934, po zakończeniu przeprowadzki z Grudziądza, jako samodzielna Prywatna Pomorska Szkoła Sztuk Pięknych, na prawach państwowych szkół publicznych, jedna z 12 szkół tego typu w kraju. Rocznie na zajęcia uczęszczało 21-39 uczniów, z okresu gdyńskiego udało się ustalić 84 nazwiska uczniów. 
Przyjmowano 2 grupy uczniów: zwyczajnych, w wieku 16 lat i nadzwyczajnych, o już ugruntowanej sytuacji zawodowej, uczęszczających na zajęcia popołudniowe. W porównaniu z okresem poprzednim, oferta zajęć uległa poszerzeniu. Większość przedmiotów kierunkowych wykładał osobiście W. Szczeblewski. W 1937 zorganizowano wielką wystawę z okazji 15-lecia szkoły (446 prac). Wykonywano szereg zleceń na terenie miasta, w tym wystrój plastyczny Urzędu Stanu Cywilnego i brązowe tablice pamiątkowe Stefana Żeromskiego (1935) i Antoniego Abrahama (1936).
Podczas okupacji niemieckiej budynek został skonfiskowany, a dorobek artystyczny uległ zniszczeniu.
W Grudziądzu w 1987 z okazji 65. rocznicy powstania szkoły wybito pamiątkowy medal i w Bibliotece Miejskiej odsłonięto tablicę pamiątkową, w 1991 odsłonięto tablicę na gdyńskiej siedzibie PSSP.
Do uczniów należeli m.in. Inger Borchsenius (Dania), Bolesław Just, Maksymilian Kasprowicz, Józef Łakomiak, Anna Pietrowiec, Rajmund Pietkiewicz, Leon Staniszewski, Elżbieta Szczodrowska, Alojzy Trendel.

</doc>
<doc id="1578548" url="https://pl.wikipedia.org/wiki?curid=1578548" title="B’tselem">
B’tselem

B’tselem (hebr. בצלם, dosł. „na obraz”) – izraelska organizacja działająca na rzecz praw człowieka.
Założona 3 lutego 1989 przez grupę izraelskich prawników, naukowców, dziennikarzy i członków Knesetu. Nazwa B’tselem („na obraz”) pochodzi z Księgi Rodzaju 1:27, w której mowa o stworzeniu człowieka na obraz Boga, i ma przypominać o niezbywalnej godności każdego człowieka. Celem organizacji jest dokumentacja i edukacja izraelskiej opinii publicznej i polityków na temat naruszeń praw człowieka na Terytoriach Okupowanych. B’tselem wydaje raporty, filmy dokumentalne, uczestniczy w protestach przeciw okupacji, rozpowszechnia informacje za pośrednictwem internetu (m.in. MySpace, Facebook). Dyrektorem organizacji od maja 2014 jest .
B’tselem zajmuje się naruszeniami praw człowieka przez władze izraelskie. Dokumentuje tortury, ograniczanie swobody poruszania się, wywłaszczanie z ziemi, niszczenie domów, przemoc ze strony izraelskich osadników itp. Zarazem protestuje przeciw karze śmierci i łamaniu praw człowieka przez władze Autonomii Palestyńskiej.

</doc>
<doc id="1578549" url="https://pl.wikipedia.org/wiki?curid=1578549" title="Koengen (hala widowiskowa)">
Koengen (hala widowiskowa)

Koengen to obecnie hala koncertowa, która dawniej była używana przez wojsko. Znajduje się w pobliżu średniowiecznych ruin fortecy Bergenhus, oraz w niewielkiej odległości od Bergen w Norwegii.
Pojemność hali to 22 000 widzów. Wśród wielu artystów którzy odwiedzili w ostatnich latach Koegen są takie gwiazdy jak: David Bowie, Black Sabbath, Kiss, Iron Maiden, Metallica, Neil Young, Foo Fighters, P!nk, Anastacia, Elton John, Eric Clapton, Sting, the Rolling Stones, Alice in Chains oraz R.E.M.

</doc>
<doc id="1578551" url="https://pl.wikipedia.org/wiki?curid=1578551" title="Lotnisko w Lublinie">
Lotnisko w Lublinie



</doc>
<doc id="1578553" url="https://pl.wikipedia.org/wiki?curid=1578553" title="Lotnisko Lublin">
Lotnisko Lublin



</doc>
<doc id="1578554" url="https://pl.wikipedia.org/wiki?curid=1578554" title="Gary Anderson (darter)">
Gary Anderson (darter)

Gary Anderson (ur. 22 grudnia 1970) – szkocki darter. Mistrz Świata z 2015 i 2016 roku. Jego pseudonim to Flying scotsman, zaś przy wejściu na pole gry używa utworu "Jump Around" zespołu House of Pain. Jego pierwszy duży sukces to zwycięstwo w 2007 International Darts League, w których to zawodach brali udział zawodnicy z obu organizacji dartowych – British Darts Organisation i Professional Darts Corporation. Jego najlepszy wynik w BDO World Darts Championship jest rozczarowujący zważywszy na fakt, iż został sklasyfikowany na 1. miejscu przez World Darts Federation. Debiutował na zawodach w Lakeside, jednak jego pogromcą okazał się w 1. rundzie Szwed Stefan Nagy. W turnieju tym odpadał w pierwszych rundach w latach: 2004 (z Tony O’Shea), 2005 (Raymond van Barneveld), 2007 (Albertino Essers i 2008 (Fabian Roosenbrand). Przeszedł z BDO do PDC w 2009.

</doc>
<doc id="1578570" url="https://pl.wikipedia.org/wiki?curid=1578570" title="John DiMaggio">
John DiMaggio

John William DiMaggio (ur. 4 września 1968 w North Plainfield) – włosko-amerykański aktor.
Urodził się i dorastał w North Plainfield w New Jersey. Uczęszczał do North Plainfield High School. Studiował na Uniwersytecie Rutgersa. Specjalizuje się w występach na scenie przed publicznością. Jednak jego specjalnością stało się użyczanie głosu postaciom z filmów animowanych. W 1997 debiutował jako aktor głosowy w serialu animowanym "Johnny Bravo". Podkładał głosy pod takie postacie jak Bender w serialu "Futurama", generał Grievous w "", Flint Marko/Sandman, Hammerhead w "The Spectacular Spider-Man", Pinhead Pierre w "Fineasz i Ferb" i król Zøg w "Rozczarowani", a także jako Marcus Fenix w grze komputerowej "Gears of War" i Rhino w grze "Mega Spider-Man", też beatboxował w Futuramie w odcinku „Luck of the Fryrish” jako Noticeably F.A.T. i „Bender's Big Score”, i nagrał wersje a-cappela czołówki do dwóch epizodów.

</doc>
<doc id="1578575" url="https://pl.wikipedia.org/wiki?curid=1578575" title="Ulica Psie Budy we Wrocławiu">
Ulica Psie Budy we Wrocławiu

Ulica Psie Budy – ulica we Wrocławiu, na zachód od Placu Solnego, jeden z nielicznych zachowanych do dziś zaułków w ścisłym centrum Starego Miasta. Do 1945 roku nosiła niemiecką nazwę "Krull Straße".
Równoległa do linii dawnej wewnętrznej fosy miejskiej (Czarnej Oławy; dziś przebiega po tej linii trasa W-Z) wytyczona w przestrzeni po zewnętrznej stronie pierwszych murów miejskich, między murem a fosą. Zaczynała się od Bramy Ruskiej (dziś skrzyżowanie z ul. Ruską) na północnym zachodzie, a kończyła Końskim Targiem (dzisiejsza ul. Szajnochy, dawniej "Rosmarck", później "Rossmarkt", będąca przedłużeniem Psich Bud) na południowym wschodzie. Pomiędzy Targiem Końskim a Psimi Budami od roku 1297 znajdował się Młyn Siedmiu Kół zlokalizowany na dzisiejszym pl. Bohaterów Getta, który dziś rozdziela obie ulice.
W 1394 zaułek określany był nazwą "uff dem rosmarkte undir hunthewzern"; później nosił miano "Hundhäuser", "Unterhäuser", wreszcie "Hinterhäuser" (odpowiednio "Psie", "Dolne" i wreszcie "Tylne Domy"). Już od 1382 potwierdzone jest istnienie drobnej zabudowy ("psich bud") w przestrzeni pomiędzy murem a fosą, niektóre z nich stanowiły oficyny posesji przy Placu Solnym oraz przy ul. Ruskiej, gdzie znajdowały się murowane renesansowe i gotyckie budynki. Zabudowa ta początkowo znajdowała się tylko przy północno-wschodniej pierzei zaułka; przylegająca do fosy pierzeja południowo-zachodnia pojawiła się dopiero w XV wieku.
Około roku 1911 patronem ulicy został J. G. Krull; ma ona około 140 metrów długości i dziś zachowały się kamienice tylko na pierzei od strony południowo-zachodniej, tj. tej, której zabudowa pojawiła się później.

</doc>
<doc id="1578582" url="https://pl.wikipedia.org/wiki?curid=1578582" title="Nocny pociąg z mięsem">
Nocny pociąg z mięsem

Nocny pociąg z mięsem (tytuł oryg. "The Midnight Meat Train", 2008) – amerykański film fabularny (horror kryminalny) wyreżyserowany przez Ryūheia Kitamurę, powstały na podstawie opowiadania Clive’a Barkera pod tym samym tytułem z 1984 roku.
Opis fabuły.
Początek filmu wprowadza widza w świat wielkomiejskiego metra, którym rządzi anonimowy mężczyzna – rzeźnik, prześladujący ostatnich pasażerów, mordujący ich nocą przy użyciu młota do mięsa i rzeźniczego haka.
Następnie wprowadzony zostaje wątek głównego bohatera, fotografa Leona Kauffmana. Inspiracją dla jego sztuki jest ulica; zdjęcia tworzone właśnie na niej w zamyśle fotografa przepełnione są emocjami i prawdą. Dziewczyna Leona, Maya, pracuje jako kelnerka w miejscowym barze. Pewnej nocy, przemierzając miasto, artysta ratuje z opresji młodą kobietę, terroryzowaną przez bandę zbirów. Następnego dnia dowiaduje się, iż owa kobieta – w istocie światowej sławy modelka – minionego wieczoru zaginęła, a Leon był ostatnią osobą, która ją widziała. Niedługo później uwagę Leona przykuwa podejrzanie zachowujący się mężczyzna. Decyduje się on na wszczęcie cichego śledztwa w jego sprawie.
Produkcja.
Pierwotnie na stołku reżyserskim zasiąść miał Patrick Tatopoulos, scenograf i spec od efektów specjalnych, który realizację filmu chciał rozpocząć w roku 2005 w Nowym Jorku i Montrealu. Został jednak zastąpiony przez Ryūheia Kitamurę, który w 2004 roku wsławił się reżyserią filmu "". Zrezygnowano wówczas z idei realizacji projektu w Nowym Jorku, by obniżyć koszty, a za lokacje atelierowe obrano Los Angeles – w tym w dużej mierze tereny miejscowego metra. Generalne zdjęcia do filmu rozpoczęto 17 marca 2007 roku.
Obsada.
Bradley Cooper – Leon Kauffman
Vinnie Jones – Mahogany
Brooke Shields – Susan Hoff
Leslie Bibb – Maya
Tony Curran – kierowca
Roger Bart – Jurgis
Peter Jacobson – Otto
Barbara Harris – detektyw Lynn Hadley
Randle Cooper – Ted Raimi
Dan Callahan – Troy Taleveski
Quinton Jackson – Anioł Stróż
Earl Carroll – Jack Franks
Erika Sakaki – Nora
Stephanie Mace – Leigh Cooper
Troy Talevski – Dan Callahan
Opinie.
W Polsce film spotkał się ze skrajnie różnym odbiorem. Na jego temat pojawiały się opinie bardziej lub zdecydowanie mniej przychylne. Poza granicami Polski, w szczególności w Stanach Zjednoczonych, reżyser Ryūhei Kitamura za realizację "Nocnego pociągu z mięsem" został pochwalony, szczególnie w pochwałach dominował internetowy serwis informacyjny IGN.com.
Ścieżka dźwiękowa.
Ścieżką dźwiękową do filmu zajęła się wytwórnia Lakeshore Records. Na soundtracku znalazły się utwory takich zespołów jak Apocalyptica, Aru (wywodzącego się z Los Angeles), Iconcrash, Breaking the Jar czy Blind Divine. Album, wyprodukowany i zremiksowany przez Justina Lassena, wydano 22 lipca 2007 roku.
Lista utworów:

</doc>
<doc id="1578584" url="https://pl.wikipedia.org/wiki?curid=1578584" title="Ceratonykus">
Ceratonykus

Ceratonykus – rodzaj teropoda z rodziny alwarezaurów (Alvarezsauridae) żyjącego w późnej kredzie, około 70 mln lat temu, na terenie dzisiejszej Azji. Jego szczątki odkryto w formacji Barun Goyot w Mongolii. Został opisany w 2009 przez Alifanowa i Barsbołda w oparciu o niekompletny szkielet (MPD 100/120). Jego nazwa pochodzi od greckich słów "keras" („róg”) i "nychos" („szpon”), zapisane "nykus", podobnie jak u innych alwarezaurydów: "Albertonykus", "Mononykus" i "Patagonykus".
Od innych przedstawicieli Alvarezsauridae odróżniało go wiele cech, m.in. krótsza kość udowa i znacznie skrócona trzecia kość śródstopia. Badania puszki mózgowej "Ceratonykus" wykazały, że jego mózg nie przypominał w tak dużym stopniu ptasiego, jak sugerowały to wcześniejsze analizy filogenetyczne. Podważają także dotychczasową pozycję systematyczną Alvarezsauridae wewnątrz Theropoda.

</doc>
<doc id="1578585" url="https://pl.wikipedia.org/wiki?curid=1578585" title="Ceratonykus oculatus">
Ceratonykus oculatus



</doc>
<doc id="1578586" url="https://pl.wikipedia.org/wiki?curid=1578586" title="Pokémon Platinum">
Pokémon Platinum

 – gra z serii Pokémon, będąca udoskonalonym remakiem gier Pokémon Diamond i Pearl.
Odbiór gry.
W ciągu dwóch pierwszych dni od premiery, na rynku japońskim sprzedano 1 milion kopii tej gry. Pokémon Platinum była drugą, najlepiej sprzedającą się grą w Japonii, oraz najlepiej sprzedającą się grą na Nintendo DS w 2008 r. (sprzedano 2 187 337 jej egzemplarzy).

</doc>
<doc id="1578588" url="https://pl.wikipedia.org/wiki?curid=1578588" title="Boban Grnczarow">
Boban Grnczarow

Boban Grnczarow, mac. Бобан Грнчаров (ur. 12 sierpnia 1982 w Skopju) – macedoński piłkarz, występujący na pozycji obrońcy.
Kariera.
Grnčarow profesjonalną karierę rozpoczynał w 1999 roku, w barwach Vardaru Skopje. W debiutanckim sezonie rozegrał tam sześć spotkań w Makedonska Prva Liga. Po zakończeniu rozgrywek, w których jego zespół zajął dziesiąte miejsce w lidze, Grnčarow odszedł najpierw do Rabotniczki Skopje, a potem do serbskiego OFK Beograd. Regularnie występował tam w pierwszej jedenastce. Łącznie w tamtejszej Superlidze rozegrał 53 ligowe pojedynki i zdobył w nich dwie bramki.
W 2003 roku przeniósł się na Ukrainę, podpisując kontrakt z Metałurhem Donieck. Wraz z tym klubem dwukrotnie grał w Pucharze UEFA. Jednak w obu przypadkach kończył rozgrywki na pierwszej rundzie. Nie mogąc sobie wywalczyć miejsca w składzie, w 2006 Grncarow odszedł do Stali Ałczewsk. Tam regularnie grywał w pierwszej jedenastce, lecz po spadku do drugiej ligi, postanowił odejść z klubu. Wybrał ofertę belgijskiego KAA Gent, z którym w sezonie 2007/08 doszedł do finału Pucharu Belgii. Latem 2008 został wypożyczony do izraelskiego Maccabi Petach Tikwa.
W 2009 roku odszedł do cypryjskiego mistrza kraju, APOEL-u Nikozja. W 2011 roku wywalczył z nim mistrzostwo kraju, a następnie odszedł do belgijskiego Lierse SK. W 2012 roku został zawodnikiem Botewu Płowdiw. W styczniu 2014 ponownie wrócił do Ukrainy, gdzie podpisał kontrakt z Tawriją Symferopol. W maju 2014 opuścił krymski klub.

</doc>
<doc id="1578589" url="https://pl.wikipedia.org/wiki?curid=1578589" title="Gmina Istočno Novo Sarajevo">
Gmina Istočno Novo Sarajevo

Gmina Istočno Novo Sarajevo (serb. Општина Источно Ново Сарајево / Opština Istočno Novo Sarajevo) – gmina w Bośni i Hercegowinie, w Republice Serbskiej, w mieście Sarajewo Wschodnie. W 2013 roku liczyła 10 401 mieszkańców.

</doc>
<doc id="1578596" url="https://pl.wikipedia.org/wiki?curid=1578596" title="Pętla (film 1957)">
Pętla (film 1957)

Pętla – czarno-biały polski film fabularny z roku 1957, w reżyserii Wojciecha Jerzego Hasa, z Gustawem Holoubkiem w głównej roli, na motywach opowiadania Marka Hłaski pod tym samym tytułem z tomu "Pierwszy krok w chmurach" (1956). "Pętla" była pierwszą z ekranizacji prozy Marka Hłaski i jednocześnie debiutem fabularnym reżysera.
Fabuła.
Kuba Kowalski jest alkoholikiem. Wieczorem, po 18., ma się udać ze swoją narzeczoną Krystyną do lekarza w celu rozpoczęcia kuracji odwykowej przy pomocy tabletek Antabus. W oczekiwaniu na narzeczoną odbiera telefony od przyjaciół, którzy pod pozorem troski o jego zdrowie kryją zwyczajne wścibstwo. Nie mogąc znieść oczekiwania, poirytowany wychodzi. Wdaje się w dyskusję z dwoma napotkanymi po drodze ludźmi. Wymiana zdań kończy się awanturą. Przechodzący milicjant zabiera wszystkich na lokalną komendę MO. Zwolniony idzie do knajpy „Pod Orłem” i zamawia wódkę. Przyłącza się do niego inny alkoholik, Władek. Razem piją. Władek opowiada o swoim pobycie w szpitalu psychiatrycznym. Kiedy Władek wypowiada słowa: „Kto pije, będzie pił. To zabawa bez mety”, Kuba traci kontrolę i bije Władka. Sam zostaje pobity przez mężczyzn z personelu knajpy i porzucony na ulicy. Odnaleziony przez znajomego taksówkarza Kostka wraca do domu. Przed mieszkaniem czeka na niego Krystyna, która wciąż chce walczyć o jego trzeźwość. Umawiają się, że ona przyjdzie następnego dnia o 8. rano. Gdy rano zegar wybija godzinę 8., a Krystyna wchodzi do bramy kamienicy, Kuba popełnia samobójstwo, wieszając się na sznurze od telefonu.
Obsada.
"Źródło: Filmpolski.pl"
Produkcja.
"Pętla" powstała na bazie opowiadania Marka Hłaski pod tym samym tytułem. Pierwowzorem jej bohatera miał być Władysław Broniewski, poeta, komunista, alkoholik i przyjaciel Marka Hłaski. W swej prozie Hłasko przejawiał fascynację brzydotą, tendencjami naturalistycznymi i ekspresjonistycznymi, co zbliżało go do ideowo do amerykańskiego kina "noir".
Dla Wojciecha Jerzego Hasa "Pętla" była pełnometrażowym debiutem. Reżyser cenił prozę Hłaski za jej „fotogeniczność”. Przyszły twórca "Pożegnań" pozostawił scenariusz Hłaski niemal bez zmian, z wyjątkiem jednej – nadał nałogowemu alkoholikowi granemu przez Gustawa Holoubka profesję artysty. Co za tym idzie, reżyser pozbawił adaptację Hłaski zawartych w opowiadaniu elementów ironii. Dlatego też wizja świata przedstawionego stała się znacznie bardziej pesymistyczna. W roli Krystyny wcieliła się Aleksandra Śląska, celowo wybrana przez reżysera jako aktorka „o zimnej powierzchowności, o spojrzeniu z błyskiem pewnego okrucieństwa”, która według Hasa jest "fatum" Kuby „albo po prostu śmiercią wciągającą w swe sidła”.
Autorami scenografii do "Pętli" byli Roman Wołyniec i Andrzej Cybulski; ten ostatni specjalizował się w ekspresjonistycznych dekoracjach teatralnych. Jako autora zdjęć Has wybrał Mieczysława Jahodę, z którym Has pracował już przy realizacji filmów dokumentalnych "Karmik Jankowy" czy "Zielarze z Kamiennej Doliny". Ze względu na mozolną akcję filmu Jahoda starał się urozmaicić film pod względem wizualnym, stosując punktowe oświetlenie i komponując kadr tak, aby odzwierciedlał stany psychiczne Kuby. Jak pisała Iwona Gródź w analizie fotogeniczności "Pętli", jej „plastyczna gra olśniewających i niesamowitych linii [...], np. linearny ornament na drzwiach, fantasmagoryczne kształty lampy, pionowe pasy na tapecie wywołują podobny efekt, co gra świateł, wyraźne zarysowanie brył, ostry kontur przedmiotów, krzywizny, niepokojące linie: wertykalne, diagonalne w malarstwie ekspresjonistycznym”. Wizja samego miasta w filmie Hasa była ponadto inspirowana wyglądem Łodzi.
Odbiór.
Premiera "Pętli" odbyła się 20 stycznia 1958 roku, a film wywołał różnorodne reakcje. Bolesław Michałek zauważył, że w debiucie Hasa brakuje biologicznego impetu, cynizmu i wulgarności. O ile w opowiadaniu Hłaski wyczuwa się zdaniem Michałka „rodzaj cwaniactwa”, o tyle film nie jest tak brutalny i cechuje się większą elegancją. Juliusz Kydryński uznał "Pętlę" za „dzieło na miarę europejską”. Konrad Eberhardt odnalazł w filmie Hasa dzieło o „dojrzałym doborze stylu”. Stanisław Janicki twierdził, iż "Pętla" jest zbudowana z dwóch warstw: subiektywnej i metaforycznej, które na korzyść filmu przenikają się wzajemnie.
Film natomiast wywołał zmieszanie wśród krytyków marksistowskich: Aleksander Jackiewicz na łamach „Trybuny Ludu” pisał o dziwnościach artystycznych filmu, a anonimowy recenzent „Dziennika Zachodniego” twierdził, że filmowi nie udało się odtworzyć „nastroju beznadziejności życia i grozy alkoholizmu”, a Danuta Kępczyńska z „Ekranu” uznała, że odrealnienie opowiadania przyniosło szkodę filmowi jako całości”.
Jak podsumowuje odbiór "Pętli" Iwona Gródź: „Najczęściej w kontekście debiutu Hasa pisano o niespotykanej dojrzałości warsztatowej reżysera, literackości dialogów, scenograficznych udziwnieniach (między innymi turpistycznej zewnętrzności, sprowadzającej się do symboliczności przedmiotów, sztuczności kreowanej rzeczywistości), pesymizmie i melancholii rodem ze "Straconego weekendu" Billy’ego Wildera czy pism egzystencjalistów, ekspresjonizmie bliskim temu z "Zimowego zmierzchu" Stanisława Lenartowicza czy filmom lat dwudziestych XX wieku, a nawet o ukrytym freudyzmie”. Sam Has odrzucał interpretacje swego filmu w duchu ekspresjonistycznym:
Oceniając "Pętlę" z perspektywy czasu, Eberhardt w 1967 roku stwierdził, iż „oglądana dzisiaj "Pętla" ani trochę się nie zestarzała; jest osobliwym przykładem debiutu legitymującego się pełną dojrzałością, ale podobnie jak dziesięć lat temu – jest filmem stojącym na uboczu, fascynującym spoistością swojej wizji”. Film po latach dobrze oceniali również krytycy zagraniczni. Przykładowo J. Hoberman z „The New York Review of Books” uznał "Pętlę" za film „imponujący”, chwaląc również grę aktorską Holoubka. Emily Eakin dla „The New York Timesa” pisała, iż „w czasach, gdy polskie kino zajmowało się polityką i historią, ["Pętla"] pomogła [Hasowi] ugruntować swoją pozycję adaptatora dzieł literackich nastawionego na ciemne, egzystencjalne tematy”.

</doc>
<doc id="1578597" url="https://pl.wikipedia.org/wiki?curid=1578597" title="Rinczen Barsbold">
Rinczen Barsbold

Rinczen Barsbold (Ринченгийн Барсболд, Rinczjengijn Barsbold) (ur. 1935 w Ułan Bator) – mongolski paleontolog, syn Bjambyna Rinczena. Pracuje w Instytucie Geologii w Ułan Bator w Mongolii. Jest uznanym w świecie specjalistą od paleobiologii kręgowców i stratygrafii mezozoiku. Już w latach 80. postulował ewolucję ptaków od dinozaurzych przodków. Wspólnie z mongolskimi, radzieckimi, polskimi paleontologami opisał wiele nowych gatunków dinozaurów. Na jego cześć nazwano rodzaje "Barsboldia" (Maryańska &amp; Osmólska, 1981) i "Rinchenia" (Osmólska et al., 2004).

</doc>
<doc id="1578603" url="https://pl.wikipedia.org/wiki?curid=1578603" title="Rinchen Barsbold">
Rinchen Barsbold



</doc>
<doc id="1578606" url="https://pl.wikipedia.org/wiki?curid=1578606" title="Rynchenia">
Rynchenia



</doc>
<doc id="1578608" url="https://pl.wikipedia.org/wiki?curid=1578608" title="Zasada Huyhensa">
Zasada Huyhensa



</doc>
<doc id="1578611" url="https://pl.wikipedia.org/wiki?curid=1578611" title="An-Numan III Abu Kabus">
An-Numan III Abu Kabus

An-Numan III Abu Kabus (ok. 580-602), ostatni król Lachmidów rezydujący w Al-Hira, chrześcijanin.

</doc>
<doc id="1578612" url="https://pl.wikipedia.org/wiki?curid=1578612" title="Barcelona-Sagrera">
Barcelona-Sagrera

Barcelona-Sagrera (Sagrera-TAV) - planowana stacja kolejowa w Barcelonie, w Katalonii, w Hiszpanii. Będzie drugą pod względem znaczenia stacją kolejową w Katalonii (po Barcelona Sants). Stacja ma obsługiwać połączenia międzynarodowe i pociągi dużej prędkości AVE. Pierwsze prace przy budowie stacji rozpoczęły się w I kwartale 2008.

</doc>
<doc id="1578615" url="https://pl.wikipedia.org/wiki?curid=1578615" title="Ravča">
Ravča

Ravča – wieś w Chorwacji, w żupanii splicko-dalmatyńskiej, w mieście Vrgorac. W 2011 roku liczyła 154 mieszkańców.
W Ravčy funkcjonuje węzeł autostrady A1.

</doc>
<doc id="1578623" url="https://pl.wikipedia.org/wiki?curid=1578623" title="Boston North Station">
Boston North Station

Boston North Station – stacja kolejowa i jednocześnie stacja metra oraz przystanek lekkiej kolei w Bostonie w stanie Massachusetts, w Stanach Zjednoczonych. Ważny węzeł przesiadkowy, obsługiwany przez MBTA, operatora komunikacji publicznej w aglomeracji Bostonu, oraz Amtrak, amerykańskiego narodowego przewoźnika kolejowego. W roku finansowym 2010 z pociągów Amtraku skorzystało na niej 418 993 pasażerów, co dało jej pozycję trzeciej najbardziej uczęszczanej stacji tego przewoźnika w stanie Massachusetts.
Połączenia.
[x]

</doc>
<doc id="1578625" url="https://pl.wikipedia.org/wiki?curid=1578625" title="Gara Obor">
Gara Obor

Gara Obor (Gara de Est) ("Dworzec Wschodni") - dworzec w Bukareszcie, w Rumunii. Leży w północno-wschodniej części miasta, w obszarze Obor-Iancului. Znajdują się tu 2 perony.

</doc>
<doc id="1578626" url="https://pl.wikipedia.org/wiki?curid=1578626" title="Nevile Henderson">
Nevile Henderson

Nevile Meyrick Henderson KCMG (ur. 10 czerwca 1882, zm. 30 grudnia 1942) – brytyjski ambasador w Niemczech w latach 1937-1939.
Służbę dyplomatyczną rozpoczął w 1905. Od 1929 do 1935 pełnił obowiązki dyplomatyczne w Jugosławii (nazywano go „niekoronowanym królem” tego kraju). Od 1935 był ambasadorem w Argentynie. Następnie objął obowiązki w Berlinie.
Przejawiał proniemiecką postawę. Popierał politykę appeasementu.
3 września 1939 roku, w związku z niemiecką napaścią na Polskę, Nevile Henderson dostarczył ultimatum rządu brytyjskiego z żądaniem zawieszenia broni i wycofania wojsk niemieckich z Polski do godziny 11:00 tego samego dnia. Po odrzuceniu brytyjskiego ultimatum przez Hitlera, Neville Chamberlain wypowiedział III Rzeszy wojnę.

</doc>
<doc id="1578627" url="https://pl.wikipedia.org/wiki?curid=1578627" title="Boban Grncarov">
Boban Grncarov



</doc>
<doc id="1578629" url="https://pl.wikipedia.org/wiki?curid=1578629" title="Boban Grnčarov">
Boban Grnčarov



</doc>
<doc id="1578630" url="https://pl.wikipedia.org/wiki?curid=1578630" title="Neville Henderson">
Neville Henderson



</doc>
<doc id="1578631" url="https://pl.wikipedia.org/wiki?curid=1578631" title="Boban Grncarow">
Boban Grncarow



</doc>
<doc id="1578632" url="https://pl.wikipedia.org/wiki?curid=1578632" title="William Dean Howells">
William Dean Howells

William Dean Howells (ur. 1 marca 1837 w Martins Ferry, Ohio, zm. 11 maja 1920 w Nowym Jorku) – amerykański pisarz z nurtu realizmu i krytyk literacki.
Był drugim z ośmiorga dzieci. Jego ojciec był wydawcą gazet i drukarzem, często przemieszczającym się po stanie Ohio. Pisarz zaczynał jako urzędnik w stanowej Izbie Reprezentantów, a w 1858 roku zatrudnił się w "Ohio State Journal", gdzie zamieszczał wiersze, opowiadania, krótkie tłumaczenia z francuskiego, hiszpańskiego, niemieckiego. Jego idolem był w tym czasie Heinrich Heine. W 1860 roku odwiedził Boston i poznał literackich tuzów swoich czasów: Lowella, Holmesa, Hawthorne'a, Thoreau, Emersona.
Za napisanie biografii Lincolna, przydatnej w czasie wyborów w 1860 roku, został konsulem w Wenecji. Po powrocie do kraju pisał do "Atlantic Monthly" i "Harper's Magazine". W latach 1866-71 był zastępcą redaktora, a w latach 1871-81 redaktorem naczelnym "Atlantic Monthly". Był przyjacielem Marka Twaina. Realizmem literackim zainteresował się po cyklu artykułów o życiu zwykłych Amerykanów zamieszczonym w jego piśmie przez dziennikarza Harrisona.
Pierwszą powieść opublikował w 1872 roku, ale sukcesem okazała się dopiero "A Modern Instance", o rozkładzie małżeństwa, z 1882 roku. Najbardziej znana jest powieść z 1885 roku "The Rise of Silas Lapham", o karierze i upadku biznesmena z branży farbiarskiej. Inne znane powieści: "A Hazard of New Fortunes" (1890, "Nowe łaski fortuny", jedyna wydana w Polsce, w 1969 roku), "A Traveler from Altruria" (1892-3).
Pisał także sztuki, recenzje i eseje o pisarzach-realistach z Europy, np. Zoli i Tołstoju. Wspierał w swoich artykułach młodszych pisarzy amerykańskich – Crane'a, Emily Dickinson, Sarah Orne Jewett, Franka Norrisa. Być może najbardziej pamiętany jest właśnie jako propagator realizmu w felietonach w "Atlantic Monthly" i "Harper's".
W 1904 roku został pierwszym prezesem American Academy of Arts and Letters.

</doc>
<doc id="1578633" url="https://pl.wikipedia.org/wiki?curid=1578633" title="Czkałowo (obwód północnokazachstański)">
Czkałowo (obwód północnokazachstański)

Czkałowo (kaz. i ros. Чкалово) – wieś w północnym Kazachstanie, w obwodzie północnokazachstańskim, w rejonie Tajynsza, siedziba administracyjna okręgu wiejskiego Czkałow (należą do niego także wsie Nowobieriozowka i Pietrowka). W 2009 roku liczyła 3274 mieszkańców.
Miejscowość została założona w 1936 roku jako tzw. toczka (punkt) przeznaczona dla specjalnych przesiedleńców – ludności polskiej oraz niemieckiej
deportowanej z obwodu żytomierskiego na Ukrainie oraz z rejonów tzw. Marchlewszczyzny i Dzierżowszczyzny.
Jedno ze skupisk Polaków w Kazachstanie. Działa tu Dom Kultury Polskiej w Czkałowie, parafia rzymskokatolicka pw. św. Apostołów Piotra i Pawła oraz ma swoją siedzibę wydawnictwo Kwartalnika Polonii w Kazachstanie „Głos Polski”.

</doc>
<doc id="1578635" url="https://pl.wikipedia.org/wiki?curid=1578635" title="Antoni Wroniecki (pilot)">
Antoni Wroniecki (pilot)

Antoni Wroniecki (ur. 13 czerwca 1895 w Poznaniu, zm. 17 marca 1941 w Blackpool, w Wielkiej Brytanii) – major pilot Wojska Polskiego i Polskich Sił Powietrznych w Wielkiej Brytanii.
Życiorys.
W czasie I wojny światowej służył w lotnictwie Cesarstwa Niemieckiego Luftstreitkräfte. 14 kwietnia 1918, w czasie służby w eskadrze myśliwskiej Jasta 64, przeleciał na stronę zajmowaną przez wojska francuskie i w czasie lądowania został zestrzelony przez amerykańskich pilotów Campbella i Wilsona. Po powrocie do zdrowia został przyjęty do nowo tworzonego lotnictwa polskiego przy Armii Polskiej we Francji gen. Józefa Hallera. Zmienił też nazwisko na Wróblewski.
Razem z armią Hallera powrócił do Polski. Pełnił obowiązki komendanta Wyższej Szkoły Pilotów w Ławicy pod Poznaniem. W okresie międzywojennym służył w 3 pułku lotniczym. Od maja do listopada 1925 pełnił obowiązki dowódcy 31 eskadry liniowej. Na przełomie lat dwudziestych i trzydziestych był dyrektorem Towarzystwa Komunikacji Powietrznej Aero Spółka Akcyjna w Poznaniu. Z dniem 1 listopada 1928 został przydzielony na czteromiesieczny kurs dla dowódców eskadr przy Szkole Podchorążych Lotnictwa w Dęblinie. Po 1934 został przeniesiony w stan spoczynku.
18 maja 1936 został zwerbowany przez kpt. art. Jana Chmarzyńskiego do pracy wywiadowczej na terytorium III Rzeszy pod pseudonimem „Awron”. Ze względu na świetną znajomość języka niemieckiego i francuskiego pełnił funkcję kierownika placówki wywiadowczej kryptonim „Placyda” (obserwacyjno-informacyjnej) Referatu „Zachód” Oddziału II Sztabu Głównego. Od 1 października 1936 występował oficjalnie, jako pracownik kontraktowy w Konsulacie Generalnym RP w Berlinie. 30 kwietnia 1937 został odwołany z placówki na skutek wypadku samochodowego. Mimo krótkiego okresu pełnienia obowiązków kierownika placówki, nawiązane przez niego kontakty towarzyskie, przyniosły dość znaczny plon wywiadowczy, zwłaszcza w dziedzinie lotnictwa niemieckiego.
W czasie II wojny światowej służył w Polskich Sił Powietrznych w Wielkiej Brytanii, nadano mu numer służbowy RAF P-0408. Zmarł śmiercią naturalną 17 marca 1941 w Bazie PSP w Blackpool. Pochowany na cmentarzu Layton w Blackpool.

</doc>
<doc id="1578639" url="https://pl.wikipedia.org/wiki?curid=1578639" title="Regionalna Dyrekcja Lasów Państwowych w Warszawie">
Regionalna Dyrekcja Lasów Państwowych w Warszawie

Regionalna Dyrekcja Lasów Państwowych w Warszawie – jedna z 17 Regionalnych Dyrekcji Lasów Państwowych w Polsce. 
Charakterystyka.
RDLP Warszawa obejmuje lasy z województwa mazowieckiego i lubelskiego o powierzchni 190 370 ha. Dzieli się na 14 nadleśnictw: Celestynów, Chojnów, Drewnica, Garwolin, Jabłonna, Łochów, Łuków, Mińsk, Siedlce, Sokołów, Ostrów Mazowiecka, Płońsk, Pułtusk, Wyszków.

</doc>
<doc id="1578641" url="https://pl.wikipedia.org/wiki?curid=1578641" title="US Open (dart)">
US Open (dart)

US Open – zawody darta, organizowane przez Professional Darts Corporation od maja 2007 corocznie. Turniej miał zastąpić konkurs World Series of Darts, który został wykasowany z kalendarza rozgrywek darta ze względu na słabe wyniki oglądalności w telewizji ESPN. Turniej jest rozgrywany w budynku Mohegan Sun Casino Resort, Connecticut, USA, który to budynek mieścił również turniej World Series of Darts. 
Turniej z 2007 roku pokazywany był na żywo w brytyjskiej telewizji Challenge, która pokazywała zawody federacji PDC po raz pierwszy w historii. Zawody były transmitowane również przez amerykański kanał sportowy "Versus". Zawody z 2008 roku transmitowała brytyjska telewizja "Nuts TV".
Mecz turniejowy składa się z maksymalnie 5 setów - zwycięzca musi wygrać trzy sety - każdy set składa się z trzech legów. Wyjątkiem był finał z 2007 roku, kiedy wygrywał zwycięzca czterech setów. 

</doc>
<doc id="1578642" url="https://pl.wikipedia.org/wiki?curid=1578642" title="Andrejs Upīts">
Andrejs Upīts

Andrejs Upīts (ur. 5 grudnia 1877 w Skrīveri, zm. 18 listopada 1970 w Rydze) – łotewski prozaik, dramaturg, krytyk literacki i historyk literatury.
Życiorys.
W dzieciństwie pracował jako świniopas i pastuch, do 1896 uczył się w szkole w rodzinnej wsi, w 1901 zdał egzaminy i uzyskał dyplom nauczyciela domowego. Od 1897 do 1901 pracował w szkole w Mangali, później pracował w kilku rosyjskich szkołach podstawowych, od 1909 współpracował z lokalną opozycyjną gazetą, postanawiając zostać pisarzem. Po rewolucji lutowej brał udział w demonstracjach i mityngach w Rydze, wiążąc się z ruchem rewolucyjnym. Za działalność rewolucyjną został aresztowany i uwięziony. Początkowo przedstawiciel realizmu krytycznego, później zwrócił się w stronę realizmu socjalistycznego, który ugruntował się w łotewskiej literaturze. Pracował na Uniwersytecie Łotwy. Od 1946 był członkiem Akademii Nauk Łotewskiej SRR. W 1951 został członkiem Prezydium Rady Najwyższej Łotewskiej SRR, do 1954 był również przewodniczącym Związku Radzieckich Pisarzy Łotwy.
Główne dzieła: cykl powieściowy "Robežnieki" (w trzech częściach: 1909, 1912, 1921), ukazujący drogi łotewskiego chłopstwa udziału w rewolucji w Rosji (1905–1907). Opublikował ponadto powieści: "Sieviete" (1910), "Zelts" (1914), "Renegati" (1915–1916), "Pērkona pievārtē" (1922) i "Liść na wietrze" (wydanie polskie 1961). 
Za powieść "Ziemia zielona" (1945, wydanie polskie 1950), przedstawiającą w zgodzie z założeniami socrealizmu obraz wsi łotewskiej w końcu XIX wieku, otrzymał w 1946 r. Nagrodę Stalinowską. 
Pisał też nowele i utwory dramatyczne. Tłumaczył utwory twórców rosyjskich (A. Gribojedowa, N. Gogola, A. Tołstoja), angielskich (W. Szekspir), niemieckich (H. Heine, H. Mann) i francuskich (G. Flaubert).
Bogaty dorobek naukowy Upītsa obejmuje prace z historii literatury łotewskiej i powszechnej.
Został pochowany na Cmentarzu Leśnym w Rydze. 
Odznaczenia i nagrody.
I medale.

</doc>
<doc id="1578644" url="https://pl.wikipedia.org/wiki?curid=1578644" title="Metoda Klüvera-Barrery">
Metoda Klüvera-Barrery

Metoda Klüvera-Barrery – metoda barwienia osłonek mielinowych i innych komórek glejowych, stosowana np. w czasie histologicznych badań neuropatologicznych i neuroanatomicznych. Podczas barwienia tkanek używa się barwnika Luxol Fast Blue i fioletu krezylowego; wybarwiają one, odpowiednio, mielinę i ciałka Nissla.
Technikę opisali Heinrich Klüver i Elizabeth Barrera w 1953 roku.

</doc>
<doc id="1578645" url="https://pl.wikipedia.org/wiki?curid=1578645" title="Leymus">
Leymus



</doc>
<doc id="1578647" url="https://pl.wikipedia.org/wiki?curid=1578647" title="Democracy Now!">
Democracy Now!

Democracy Now! ("Demokracja teraz!") - amerykański niekomercyjny program telewizyjny i radiowy, założony w roku 1996 przez grupę lewicowych dziennikarzy. Prezentuje wiadomości, analizy i opinie, które są ignorowane lub wykluczane przez media głównego nurtu. Nadawane codziennie godzinne audycje są również dostępne w internecie w formie podcastów.
Szczególnym obszarem zainteresowania "Democracy Now!" są wiadomości międzynarodowe, zwłaszcza kwestie wojny i pokoju oraz działania ruchu antywojennego. Program emituje reportaże oraz wywiady z aktywistami ruchów dążących do społecznej i ekologicznej sprawiedliwości. Organizuje debaty między działaczami tych ruchów a ludźmi władzy.
We wrześniu 2008 roku kilkoro dziennikarzy "Democracy Now!" zostało bezprawnie zatrzymanych przez policję podczas przekazywania informacji o protestach towarzyszących konwencji wyborczej Republikanów.
Współzałożycielka i prowadząca program dziennikarka Amy Goodman została określona przez "Los Angeles Times" jako "radiowy głos pozbawionej głosu lewicy". W roku 2008 została uhonorowana nagrodą Right Livelihood - "za rozwój nowego modelu politycznie niezależnego dziennikarstwa".

</doc>
<doc id="1578648" url="https://pl.wikipedia.org/wiki?curid=1578648" title="Most Milenijny w Kazaniu">
Most Milenijny w Kazaniu

Most Milenijny (, ) – most wantowy nad Kazanką, w Kazaniu, w Tatarstanie, w Rosji. Jego nazwa pochodzi od obchodów tysiąclecia istnienia Kazania, które miały miejsce w 2005. Pylon mostu jest w kształcie litery M.
Budowa mostu rozpoczęła się w 2004, pierwsza część była gotowa w roku 2005, a druga część w 2007. Kosztował około 94 milionów euro.
Most ma 835 m długości. Główną częścią tego mostu jest 45-metrowy pylon, który wygląda jak litera M. Ta forma pochodzi z Meñyıllıq (Cyrylica: Меңъеллык), tatarskie "tysiąclecie", lub jego wariantu łacińskiego "Millennium". Przez most prowadzi trzypasmowa trasa i chodnik dla pieszych w każdym kierunku. Most połączył przebiegającą przez Park Gorkiego ulicę Wiszniewskiego i aleję Fatixa Ämirxana.

</doc>
<doc id="1578649" url="https://pl.wikipedia.org/wiki?curid=1578649" title="World Series of Darts">
World Series of Darts

World Series of Darts – turniej darta zorganizowany jednokrotnie przez federację Professional Darts Corporation w 2006 roku. Turniej nie cieszył się popularnością i nie został powtórzony w roku następnym. Został zastąpiony turniejem US Open w 2007 roku. Turniej odbywał się w budynku Mohegan Sun Casino w Connecticut w USA. Występowała w nim szesnastka najwyżej sklasyfikowanych w rankingu światowym darterów. PDC zaoferowała 1 000 000 dolarów amerykańskiemu zwycięzcy turnieju. Nagroda dla zwycięzcy spoza Ameryki wynosiła 100,000 USD. Turniej pokazał bardzo dużą różnicę w klasie pomiędzy profesjonalnymi członkami federacji PDC a amerykańskimi darterami. Jedynie jeden Amerykanin, John Kuczynski, przebrnął przez pierwszą rundę turnieju lecz odpadł w kolejnej rundzie po pojedynku z Wayne'em Mardle.
Zwycięzcą turnieju został Phil Taylor, który w finale pokonał Adriana Lewisa 13:5.

</doc>
<doc id="1578651" url="https://pl.wikipedia.org/wiki?curid=1578651" title="Plac Wileński w Warszawie">
Plac Wileński w Warszawie

Plac Wileński – plac w dzielnicy Praga-Północ w Warszawie, znajdujący się między ulicami: Targową, Świętych Cyryla i Metodego, Wileńską i aleją „Solidarności”. 
Nazwa nawiązuje do pobliskiej stacji kolejowej Warszawa Wileńska i ulicy Wileńskiej.
Opis.
Plac istniał w obecnym miejscu co najmniej od czasów budowy Dworca Petersburskiego, jednak nie posiadał oficjalnej nazwy. Została ona nadana w lipcu 2011.
W latach 1945–2011 na placu znajdował się pomnik Braterstwa Broni. W latach 1949−1952 w północnej części placu, między ulicami: Jagiellońską, Ratuszową, Targową i Świętych Cyryla i Metodego, powstało osiedle Praga I zaprojektowane przez Szymona i Helenę Syrkusów.
W 2009 przebiegająca przez plac Wileński ulica Targowa na odcinku od placu do wiaduktu kolejowego jako założenie urbanistyczne została wpisana do rejestru zabytków.
Pod placem znajduje się stacja Dworzec Wileński linii M2 warszawskiego metra.

</doc>
<doc id="1578653" url="https://pl.wikipedia.org/wiki?curid=1578653" title="Mikołaj Cichowski">
Mikołaj Cichowski

Mikołaj Cichowski znany też jako "Cichovius, Cichowczyk" (ur. 1598, zm. 27 marca 1669 w Krakowie) – jezuita, pisarz i polemista religijny, przeciwnik braci polskich.
Życiorys.
Urodził się w Wielkopolsce, w rodzinie plebejskiej. Jego pierwotne nazwisko nie jest znane, sam pisał się "Cichovius". W 1615 wstąpił do zakonu jezuitów i przez 3 lata pełnił funkcję furtiana. Po studiach wykładał filozofię, teologię i egzegezę w kolegiach jezuickich (m.in. w Poznaniu). Równocześnie był kaznodzieją ludowym i misjonarzem. Autor licznych publikacji poświęconych zwalczaniu arianizmu. Potwierdzał to także w toczonych przez siebie dysputach (m.in. u J. Wielopolskiego w Rożnowie). Był jednym z głównych inspiratorów wygnania braci polskich, a po uchwale sejmowej z 1658 nawoływał do konsekwentnego egzekwowania ustawy. Zajmował się sprawami unii, m.in. dysputując z archimandrytą Innocentym Gizelem. Bronił prawnej egzempcji jezuitów polskich, szczególnie ws. płacenia dziesięcin.

</doc>
<doc id="1578654" url="https://pl.wikipedia.org/wiki?curid=1578654" title="Ofensywa turecka w Iraku (2008)">
Ofensywa turecka w Iraku (2008)

Ofensywa turecka w Iraku (2008) – akcja zbrojna tureckiej armii, pod kryptonimem "Operacja słońce" (tur.:Güneş Harekâtı), przeprowadzona w dniach 21-29 lutego 2008, wymierzona przeciwko niepodległościowej organizacji Partii Pracujących Kurdystanu.
Ofensywa lądowania była poprzedzona bombardowaniami prowadzonymi od 16 grudnia 2007 na obozy treningowe PKK.
Było to pierwsze wtargniecie obcych sił lądowych na terytorium Iraku od inwazji w 2003 roku.
Geneza konfliktu.
Powstała w latach 70. XX w. organizacja Abdullaha Öcalana – Partia Pracujących Kurdystanu, od 1984 roku prowadzi zbrojną walkę z Turcją. 
W tym konflikcie, w którym turecka armia odpowiadała bombardowaniem całych wiosek, zginęło ponad 30 tysięcy osób. Bezpośrednią przyczyna operacji były powtarzające się ataki w prowincji Hakkari przy granicy z Irakiem. W październiku 2007 roku, PKK zabiła w dwóch atakach partyzanckich 27, a porwała kolejnych 8 tureckich żołnierzy. Stało się to bezpośrednią przyczyną do ofensywy na terytorium irackiego Kurdystanu, gdzie zlokalizowane były bazy rebeliantów.
Naloty tureckie w zimie 2007 roku.
Turcja rozpoczęła swoje pierwsze naloty 16 grudnia 2007. Zaatakowano 200 obiektów w irackim Kurdystanie, w tym trzy ośrodki dowodzenia i 14 składów uzbrojenia. Wojsko tureckie oświadczyło, że podczas pierwszego zmasowanego nalotu, zginęło od 150 do 175 separatystów. W całej operacji brało w sumie 50 myśliwców. 
18 grudnia 2007 około 500 żołnierzy weszło na niezamieszkane tereny Kurdystanu i przesunęło się o kilka kilometrów w głąb kraju.
W dniach 22-23 grudnia 2007 tureckie myśliwce F-16 zbombardowały obszar na północy Iraku. Według kurdyjskich sił bezpieczeństwa w Iraku rajd nie spowodował żadnych ofiar. Natomiast turecka armia poinformowała, że jest zbyt wcześnie, by podać bilans operacji. Według władz Turcji zaatakowane zostały tylko "ważne pozycje organizacji terrorystycznej" – Partii Pracujących Kurdystanu (PKK).
Nalot trwał około pół godziny. Bezpośrednio po nim nastąpił ostrzał z terytoriów Turcji. Nie sprecyzowano, na jaką odległość wleciały tureckie samoloty, ani jakie dokładnie rejony zostały ostrzelane. Ambasada USA w Ankarze poinformowała, że została powiadomiona o akcji przed jej rozpoczęciem.
26 grudnia 2007 turecki Sztab Generalny poinformował o nalocie tureckich samolotów wojskowych na osiem baz PKK w północnym Iraku. Atak trwał około godziny w górzystym regionie przygranicznym Dahu. Rzecznik peszmermingów poinformował, że nalot nie spowodował ofiar.
Według tureckich wojskowych 4 lutego 2008 ataki tureckich odrzutowców myśliwskich dosięgły prawie 70 celów separatystów w północnym Iraku.
Przywódca regionu kurdyjskiego na północy Iraku, Masud Barzani wezwał Ankarę do zaprzestania ataków. 
Minister spraw zagranicznych Iraku Hosziar Zebari, który jest jednocześnie członkiem kurdyjskiej Partii Demokratycznej (KDP), wyraził obawę, że "jednostronne działania" mogą zaszkodzić wspólnym interesom Iraku i Turcji. 
Według tureckiego Sztabu Generalnego, w sumie 300 bojowników PKK zginęło w wyniku bombardowań.
Operacja Słońce.
Wstęp.
21 lutego 2008 Turcja rozpoczęła ataki lotnicze oraz ostrzał artyleryjski na pozycje PKK w północnym Iraku.
Ostrzał pozycji bojowników trwał 8 godzin. Minister spraw zagranicznych Iraku, Hosziar Zebari poinformował, że nic nie wie o tureckim ataku.
Ofensywa lądowa.
Atak rozpoczął się 21 lutego 2008. Siły tureckie, oceniane na 10 000 żołnierzy, wkroczyły na 10 km w głąb Iraku.
Według irackiego ministra spraw zagranicznych na terytorium Iraku miały wkroczyć 60 czołgów, lecz już następnego dnia niektóre z nich miały być zawrócone za granicę. Rząd iracki ogłosił, że wojska tureckie nie przekroczyły granicy irackiej, na głównym przejściu granicznym – moście na rzece Chabur.
24 lutego 2008 PKK ogłosiła, że zestrzeliła śmigłowiec tureckiej armii AH-1 Cobra. Turcja dzień później potwierdziła stracenie śmigłowca. 25 lutego 2008, wojska tureckie wkroczyły na 20 km w głąb Iraku, jednocześnie ogłaszając zniszczenie siedmiu obozów terrorystycznych. Tego samego dnia wybuchły ciężkie walki przy wejściu do doliny rzeki Zap. Walki skoncentrowały się na strategicznych wzgórzach, z których można kontrolować wejście do doliny. Zgodnie z oświadczaniem tureckiej armii, co najmniej 21 bojowników zginęło w walkach na wzgórzu. Siły tureckie straciły dwóch żołnierzy.
W następnych dniach tureckie bombowce zaatakowały kryjówki PKK w górach Siladze, w międzyczasie wojska lądowe napotkały silny opór w prowincji Haftanin.
Turecka armia wycofała się z Iraku 29 lutego 2008 oświadczając, że operacja zakończyła się sukcesem, jednocześnie zaprzeczając, jakoby wycofanie było spowodowane presją ze strony Stanów Zjednoczonych.
Dowództwo sił tureckich jednocześnie ostrzegło, że podobna ofensywa może być powtórzona, jeśli zajdzie taka potrzeba.
Ofiary i straty.
Według tureckiego Sztabu Generalnego, w sumie 272 lotnicze i 517 naziemne cele zostały zniszczone w trakcie operacji, m.in. 290 schronów, 11 stanowisk łączności, 6 ośrodków szkoleniowych, 23 obiekty logistyczne, 18 środków transportu, 40 dział lekkiej artylerii i 59 działek przeciwlotniczych. Strona turecka twierdzi, że zabiła ok. 230 bojowników PKK oraz trzech pojmała podczas operacji naziemnych. Po stronie tureckiej zginęło 27 żołnierzy i 3 strażników wsi.
Poprzedzające ofensywę lądową, akcje lotnicze, prowadzone od 16 grudnia 2007 do 21 lutego 2008, zabiły 300 bojowników PKK.
PKK zakwestionowało informacje przekazane przez Turcję, twierdząc, że zginęło co najmniej 27 tureckich żołnierzy, jednocześnie siły PKK miały stracić 9 bojowników.
Dalsze walki.
Turcja nadal sporadycznie ostrzeliwała Kurdystan. W okresie od 24 marca 2008 do końca marca tr., co najmniej 15 rebeliantów zostało zabitych w północnym Iraku.
W dniach 25-26 kwietnia 2008 roku tureckie siły powietrzne zbombardowały bazy PKK prowincjach Zap, Avasin-Basyan i Hakurku. Był to największy atak od czasu zakończenia „"Operacji słońce"”.
1 maja 2008 roku co najmniej 30 tureckich odrzutowców zbombardowało obozy PKK w północnym Iraku. Operacja rozpoczęła się tuż przed północą i była kontynuowana w piątek, 2 maja 2008. Według źródeł tureckich wojskowych, atakowane cele, były oddalone od cywilnych osiedli.
Dowództwo tureckich sił zbrojnych poinformowało o nalotach przeprowadzonych w nocy z piątku na sobotę na kryjówki rebeliantów kurdyjskich w południowo-wschodniej Turcji. Zginęło co najmniej 19 partyzantów.
10 maja 2008 dowództwo armii tureckiej poinformowało, że w nocy samoloty zbombardowały obszary rolnicze wzdłuż granicy z Irakiem. Była to odpowiedź na atak około 50 rebeliantów na posterunek wojskowy w prowincji Hakkari, podczas którego zginęło 2 żołnierzy.
Reakcja Kurdów.
Rząd Kurdyjskiego Okręgu Autonomicznego potępił działania tureckie i wezwał do natychmiastowego wycofania wojsk. Zaproponował natychmiastowe rozmowy między Turcja, USA, rządem irackim i przywódcami regionalnymi.
Rząd Iraku opublikował 26 lutego 2008 oświadczenie potępiające naruszenie granic kraju przez wojska tureckie i żądające od Ankary natychmiastowego wycofania żołnierzy.Turcja zareagowała wysłaniem do Bagdadu specjalnego emisariusza, będącego doradcą tureckiego premiera ds. polityki zagranicznej, Ahmeta Davutoğlu, mającego na miejscu wyjaśnić cele ofensywy.

</doc>
<doc id="1578658" url="https://pl.wikipedia.org/wiki?curid=1578658" title="Robert Arzumanyan">
Robert Arzumanyan



</doc>
<doc id="1578660" url="https://pl.wikipedia.org/wiki?curid=1578660" title="Wykres korelacji">
Wykres korelacji

Wykres korelacji pozwala badać jaki wpływ mają na siebie dwie zmienne. Pomaga ustalić przedsiębiorstwu, jak i czy w ogóle ma wpływ np. spadek jakości na zmiany sprzedaży.
Na podstawie otrzymanego diagramu można stwierdzić o kierunku współzależności tych dwu zmiennych. Aby sporządzić diagram korelacji, należy przedstawić dane we współrzędnych prostokątnych, nanosząc na wykres wszystkie pary wyników. W celu uzyskania wiarygodnych wyników wskazane jest przeanalizowanie stosunkowo dużej liczby par danych (więcej niż 30). To w jaki sposób punkty grupują się na wykresie uwidacznia zależności korelacyjne pomiędzy badanymi zmiennymi. Jeżeli punkty układają się wzdłuż pewnej krzywej to między badanymi zmiennymi zachodzi znacząca korelacja. Jeśli natomiast punkty są rozproszone albo układają się wzdłuż prostej prostopadłej do jednej z osi układu współrzędnych, to znaczy, że badane zmienne nie są skorelowane, czyli są od siebie niezależne.

</doc>
<doc id="1578663" url="https://pl.wikipedia.org/wiki?curid=1578663" title="Valenzuela">
Valenzuela

Valenzuela – miasto na Filipinach, w prowincji Metro Manila. W 2010 roku liczyło 575 356 mieszkańców.

</doc>
<doc id="1578665" url="https://pl.wikipedia.org/wiki?curid=1578665" title="Noble Bank">
Noble Bank

Noble Bank S.A. – dawny bank komercyjny wyspecjalizowany w bankowości prywatnej działający w Polsce między 2006 a 2010 rokiem, z siedzibą w Warszawie. "Noble Bank" był między 2010 a 2022 marką handlową bankowości prywatnej Getin Noble Banku SA, powstałego z połączenia Getin Banku SA z Noble Bankiem SA, a w 2022 marką handlową pionu bankowości prywatnej VeloBank S.A.
Historia.
W 2005 Getin Holding zakończył proces przejęcia Wschodniego Banku Cukrownictwa z siedzibą w Lublinie. Licencja oraz kapitały banku zostały wykorzystane jako podstawa do stworzenia Noble Banku. Pierwsze placówki obsługujące klientów z segmentu bankowości prywatnej powstały w 2006. Pierwszym prezesem banku został Henryk Pietraszkiewicz, który tę funkcję pełnił wcześniej w lubelskim banku.
W maju 2007 Noble Bank zadebiutował na warszawskiej Giełdzie Papierów Wartościowych w Warszawie. 
W styczniu 2009 zarządy Noble Banku i Getin Banku uzgodniły, a Rady Nadzorcze obu banków zaakceptowały "Plan Połączenia Noble Banku SA i Getin Banku SA", w wyniku którego w styczniu 2010 r. powstał Getin Noble Bank SA – bank o charakterze w pełni uniwersalnym, dysponujący bogatą ofertą usług finansowych zarówno dla klientów indywidualnych, jak i przedsiębiorstw.
W ramach grupy Noble Banku działały: dom maklerski Noble Securities oraz Noble Funds TFI, we współpracy z którym bank oferował swoim klientom usługi z zakresu "wealth managment".

</doc>
<doc id="1578667" url="https://pl.wikipedia.org/wiki?curid=1578667" title="Jarosław Adamów">
Jarosław Adamów

Jarosław Adamów (ur. 1976) – polski muzyk, klarnecista pochodzący ze Stalowej Woli. Jest absolwentem Akademii Muzycznej w Łodzi.
Członek zespołów muzycznych Się gra (1997-2001), współpracował z Jahiar Group. Od kilku lat współpracuje z Ośrodkiem Brama Grodzka Teatr NN w Lublinie z którym w 2002 roku przygotował muzykę do „Tajbełe i demon” w reżyserii Tomasza Pietrasiewicza. W styczniu 2009 odbyła się premiera przedstawienia „Opowieści z Bramy – Ostatni Demon” Teatru NN z Lublina z muzyką i udziałem Jarosława Adamowa.
Gra na wielu instrumentach, m.in. na lirze korbowej, klarnecie, sopiłce, whistle, bębnie basowym, śpiewa. Muzyka jego projektów muzycznych obraca się wokół folkloru żydowskiego, polskiego, pieśni dziadowskich z towarzyszeniem liry korbowej.

</doc>
<doc id="1578668" url="https://pl.wikipedia.org/wiki?curid=1578668" title="Águilas">
Águilas

Águilas – miasto w Hiszpanii, we wspólnocie autonomicznej Murcja. W 2008 liczyło 34 101 mieszkańców.

</doc>
<doc id="1578672" url="https://pl.wikipedia.org/wiki?curid=1578672" title="Montcada i Reixac">
Montcada i Reixac

Montcada i Reixac – miasto w Hiszpanii, we wspólnocie autonomicznej Katalonia, w Barcelona (prowincja). W 2008 liczyło 32 750 mieszkańców.

</doc>
<doc id="1578674" url="https://pl.wikipedia.org/wiki?curid=1578674" title="Rejon hadziacki">
Rejon hadziacki

Rejon hadziacki – jednostka administracyjna w składzie obwodu połtawskiego Ukrainy.
Powstał w 1923. Ma powierzchnię 1600 km2 i liczy około 64 tysięcy mieszkańców. Siedzibą władz rejonu jest Hadziacz.
W skład rejonu wchodzą 1 miejska rada oraz 27 silskich rad, obejmujące 94 wsie.

</doc>
<doc id="1578676" url="https://pl.wikipedia.org/wiki?curid=1578676" title="Hadiacz">
Hadiacz



</doc>
<doc id="1578678" url="https://pl.wikipedia.org/wiki?curid=1578678" title="Peñafiel">
Peñafiel

Peñafiel – miasto w Hiszpanii, we wspólnocie autonomicznej Kastylia i León, w prowincji Valladolid. W 2008 liczyło 5 567 mieszkańców.

</doc>
<doc id="1578679" url="https://pl.wikipedia.org/wiki?curid=1578679" title="Stand Still, Look Pretty">
Stand Still, Look Pretty

Stand Still, Look Pretty – pierwszy album zespołu The Wreckers, czwarty piosenkarki Michelle Branch i drugi piosenkarki Jessiki Harp. Singlem promującym był "Leave The Pieces". Drugim singlem była piosenka "My, Oh My". Piosenką promującą również ten album była "The Good Kind", która została użyta do serialu "Pogoda na miłość".

</doc>
<doc id="1578681" url="https://pl.wikipedia.org/wiki?curid=1578681" title="Rejon hłobyński">
Rejon hłobyński

Rejon hłobyński – jednostka administracyjna w składzie obwodu połtawskiego Ukrainy.
Powstał w 1923. Ma powierzchnię 2500 km2. Siedzibą władz rejonu jest Hłobyne.
W skład rejonu wchodzą 1 miejska rada, 1 osiedlowa rada oraz 25 silskich rad, obejmujących 94 wsie i 4 osady.

</doc>
<doc id="1578685" url="https://pl.wikipedia.org/wiki?curid=1578685" title="George Montagu Dunk">
George Montagu Dunk

George Montagu Dunk, 2. hrabia Halifaksu KG (ur. 6 października 1716, zm. 8 czerwca 1771) – brytyjski arystokrata i polityk.
Był najstarszym synem George’a Montagu, 1. hrabiego Halifax, i lady Mary Lumley, córki 1. hrabiego Scarborough. Od urodzenia nosił tytuł grzecznościowy "wicehrabiego Sunbury". Wykształcenie odebrał w Eton College oraz w Trinity College na Uniwersytecie Cambridge. Po śmierci ojca w 1739 r. odziedziczył tytuł 2. hrabiego Halifax i zasiadł w Izbie Lordów. W 1741 r. poślubił Anne Richards, dziedziczkę fortuny Thomasa Dunka. Halifax zmienił wówczas nazwisko na "Montagu Dunk".
Karierę polityczną Halifax zaczynał jako dworzanin Fryderyka, księcia Walii. W latach 1744–1746 był opiekunem Stajni Królewskich. W 1748 r. został pierwszym lordem handlu. Popierał rozwój handlu w koloniach północnoamerykańskich. Na jego cześć nazwano miasto Halifax, stolicę kolonii Nowa Szkocja. W marcu 1761 r. został mianowany Lordem Namiestnikiem Irlandii. Sprawował to stanowisko do 1763 r. W 1762 r. był dodatkowo przez kilka miesięcy pierwszym lordem Admiralicji.
W 1763 r. otrzymał stanowisko ministra północnego departamentu, a w 1763 r. został ministrem południowego departamentu. W 1762 r. zarządził nielegalne przeszukanie domu pisarza Johna Entincka, które doprowadziło do wyroku Sądu Spraw Pospolitych, który postawił wymóg, aby przeszukanie miało upoważnienie udzielone na podstawie ustawy lub "common law". W 1763 r. wydał nakaz aresztowania Johna Wilkesa i innych redaktorów numeru 45 pisma "North Briston", co również zostało uznane za nielegalne.
Lord Halifax utracił stanowisko ministra w 1765 r. Do gabinetu powrócił w 1770 r. na stanowisko Lorda Tajnej Pieczęci. W 1771 r. ponownie został ministrem północnego departamentu. Od 1749 r. był Lordem Namiestnikiem Northamptonshire. Dosłużył się również rangi generała-porucznika British Army. Zmarł w 1771 roku, pochowany został w Horton w Northamptonshire. Nie pozostawił po sobie potomstwa. Wraz z jego śmiercią wygasł tytuł parowski.

</doc>
<doc id="1578686" url="https://pl.wikipedia.org/wiki?curid=1578686" title="Phil Taylor (darter)">
Phil Taylor (darter)

Philip Douglas Taylor (ur. 13 sierpnia 1960 w Stoke-on-Trent, Anglia) – angielski darter, najbardziej utytułowany reprezentant tej dyscypliny sportu w historii. Jest szesnastokrotnym mistrzem świata obydwu federacji, ponadto zwyciężył w łącznie ponad 75 turniejach. Jego pseudonim to The Power. W 2015 roku BBC zaliczyło Taylora do grona dziesięciu największych brytyjskich sportowców ostatnich 35 lat.

</doc>
<doc id="1578687" url="https://pl.wikipedia.org/wiki?curid=1578687" title="Rejon hrebinkowski">
Rejon hrebinkowski

Rejon hrebinkowski – jednostka administracyjna w składzie obwodu połtawskiego Ukrainy.
Powstał w 1935. Ma powierzchnię 600 km2 i liczy około 26 tysięcy mieszkańców. Siedzibą władz rejonu jest Hrebinka.
W skład rejonu wchodzą 1 miejska rada oraz 16 silskich rad, obejmujących 41 wsi.

</doc>
<doc id="1578689" url="https://pl.wikipedia.org/wiki?curid=1578689" title="Przygiełka biała">
Przygiełka biała

Przygiełka biała ("Rhynchospora alba" (L.) Vahl.) – gatunek roślin należący do rodziny ciborowatych ("Cyperaceae").
Rozmieszczenie geograficzne.
Występuje w Azji, Europie i Ameryce Północnej. Najliczniej występuje w Europie, gdzie zwarty zasięg występowania obejmuje Półwysep Skandynawski, środkową i zachodnią Europę oraz Wyspy Brytyjskie. W Polsce występuje na terenie całego niemal kraju, najliczniej na Pomorzu, Pojezierzu Mazurskim, Roztoczu, w zachodniej Wielkopolsce, w Kotlinie Sandomierskiej, ma Wyżynie Małopolskiej, Dolnym i Górnym Śląsku. W górach znana jest tylko z pojedynczych stanowisk. W Karpatach występuje tylko na kilku stanowiskach w Kotlinie Nowotarskiej.
Zagrożenia i ochrona.
Umieszczona na polskiej czerwonej liście z 2016 roku w kategorii NT (bliski zagrożenia).

</doc>
<doc id="1578690" url="https://pl.wikipedia.org/wiki?curid=1578690" title="Ulica Wybrzeże Helskie w Warszawie">
Ulica Wybrzeże Helskie w Warszawie

Ulica Wybrzeże Helskie – ulica w warszawskiej dzielnicy Praga-Północ biegnąca od mostu Śląsko-Dąbrowskiego do zjazdu z mostu Gdańskiego.
Opis.
Pierwotnie droga bez nazwy biegnąca wzdłuż torów kolejki jabłonowskiej.
Nazwę nadano w latach 30. XX wieku.
W latach 2020−2021 wzdłuż ulicy zbudowano betonowy mur przeciwpowodziowy, połączony z tzw. wałem golędzinowskim za mostem Gdańskim i bramą przeciwpowodziową w Porcie Praskim.

</doc>
<doc id="1578691" url="https://pl.wikipedia.org/wiki?curid=1578691" title="Rhynchospora alba">
Rhynchospora alba



</doc>
<doc id="1578692" url="https://pl.wikipedia.org/wiki?curid=1578692" title="Rhynchospora luquillensis">
Rhynchospora luquillensis



</doc>
<doc id="1578695" url="https://pl.wikipedia.org/wiki?curid=1578695" title="Blues (album Jimiego Hendriksa)">
Blues (album Jimiego Hendriksa)

Blues – pośmiertna kompilacja piosenek Jimiego Hendrixa wydana 26 kwietnia 1994 roku przez MCA Records. Zawiera 11 utworów nagranych w latach 1966 – 1970. Na albumie znajdują się zarówno kompozycje Hendrixa, jak i bluesowe standardy: „Born Under a Bad Sign”, „Bleeding Heart” i „Mannish Boy”.
Lista utworów.
Autorem wszystkich utworów, chyba że zaznaczono inaczej jest Jimi Hendrix.
Utwór "„Hear My Train A Comin”"' został wydany w dwóch wersjach, druga pochodzi z występu w Berkeley z 30 maja 1970 roku.

</doc>
<doc id="1578699" url="https://pl.wikipedia.org/wiki?curid=1578699" title="Nerja">
Nerja

Nerja – miasto w Hiszpanii, we wspólnocie autonomicznej Andaluzja, w prowincji Málaga. W 2008 liczyło 21 621 mieszkańców.

</doc>
<doc id="1578700" url="https://pl.wikipedia.org/wiki?curid=1578700" title="EKG (album)">
EKG (album)



</doc>
<doc id="1578701" url="https://pl.wikipedia.org/wiki?curid=1578701" title="Bemowo (dzielnica Warszawy)">
Bemowo (dzielnica Warszawy)



</doc>
<doc id="1578706" url="https://pl.wikipedia.org/wiki?curid=1578706" title="Świstunka złotawa">
Świstunka złotawa

Świstunka złotawa ("Abrornis proregulus") – gatunek małego wędrownego ptaka z rodziny świstunek (Phylloscopidae) przypominającego wielkością i wyglądem zniczka i mysikrólika zwyczajnego. Występuje w Azji; sporadycznie zalatuje do Europy, w tym do Polski. Nie jest zagrożony wyginięciem.
Systematyka.
Jest to gatunek monotypowy. Dawniej świstunkę złotawą włączano do tego samego gatunku co świstunka nepalska ("Abrornis chloronotus").
Autorzy "Kompletnej listy ptaków świata" umieszczają świstunkę złotawą w rodzaju "Abrornis", ale większość systematyków zalicza ją do "Phylloscopus".
Zasięg występowania.
Zamieszkuje obszar od południowej Rosji i północnej Mongolii po wschodnią Rosję i północno-wschodnie Chiny. Zimuje w południowo-wschodnich Chinach, północnej Tajlandii, północnym Laosie i północnym Wietnamie.
Sporadycznie, ale regularnie zalatuje do Europy. Do Polski sporadycznie zalatuje niemal wyłącznie jesienią (zwykle od połowy września do początku listopada); do 2020 odnotowano 63 stwierdzenia ptaków tego gatunku na terenie kraju (łącznie obserwowano 64 osobniki).
Morfologia.
Najważniejszym podobieństwem upodabniającym świstunkę złotawą do w/w ptaków krajowych jest rysunek na skrzydle: jasne paski na końcach dużych i średnich pokryw, ciemny czworokąt na nasadach lotek drugiego rzędu, kontrastowo jasne brzegi lotek oraz jasne elementy na lotkach trzeciego rzędu. Sylwetka ptaka krótka, okrągła z krótkim ogonkiem i skrzydłami. U świstunki złotawej podczas lotu wyraźnie widać kontrastowo jasny pasek w poprzek kupra.
Długość ciała 9–9,5 cm, masa ciała 5–8 g.
Zachowanie.
Ptaki tego gatunku są bardzo ruchliwe, żerują wewnątrz koron drzew i krzewów, zganiając pokarm z liści i gałązek podlatują za owadami, zawisając na chwilę w locie przy liściach, by prędko schwytać zdobycz. Kiedy jest to potrzebne, świstunka złotawa zwisa głową w dół z najcieńszych gałązek.
Śpiew.
Miękkie, trochę nosowe gwizdnięcie, nieco wznoszące się w tonie, mniej lub bardziej dwusylabowe „csuji”, „czjui”, „dżjui” trwające około 0,3 sekundy lub podobne, ale krótsze jednosylabowe „cli”, „pi” i „pit”. Usłyszenie śpiewu świstunki złotawej w Polsce jest mało prawdopodobne ze względu na porę roku bytowania tego ptaka.
Status i ochrona.
Międzynarodowa Unia Ochrony Przyrody (IUCN) uznaje świstunkę złotawą za gatunek najmniejszej troski (LC – "Least Concern"). Liczebność światowej populacji nie została oszacowana, ale ptak ten opisywany jest jako pospolity, lokalnie bardzo liczny. Ze względu na brak dowodów na spadki liczebności bądź istotne zagrożenia dla gatunku BirdLife International uznaje trend liczebności populacji za stabilny.
Na terenie Polski gatunek ten jest objęty ścisłą ochroną gatunkową.

</doc>
<doc id="1578707" url="https://pl.wikipedia.org/wiki?curid=1578707" title="Studio A">
Studio A

Studio A – firma specjalizująca się w produkcji seriali. Powstała w maju 1994 roku. Obecnie firma należy do ATM Grupa S.A., która w lipcu 2007 roku nabyła 75% udziałów w Studio A.
Spółkę założyli: Alicja Resich-Modlińska, Jan Dworak i Maciej Strzembosz. Firma specjalizuje się w produkcji seriali telewizyjnych, filmów fabularnych, spektakli telewizyjnych, programów rozrywkowych talk-show oraz teleturniejów. Firma współpracuje ze stałym zespołem ludzi pracujących w zakresie developementu projektów, scenariuszy i produkcji (organizacja produkcji, kierownicy produkcji, scenarzyści, redaktorzy, reasearcherzy itd.).
Szczególne sukcesy przynosi produkcja gatunków komediowych: Serial "Ranczo" produkowany dla TVP, czy "Miodowe lata" i "Dziupla Cezara" emitowane w Telewizji Polsat oraz "Halo Hans!" (Polsat). Od 26 grudnia 2007 roku w kinach wyświetlany był film fabularny "Ranczo Wilkowyje", oparty na wątkach serialowych.
Firma ma w swoim dorobku również seriale dla stacji TVN realizowane w porozumieniu z FremantleMedia Polska, inną firmą zajmującą się produkcją telewizyjną, takie jak: "Camera Café", "Kasia i Tomek".
Ze Studiem A współpracują gwiazdy polskiej komedii: Cezary Żak, Artur Barciś, a także Piotr Pręgowski, przygotowujący kolejne propozycje serialowe. Praktycznie na wyłączność związany jest ze Studiem A Wojciech Adamczyk, reżyser takich seriali jak "Tata, a Marcin powiedział", "Rodzina zastępcza", "Miodowe lata", "U fryzjera", "Ranczo", "Halo Hans!".
Nagrody:

</doc>
<doc id="1578712" url="https://pl.wikipedia.org/wiki?curid=1578712" title="Santa Eulària des Riu">
Santa Eulària des Riu

Santa Eulària des Riu (hiszp. "Santa Eulalia del Río") – miasto w Hiszpanii, we wspólnocie autonomicznej Baleary, na Ibizie. W 2007 liczyło 28 361 mieszkańców.

</doc>
<doc id="1578713" url="https://pl.wikipedia.org/wiki?curid=1578713" title="Rembertów (dzielnica Warszawy)">
Rembertów (dzielnica Warszawy)



</doc>
<doc id="1578715" url="https://pl.wikipedia.org/wiki?curid=1578715" title="PDC World Darts Championship">
PDC World Darts Championship

PDC World Darts Championship – jedna z wersji mistrzostw świata w darcie, organizowana przez federację Professional Darts Corporation. Turniej jest traktowany na równi z BDO World Darts Championship. Po raz pierwszy zawody odbyły się w 1994 roku po konflikcie między władzami British Darts Organisation. Zawody tradycyjnie zaczynają się pod koniec grudnia, zaś kończą się na początku stycznia, tuż przez początkiem BDO World Darts Championship. Sponsorem turnieju jest firma Cazoo. Zawody mają miejsce w Alexandra Palace w Londynie (w latach 1994 - 2007 odbywały się w miejscowości Purfleet). W historii turnieju jedenastu zawodników zostawało triumfatorami: Dennis Priestley, Phil Taylor, John Part, Raymond van Barneveld, Adrian Lewis, Michael van Gerwen, Gary Anderson, Rob Cross, Peter Wright, Gerwyn Price i Michael Smith. Spośród nich pięciu wygrało zawody więcej niż raz - Part, Lewis, Wright (wszyscy 2 razy), Van Gerwen 3 razy i Taylor, który zdominował turniej spośród 25 edycji dotarł 21 razy do finału z czego wygrał 14 razy wygrał. Nie dotarł do finału w latach 2008, 2011 i 2017 (przegrywając w ćwierćfinałach), 2012 i 2014 (odpadając w II rundzie), a także 2016 (odpadając w III rundzie).
Obecnym mistrzem (2023) jest Michael Smith, który pokonał w finale Michaela van Gerwena wynikiem 7-4.
Udział Polaków w PDC.
W 2010 roku w mistrzostwach brał udział jedynie Krzysztof Kciuk, który przegrał w rundzie preeliminacyjnej 1-4 z Japończykiem Hakuri Muramatsu.
W latach 2018-2022 w mistrzostwach brał udział Krzysztof Ratajski. W 2018 przegrał w rundzie pierwszej 1-3 z Anglikiem Jamesem Wilsonem. W 2019 przegrał w rundzie pierwszej 2-3 z Japończykiem Seigō Asadą. W 2020 przegrał w rundzie trzeciej 3-4, z Anglikiem Nathanem Aspinallem. W 2021 doszedł do ćwierćfinału gdzie przegrał 3-5 z Anglikiem Stephenem Buntingem. W 2022 przegrał w rundzie drugiej 1-3 z Irlandzykiem Stevenem Lennonem.
W 2023 dwóch polaków brało udział w mistrzostwach. Sebastian Białecki doszedł do pierwszej rundy gdzie przegrał 2-3 z Walijczykiem Jimem Williamsem. Ratajski odpadł w trzeciej rundzie przegrywając 1-4 z Belgiem Dimitrim Van den Berghem.
Format rozgrywania.
W każdych mistrzostwach w większość rundy używany jest format "do X wygranych setów". Każdy set grany jest do trzech wygranych legów. Wyjątkiem jest ostatni set, gdzie w przypadku wyniku 2-2 gra się do dwóch legów przewagi. W przypadku wyniku 5-5, rozgrywany jest ostatni leg (tzw. nagła śmierć).

</doc>
<doc id="1578721" url="https://pl.wikipedia.org/wiki?curid=1578721" title="Tłumacz i Słownik Języka Angielskiego">
Tłumacz i Słownik Języka Angielskiego

Tłumacz i Słownik Języka Angielskiego – tłumacz komputerowy wydawany przez Wydawnictwo Kompas. Program tłumaczy teksty z języka angielskiego na język polski i z polskiego na angielski. Udostępnia również słownik angielsko-polski oraz polsko-angielski.
Ostatnia wersja programu (7.0) ukazała się w 2010.
Funkcjonalność.
Charakterystyka silnika tłumaczącego.
Silnik tłumaczący programu dokonuje analizy gramatycznej, składniowej i leksykalnej poszczególnych zdań i całego tłumaczonego tekstu. Analizuje formy wieloznaczne, kategorie gramatyczne, szyk zdania, powiązania międzywyrazowe, poszczególne wyrazy. Przekład tworzony jest na podstawie słownika, leksykonów pomocniczych, reguł transferu oraz analizy składniowej i semantycznej.
Obsługa procesu tłumaczenia.
Do kontrolowania procesu tłumaczenia służą m.in. następujące możliwości programu:
Interfejs translatora.
Interfejs programu umożliwia:
Słownik.
Słownik programu umożliwia:
Integracja.
Program umożliwiał integrację modułu tłumaczącego z następującymi aplikacjami:
Dodatkowe narzędzia.
W pakiecie oprogramowania dostępne byłynastępujące narzędzia dodatkowe:
Wymagania sprzętowe.
Wymagania sprzętowe:

</doc>
<doc id="1578726" url="https://pl.wikipedia.org/wiki?curid=1578726" title="Comarum">
Comarum



</doc>
<doc id="1578731" url="https://pl.wikipedia.org/wiki?curid=1578731" title="Gumer Baszyrow">
Gumer Baszyrow

Gumer Baszyrowicz Baszyrow (ur. 7 stycznia 1901, zm. 1999) – tatarski pisarz i działacz polityczny. Tworzył powieści i opowiadania o tematyce wojennej i z życia tatarskiego.
Życiorys.
Urodził się we wsi Janasała w rejonie arskim w chłopskiej rodzinie. Uczył się w wiejskiej medresie, a jako 13-latek został oddany na naukę do krawca w sąsiedniej wsi. W 1919 roku został powołany do wojska i brał udział w walkach z armią Wrangla, w tym w walkach pod Perekopem. Po powrocie z wojska w 1924 roku został skierowany na roczny kurs w szkole Komisariatu Spraw Wewnętrznych w Kazaniu i po jego ukończeniu przez cztery lata pracował w milicji. Od 1929 roku przez 3 lata był wiejskim sędzią pokoju. Następnie został korespondentem i redaktorem w piśmie "Kyzył Tatarstan." W latach 1934–1936 studiował na kursie przygotowawczym do studiów podyplomowych w Kazańskim Instytucie Marksizmu-Leninizmu. Został przyjęty do Instytutu, ale z powodu choroby nie kontynuował nauki. W 1942 roku został mianowany redaktorem naczelnym komitetu radiowego Tatarstanu. Był korespondentem wojennym. Po wojnie zaangażował się w sprawy publiczne. W 1953 roku został wybrany przewodniczącym zarządu Związku Pisarzy w Tatarstanie i pełnił tę funkcję do 1958 roku. Potem został zastępcą przewodniczącego rady Związku Pisarzy ZSRR i przeniósł się do Moskwy. Od 1960 roku był zawodowym pisarzem. Zmarł w 1999 roku w Kazaniu.
Twórczość.
Jako wiejski korespondent tatarskich gazet i czasopism w Kazaniu i Moskwie opisywał codzienne życie na wsi w tym walkę klasową i tworzenie kołchozów. Zajmował się dokumentowaniem folkloru tatarskiego i publikacją zebranych baśni, opowiadań i pieśni. W 1948 roku opublikował powieść "Honor", która w 1952 roku w tłumaczeniu Stanisława Garzteckiego została wydana w języku polskim przez wydawnictwo Książka i Wiedza. Książka opowiada o życiu tatarskiej wioski podczas II wojny światowej.

</doc>
<doc id="1578736" url="https://pl.wikipedia.org/wiki?curid=1578736" title="BDO World Darts Championship">
BDO World Darts Championship

BDO World Darts Championship – jedna z wersji mistrzostw świata w darcie (od rozłamu w 1994 roku), traktowana na równi z PDC World Darts Championship. Organizacją mistrzostw zajmuje się federacja British Darts Organisation. Turniej był organizowany od 1978 roku do 2020. Zawody były organizowane kilka dni po zakończeniu mistrzostw federacji PDC. 
Pierwszy turniej rozegrano w 1978 roku w klubie Heart of the Midlands Nightclub w Nottingham w Anglii. Rok później mistrzostwa zostały rozegrane w Stoke-on-Trent, gdzie impreza została do 1985 roku. mistrzostwa zostały rozgrywane w Lakeside Leisure Complex w miasteczku Frimley Green w hrabstwie Surrey, gdzie impreza została do 2019 roku. Obecnie zawody są rozgrywane w The O2 Arena w Indigo Londyn. 
Warto dodać, że w przeciwieństwie do konkurencyjnej organizacji czyli PDC, to BDO organizowało nieprzerwanie od 2001 do 2020 roku mistrzostwa świata kobiet. Ostatnią mistrzynią świata BDO była japońska darterka Mikuru Suzuki. 
W trakcie turnieju miało miejsce wiele ciekawych sytuacji. W 1983 roku 22-letni kwalifikant Keith Deller, pokonał trzech najlepszych zawodników świata i dokonał dużej niespodzianki zdobywając mistrzowski tytuł. W 1990 roku amerykański zawodnik Paul Lim w drugiej rundzie turnieju zanotował jedyne w historii turnieju zakończenie lega w dziewięciu rzutach (jego przeciwnikiem był Jack McKenna), za co zainkasował 50,000 funtów, co było większą nagrodą niż ewentualna wygrana w konkursie.
W 2020 wraz ze zbankrutowaniem BDO przestały być organizowane zawody BDO World Darts Championship. Ostatnim mistrzem świata w historii tej organizacji był 57-letni Walijczyk Wayne Warren.
W 2022 roku inna organizacja darta World Darts Federation (WDF) zajęła miejsce BDO jako druga organizacja prowadząca mistrzostwa świata w darcie po PDC World Darts Championship.
Oglądalność.
Transmisją turnieju na terenie Wlk. Brytanii zajmuje się BBC. W Polsce turniej można było oglądać za pośrednictwem platformy Eurosport.
Statystyki oglądalności:
Najwyższe średnie.
Średnie meczowe powyżej 100 punktów:

</doc>
<doc id="1578737" url="https://pl.wikipedia.org/wiki?curid=1578737" title="Deutsche Arbeitsfront">
Deutsche Arbeitsfront

Deutsche Arbeitsfront (DAF, Niemiecki Front Pracy) – niemiecka organizacja korporacyjna, działająca pod nadzorem NSDAP, łącząca robotników, rzemieślników, pracowników umysłowych i pracodawców. DAF dzielił się na 18 wspólnot według gałęzi przemysłu.
Utworzony 10 maja 1933 roku pod przewodnictwem Roberta Leya po wydanym zakazie działania niezależnych związków zawodowych. Działał do maja 1945 roku.

</doc>
<doc id="1578738" url="https://pl.wikipedia.org/wiki?curid=1578738" title="Wątpliwość (film)">
Wątpliwość (film)

Wątpliwość (ang. "Doubt", 2008) − amerykański dramat filmowy w reżyserii i według scenariusza Johna Patricka Shanleya, opracowanego na sztuce jego autorstwa.
Opis fabuły.
Bronx, rok 1964 − przez Amerykę przetacza się fala politycznych zmian mająca zapobiec dalszym uprzedzeniom rasowym. Charyzmatyczny ksiądz uczący w katolickiej szkole St. Nicholas, ojciec Brendan Flynn (Philip Seymour Hoffman), czując powiew zmian zaczyna rozluźniać rasistowskie obyczaje panujące w szkole. Wiąże się to z przyjęciem do szkoły pierwszego czarnoskórego ucznia, Donalda Millera (Joseph Foster). Jednak ksiądz zaczyna trochę za bardzo ingerować w życie ucznia. Obserwuje to pewna młoda zakonnica − siostra James (Amy Adams), pełna nadziei i nadopiekuńczej obawy. Swoimi spostrzeżeniami dzieli się z dyrektorką szkoły, siostrą Aloysius Beauvier (Meryl Streep), która rządzi szkołą twardą ręką. Zakonnica angażuje się w prywatną krucjatę mającą na celu wydalenie księdza ze szkoły. Bezkompromisowo i bez żadnych dowodów wdaje się w psychologiczną wojnę z księdzem, którego uważa za zagrożenie dla moralności lokalnej społeczności.
Obsada.
i inni

</doc>
<doc id="1578739" url="https://pl.wikipedia.org/wiki?curid=1578739" title="Johann Kastner">
Johann Kastner

Johann Kastner (ur. 1897, zm. ?) – zbrodniarz nazistowski, kapitan Wehrmachtu, członek załogi niemieckiego obozu koncentracyjnego Dachau.
Uczestnik I wojny światowej. Z zawodu nauczyciel, członek NSDAP od 1933. W 1940 został powołany do Wehrmachtu i pełnił następnie służbę w Belgii, Holandii i Związku Radzieckim. W czerwcu 1944 Kastner został przydzielony do Waffen-SS i skierowany do służby w kompleksie obozowym Dachau. Pełnił początkowo służbę w podobozach "Rothschweige" (tu jako komendant) i "Allach", a we wrześniu 1944 został dowódcą kompanii wartowniczej w kompleksie podobozów "Kaufering". Był współodpowiedzialny za zbrodnie popełnione na więźniach Kaufering. Kastner zachęcał między innymi podległych mu strażników SS do maltretowania więźniów.
Za swoje zbrodnie został osądzony przez amerykański Trybunał Wojskowy w Dachau w procesie załogi Dachau (US vs. Johann Kastner i inni) w 1947. Wymierzono mu karę dożywotniego pozbawienia wolności.

</doc>
<doc id="1578742" url="https://pl.wikipedia.org/wiki?curid=1578742" title="Kinor">
Kinor

Kinor – wytwórnia filmowa założona w 1936 roku na bazie laboratorium filmowego "Sektor" przez Saula i Izaaka Goskindów. Specjalizowała się w filmach w języku jidysz. W latach 1945-1949 funkcjonowała jako Spółdzielnia Kinor, jeden z zespołów realizatorskich przedsiębiorstwa "Film Polski", którego dyrektorem był Aleksander Ford. Bracia Goskind, zapewniając sobie m.in. poparcie finansowe "Jointu", uzyskali zgodę na korzystanie z pomieszczeń, laboratoriów, sprzętu i taśmy filmowej dla realizacji filmów o tematyce żydowskiej i w języku jidysz.
W skład zespołu, który rozpoczął realizację głównego filmu powojennego Kinoru, półtoragodzinnego dokumentu "My, którzy przeżyliśmy" wchodzili:
W tym samym czasie Kinor realizował też inne, krótkie filmy dokumentalne (których fragmenty bywały potem wykorzystywane przy montażu "My, którzy przeżyliśmy"). Powstały też trzy wydania Jidisze Film Kronik (z jid. Żydowska Kronika Filmowa) - miesięcznych kronik filmowych, w których pokazywano aktualne wydarzenia (otwarcie Teatru Żydowskiego, premiery sztuk, wystawy malarzy,
reportaże z sanatoriów dla byłych więźniów obozów koncentracyjnych itp).

</doc>
<doc id="1578744" url="https://pl.wikipedia.org/wiki?curid=1578744" title="Halnaftohaz">
Halnaftohaz

PAT „Koncern Halnaftohaz” (ukr. ПАТ «Ко́нцерн Галнафтога́з») – ukraińskie przedsiębiorstwo handlowe, jest jednym z największych właścicieli stacji paliw na Ukrainie.
Przedsiębiorstwo powstało w 2001 r. z połączenia WAT „Iwanofrankiwśknaftoprodukt”, WAT „Zakarpatnaftoprodukt-Użhorod” i WAT „Zakarpatnaftoprodukt-Chust”.
Przedsiębiorstwo zarządza siecią około 260 stacji paliw OKKO (stan na 1 stycznia 2009). Siedziba dyrekcji znajduje się we Lwowie.

</doc>
<doc id="1578747" url="https://pl.wikipedia.org/wiki?curid=1578747" title="Shōrinji kenpō">
Shōrinji kenpō



</doc>
<doc id="1578750" url="https://pl.wikipedia.org/wiki?curid=1578750" title="Band of Gypsys (album)">
Band of Gypsys (album)

Band of Gypsys – jedyny oryginalny album koncertowy wydany za życia Jimiego Hendrixa. Znalazło się na nim 6 utworów zarejestrowanych podczas 2 z 4 występów noworocznych w Fillmore East w Nowym Jorku.
Lista utworów.
Autorem wszystkich utworów, chyba że zaznaczono inaczej jest Jimi Hendrix.

</doc>
<doc id="1578753" url="https://pl.wikipedia.org/wiki?curid=1578753" title="Andy Fletcher">
Andy Fletcher



</doc>
<doc id="1578754" url="https://pl.wikipedia.org/wiki?curid=1578754" title="Tramwaje w Brnie">
Tramwaje w Brnie

Tramwaje w Brnie – system tramwajowy funkcjonujący w drugim co do wielkości czeskim mieście, Brnie. System obsługiwany jest przez "Dopravní podnik města Brna" (DPMB, pol. "Przedsiębiorstwo Transportowe Miasta Brna"). Tramwaje są jednym z trzech, obok autobusów i trolejbusów, rodzajów komunikacji miejskiej w Brnie.
DPMB obsługuje przewozy tramwajowe na 70,4 km torowisk, po których kursuje jedenaście linii (tylko dzienne) oznaczonych numerami od 1 do 6 i od 8 do 12. Linie obsługiwane są przez 292 wozy tramwajowe, w tym 131 niskopodłogowe. Brneńska sieć tramwajowa jest pod względem długości torowisk druga w Czechach (po praskiej), a pod względem liczby i długości linii – trzecia (po praskiej i ostrawskiej).
W brneńskiej gwarze, hantecu, tramwaje określane są słowem "šalina" (od niemieckiego: "(elektri)sche linie").
Historia.
Tramwaje konne.
17 sierpnia 1869 Brno stało się trzecim miastem Austro-Węgier i pierwszym na ziemiach czeskich, w którym uruchomiono tramwaje konne. Pierwsza linia wiodła z pl. Morawskiego ("Moravské nám.") do budynku Semilassa (przy skrzyżowaniu ul. Palackiego i Kosmasa) w wówczas odrębnym mieście Královo Pole (dzielnica Brna od 1919). Operatorem sieci była spółka "Brünner Tramway Gesellschaft für Personen und Frachtenverkehr" (pol. "Brneńska Spółka Tramwajowa dla Transportu Osobowego i Towarowego"). Początkowo spółka dysponowała sześcioma wozami, potem zakupiono kolejne pięćdziesiąt trzy osobowe i dziesięć towarowych.
Sieć tramwajowa była rozbudowywana. Utworzono linie przez ul. J. Husa ("Husova") do pl. T. Šilingra ("Šilingrovo nám."), z pl. Morawskiego ("Moravské nám.") przez dworzec główny i pl. G. Mendla ("Mendlovo nám.") do Pisárek, na ul. Cejl, a także linię towarową z dworca głównego na dworzec dolny (Brno dolní nádraží). W 1870 łączna długość linii wynosiła 14,15 km. Zajezdnie powstały w dzielnicy Královo Pole, Pisárkach oraz na ul. Mareša ("Marešova") w centrum miasta.
Nowy środek transportu został entuzjastycznie przywitany przez mieszkańców miasta, jednak po kilku latach liczba pasażerów tramwajów zaczęła się zmniejszać i jesienią 1874 z powodu nierentowności zlikwidowano je.
Po likwidacji brneńskich tramwajów, zainteresowanie prowadzeniem działalności w stolicy Moraw wykazywał dyrektor praskiej spółki tramwajowej, Bernhard Kollmann. Doszedł on do porozumienia z radnymi i pod szyldem "Brünner Tramway-Unternehmung" (pol. "Brneńskie Przedsiębiorstwo Tramwajowe") 4 czerwca 1876 ponownie rozpoczął eksploatację tramwajów konnych (z własnym taborem): najpierw z dworca głównego do Pisárek, a następnie także do Semilassa w dzielnicy Královo Pole (po trasie identycznej, jak przed 1876 r.). Tramwaje jeździły tylko w okresie letnim, dzięki czemu możliwa była obsługa linii trzynastoma otwartymi („letnimi”) wozami.
Podobnie jak przed kilku laty, historia tramwajów konnych zakończyła się bardzo szybko – po czterech latach, 3 października 1880, zlikwidowano je z powodu nierentowności.
Tramwaje parowe.
Pierwsze dyskusje na temat wprowadzenia w Brnie tramwajów parowych odbyły się w 1879 r., uznano jednak, że nawierzchnia kolejowa jest nieodpowiednia dla ciężkich lokomotyw.
Do koncepcji tramwajów parowych powrócono w 1881 r., kiedy miasto zaczęło szukać nowego operatora sieci tramwajowej, którą zamierzano ponownie uruchomić. Do najważniejszych kandydatów należał Wilhelm von Lindheim, budowniczy kolei miejskich w całej monarchii austro-węgierskiej, a zarazem zwolennik trakcji parowej. Negocjacje z władzami miejskimi trwały trzy lata i zakończyły się dopiero na początku 1884.
Torowiska wybudowano w bardzo krótkim czasie i 31 maja 1884 otwarto pierwszą linię, wiodącą z Pisárek do Králova Pole (podobnie jak tramwaje konne). W tym samym roku oddano do użytku odnogę tej linii z ul. św. Wacława ("Vaclavská") do Cmentarza Centralnego ("Ustřední hřbitov") w południowej dzielnicy Štýřice. Sieć tramwajowa składała się także z krótkich odnóg do pobliskich zakładów przemysłowych.
Przez pierwsze dwa lata przedsiębiorstwo Lindheima, operator brneńskiej sieci tramwajowej, nosiło nazwę "Brünner Dampf-Tramway" (pol. "Brneńskie Tramwaje Parowe"), zmienioną później na "Brünner Local Eisenbahn Gesellschaft" (BLEG, pol. "Brneńska Spółka Kolei Miejskiej"). W przeciwieństwie do konnych, tramwaje parowe nie miały problemu z rentownością. Tabor składał się z piętnastu lokomotyw i trzydziestu jeden wagonów doczepnych (osiem z nich pochodziło z tramwajów konnych).
W 1898 r. brneńskie tramwaje przejęła "Oesterreichische Union Elektrizitäts – Gesellschaft" z Wiednia, która po podpisaniu umowy z miastem rozpoczęła elektryfikację sieci. W ruchu pasażerskim eksploatację tramwajów parowych zakończono 21 czerwca 1900, jednak w ruchu towarowym pozostały one aż do I wojny światowej (w 1914 wycofano z regularnej eksploatacji ostatnią lokomotywę parową – "Caroline").
Początki tramwajów elektrycznych.
Na ulice Brna tramwaje elektryczne wyjechały po raz pierwszy 21 czerwca 1900 na zelektryfikowane trasy tramwajów parowych (Pisárki – Královo Pole i ul. św. Wacława – Cmentarz Centralny); były to tramwaje nr 1–41 wyprodukowane w zakładach w Grazu. Stolica Moraw nie była prekursorem tego środka transportu – wcześniej elektryczne tramwaje jeździły już w Pradze, Libercu, Cieplicach, Pilźnie, Uściu nad Łabą i Ołomuńcu.
Elektryfikacji brneńskich tramwajów dokonała "Oesterreichische Union Elektrizitäts – Gesellschaft" (pol. "Austriacka Spółka Elektryczna Union"), natomiast w 1900 operatorem sieci stała się "Gesellschaft der Brünner Elektrischen Strassenbahnen" (GBES, pol. "Spółka Brneńskich Elektrycznych Kolei Miejskich"), dysponująca czterdziestoma jeden wozami silnikowymi i czterdziestoma jeden doczepnymi (z tego dwadzieścia jeden pochodziło z tramwajów parowych).
Po elektryfikacji tramwaje dotarły do kolejnych dzielnic miasta: Veveří, Zábrdovic i Komárova. W 1903 istniało pięć linii. W następnych latach nie było już tak wielkich inwestycji, dokonano jedynie kilku niewielkich zmian w sieci (m.in. przedłużenie trasy w Komarowie).
W 1914 pogorszyła się sytuacja finansowa GBES i brneńskie tramwaje przejęła "Österreichische Elektrizitäts Lieferungs Aktiengesellschaft". I wojna światowa zatrzymała rozwój sieci tramwajowej (zbudowano jedynie torowisko na ul. Veveří do szpitala wojskowego).
Okres międzywojenny i II wojna światowa.
Po powstaniu Czechosłowacji w 1918 i zmianie przynależności państwowej Brna operatorem sieci stała się "Společnost brněnských pouličních drah" (pol. "Spółka Brneńskich Linii Tramwajowych"). Jej głównym zadaniem było polepszenie stanu sieci tramwajowej o długości 23 km, zaniedbywanej przez lata I wojny światowej. W nowych barwach rozpoczęły się czasy bardzo szybkiego rozwoju tramwajów w Brnie. Od 1924 zaczęto budować nowe trasy, m.in. do Žabovřesk, Židenic, Obřan i Řečkovic. Oddano także do użytku nową zajezdnię w Husovicach (obecnie trolejbusowa). Pod koniec lat 30. na wszystkich istniejących trasach dodano drugi tor, zwiększając tym samym możliwości przewozowe. W 1938 w Brnie istniało osiem linii tramwajowych.
Dalszy rozwój sieci tramwajowej nastąpił w latach 40. Zbudowane kolejne trasy, m.in. przez ul. J. Husa ("Husova"), u podnóża wzgórza z katedrą śś. Piotra i Pawła, i do Czarnych Pól. W 1942 r. zbudowano lokalną linię kolejową Černovice – Líšeň, która po pół roku została przebudowana na linię tramwajową. Łączna długość linii tramwajowych wyniosła 74,6 km.
W 1944 Brno było dwukrotnie bombardowane przez lotnictwo amerykańskie, zniszczeniom miasto uległo także w 1945, kiedy wkroczyła Armia Czerwona. Uszkodzone zostało ok. 60% sieci tramwajowej.
Okres powojenny.
Po wojnie przystąpiono do odbudowy zniszczonej w 60% sieci tramwajowej. Konieczny był remont spalonej zajezdni w Pisarkach oraz naprawa wagonów tramwajowych i sieci trakcyjnej. W wywożeniu gruzu i przewozach specjalnych wykorzystano XIX-wieczną lokomotywę parową "Caroline".
W 1947 oddano do użytku pierwszą powojenną trasę tramwajową – do północno-zachodniej dzielnicy Komín. W latach 1953–1954 zlikwidowano starą zajezdnię w dzielnicy Královo Pole (w jej miejscu powstała podstacja elektryczna), rozpoczynając zarazem budowę nowoczesnej zajezdni Medlánky w północnej części Králova Pole. W 1964 r. zlikwidowano odcinek linii tramwajowej Černovice – Líšeň od Stranskiej Skały do Líšnia. Dwa lata później w dzielnicy Pisárky otwarto nowy most, na który przełożono linię tramwajową z pl. G. Mendla do terenów wystawienniczych Targów Brneńskich. 31 marca 1967 wycofano tramwaje z ruchu towarowego. W roku 1968 istniało w Brnie siedemnaście linii tramwajowych o łącznej długości 157,7 km.
Na początku lat 50. dodano ostatnie tramwaje dwuosiowe – 4MT z miejscowych Zakładów Kralowopolskich ("Královopolská strojírna", KPS). W 1958 tabor został uzupełniony przez szybkobieżne, czteroosiowe tramwaje Tatra T2, a następnie Tatra T3 (T1 w Brnie nigdy nie jeździły). W 1967 na ulicach miasta pojawiły się przegubowe Tatry K2.
Od końca lat 60. zaczęto budować linie szybkiego tramwaju, wiodące na nowe wielkopłytowe osiedla mieszkaniowe, w dzielnicach Líšeň, Bystrc, Juliánov, Lesná, Bohunice i Starý Liskovec. Pierwszą z nich był odcinek z Komína do Bystrca, oddany do użytku w 1969. W 1971 zakończono eksploatację tramwajów w zajezdni Husovice, którą przerobiono na zajezdnię trolejbusową. Od 1977 brneńskie tramwaje (linia nr 2) dotarły do miasteczka Modřice, graniczącego z Brnem od południa. Z kolei w połowie lat 80. skrócono trasę w Židenicach do pętli Stará Osada. Na przełomie lat 80. i 90. przedłużono trasę szybkiego tramwaju w dzielnicy Líšeň, budując podziemny przystanek "Líšeň, Jírova" (wzorowany na stacjach metra). W 1978 rozpoczęto także budowę tunelu tramwajowego o długości 650 m pod wzgórzem Szpilberk, jednak już po roku (prawdopodobnie z powodu niestabilności terenu i zagrożenia dla okolicznych budynków) ją przerwano.
W 1974 ostatecznie wycofano tramwaje dwuosiowe, odtąd jeździły już tylko szybkobieżne. W 1978 zaczęto łączyć we wspólne składy Tatry T2 i T3, jednak wyposażenie elektryczne T2 nie było kompatybilne z wyposażeniem elektrycznym T3. Z tego powodu większość modeli T2 przerobiono na T2R. Niejednokrotnie podczas remontów starsza Tatra T2 otrzymywała wygląd T3, przez co wyglądała na model o wiele nowocześniejszy. W 1986 na ulicach Brna pojawiły się trójczłonowe Tatry KT8D5, kolejne zakupiono w roku 1990.
Historia najnowsza.
W 1994 zbudowano torowisko tramwajowe na ul. Renneskiej ("Renneská") i Nowe Sady ("Nové sady"), dzięki czemu skrócił się czas przejazdu z centrum miasta do Starego Liskowca i Bohunic (z pominięciem dzielnicy Stare Brno).
Wraz z wprowadzeniem od 1 stycznia 1995 nowego systemu taryfowego, we wrześniu tego roku doszło do reorganizacji komunikacji miejskiej w Brnie – wyłączono autobusy ze ścisłego centrum, uruchomiono nowe (głównie półokrężne) linie trolejbusowe, a liczba linii tramwajowych spadła z dwudziestu dwóch do trzynastu.
W 1999 zlikwidowano trasę tramwajową przez ul. T. Masaryka ("Masarykova"), A. Rašina ("Rašinova") oraz pl. Wolności ("Nám. Svobody") – serce brneńskiego Starego Miasta. Tramwaje powróciły tam w roku 2006 (od października linia historyczna, a od 1 listopada regularne kursy linii nr 4, 5, 6, 12 i 13). Kolejną zmianą było przedłużenie trasy szybkiego tramwaju w dzielnicy Líšeň z podziemnej stacji "Líšeň, Jírova" do przystanku "Líšeň, Mifkova". Jest to jedyne zakończenie linii nie mające postaci pętli. W maju 2008 przedłużono trasę tramwajową w dzielnicy Královo Pole z Muzeum Technicznego do nowej pętli "Park Technologiczny" ("Technologický park"), jednocześnie oddając do użytku łącznicę między nią a oddaloną o 400 m zajezdnią Medlánky.
W 2019 r. podpisano umowę na budowę trasy tramwajowej między dzielnicą Starý Lískovec a kampusem i szpitalem uniwersyteckim w dzielnicy Bohunice. Na linii o długości 900 m przewidziano tunel o długości 619 m. Inwestycję przewidziano zrealizować do końca 2022 r.
W 1992 rozpoczęto modernizację Tatr T3, a w 1996 przegubowych Tatr K2. W roku 1996 zaczęto także uzupełniać tabor o nowe modele – Tatra T6A5, Tatra T3R, Tatra RT6N1, Tatra KT8D5N oraz Tatra T3RF. 19 grudnia 1998 wycofano ostatnie dwa tramwaje Tatra T2. W 2002 na ulicach Brna pojawiły się cztery Tatry T3R.EV, a w 2003 Tatry T3R.PV. W 2003 rozpoczęto eksploatację pojazdów Škoda 03 T. W 2004 zakupiono pierwsze wozy doczepne VV60LF, które w regularnej eksploatacji używane są od 2005. Jeden z nich jeździ w składzie T3R.EV + VV60LF + T3R.EV, który ze względu na swą długość (ponad 40 m) musiał uzyskać specjalne pozwolenie od Urzędu Kolejowego (czes."Drážní úřad"). Pod koniec 2006 oddano do użytku pierwsze Vario LF, a rok później (w październiku 2007) dodano pierwszy z dwunastu zamówionych niskopodłogowych tramwajów Škoda 13 T. Od kwietnia 2008 wszystkie cztery wozy doczepne VV60LF jeżdżą w składach Vario LF + VV60LF + T3R.EV. Sierpień 2008 r. to początek eksploatacji przegubowych, niskopodłogowych Vario LF2. Od czerwca do listopada 2008 r. trwały próbne jazdy jednego z długoterminowo odstawionych tramwajów Tatra RT6N1, które zakończyły się wydaniem przez Urząd Kolejowy certyfikatu i zgody na dalszą eksploatację w dniu 19 grudnia.
Plany na przyszłość.
Od kilkunastu lat planuje się budowę "Brneńskiej Średnicy Tramwajowej" (czes. "Brněnský tramvajový diametr", "Severojižní tramvajový diametr") z dzielnicy Královo Pole i Bystrc do portu lotniczego z podziemnym odcinkiem w centrum, mającym charakter metra. Projekt ten, zawarty m.in. w dokumencie "Dopravní politika města Brna" (pol. "Polityka transportowa miasta Brna"), jest dosyć kosztowny, skomplikowany technicznie i ma poparcie tylko części mieszkańców, przez co jego realizacja stoi pod dużym znakiem zapytania.
Ponadto planuje się przedłużenie istniejących linii szybkiego tramwaju w dzielnicach Bystrc i Lesná. W dalszej przyszłości może też dojść do zmiany układu linii tramwajowych w południowej części śródmieścia, jeżeli dojdzie do rozważanej budowy nowego dworca głównego.
Do roku 2020 w Brnie planowane są cztery nowe trasy tramwajowe:
Linie.
W Brnie istnieje jedenaście linii tramwajowych (wyłącznie dziennych) oznaczonych numerami od 1 do 6 i od 8 do 12. Wszystkie brneńskie trasy tramwajowe są dwutorowe, a na pobudowanych w latach 70. i 80. osiedlach mieszkaniowych są to bezkolizyjne odcinki szybkiego tramwaju. Brneńska sieć tramwajowa jest pod względem długości torowisk drugą pod względem wielkości w Czechach (po praskiej), a pod względem liczby i długości linii – trzecią (po praskiej i ostrawskiej).
Transport zbiorowy w stolicy Moraw, w tym również tramwaje, wchodzi w skład "Zintegrowanego Systemu Transportowego Kraju Południowomorawskiego" (czes. "Integrovaný dopravní systém Jihomoravského kraje", IDS JMK). Jest on podzielony na kilkadziesiąt stref taryfowych. Obszar miasta wchodzi w skład stref nr 100 i 101.
Linie tramwajowe (1 stycznia 2015):
Infrastruktura.
Zajezdnie.
Obecnie w Brnie znajdują się dwie zajezdnie tramwajowe:
Na przestrzeni istniały jeszcze w Brnie trzy zajezdnie:
Podstacje.
W Brnie znajduje się dwadzieścia osiem podstacji elektrycznych (szesnaście stabilnych, dziewięć kontenerowych, dwie podziemne i jedna mobilna), które zasilają również sieć trolejbusową. Wszystkie od początku istnienia działają w systemie prądu stałego o napięciu 600 V. W odróżnieniu od większości innych sieci tramwajowych, biegun ujemny doprowadzony jest do sieci jezdnej, a biegun dodatni do sieci powrotnej.
Tabor.
Brno ma najbardziej zróżnicowany tabor w całych Czechach – po mieście jeździ dziesięć różnych modeli tramwajów. Jako wozy służbowe eksploatowane są trzy tramwaje Tatra T2R i dwie Tatry T3. W ruchu pasażerskim Dopravní podnik města Brna ma obecnie (2016) do dyspozycji 292 wozów tramwajowych, w tym 131 niskopodłogowe:
Muzeum.
DPMB jest właścicielem trzech zabytkowych wozów tramwajowych umieszczonych w zajezdni Medlanky. Są to:
Inne zabytkowe pojazdy komunikacji miejskiej (około 90 tramwajów, trolejbusów, autobusów, przyczep autobusowych i pojazdów specjalnych) należą do założonego w 1948, na bazie wcześniejszej placówki, Muzeum Technicznego w Brnie, mającego siedzibę przy ul. J. Purkiniego ("Purkyňova") w dzielnicy Královo Pole.
Tramwaje umieszczone są w dwóch halach przy ul. Holzovej, w sąsiedztwie dawnej stacji kolejowej „Líšeň” na trasie zlikwidowanej linii kolejowej Černovice – Líšeň. Trzy muzealne tramwaje, w tym lokomotywa parowa "Caroline" i skład tramwaju konnego, zostały przewiezione do zajezdni Medlanki, która w przeciwieństwie do liszeńskich hal, ma połączenie z resztą sieci. W planach, których realizacja odkładana jest z powodów finansowych, jest utworzenie muzealnej linii tramwajowej po trasie d. linii kolejowej Černovice – Líšeň. Część zbiorów przechowywana jest również w hali w dzielnicy Řečkovice, otwartej wyłącznie podczas dni otwartych organizowanych raz w roku.

</doc>
<doc id="1578756" url="https://pl.wikipedia.org/wiki?curid=1578756" title="Szelma">
Szelma

Szelma – pierwszy album wrocławskiego rapera Tymona. Wydany w 1999 roku, dystrybuowany jako nielegal.
Pochodzący z albumu utwór pt. "Ooops! wpadka" znalazł się na 96. miejscu listy "120 najważniejszych polskich utworów hip-hopowych" według serwisu T-Mobile Music.

</doc>
<doc id="1578757" url="https://pl.wikipedia.org/wiki?curid=1578757" title="Park Kępa Potocka">
Park Kępa Potocka



</doc>
<doc id="1578760" url="https://pl.wikipedia.org/wiki?curid=1578760" title="Hexanchidae">
Hexanchidae



</doc>
<doc id="1578761" url="https://pl.wikipedia.org/wiki?curid=1578761" title="Tramal">
Tramal



</doc>
<doc id="1578765" url="https://pl.wikipedia.org/wiki?curid=1578765" title="Delikatna">
Delikatna

Delikatna (hiszp. "Frágiles") – hiszpańsko-brytyjski film grozy z 2005 roku w reżyserii Jaumego Balagueró. Zdjęcia do filmu powstały w Barcelonie, na wyspie Wight i w hrabstwie Berkshire.

</doc>
<doc id="1578768" url="https://pl.wikipedia.org/wiki?curid=1578768" title="Jagdstaffel 65">
Jagdstaffel 65

Jagdstaffel 65 – Königlich Preußische Jagdstaffel Nr. 65 – Jasta 65 jednostka lotnictwa niemieckiego Luftstreitkräfte z okresu I wojny światowej.
Informacje ogólne.
Jednostka została utworzona 23 stycznia 1918 roku. Pierwszym dowódcą eskadry został ppor. Hellmuth Contag z Jagdstaffel 29. Po jego śmierci 6 marca na krótko dowódcą jednostki został por. Arno Benzler z Jagdstaffel 45, który 19 marca przeszedł do Jagdstaffel 60. Na jego miejsce został przydzielony z Jagdstaffel 17 por. Otto Fitzner, który pozostał na stanowisku dowódcy do końca wojny.
Od 4 lutego 1918 roku eskadra została przydzielona do 5 Armii i stacjonowała na lotnisku w Stenay. 6 maja została przeniesiona do Mars-la-Tour i oddana pod dowództwo Armee-Abteilung „C”, aby 16 września powrócić pod rozkazy dowództwa 5 Armii.
Eskadra walczyła między innymi na samolotach Pfalz D.XII, Fokker D.VII, Albatros D.V.
"Jasta 65" w całym okresie wojny odniosła ponad 34 zwycięstwa nad samolotami nieprzyjaciela w tym 9 balonami. W okresie od lutego 1918 do listopada 1918 roku jej straty wynosiły 6 zabitych w walce oraz 2 w niewoli i 2 rannych.
Łącznie przez jej personel przeszło 4 asów myśliwskich:

</doc>
<doc id="1578771" url="https://pl.wikipedia.org/wiki?curid=1578771" title="Citroen Saxo">
Citroen Saxo



</doc>
<doc id="1578773" url="https://pl.wikipedia.org/wiki?curid=1578773" title="NAND">
NAND



</doc>
<doc id="1578777" url="https://pl.wikipedia.org/wiki?curid=1578777" title="Gmina Mariampol">
Gmina Mariampol

W Polsce:

</doc>
<doc id="1578778" url="https://pl.wikipedia.org/wiki?curid=1578778" title="Henryk von Eisenburg">
Henryk von Eisenburg

Heinrich von Eisenburg (inna spotykana forma nazwiska: Eisenberg, Isenberg, Isenberck) – rycerz Zakonu Najświętszej Marii Panny Domu Niemieckiego, wymieniany jako komtur bałgijski w latach 1308 - 1312, golubski 1316, elbląski 1320, królewiecki 1326. Po objęciu urzędu rozpoczął akcję osadniczą na obszarze puszczy natangijskiej. W 1308 lokował na tzw. surowym korzeniu wieś nazwaną od jego nazwiska Eisenberg (dzisiejsza Żelazna Góra w powiecie braniewskim). 

</doc>
<doc id="1578779" url="https://pl.wikipedia.org/wiki?curid=1578779" title="Rekin szary">
Rekin szary

Nazwą rekin szary określane są 3 gatunki ryb chrzęstnoszkieletowych:

</doc>
<doc id="1578780" url="https://pl.wikipedia.org/wiki?curid=1578780" title="Przestrzeń Retziusa">
Przestrzeń Retziusa

Przestrzeń Retziusa, przestrzeń załonowa (łac. "Cavum Retzii", "spatium retropubicum", ang. retropubic space, cave of Retzius, space of Retzius, Retzius cavity) – przestrzeń anatomiczna znajdująca się między spojeniem łonowym a pęcherzem moczowym. Stanowi część przestrzeni pozaotrzewnowej. Eponimiczna nazwa honoruje Andersa Retziusa.

</doc>
<doc id="1578781" url="https://pl.wikipedia.org/wiki?curid=1578781" title="Zbór Kościoła Chrześcijan Baptystów w Zelowie">
Zbór Kościoła Chrześcijan Baptystów w Zelowie

Zbór kościoła Chrześcijan Baptystów w Zelowie – zbór Kościoła Chrześcijan Baptystów znajdujący się w Zelowie przy ulicy Sienkiewicza 8.

</doc>
<doc id="1578783" url="https://pl.wikipedia.org/wiki?curid=1578783" title="Citroen ZX">
Citroen ZX



</doc>
<doc id="1578790" url="https://pl.wikipedia.org/wiki?curid=1578790" title="Wp.tv">
Wp.tv



</doc>
<doc id="1578792" url="https://pl.wikipedia.org/wiki?curid=1578792" title="Zbór kościoła Chrześcijan Baptystów w Zelowie">
Zbór kościoła Chrześcijan Baptystów w Zelowie



</doc>
<doc id="1578795" url="https://pl.wikipedia.org/wiki?curid=1578795" title="SCD">
SCD



</doc>
<doc id="1578802" url="https://pl.wikipedia.org/wiki?curid=1578802" title="Konsystencje i stany gruntów spoistych">
Konsystencje i stany gruntów spoistych

Konsystencje i stany gruntów spoistych stosowane w mechanice gruntów do klasyfikacji i określania mechanicznych właściwości gruntów spoistych. Zostały wprowadzone na początku XX wieku przez szwedzkiego chemika Alberta Atterberga i później dopracowane przez Arthura Casagrande'a. Konsystencje gruntów spoistych są zależne od ilości zawartej w nich wody oraz zawartości minerałów ilastych, które ze względu na swoją budowę decydują o zdolności gruntu do przyswajania i oddawania wody. 
Definicje poszczególnych granic.
Wilgotności graniczne między poszczególnymi stanami określane są jako tzw. granice konsystencji (granice Atterberga) to: 
Granica skurczalności to wilgotność wyrażona w procentach, przy której grunt pomimo dalszego suszenia nie zmniejsza swej objętości i jednocześnie zmienia barwę na powierzchni na odcień jaśniejszy.
Granica plastyczności to wilgotność wyrażona w procentach, jaką ma grunt, gdy przy kolejnym wałeczkowaniu wałeczek pęka po osiągnięciu średnicy 3mm.
Granica płynności to wilgotność wyrażona w procentach, jaką ma masa gruntowa umieszczona w aparacie Casagrande'a, w momencie gdy wykonana w niej bruzda zlewa się przy 25 uderzeniu miseczki o podstawę, na długości 10 mm i wysokości 1 mm.
Inne parametry obliczane na podstawie wyników badań granic konsystencji.
Określa ile wody wchłania grunt przy przejściu ze stanu półzwartego w płynny. Im większa wartość wskaźnika plastyczności,
tym bardziej plastyczny jest grunt.
gdzie w to wilgotność naturalna
gdzie wn to wilgotność naturalna
Konsystencje i stany.
Pierwotnie wyróżniono trzy konsystencje: zwartą (IL&lt;0), plastyczną (0≤IL&lt;1) i płynną (1≤IL). W praktyce natomiast podział stosowany w PN-B-02480:1986 wyróżnia stany gruntów: zwarty, półzwarty, twardoplastyczny, plastyczny, miękkoplastyczny i płynny:
Obecnie obowiązująca w Polsce norma PN-EN ISO 14688-2:2018 w odniesieniu do tak rozumianych stanów używa terminu "konsystencja", jako kryterium stosuje "wskaźnik konsystencji" IC (przy czym do obliczenia "wskaźnika konsystencji" można stosować "stopień plastyczności") oraz wprowadza drobne zmiany w nazwach oraz granicach.

</doc>
<doc id="1578803" url="https://pl.wikipedia.org/wiki?curid=1578803" title="Tadeusz Fitych">
Tadeusz Fitych

Tadeusz Fitych (ur. 23 stycznia 1948 w Nowej Soli) – polski duchowny rzymskokatolicki. Prezbiter archidiecezji wrocławskiej od 1974 roku oraz diecezji świdnickiej od XI 2006. Kapelan papieża. Kanonik Kapituły Kłodzkiej. Porucznik rezerwy Wojska Polskiego. Profesor nadzwyczajny, doktor habilitowany. Odznaczony Krzyżem Kawalerskim Orderu Odrodzenia Polski.
Życiorys.
W latach 1967–1974 studiował na Papieskim Wydziale Teologicznym oraz w Metropolitalnym Wyższym Seminarium Duchownym we Wrocławiu. W latach 1975–1980 studiował w Instytucie Historii Kościoła na Katolickim Uniwersytecie Lubelskim, gdzie doktoryzował się w 1983 roku. W 2006 habilitował się na Wydziale Teologicznym Uniwersytetu Opolskiego na podstawie rozprawy "Struktura i funkcjonowanie nuncjatury Giovanniego Battisty Lancellottiego" (1622–1627). Profesor czynny na kilku uczelniach wyższych w Polsce. Historyk dziejów teologii, kultury i duchowości, specjalista w dziedzinie dyplomacji watykańskiej.
W latach 1968–1970 służył w kleryckiej jednostce wojskowej w Bartoszycach. 25 maja 1974 otrzymał święcenia prezbiteratu we Wrocławiu z rąk ks. prof. bp. Wincentego Urbana. W okresie 1974–1975 pracował jako wikariusz w parafii pw. św. Jacka w Legnicy. W latach 1981–1983 w trakcie rekonwalescencji po groźnym wypadku pełnił funkcję kapelana sióstr boromeuszek i urszulanek w Polanicy Zdroju. W latach 1983–1984 był duszpasterzem akademickim w Centralnym Ośrodku Duszpasterstwa Akademickiego (CODA) Archidiecezji Wrocławskiej i współorganizatorem pieszej pielgrzymki wrocławskiej do Częstochowy oraz kapelanem Arcybiskupiego Komitetu Charytatywnego z ramienia ks. kard. H. Gulbinowicza. Przez kolejne 4 lata (do 1988 roku) pełnił funkcję prefekta alumnów Metropolitalnego Wyższego Seminarium Duchownego we Wrocławiu. W latach 1985–1986 był członkiem Komisji Episkopatu Polski ds. Wyższych Seminariów Duchownych. W latach 1985–1990 był członkiem komitetu organizacyjnego Wrocławskich Dni Duszpasterskich. Jak członek dwóch komisji: ds. kształcenia teologicznego i chrześcijan świeckich synodu uczestniczył w latach 1986–1989 w obradach synodu archidiecezji wrocławskiej. W 1990 roku pełnił funkcję audytora na Synodzie Biskupów w Watykanie nt. formacji kapłańskiej. W latach 1993–2001 pracował w Radzie Konferencji Episkopatów Europy (CCEE) pełniąc funkcję sekretarza przewodniczącego CCEE ks. kard. M. Vlka (misja o charakterze dyplomatycznym). W latach 2001–2006 pełnił posługę naukowo-duszpasterska w miasteczku ekumenicznym Ottmaring k/Augsburga ("Ökumenische Lebenszentrum Ottmaring"). W latach 1985–1986 i 1988–1993 pełnił funkcję sekretarza generalny Papieskiego Wydziału Teologicznego we Wrocławiu. W lattch 1985–2006 adiunkt Papieskiego Wydziału teologicznego we Wrocławiu. Od 1988roku do 1993 był dyrektorem Biblioteki Głównej PWT i MWSD we Wrocławiu i jej reorganizatorem. W 1986 roku otrzymał stypendium Polskiego Instytutu Historycznego w Rzymie i był członkiem drugiej polskiej wyprawy naukowej do spraw krytycznej edycji akt nuncjatury polskiej (nawiązującej do inicjatywy PAU). W latach 1991–1993 był współzałożycielem i wiceprezesem Federacji Bibliotek Kościelnych w Polsce „Fides” z siedzibą w Warszawie.
Działalność na ziemi kłodzkiej.
Po 15-letniej nieobecności w Polsce spowodowanej pracami badawczymi i służbą Kościołowi w Europie w obszarze CCEE latem 2006 roku zamieszkał w Kudowie-Zdroju. Otrzymał certyfikat „Asylum Glacense” przyznawany od 2000 roku przez Muzeum Ziemi Kłodzkiej naukowcom, artystom, ludziom biznesu, którzy zamieszkali na ziemi kłodzkiej.
Od 2006 roku po inkardynacji do diecezji świdnickiej prowadzi prace naukowe i publicystyczne oraz zajęcia dydaktyczne w kraju i za granicą, a rezyduje w parafii pw. św. Bartłomieja w Kudowie-Zdroju. Jest autorem wielu publikacji poświęconych historii ziemi kłodzkiej, w tym postaci księdza Gerharda Hirschfeldera. W 2009 roku przygotował wystawę "Boże Młyny" poświęcona krzyżom i kapliczkom przydrożnym na pograniczu kudowsko-nachodzkim. W latach 2009–2020 opublikował w miesięczniku „Ziemia Kłodzka” ponad 120 artykułów i wywiadów poświęconych głównie postaci bł. ks. Gerharda Hirschfeldera.

</doc>
<doc id="1578804" url="https://pl.wikipedia.org/wiki?curid=1578804" title="Regionalliga">
Regionalliga



</doc>
<doc id="1578806" url="https://pl.wikipedia.org/wiki?curid=1578806" title="Zbigniew Hass">
Zbigniew Hass



</doc>
<doc id="1578807" url="https://pl.wikipedia.org/wiki?curid=1578807" title="Zbigniew Marek Hass">
Zbigniew Marek Hass

Zbigniew Marek Hass (ur. 3 czerwca 1951 w Warszawie) – polski reżyser, aktor, doktor sztuki teatralnej, nauczyciel akademicki, członek Zielonych 2004.
Życiorys.
Absolwent Wydziału Reżyserii Państwowego Konserwatorium im. M. Rimskiego-Korsakowa w Petersburgu (1980), a wcześniej Studia Wokalno-Aktorskiego przy Teatrze Muzycznym w Gdyni (1974). Kierował Estradą Kameralną Filharmonii Narodowej w Warszawie (1982–1985), Studiem Wokalno-Aktorskim przy Teatrze Muzycznym w Gdyni (1981–1982). Był dyrektorem naczelnym i artystycznym Teatru im. Stefana Jaracza w Olsztynie (1990–2003). Twórca i dyrektor Policealnego Studium Aktorskiego przy Teatrze im. Stefana Jaracza w Olsztynie (1991–2003), wieloletni pedagog i nauczyciel akademicki (ostatnio UWM w Olsztynie). Ma na swoim koncie przeszło 50 realizacji sztuk, oper, operetek i musicali w Polsce i za granicą.
W 2009 kandydował do Parlamentu Europejskiego z listy Porozumienia dla Przyszłości.

</doc>
<doc id="1578814" url="https://pl.wikipedia.org/wiki?curid=1578814" title="Zespół Shy’a-Dragera">
Zespół Shy’a-Dragera

Zespół Shy′a-Dragera – rzadka choroba neurodegeneracyjna. Została opisana przez Miltona Shy′a i Glenna Dragera w 1960 roku. Obecnie uważa się, że jest to jedna z postaci zaniku wieloukładowego. Rozpoznanie zespołu Shy′a-Dragera wciąż jednak stawia się niekiedy w przypadkach zaniku wieloukładowego z przewagą objawów dysfunkcji autonomicznej.
Zespół Shy′a-Dragera objawia się nagłymi spadkami ciśnienia tętniczego krwi podczas zmiany pozycji ciała z leżącej do siedzącej lub stojącej.

</doc>
<doc id="1578815" url="https://pl.wikipedia.org/wiki?curid=1578815" title="14 Pułk Huzarów (austro-węgierski)">
14 Pułk Huzarów (austro-węgierski)

Pułk Huzarów Kolossváry Nr 14 (HR. 14) – pułk kawalerii cesarskiej i królewskiej Armii.
Pełna nazwa niemiecka: "Husarenregiment Kolossváry Nr 14".
Data utworzenia: 1859 rok.
Szef pułku: generał kawalerii Desiderius Kolossváry de Kolosvár (od 1913).
W 1914 roku pułk stacjonował w Nyíregyháza na terytorium 6 Korpusu i wchodził w skład 6 Brygady Kawalerii w Miszkolcu.
Organizacja pokojowa pułku.
W skład każdego dywizjonu wchodziły trzy szwadrony liczące 117 dragonów. Stan etatowy pułku liczył 37 oficerów oraz 874 podoficerów i żołnierzy.

</doc>
<doc id="1578816" url="https://pl.wikipedia.org/wiki?curid=1578816" title="Flavius Victor">
Flavius Victor



</doc>
<doc id="1578817" url="https://pl.wikipedia.org/wiki?curid=1578817" title="Ulica Wolumen w Warszawie">
Ulica Wolumen w Warszawie

Ulica Wolumen – ulica w dzielnicy Bielany w Warszawie. Biegnie od ulicy Jana Kasprowicza do Wólczyńskiej.
W 1973 przy ulicy, na rogu ul. Kasprowicza, zostało otwarte targowisko
Przebieg.
Ulica rozpoczyna swój bieg skrzyżowaniem z Kasprowicza i Lindego, po czym biegnie na południe. Odchodzą od niej niewielkie uliczki osiedla Wawrzyszew: Wergiliusza, Dantego i Andersena. Ulica kończy się na skrzyżowaniu z Wólczyńską.

</doc>
<doc id="1578818" url="https://pl.wikipedia.org/wiki?curid=1578818" title="Ibrahim Kargbo">
Ibrahim Kargbo

Ibrahim Kargbo (ur. 10 kwietnia 1982 we Freetown) − sierraleoński piłkarz, występujący na pozycji obrońcy. Od 2014 jest zawodnikiem portugalskiego Atlético CP.
Kariera.
Kargbo grał juniorskich drużynach klubów East End Lions oraz Feyenoordu Rotterdam. Jego pierwszą profesjonalną drużyną był belgijski RWD Molenbeek. W pierwszej jedenastce tego klubu zadebiutował w 2000 roku i szybko wywalczył sobie tam miejsce w składzie. W 2002 z powodu karnej degradacji jego drużyny do trzeciej ligi, postanowił odejść do Sportingu Charleroi. Tam podobnie jak w poprzednim klubie nie miał problemów z grą w wyjściowej jedenastce. Przez trzy lata, łącznie rozegrał 80 spotkań w barwach tego klubu i zdobył w nich jedną bramkę.
W 2005 roku przeniósł się do tureckiego Malatyasporu, ale nie zdołał przebić się tam do pierwszej jedenastki. Po rozegraniu jednego meczu w barwach tej ekipy, powrócił do Belgii, a konkretnie do FC Brukseli. W 2006 przeszedł do Willem II Tilburg. W Eredivisie zadebiutował 19 sierpnia 2006, w wygranym 2-1 pojedynku z FC Utrechtem. Pierwszego gola w lidze holenderskiej strzelił 16 grudnia 2006, w meczu z ADO Den Haag, który został przegrany przez jego drużynę 1-2.
W latach 2010-2013 Kargbo grał w FK Baku. W 2013 roku wrócił do RWD Molenbeek, a w 2014 przeszedł do Atlético CP.
Życie prywatne.
Jego młodszy brat Sidney Kargbo jest zawodnikiem FK Gəncə.

</doc>
<doc id="1578819" url="https://pl.wikipedia.org/wiki?curid=1578819" title="Alkowce">
Alkowce



</doc>
<doc id="1578820" url="https://pl.wikipedia.org/wiki?curid=1578820" title="Klemens Oleksik">
Klemens Oleksik

Klemens Oleksik (ur. 1 sierpnia 1918 w miejscowości Zwoleń koło Radomia, zm. 28 sierpnia 1992 w Olsztynie) – polski poeta, prozaik, autor utworów dla dzieci i młodzieży.
Życiorys.
Studiował na Wydziale Humanistycznym Uniwersytetu Poznańskiego. W latach 1935-1937 w nowicjacie księży misjonarzy. W okresie okupacji działał w tajnym szkolnictwie, a od 1943 roku walczył w oddziałach partyzanckich Batalionów Chłopskich. Po wojnie mieszkał najpierw w Poznaniu, a później w Olsztynie. Debiutował jako poeta w 1945 roku na łamach miesięcznika „Posłaniec Świętej Rodziny”. W latach 1959-1963 był redaktorem czasopisma „Warmia i Mazury”. W 1959 roku otrzymał nagrodę Wojewódzkiej Rady Narodowej w Olsztynie.
Spoczywa na cmentarzu komunalnym w Olsztynie (kw. 11B rząd 2 grób 6).

</doc>
<doc id="1578826" url="https://pl.wikipedia.org/wiki?curid=1578826" title="15 Pułk Huzarów (austro-węgierski)">
15 Pułk Huzarów (austro-węgierski)

Pułk Huzarów Arcyksięcia Franciszka Salwatora Nr 15 (HR. 15) – pułk kawalerii cesarskiej i królewskiej Armii.
Pełna nazwa niemiecka: "Husarenregiment Erzherzog Franz Salvator Nr 15".
Historia pułku.
W 1701 roku został utworzony Pułk Dragonów. W 1798 roku oddział został przemianowany na 7 Lekki Pułk Dragonów, w 1802 roku na 2 Pułk Dragonów, w 1860 roku na 10 Pułk Kirasjerów, w 1867 roku na 10 Pułk Dragonów i w końcu, w 1873 roku na 15 Pułk Huzarów.
W 1883 roku sztab pułku stacjonował w Debreczynie na terytorium 7 Korpusu, a kadra zapasowa w Nyíregyháza.
W 1914 roku komenda pułku razem z 1. dywizjonem stacjonowała w Gyöngyös, 2. dywizjon w Miszkolcu, a kadra zapasowa w Nyíregyháza. Pułk wchodził w skład 6 Brygady Kawalerii w Miszkolcu.
Organizacja pokojowa pułku.
W skład każdego dywizjonu wchodziły trzy szwadrony liczące 117 dragonów. Stan etatowy pułku liczył 37 oficerów oraz 874 podoficerów i żołnierzy.
Szefowie pułku.
Kolejnymi szefami pułku byli:

</doc>
<doc id="1578835" url="https://pl.wikipedia.org/wiki?curid=1578835" title="Sinokannemeyeria">
Sinokannemeyeria

Sinokannemeyeria – rodzaj dużego dicynodonta z długim pyskiem i z dwoma kłami skierowanymi ku dołowi, które wyrastały ze zgrubiałych kości szczękowych. Pozostałe zęby zostały zastąpione przez rogowy dziób. Miejsce przyczepu mięśni znajdujące się z tyłu czaszki było dość małe, co sugeruje, że w odróżnieniu od innych dicynodontów "Sinokannemeyeria" nie miała potężnych mięśni szczęk do ścinania roślin. Większość dicynodontów rozdrabniało pokarm, suwając swe dolne szczęki do przodu i z powrotem do tyłu. "Sinokannemeyeria" rozdzierała materiał roślinny tylko w przedniej części pyska.
"Sinokannemeyeria" i inne Kannemeyeriidae pochodzą od zwierząt podobnych do "Lystrosaurus". Dicynodont ten żył w środkowym triasie, ok. 240 milionów lat temu na obszarze dzisiejszych Chin. Osiągając 3 metry długości była jednym z największych roślinożerców swoich czasów. Znamy trzy gatunki tego rodzaju: "Sinokannemeyeria pearsoni", "S. yingchiaoensis" i "S. sanchuanheensis". Wszystkie pochodzą z górnych warstw formacji Ermaying, datowanych na późny Anizyk i wczesny Ladyn lub według innych danych na środkowy Anizyk.

</doc>
<doc id="1578839" url="https://pl.wikipedia.org/wiki?curid=1578839" title="Określanie zawartości węglanu wapnia w gruntach">
Określanie zawartości węglanu wapnia w gruntach

Określanie zawartości węglanu wapnia w gruntach
Ilość węglanu wapnia w niektórych gruntach spoistych może dochodzić nawet do 30%. Mogą występować w gruntach w stanie rozproszonym, w skupieniach jako kryształki lub kukiełki. Obecność węglanów w gruntach powoduje ich silną agregację, co w zasadniczy sposób może wpływać na inżyniersko-geologiczne właściwości tych gruntów. Ponadto obecność węglanów komplikuje wykonywanie niektórych oznaczeń gruntów (np. identyfikacje minerałów ilastych) i w takich przypadkach należy je usuwać. 
Makroskopowo zwartość węglanu wapnia określić można na podstawie obserwacji reakcji gruntu po skropleniu go 20% roztworem kwasu solnego:
Gdy wyraźnie widać, że burzą się tylko pojedyncze ziarna gruntu, np. niekiedy w przypadku 
gruntów niespoistych, fakt ten należy odnotować.

</doc>
<doc id="1578842" url="https://pl.wikipedia.org/wiki?curid=1578842" title="Rak śluzowy">
Rak śluzowy



</doc>
<doc id="1578845" url="https://pl.wikipedia.org/wiki?curid=1578845" title="16 Pułk Huzarów (austro-węgierski)">
16 Pułk Huzarów (austro-węgierski)

Pułk Huzarów Grafa Üxküll-Gyllenbanda Nr 16 (HR. 16) – pułk kawalerii cesarskiej i królewskiej Armii.
Pełna nazwa niemiecka: "Husarenregiment Graf Üxküll-Gyllenband Nr 16".
Historia pułku.
Oddział został sformowany w 1798 roku, jako 13. Regimant Dragonów. W 1851 roku został przemianowany na Pułk Ułanów Nr 10, a 1 października 1873 roku na Pułk Huzarów Nr 16.
Kolejnymi szefami pułku byli:
Pułk był uzupełniany na terytorium 7 Korpusu.
Swoje święto pułk obchodził 6 lipca w rocznicę bitwy pod Wagram stoczonej w 1809 roku.
Do 1908 roku pułk stacjonował w Budapeszcie na terytorium 4 Korpusu i wchodził w skład 4 Brygady Kawalerii, natomiast kadra zapasowa pozostawała w Debreczynie, na terytorium 7 Korpusu.
W latach 1908–1914 pułk stacjonował na terytorium 3 Korpusu (komenda w Mariborze, , 1. dywizjon w Grazu, 2. dywizjon w Radkersburgu), a kadra zapasowa w Debreczynie (7 Korpus). Pułk wchodził w skład 3 Brygady Kawalerii.
Organizacja pokojowa pułku.
W skład każdego dywizjonu wchodziły trzy szwadrony liczące 117 dragonów. Stan etatowy pułku liczył 37 oficerów oraz 874 podoficerów i żołnierzy.

</doc>
<doc id="1578846" url="https://pl.wikipedia.org/wiki?curid=1578846" title="Szczuroskok">
Szczuroskok



</doc>
<doc id="1578848" url="https://pl.wikipedia.org/wiki?curid=1578848" title="Jeanne Julie Éléonore de Lespinasse">
Jeanne Julie Éléonore de Lespinasse

Jeanne Julie Éléonore de Lespinasse (ur. 9 listopada 1732 w Lyonie, zm. 23 maja 1776 w Paryżu) – francuska autorka znana głównie dzięki swoim listom do hrabiego de Guibert. Była również założycielką jednego z bardziej znanych salonów Paryża, nazywano ją "muzą Encyklopedystów".
Młodość.
Julie de Lespinasse urodziła się w Lyonie jako nieślubna córka rozwiedzionej z mężem hrabiny d'Albon i hrabiego Gasparda de Vichy. Nazwisko podane w jej metryce urodzenia zostało zmyślone. Ponieważ jednak w tych czasach podejście do nieślubnych dzieci było raczej pobłażliwe, dzieciństwo spędziła w domu swojej prawdziwej matki, wychowując się razem z oficjalnymi potomkami. W 1739 zaszedł jednak fakt, który miał istotny wpływ na dalsze losy Julii. Zawarte zostało małżeństwo między Dianą, przyrodnią siostrą Julii i Gaspardem de Vichy, jej ojcem. Utrudniło to uregulowanie pozycji i sytuacji finansowej Julii. Ostatecznie, kiedy w 1748 zmarła hrabina d'Albon, Julia pozostała tylko z niewielkim legatem. Nie pozostało jej w tej sytuacji nic innego, jak przyjąć skromną posadę guwernantki w domu Diany de Vichy. Sytuacja ta trwała do momentu spotkania Julii z ciotką, siostrą Gasparda de Vichy, markizą du Deffand.
Salon Madame du Deffand.
Mająca wtedy około pięćdziesięciu lat markiza du Deffand zaczynała mieć kłopoty zdrowotne. Zauroczona inteligencją i wdziękiem Julii, zaproponowała jej aby ta przeniosła się do Paryża i zamieszkała w jej mieszkaniu przy klasztorze św. Józefa, jako jej towarzyszka. Nastąpiło to po długich namowach, w roku 1754. W domu pani du Deffand spotykał się wtedy jeden z bardziej znanych między innymi z powodu częstych wizyt jednego z filarów "Encyklopedii" Jeana d’Alemberta salonów Paryża. Bywali tam filozofowie, dyplomaci artyści i politycy. 
Początkowo stosunki pomiędzy dwiema damami układały się jak najlepiej. Znajomości wśród paryskiej elity intelektualnej i udział w odbywających się w salonie Mme du Deffand dyskusjach bardzo przyczyniły się do rozwoju duchowego Julii. Zaprzyjaźniła się ona w tym czasie blisko z d’Alembertem. Z czasem relacje Julii z jej gospodynią zaczęły się psuć. Ponieważ Mme du Deffand kładła się późno w nocy i lubiła dłużej pospać, zdarzało się, że przybyli goście (wśród nich d’Alembert, Anne-Robert-Jacques Turgot, François-Jean Chastellux, Jean-François Marmontel) czas oczekiwania na gospodynię spędzali w pokoju Julii, tworząc tym jakby mały "salonik" przy oficjalnym salonie. Pani du Deffand przeszkadzało to, że znacznie młodsza od niej Julia de Lespinasse zaczyna "grać pierwsze skrzypce" w jej własnym salonie. Zakończyło się to w roku 1764, kiedy to po gwałtownej kłótni z ciotką, Julia de Lespinasse wyprowadziła się od niej.
Salon Julii de Lespinasse.
Julia zamieszkała kilka domów dalej, przy tej samej ulicy św. Dominika, przy której mieszkała pani du Deffand. Rozstanie Julii z jej chlebodawczynią stało się w Paryżu sensacją. Wielu wspólnych znajomych pospieszyło pannie de Lespinasse z pomocą. Prowadząca konkurencyjny salon pani Geoffrin ostentacyjnie sprzedała cesarzowej Katarzynie swoją kolekcję obrazów van Loo i z otrzymanej sumy ufundowała dla Julii dożywotnią rentę. Zebrane środki okazały się wystarczające, aby zapewnić mmle de Lespinasse skromne, lecz godne utrzymanie.
Wielu bywalców salonu pani du Deffand, solidaryzując się z pokrzywdzoną ich zdaniem Julią, zaczęło bywać w domu panny de Lespinasse. Powstał w ten sposób nowy, konkurencyjny salon. Wśród tych osób był zaprzyjaźniony z gospodynią d’Alembert, który nawet w domu Julii zamieszkał. Pociągnęło to za sobą przeniesienie się do salonu panny de Lespinasse spotkań całego środowiska Encyklopedystów, którzy poza poniedziałkowymi i środowymi obiadami u pani Geoffrin, bywali u Julii niemal codziennie.
Markiz de Mora.
Markiz de Mora był synem hiszpańskiego ambasadora w Paryżu. Ożeniony w wieku dwunastu lat, w wieku dwudziestu był już wdowcem. Kiedy przybył do Paryża, miał lat dwadzieścia pięć. Ponieważ młody de Mora chętnie przebywał w towarzystwie intelektualistów, w paryskich salonach, siłą rzeczy spotkał w 1766 pannę de Lespinasse. Louise zapałała do niego gorącym odwzajemnionym uczuciem. Markiz de Mora planował wbrew woli swojej arystokratycznej rodziny wziąć z Julią de Lespinasse ślub, jednak gruźlica na tyle pogorszyła jego stan zdrowia, że musiał w 1772 roku wyjechać z Paryża. W 1774 wyruszył w drogę powrotną, aby wypełnić daną Julii obietnicę małżeństwa, zmarł jednak w Bordeaux w trakcie podróży. Louise de Lespinasse i markiz de Mora prowadzili bogatą korespondencję, która niestety nie zachowała się do naszych czasów.
Hrabia de Guibert.
Historia znajomości Louise de Lespinasse z de Guibertem rozpoczęła się w 1772 roku, jeszcze w ostatnich miesiącach pobytu w Paryżu markiza de Mora. Jacques Antoine Hypolyte de Guibert był zawodowym wojskowym i znanym w paryskich salonach literatem (jego książka "Essai général de tactique" wywarła duży wpływ na Napoleona). 
Początkowo relacja pomiędzy Julią de Lespinasse a hrabią de Guibert opierała się na przyjaźni, jednak z czasem, po śmierci markiza de Mora, przerodziła się w głębszy związek. Ponieważ de Guibert dużo podróżował, Julia de Lespinasse prowadziła z nim obfitą korespondencję. Listy jej są bardzo osobiste, pokazują głębię przeżyć zakochanej kobiety, ale są również cennym dokumentem epoki, jak to określił Tadeusz Boy-Żeleński "Odbija się w nich wieloma powierzchniami fizjognomia wieku". Po śmierci Julii listy zostały zwrócone przez d’Alemberta hrabiemu de Guibert. Korespondencja po raz pierwszy opublikowana została w 1809 z inicjatywy wdowy po de Guibercie.

</doc>
<doc id="1578849" url="https://pl.wikipedia.org/wiki?curid=1578849" title="Państwa uczestniczące w zimowych igrzyskach olimpijskich">
Państwa uczestniczące w zimowych igrzyskach olimpijskich

Do 2006 w zimowych igrzyskach olimpijskich uczestniczyło 96 państw reprezentowanych przez narodowe komitety olimpijskie. Zimowe igrzyska olimpijskie odbywały się co cztery lata (jeden raz podczas każdej olimpiady) od 1924, prócz lat 1940 i 1944, kiedy to zostały odwołane, oraz w 1994, kiedy zostały one przesunięte na środek olimpiady, dwa lata po każdych letnich igrzyskach.
Pomiędzy 1924 a 2006 z 205 Narodowych Komitetów Olimpijskich 96 brało udział przynajmniej raz w zimowych igrzyskach; dodatkowo dwanaście państw (Austria, Finlandia, Francja, Kanada, Norwegia, Polska, Stany Zjednoczone, Szwajcaria, Szwecja, Węgry, Włochy oraz Wielka Brytania) wysłało swoich reprezentantów na wszystkie dwadzieścia zimowych igrzysk olimpijskich. Warunek ten spełniają też Czechy i Słowacja zakładając, że kontynuują one osiągnięcia Czechosłowacji.
Historia.
Początki zimowych igrzysk i pierwsze olimpiady.
Pierwszym sportem zimowym na nowożytnych igrzyskach olimpijskich było łyżwiarstwo figurowe podczas Letnich Igrzysk Olimpijskich 1908 w Londynie. W dniach 28-29 października 21 łyżwiarzy z sześciu krajów (Argentyna, Niemcy, Rosja, Stany Zjednoczone, Szwecja i Wielka Brytania) brało udział w czterech konkurencjach. Łyżwiarstwo nie znalazło się w programie Letnich Igrzysk Olimpijskich 1912 w Sztokholmie, lecz powróciło na igrzyska w 1920 w Antwerpii, kiedy także do sportów olimpijskich dołączył hokej na lodzie.
Wystartowało wtedy siedem zespołów.
Pierwsze zimowe igrzyska olimpijskie odbyły się w 1924, we francuskiej dolinie Chamonix. Pierwotnie nazwane zostały jako "Międzynarodowy Tydzień Sportów Zimowych" i odbywały się przy współpracy z organizatorami Letnich Igrzysk Olimpijskich 1924. W późniejszym czasie zostały jednak uznane przez Międzynarodowy Komitet Olimpijski za "I Zimowe Igrzyska Olimpijskie". W igrzyskach tych wzięło udział szesnaście państw: czternaście europejskich oraz dwa z Ameryki Północnej. Cztery lata później, na Zimowe Igrzyska Olimpijskie 1928 w szwajcarskim St. Moritz, swoje reprezentacje wysłało 25 państw, w tym Argentyna (pierwsze państwo z półkuli południowej), Japonia (pierwsze państwo azjatyckie) oraz Meksyk. Liczba ekip narodowych na Zimowych Igrzyskach Olimpijskich 1932 w amerykańskim Lake Placid z powodu wielkiego kryzysu zmalała do siedemnastu. Na kolejne igrzyska w 1936, które odbyły się w niemieckim Garmisch-Partenkirchen, swoich zawodników wysłało 28 państw, co było najwyższą dotychczas liczbą ekip. Po nich nastąpiła 12-letnia przerwa - z powodu II wojny światowej odwołane zostały igrzyska w 1940 i 1944.
Lata powojenne, czasy zimnej wojny.
Po wojnie 28 ekip przybyło ponownie do St. Moritz, aby rozegrać Zimowe Igrzyska Olimpijskie 1948. Wśród nich nie było Niemiec i Japonii, które nie zostały zaproszone ze względu na ich działania podczas wojny.
Zimowe Igrzyska Olimpijskie 1952 zorganizowano w norweskim Oslo; uczestniczyło w nich 30 państw. Na igrzyskach w 1956 we włoskiej miejscowości Cortina d’Ampezzo po raz pierwszy wystąpiła reprezentacja Związku Radzieckiego, obok 31 innych państw.
Narodowe Komitety Olimpijskie Niemiec Wschodnich i Zachodnich wystąpiły jako jedna ekipa, podobna sytuacja wystąpiła także na dwóch kolejnych igrzyskach.
Trzydzieści reprezentacji narodowych wystąpiło podczas Zimowych Igrzysk Olimpijskich 1960 w Squaw Valley, w tym pierwsza reprezentacja na zimowej olimpiadzie z Afryki, Południowa Afryka.
Sześć ekip więcej przybyło do austriackiego Innsbrucku na Zimowe Igrzyska Olimpijskie 1964.
Na igrzyskach w 1964 zorganizowanych we francuskim Grenoble wystąpiło 37 reprezentacji narodowych, w tym podzielone już Niemcy Wschodnie i Zachodnie.
Kolejne igrzyska pierwszy raz odbyły się poza Europą i Stanami Zjednoczonymi - Zimowe Igrzyska Olimpijskie 1972 zorganizowano w japońskim Sapporo. Wśród reprezentowanych 35 państw znalazły się m.in. Filipiny, jako pierwsze z Azji Południowo-Wschodniej.
W 1976 igrzyska powróciły do Innsbrucku, gdzie w zawodach brali udział zawodnicy z 37 ekip państwowych.
Cztery lata później igrzyska zorganizowano już drugi raz w Lake Placid. Wśród 37 państwach biorących w nich udział swój debiut w igrzyskach miała Chińska Republika Ludowa, przez co igrzyska te zostały zbojkotowane przez Republikę Chińską (Tajwan), która startowała już w dwóch wcześniejszych edycjach.
Organizatorem igrzysk w 1984 było Sarajewo. Do SFR Jugosławii przybyli sportowcy z 49 państw, w tym z Portoryko i Wysp Dziewiczych Stanów Zjednoczonych, które były pierwszymi państwami karaibskimi biorącymi udział w zimowej olimpiadzie.
Kolejne tropikalne państwa wysłały swe reprezentacje na Zimowe Igrzyska Olimpijskie 1988 do kanadyjskiego Calgary; najbardziej znany był przypadek jamajskiej drużyny bobslejowej.
Lata obecne.
Wydarzenia wczesnych lat 90. spowodowały znaczny wzrost liczby państw występujących w igrzyskach olimpijskich. Podczas igrzysk w 1992 we francuskim Albertville wystąpiły 64 państwa, w tym jedna ekipa Niemiec (po ich zjednoczeniu w 1990) oraz zjednoczona drużyna Wspólnoty Niepodległych Państw, składająca się z sześciu byłych republik radzieckich. Pierwszy raz od 1936 wystąpiły niezależnie państwa nadbałtyckie; także kilka byłych jugosłowiańskich republik rozpoczęło swoje olimpijskie starty w 1992.
W październiku 1986 MKOl postanowił przesunąć zimowe igrzyska olimpijskie na środek czteroletniego okresu Olimpiady, dwa lata po letniej edycji. Decyzja ta weszła w życie podczas 17. Zimowych Igrzysk Olimpijskich w 1994, które zorganizowano w norweskiej miejscowości Lillehammer. Wzięło w nich udział 67 ekip narodowych, w tym powstałe po rozpadzie Czechosłowacji Czechy i Słowacja oraz niezależnie wszystkie byłe republiki radzieckie, natomiast ze względu na międzynarodowe sankcje względem wojny w Bośni i Hercegowinie do igrzysk nie dopuszczono ekipy narodowej Jugosławii.
Liczba państw uczestniczących w zimowych igrzyskach olimpijskich rosła w kolejnych edycjach; na zorganizowane japońskim Nagano Zimowe Igrzyska Olimpijskie 1998 swych zawodników wysłały 72 państwa. Na igrzyskach w amerykańskim Salt Lake City liczba ta wzrosła do 77, a cztery lata później, we włoskim Turynie, wyniosła ona 80. Na Zimowych Igrzyskach Olimpijskich 2010 w kanadyjskim Vancouver liczba ekip wyniosła 82.
Lista państw.
Charakterystyka.
Lista zawiera 103 z 205 istniejących obecnie Narodowych Komitetów Olimpijskich. Wymienione zostały także trzyliterowe kody państw. Od lat 60. kody te są często używane przez MKOl i komitety organizacyjne igrzysk do identyfikacji Narodowych Komitetów Olimpijskich, na przykład w oficjalnych raportach igrzysk.
W kilku państw doszło do przemian politycznych; zostały one wyjaśnione w przypisach dolinkowanych do odpowiednich pozycji w tabeli. W tabeli także zawarto informacje o historycznych państwach, aby lepiej przedstawić wcześniejsze występy państw obecnie istniejących, powstałych po przemianach politycznych:

</doc>
<doc id="1578850" url="https://pl.wikipedia.org/wiki?curid=1578850" title="Archeologia rodzaju">
Archeologia rodzaju



</doc>
<doc id="1578852" url="https://pl.wikipedia.org/wiki?curid=1578852" title="Julie de Lespinasse">
Julie de Lespinasse



</doc>
<doc id="1578857" url="https://pl.wikipedia.org/wiki?curid=1578857" title="Nuthetes">
Nuthetes



</doc>
<doc id="1578858" url="https://pl.wikipedia.org/wiki?curid=1578858" title="Hendrik Goltzius">
Hendrik Goltzius

Hendrik Goltzius (ur. 1558, zm. 1 stycznia 1617) – niderlandzki rytownik i malarz. Miedziorytnik, przedstawiciel niderlandzkiego manieryzmu i współzałożyciel tzw. akademii haarlemskiej. Jego ryciny przyczyniły się do rozprzestrzeniania manieryzmu na kontynencie europejskim.
Życiorys.
Urodził się w niemieckim Mülbracht (obecnie Bracht pod Venlo) w rodzinie o artystycznych tradycjach. W dzieciństwie miał wypadek, upadł na rozżarzone węgle i jego prawa ręka została poważnie poparzona i zdeformowana. Pomimo niepełnosprawności wcześnie wykazał talent do rysowania, jego pierwszym nauczycielem był ojciec, a od 1575 rytownik Dirck Volckertszoon Coornhert. W wieku 21 lat poślubił znacznie starszą, ale bogatą wdowę, dzięki czemu mógł założyć samodzielną pracownię grawerską w Haarlemie. Przygotowywał reprodukcje dzieł wielkich mistrzów, np. Dürera i Rafaela. Wykonywał też ilustracje, m.in. na zamówienie wydawcy Philipa Galle cykl poświęcony Lukrecji. Na jego twórczość duży wpływ wywarł malarz-manierysta Bartholomeus Spranger. Goltzius wspólnie z Cornelisem van Haarlemem i Carelem van Manderem założyli manierystyczną akademię haarlemską, nazywaną Szkołą w Haarlem, pierwszą holenderską akademię sztuki.
Przełomem w życiu artysty był wyjazd do Włoch w 1590, poznał wówczas prace Michała Anioła i innych mistrzów włoskiego renesansu, by po powrocie do ojczyzny porzucić manieryzm na rzecz bardziej klasycznego podejścia do sztuki. Ok. 1600 roku, mając już ukończone 42 lata, Goltzius zrezygnował z rytownictwa na rzecz malarstwa, prawdopodobnie z powodu problemów ze wzrokiem. Znanych jest ok. 50 jego obrazów, były to głównie portrety i sceny mitologiczne, wszystkie z lat 1600–1617.
Zmarł 1 stycznia 1617 i został pochowany w kościele Świętego Bawona w Haarlemie.

</doc>
<doc id="1578859" url="https://pl.wikipedia.org/wiki?curid=1578859" title="Odskoczek">
Odskoczek

Odskoczek ("Microdipodops") – rodzaj ssaka z podrodziny szczuroskoczków (Dipodomyinae) w obrębie rodziny karłomyszowatych (Heteromyidae). 
Zasięg występowania.
Rodzaj obejmuje gatunki występujące w Stanach Zjednoczonych.
Morfologia.
Długość ciała (bez ogona) 66 mm, długość ogona 67–103 mm, długość ucha 10 mm, długość tylnej stopy 23–27 mm; masa ciała 10–17 g.
Systematyka.
Etymologia.
"Microdipodops": "mikros" „mały”; rodzaj "Dipodops" (szczuroskoczek).
Podział systematyczny.
Do rodzaju należą następujące gatunki:

</doc>
<doc id="1578861" url="https://pl.wikipedia.org/wiki?curid=1578861" title="Dinodontosaurus">
Dinodontosaurus

Dinodontosaurus – rodzaj terapsyda z grupy Dicynodontia. Było to jedno z największych zwierząt roślinożernych triasu. Jak większość dicynodontów miał rogowy dziób i tylko dwa, ale za to bardzo duże kły. Pojawił się w środkowym, a zniknął w późnym triasie (234 do 228 milionów lat temu).
"Dinodontosaurus turpior" jest najczęstszym gatunkiem dicynodonta ze środkowego triasu. Skamieniałości odnaleziono w formacji Santa Maria w brazylijskim stanie Rio Grande do Sul oraz w Ischigualasto w argentyńskiej prowincji San Juan. Jego szczątki znajdowane są głównie w gminach São Pedro do Sul i Candelaria, gdzie natrafiono na grupę dziesięciu młodych, wykazując tym samym, że zwierzęta te prowadziły stadny tryb i opiekowały się potomstwem.

</doc>
<doc id="1578862" url="https://pl.wikipedia.org/wiki?curid=1578862" title="César López Fretes">
César López Fretes

César López Fretes (21 marca 1923 – 13 lipca 2001) – piłkarz paragwajski, napastnik (łącznik). Wzrost 170 cm, waga 73 kg. Później trener.
López Fretes rozpoczął swoją karierę piłkarską w klubie Atlántida SC, skąd później przeniósł się do klubu Club Olimpia.
Wziął udział w turnieju Copa América 1947, gdzie Paragwaj został wicemistrzem Ameryki Południowej. López Fretes zagrał w czterech meczach – z Argentyną, Peru, Kolumbią i Ekwadorem.
Jako gracz Olimpii wziął również udział w turnieju Copa América 1949, gdzie Paragwaj ponownie został wicemistrzem Ameryki Południowej. López Fretes zagrał w siedmiu meczach – z Kolumbią (zdobył 2 bramki), Ekwadorem, Peru (zdobył 1 bramkę), Chile, Boliwią i w dwóch decydujących o mistrzostwie meczach z Brazylią.
Jako piłkarz klubu Olimpia był w kadrze reprezentacji podczas finałów mistrzostw świata w 1950 roku, gdzie Paragwaj odpadł w fazie grupowej. López Fretes był głównym graczem zespołu, pełniącym rolę kapitana. Był również lekarzem-chirurgiem. Zagrał w obu meczach – ze Szwecją (zdobył bramkę) i z Włochami.
López Fretes należał do najwybitniejszych napastników paragwajskich lat 40. Słynął z wyjątkowej szybkości.
Po zakończeniu kariery piłkarskiej López Fretes został trenerem – pracował w wielu klubach w Paragwaju i Kolumbii (m.in. Deportivo Pereira). Trenował także reprezentację Kolumbii.
Poprowadził reprezentację Kolumbii w meczach kwalifikacyjnych do turnieju Copa América 1967. Walcząca z Chile Kolumbia po wyjazdowej porażce 2:5 i remisie 0:0 w Bogocie nie zdołała awansować do głównego turnieju.
Jako trener Atlético Nacional doprowadził ten klub do mistrzostwa Kolumbii w 1973 roku.

</doc>
<doc id="1578864" url="https://pl.wikipedia.org/wiki?curid=1578864" title="Johann Georg Krull">
Johann Georg Krull

Johann Georg Krull (ur. między 1718 a 1720, zm. w 1795) – niemiecki kupiec i społecznik związany z Wrocławiem.
Przyjechał do miasta jako sekretarz Kamery Wojennej i Skarbowej we Wrocławiu ("Kriegs- und Domänen Kammer in Breslau"). Rozwinął tu działalność charytatywną, założył towarzystwo opieki nad biednymi rzemieślnikami. Wspierał najuboższą grupę mieszkańców, przy czym częściej wsparcie otrzymywały osoby narodowości polskiej niż inni.
Około roku 1911 uhonorowano pamięć o nim nadając wrocławskiemu zaułkowi "Hinterhäuser" nazwę "Krull Straße"; dziś uliczka ta nosi nazwę ul. Psie Budy.

</doc>
<doc id="1578870" url="https://pl.wikipedia.org/wiki?curid=1578870" title="Aleksandra Olędzka-Frybesowa">
Aleksandra Olędzka-Frybesowa

Aleksandra Olędzka-Frybesowa (ur. 25 listopada 1923 w Kawęczynie, zm. 23 października 2012 w Warszawie) – polska poetka, eseistka oraz tłumaczka literatury francuskiej.
Córka Romana Olędzkiego i Krystyny z domu Ryx. Żona Stanisława Frybesa, organizatora i dyrektora Polonicum na UW i Ośrodka Kultury Polskiej na Sorbonie, historyka literatury i prasy lwowskiej XIX wieku.
Do matury przygotowywała się na tajnych kompletach prowadzonych przez siostry urszulanki w Ołtarzewie. Maturę zdawała w 1940 w szkole im. Cecylii Plater-Zyberkówny..
W czasie okupacji działała w ruchu oporu i była łączniczką komendanta Okręgu Warszawa Miasto, płk. Antoniego Chruściela "Montera", o pseudonimie "Magda".
Ukończyła filologię polską na Uniwersytecie Warszawskim. Debiutowała jako poetka w 1947 roku na łamach dwutygodnika "Warszawa". Była redaktorką Polskiego Radia oraz długoletnią redaktorką Państwowego Instytutu Wydawniczego. W latach 1965–1970 przebywała we Francji. Była też redaktorką miesięcznika "Literatura na Świecie". W 1992 otrzymała Nagrodę Fundacji im. Kościelskich.
Jej synem jest Marcin Frybes.

</doc>
<doc id="1578871" url="https://pl.wikipedia.org/wiki?curid=1578871" title="System Dilerów Papierów Wartościowych">
System Dilerów Papierów Wartościowych

System Dilerów Skarbowych Papierów Wartościowych (DSPW) - powołano jako nową organizację (od początku 2003 roku), mającą za zadanie sprzedaż i obrót skarbowymi papierami wartościowymi w celu poprawy płynności, przejrzystości oraz efektywności tych papierów. Do systemu tego mogą należeć banki, które poddadzą się procedurze selekcyjnej zapisanej w regulaminie dilera skarbowych papierów wartościowych.

</doc>
<doc id="1578872" url="https://pl.wikipedia.org/wiki?curid=1578872" title="Bractwo Świętego Łukasza">
Bractwo Świętego Łukasza



</doc>
<doc id="1578877" url="https://pl.wikipedia.org/wiki?curid=1578877" title="Cesar Lopez Fretes">
Cesar Lopez Fretes



</doc>
<doc id="1578878" url="https://pl.wikipedia.org/wiki?curid=1578878" title="Jerzy Lesław Ordan">
Jerzy Lesław Ordan

Jerzy Lesław Ordan (ur. 11 maja 1934 w Pińsku) – polski poeta i prozaik, nauczyciel, dziennikarz, działacz kulturalny. Absolwent filologii polskiej na Uniwersytecie Mikołaja Kopernika w Toruniu. Debiutował w 1959 roku na łamach prasy.
Współzałożyciel i redaktor toruńskiego miesięcznika „Przegląd Artystyczno-Literacki”, który ukazywał się w latach 1992-2001.
2 czerwca 2009 z rąk podsekretarza stanu w MKiDN Tomasza Merty odebrał Srebrny Medal „Zasłużony Kulturze Gloria Artis”.

</doc>
<doc id="1578879" url="https://pl.wikipedia.org/wiki?curid=1578879" title="Miguel Flaño">
Miguel Flaño

Miguel Flaño (ur. 19 sierpnia 1984 w Pampelunie) – hiszpański piłkarz występujący w zespole Córdoba CF, klubu występującego w rozgrywkach Segunda División.
Miguel urodził się w 1984 roku. Od początku kariery był związany z Osasuną, w której przeszedł wszystkie szczeble kariery, od drużyn juniorskich aż po podstawowy skład. Miguel najczęściej występuje na pozycji obrońcy. Dotychczas piłkarz wystąpił w 70 meczach Osasuny w których strzelił 2 gole. Debiut piłkarza miał miejsce 18 października 2004 roku, w wygranym 3:2 przez Osasunę spotkania przeciwko Realowi Betis.
Miguel Flaño jest bliźniaczym bratem Javi Flaño również piłkarza Osasuny.

</doc>
<doc id="1578883" url="https://pl.wikipedia.org/wiki?curid=1578883" title="Cesar Lopez">
Cesar Lopez



</doc>
<doc id="1578884" url="https://pl.wikipedia.org/wiki?curid=1578884" title="César López">
César López



</doc>
<doc id="1578885" url="https://pl.wikipedia.org/wiki?curid=1578885" title="Pittsburg (Kansas)">
Pittsburg (Kansas)

Pittsburg – miasto położone w hrabstwie Crawford.

</doc>
<doc id="1578886" url="https://pl.wikipedia.org/wiki?curid=1578886" title="Emőke Szőcs">
Emőke Szőcs

Emőke Szőcs (ur. 20 października 1985 w Miercurei-Ciuc) – węgierska biathlonistka i biegaczka narciarska pochodzenia rumuńskiego. Zadebiutowała w biathlonie w rozgrywkach juniorów w roku 1996.
Starty w Pucharze Świata rozpoczęła zawodami w Oberhofie w roku 2006 zajmując 80. miejsce w sprincie. Jej najlepszy dotychczasowy wynik w Pucharze świata to 47. miejsce w sprincie w Soczi w sezonie 2012/13.

</doc>
<doc id="1578889" url="https://pl.wikipedia.org/wiki?curid=1578889" title="Frontenac (Kansas)">
Frontenac (Kansas)

Frontenac – miasto położone w Stanach Zjednoczonych, w południowo-wschodniej części stanu Kansas w hrabstwie Crawford.

</doc>
<doc id="1578891" url="https://pl.wikipedia.org/wiki?curid=1578891" title="Marian Orłoń">
Marian Orłoń

Marian Orłoń (ur. 23 lipca 1932 w Ludwinowie koło Gostynia, zm. 12 grudnia 1990 w Poznaniu) – polski prozaik oraz autor utworów dla dzieci i młodzieży.
Ukończył studia na Wydziale Filozoficzno-Historycznym UAM. Pracował początkowo w szkolnictwie, a od 1965 w Bibliotece Naukowej Instytutu Ochrony Roślin. Debiutował na łamach czasopism dla dzieci w 1957 roku, publikował m.in. w „Małym Gościu”, „Płomyku”, „Płomyczku” i „Świerszczyku”. Pierwsze opowiadanie „Pisane zielonym atramentem” ukazało się drukiem w 1962. W 1971 Marian Orłoń został uhonorowany nagrodą Chorągwi Wlkp. ZHP. Od 1972 był sekretarzem poznańskiego oddziału Związku Literatów Polskich. W 1981 roku otrzymał nagrodę Rady Ministrów za twórczość dla dzieci i młodzieży. Został pochowany na Cmentarzu Junikowo w Poznaniu w Alei Zasłużonych (AZ -3-L-10).

</doc>
<doc id="1578892" url="https://pl.wikipedia.org/wiki?curid=1578892" title="Javier Flaño">
Javier Flaño

Javier „Javi” Flaño (ur. 19 sierpnia 1984) - hiszpański piłkarz występujący w zespole Osasuna Pampeluna, drużynie na co dzień grającej w rozgrywkach Primera División.
Kariera.
Javier urodził się w 1984 roku. Od początku kariery związany z Osasuną. W klubie z Pampeluny przeszedł cały szczebel kariery piłkarskiej od zespołu juniorskiego aż do pierwszego składu drużyny seniorów. Dotychczas Javi wystąpił w 62 meczach Osasuny strzelające jednego gola. Debiut Javiego w pierwszym składzie Osasuny miał miejsce 28 sierpnia 2005 roku w wygranym 2:1 spotkaniu przeciwko Villarreal CF. Latem 2009 odszedł na zasadzie wolnego transferu do Numancii.
Javi jest bratem bliźniakiem Miguela Flaño, również obrońcy oraz zawodnika Osasuny.

</doc>
<doc id="1578893" url="https://pl.wikipedia.org/wiki?curid=1578893" title="Girard (Kansas)">
Girard (Kansas)

Girard – miasto położone w hrabstwie Crawford.

</doc>
<doc id="1578896" url="https://pl.wikipedia.org/wiki?curid=1578896" title="Arma (Kansas)">
Arma (Kansas)

Arma – miasto położone w hrabstwie Crawford.

</doc>
<doc id="1578897" url="https://pl.wikipedia.org/wiki?curid=1578897" title="DSPW">
DSPW



</doc>
<doc id="1578901" url="https://pl.wikipedia.org/wiki?curid=1578901" title="Cherokee (Kansas)">
Cherokee (Kansas)

Cherokee – miasto położone w hrabstwie Crawford.

</doc>
<doc id="1578902" url="https://pl.wikipedia.org/wiki?curid=1578902" title="Ewa Mańkowska (lekarz)">
Ewa Mańkowska (lekarz)

Ewa Maria Mańkowska (ur. 7 grudnia 1951 w Sochaczewie) – polska polityk, lekarka, posłanka na Sejm III kadencji.
Życiorys.
Ukończyła w 1977 studia na Wydziale Lekarskim Akademii Medycznej w Warszawie. Posiada specjalizację drugiego stopnia z zakresu pediatrii. Pracuje w Szpitalu Powiatowym w Sochaczewie, prowadzi też prywatną praktykę lekarską.
Sprawowała mandat posła na Sejm III kadencji z ramienia Akcji Wyborczej Solidarność, należała do Ruchu Społecznego AWS. W kolejnych wyborach bezskutecznie ubiegała się o reelekcję. Zasiadała także w samorządzie, jako radna sejmiku mazowieckiego I kadencji. Była członkinią zarządu partii Rodzina-Ojczyzna. W 2006 bez powodzenia kandydowała do rady powiatu sochaczewskiego z listy Wspólnoty Samorządowej Województwa Mazowieckiego.
Działa w Polskiej Federacji Stowarzyszeń Rodzin Katolickich od 2007 jako prezes tej organizacji w diecezji łowickiej.

</doc>
<doc id="1578903" url="https://pl.wikipedia.org/wiki?curid=1578903" title="Mulberry (Kansas)">
Mulberry (Kansas)

Mulberry – miasto położone w hrabstwie Crawford.

</doc>
<doc id="1578905" url="https://pl.wikipedia.org/wiki?curid=1578905" title="Mieczysław Gągorowski">
Mieczysław Gągorowski

Mieczysław Gągorowski, ps. „Mietek” (ur. 1 stycznia 1922, zm. 24 października 1952 w Warszawie) – ppor. NOW/AK, jeniec oflagów.
Syn Józefa i Jadwigi z Dolmanów. Matura w Liceum im. gen. Sowińskiego w Warszawie w 1940 r.
Konspiracja.
Praca w konspiracji SN od lutego 1940 na tajnych kompletach nauczania. Od 1942 w NOW/AK. Uczestnik powstania warszawskiego, walczył na Woli, Starówce i w Śródmieściu w Zgrupowaniu AK mjr. Bartkiewicza.
Po kapitulacji powstania więzień oflagów w Bergen-Belsen i Lubece. W styczniu 1946 powrót do kraju przez „zieloną granicę”, kontynuacja pracy w konspiracji w komórce mikro-foto przy prezydium SN.
Aresztowanie, śmierć.
Aresztowany w kwietniu 1946 i skazany na 6 lat więzienia, zwolniony w 1949 na mocy amnestii. W 1951 wznowił działalność konspiracyjną w tzw. Punkcie Informacyjnym podlegającym Radzie Politycznej SN na emigracji. Aresztowany ponownie 28.11.1951 i skazany na karę śmierci. Rozprawa odbyła się 25 kwietnia przed WSR w Warszawie. Na ławie oskarżonych zasiedli także Adam Mirecki, Władysław Lisiecki, Aniela Gliniak i Sylwester Szok. Sąd w składzie: przewodniczący – ppłk Mieczysław Widaj, sędziowie – kpt. Jerzy Drohomirecki, por. Jan Paramonow, prokurator wojskowy – mjr Mieczysław Bogucki.
Sentencja wyroku: „...skorzystawszy w 1949 r. z dobrodziejstwa amnestii, po wyjściu z więzienia powraca na drogę zbrodniczej działalności przeciw Polsce Ludowej. Wykazał, że żadne środki natury represyjno-wychowawczej nie są w możności odwieść go od drogi walki z ustrojem Państwa Polskiego i dlatego jedyną karą dla skazanego jest kara śmierci”.
9 lipca 1952 NSW utrzymał wyrok w mocy, a decyzją z 17 października prezydent Bierut nie skorzystał z prawa łaski.
Wyrok wykonano 24 października 1952 w Więzieniu Mokotowskim przez rozstrzelanie wraz z W. Lisieckim i A. Mireckim. Grób symboliczny znajduje się w Kwaterze na Łączce Cmentarza Wojskowego.

</doc>
<doc id="1578907" url="https://pl.wikipedia.org/wiki?curid=1578907" title="McCune (Kansas)">
McCune (Kansas)

McCune – miasto położone w hrabstwie Crawford.

</doc>
<doc id="1578908" url="https://pl.wikipedia.org/wiki?curid=1578908" title="Col de Manse">
Col de Manse

Col de Manse (1269 m n.p.m.) - przełęcz w Alpach Zachodnich we Francji, w grzbiecie wododziałowym rozdzielającym dorzecza Isère (na północy) i Durance (na południu). Znajduje się 10 km na północny wschód od Gap i ok. 90 km na południe od Grenoble.
Położenie.
Przełęcz znajduje się na wschodnim skraju rozległego obniżenia grzbietu, łączącego południowe krańce masywu Écrins (na północnym wschodzie) i masywu Dévoluy (na zachodzie), w osi linii rozdzielającej krystaliczne masywy centralne od wapiennych Prealp, wytyczonej przez dolinę rzeki Drac. Od strony wschodniej nad przełęczą wznosi się obła, bezleśna góra "Puy de Manse" (1636 m n.p.m.), z widocznym od strony przełęczy potężnym osuwiskiem. Po stronie zachodniej szeroki grzbiet tworzy nieznacznie pofalowane plateau, zwane "Plateau de Bayard", ograniczone od zachodu przez drugą przełęcz, Col Bayard (1248 m n.p.m.).
Biorąc pod uwagę, że granicę między grupami górskimi Écrins i Dévoluy wyznacza Col Bayard, nasza Col de Manse znajduje się jeszcze formalnie na terenie grupy Écrins.
Łagodne formy rzeźby szerokiego siodła przełęczy i całego plateau Bayard są wynikiem działania lodowców dwóch kolejnych stadiałów zlodowacenia północnopolskiego.
Pochodzenie nazwy.
Nazwa przełęczy pochodzi od nazwy przysiółka "Manse", położonego u północnych podnóży przełęczy, a będącego osiedlem wsi Forest-Saint-Julien.
Znaczenie komunikacyjne.
Col de Manse pełniła swą rolę połączenia między położonym w dolinie Durance Embrun a położonym w dolnym biegu rzeki Drac Grenoble prawdopodobnie już w czasach rzymskich. Wprawdzie nie odnaleziono tu śladów rzymskich budowli drogowych, jednak gęsta sieć podchodzących pod przełęcz dróg i lokalna tradycja mogą świadczyć, że był to zawsze główny punkt przekraczania wododziału między dorzeczem Durance na południu a dorzeczem Drac (region Champsaur) na północy.
Obecnie przez przełęcz przechodzi droga departamentalna nr 944 (Gap – Orcières), od której tuż za przełęczą odgałęzia się w prawo droga departamentalna nr 14 do la Bâtie-Neuve i droga departamentalna nr 13 do Ancelle, a następnie w lewo dalszy ciąg drogi departamentalnej nr 14 w kierunku dolnego Champsaur (do drogi RN 85).
Pomimo że zimą warunki na przełęczy są dosyć trudne, a porywiste wiatry nawiewają często sporo śniegu na drogi, przełęcz nigdy nie jest zamykana na sezon zimowy.
Schronisko Napoleona.
Na przełęczy znajduje się kamienny, odrestaurowany budynek dawnego „schroniska Napoleona” (fr. "le refuge de Napoléon") – przydrożnego zajazdu, zbudowanego w celu zapewnienia podróżnym schronienia w przypadku nagłego załamania pogody. Schronisko to, jedno z sześciu zbudowanych w tym regionie na mocy osobistej dotacji Napoleona Bonapartego, wzniesione zostało kosztem 5600 franków dopiero w 1858 r.

</doc>
<doc id="1578909" url="https://pl.wikipedia.org/wiki?curid=1578909" title="Arcadia (Kansas)">
Arcadia (Kansas)

Arcadia – miasto położone w hrabstwie Crawford.

</doc>
<doc id="1578911" url="https://pl.wikipedia.org/wiki?curid=1578911" title="Państwa uczestniczące w Letnich Igrzyskach Olimpijskich">
Państwa uczestniczące w Letnich Igrzyskach Olimpijskich



</doc>
<doc id="1578912" url="https://pl.wikipedia.org/wiki?curid=1578912" title="Alexander Rüstow">
Alexander Rüstow

Alexander Rüstow (ur. 8 kwietnia 1885 w Wiesbaden, zm. 30 lipca 1963 w Heidelbergu) – niemiecki ekonomista; zaliczany do głównych przedstawicieli neoliberalizmu, był też twórcą tego terminu. 
Krewny Wilhelma Rüstowa. Pochodził ze starej pruskiej rodziny oficerskiej. Ukończył Gimnazjum Bismarcka (obecnie Gimnazjum Goethego) w Wilmersdorf koło Berlina (obecnie w granicach administracyjnych miasta). Od 1903 roku studiował w Getyndze, Monachium i Berlinie matematykę, fizykę, filozofię, filologię, prawo i ekonomię polityczną. Uczył się pod kierunkiem Leonarda Nelsona. W 1908 roku, pod kierunkiem Paula Hensela, na uniwersytecie w Erlangen, przedstawił pracę "Der Lügner. Theorie, Geschichte und Auflösung des Russelschen Paradoxons" ("Kłamca. Teoria, historia i rozwiązanie paradoksu Russella").
W latach 1908-1911 pracował jako kierownik działu w wydawnictwie B.G. Teubner w Lipsku. Od 1911 roku przygotowywał habilitację o teorii poznawczej starożytnego filozofa Parmenidesa z Elei, jednakże wybuch I wojny światowej przerwał te prace. Interesował się również awangardowymi trendami w sztuce i nowymi kierunkami psychologii. Jego pierwszą żoną była malarka Matylda Herberger.
W czasie I wojny światowej Rüstow zaciągnął się jako ochotnik do wojska. Pod koniec wojny przyjął idee socjalistyczne i z zadowoleniem powitał wybuch rewolucji w listopadzie 1918 roku.
W 1918 roku znalazł pracę w ministerstwie gospodarki jako referent ds. nacjonalizacji przemysłu węglowego Zagłębia Ruhry. Szybko jednak porzucił socjalistyczne koncepcje gospodarcze. W 1924 roku odszedł z ministerstwa gospodarki i przyjął stanowisko kierownicze w związku przemysłu maszynowego (Verein Deutscher Maschinenbau-Anstalten).
W 1933 roku musiał wyemigrować z kraju, między innymi z powodu związków z Kurtem von Schleicherem, który rok później został zamordowany przez hitlerowców w czasie "nocy długich noży". W 1933 roku został powołany na stanowisko profesora geografii i historii gospodarczej Uniwersytetu w Stambule. Wówczas powstało najważniejsze dzieło Rüstowa "Ortsbestimmung der Gegenwart". W Ankarze nawiązał kontakt z niemiecką ambasadą oraz korespondentami amerykańskimi. W tym czasie ambasadorem niemieckim w Turcji był Franz von Papen, były niemiecki kanclerz. Rüstow skierował uwagę Amerykanów na Helmutha Jamesa von Moltke, który należał do niemieckiego ruchu oporu (tzw. Kręgu z Krzyżowej) (Kreisauer Kreis) i w lipcu 1943 roku odwiedził Ankarę.
Rüstow wrócił do Niemiec w 1949 roku i w 1950 rozpoczął pracę na Uniwersytecie w Heidelbergu. Był także dyrektorem Instytutu Alfreda Webera (Alfred-Weber-Institut), przewodniczącym niemieckiego stowarzyszenia nauk politycznych (Deutsche Vereinigung für Politische Wissenschaft), zasiadał w fundacji czasopisma Frankfurter Allgemeine Zeitung oraz Towarzystwa Społecznej Gospodarki Rynkowej (Aktionsgemeinschaft Soziale Marktwirtschaft).

</doc>
<doc id="1578914" url="https://pl.wikipedia.org/wiki?curid=1578914" title="Walnut (Kansas)">
Walnut (Kansas)

Walnut – miasto położone w hrabstwie Crawford.

</doc>
<doc id="1578916" url="https://pl.wikipedia.org/wiki?curid=1578916" title="Władysław Orłowski (1922–1989)">
Władysław Orłowski (1922–1989)

Władysław Orłowski (ur. 27 czerwca 1922 w Warszawie, zm. 5 stycznia 1989 w Łodzi) – polski prozaik, autor sztuk scenicznych i publicysta.
W 1940 roku został wysiedlony z Łodzi. Po roku 1940 działał w Armii Krajowej. Brał udział w powstaniu warszawskim. W latach 1944–1945 był jeńcem w stalagu.
Po wojnie w latach 1945–1958 był redaktorem prasy łódzkiej. Ukończył studia na Wydziale Prawa Uniwersytetu Warszawskiego. W latach 1962–1968 był naczelnym redaktorem Wytwórni Filmów Oświatowych. W 1970 roku uzyskał stopień doktora w Instytucie Sztuki Polskiej Akademii Nauk za rozprawę "Podstawowa problematyka adaptacji filmowych i telewizyjnych tekstów literackich na wybranych przykładach".
Debiutował w 1961 roku jako autor sztuki scenicznej "Sprawiedliwość w Kioto".

</doc>
<doc id="1578917" url="https://pl.wikipedia.org/wiki?curid=1578917" title="Hepler (Kansas)">
Hepler (Kansas)

Hepler – miasto położone w hrabstwie Crawford.

</doc>
<doc id="1578919" url="https://pl.wikipedia.org/wiki?curid=1578919" title="Bractwo św. Łukasza (Niemcy)">
Bractwo św. Łukasza (Niemcy)

Bractwo św. Łukasza (niem. Lukasbund) – grupa artystów, działająca w latach 1809-1818. Przeciwstawiali się akademizmowi poprzez wzorowanie się na sztuce włoskiego quattrocenta i chcieli odnowić malarstwo religijne.
Nazwa ta jest często stosowana wymiennie z terminem nazareńczycy, jednak ściślej rzecz biorąc nie są to synonimy: grupa nazareńczyków w dokładnym rozumieniu powstała w 1818 roku w Rzymie i tylko w pewnej części składała się z byłych członków Bractwa.
Bractwo, wzorowane na średniowiecznych konfraterniach, zostało założone w 1809 roku przez 6 studentów związanych z wiedeńską Akademie der Bildenden Künste: Johann Friedricha Overbecka, Franza Pforra, Ludwiga Vogla, Josepha Wintergersta, Josepha Suttera i Franza Hottingera. W 1810 roku grupa wyjechała do Rzymu, gdzie zamieszkała w opuszczonym klasztorze Sant'Isidoro. Z czasem dołączyli do niej inni malarze: Peter von Cornelius, Wilhelm Schadow, Johann Scheffer von Leonhardshoff, Philipp Veit.
Grupa rozpadła się w 1818 roku; część członków weszła w skład stowarzyszenia nazareńczyków, część z czasem otrzymała stanowiska profesorskie na niemieckich akademiach. 

</doc>
<doc id="1578920" url="https://pl.wikipedia.org/wiki?curid=1578920" title="Na własną rękę">
Na własną rękę

Na własną rękę (oryg. "Collateral Damage") – amerykański film sensacyjny z 2002 roku w reżyserii Andrew Davisa.
Fabuła.
Gordon Brewer (Arnold Schwarzenegger), strażak z Los Angeles, traci w zamachu bombowym żonę i syna. Celem byli agenci FBI, działający aktualnie przeciw gangom narkotykowym. Do zamachu natychmiast przyznaje się terrorysta kolumbijski, znany pod pseudonimem "El Lobo". Brewer odkrywa, że ze względów politycznych CIA może w ogóle zrezygnować z prowadzenia tej sprawy. Postanawia więc wyruszyć samotnie do Kolumbii, aby odszukać sprawcę i wymierzyć mu sprawiedliwość na własną rękę.

</doc>
<doc id="1578922" url="https://pl.wikipedia.org/wiki?curid=1578922" title="Bractwo św. Łukasza">
Bractwo św. Łukasza



</doc>
<doc id="1578925" url="https://pl.wikipedia.org/wiki?curid=1578925" title="Jacek Vieth">
Jacek Vieth

Jacek Hubert Vieth (ur. 22 maja 1940 w Radomiu, zm. 17 października 2020) – polski lekarz, samorządowiec, siatkarz, poseł na Sejm II kadencji.
Życiorys.
Jego ojcem był Konrad Hubert Vieth.
Ukończył w 1963 studia na Wydziale Lekarskim Akademii Medycznej w Krakowie. W trakcie studiów uprawiał siatkówkę, grał w pierwszoligowym Wawelu Kraków, reprezentował też Polskę w tej dyscyplinie. Następnie przeniósł się do Warszawianki Warszawa. W stołecznym szpitalu klinicznym uzyskał specjalizację pierwszego stopnia w zakresie pediatrii.
Od 1969 był zawodowo związany z Radomiem. Pracował na oddziale zakaźnym, od 1982 prowadził prywatną praktykę lekarską. W latach 80. pełnił funkcję ordynatora w Kozienicach, a na początku lat 90. lekarza wojewódzkiego.
Należał do założycieli lokalnych struktur Porozumienia Centrum, kierował komisją zdrowia rady naczelnej tej partii. W wyborach parlamentarnych w 1993 kandydował do Sejmu z listy Bezpartyjnego Bloku Wspierania Reform w okręgu radomskim. Mandat poselski objął tuż przed końcem kadencji (w sierpniu 1997) po śmierci Tadeusza Kowalczyka w wypadku drogowym. Jako przedstawiciel Partii Republikanie bez powodzenia ubiegał się o reelekcję z ramienia Unii Prawicy Rzeczypospolitej.
W okresie 1990–2002 był także radnym radomskiej rady miejskiej, reprezentując lokalne ugrupowania. Później wycofał się z bieżącej polityki. Działał w lokalnym kole łowieckim.
Pochowany na cmentarzu parafialnym w Radomiu.

</doc>
<doc id="1578928" url="https://pl.wikipedia.org/wiki?curid=1578928" title="Mieczysław Orski">
Mieczysław Orski

Mieczysław Orski (ur. 4 sierpnia 1943 we Lwowie) – polski poeta, prozaik, tłumacz i krytyk literacki.
Debiutował w 1961 roku na łamach prasy jako prozaik. W latach 1967–1971 pracował w redakcji „Słowa Polskiego”, od 1972 roku jest redaktorem miesięcznika „Odra”, a od 1992 roku jego redaktorem naczelnym.

</doc>
<doc id="1578929" url="https://pl.wikipedia.org/wiki?curid=1578929" title="Bolszowce">
Bolszowce



</doc>
<doc id="1578930" url="https://pl.wikipedia.org/wiki?curid=1578930" title="Giennadij Szatkow">
Giennadij Szatkow

Giennadij Iwanowicz Szatkow ros. "Геннадий Иванович Шатков" (ur. 27 maja 1932 w Leningradzie, zm. 14 stycznia 2009 w Petersburgu) – radziecki bokser, mistrz olimpijski i dwukrotny mistrz Europy.
Życiorys.
Szatkow rozpoczął uprawianie boksu w wieku 12 lat w klubie pionierskim w Leningradzie. jego pierwszymi trenerami byli A. Żdanow i Iwan Osipow. Pierwszy sukces odniósł w 1949, kiedy to zajął 3. miejsce w młodzieżowych mistrzostwach ZSRR w Rostowie nad Donem. W 1951 ukończył szkołę średnią w Leningradzie i rozpoczął studia prawnicze na Uniwersytecie Leningradzkim, jednocześnie walcząc w klubie „Burewiestnik Leningrad”. Pierwszy sukces wśród seniorów odniósł w 1951, zostając mistrzem Leningradu w wadze półśredniej. W 1953 zajął 3. miejsce w mistrzostwach ZSRR w tej kategorii, a w 1954 był drugi w wadze średniej. W 1955 i 1956 był mistrzem ZSRR w wadze średniej.
Wystartował w mistrzostwach Europy w 1955 w Berlinie Zachodnim i zdobył tytuł mistrzowski w wadze średniej (w ćwierćfinale pokonał Zbigniewa Piórkowskiego). Rok później na igrzyskach olimpijskich w 1956 w Melbourne został mistrzem olimpijskim w tej kategorii wagowej, wygrywając w finale z Chilijczykiem Ramónem Tapią przez nokaut w 1. rundzie.
Niespodziewanie przegrał w finale mistrzostw ZSRR w 1957 z Askoldem Lasotą, ale wystąpił w Mistrzostwach Europy w 1957 w Pradze. Przegrał tam jednak w ćwierćfinale z Dragoslavem Jakovljeviciem z Jugosławii, który został wicemistrzem Europy.
W 1958 Szatkow ponownie został mistrzem ZSRR. W 1959 nie wystartował co prawda w mistrzostwach ZSRR, ale za to zdobył złoty medal w mistrzostwach Europy w Lucernie, gdzie w finale pokonał Tadeusza Walaska.
W 1960 odpadł w ćwierćfinale mistrzostw ZSRR w wadze średniej. Na igrzyskach olimpijskich w Rzymie wystąpił jednak w wadze półciężkiej. Przegrał w ćwierćfinale z późniejszym mistrzem Cassiusem Clayem. Wkrótce potem zakończył karierę bokserską.
Szatkow ukończył studia prawnicze, a następnie uzyskał stopień kandydata nauk w 1962. W 1964 był prorektorem Uniwersytetu Leningradzkiego. Zmarł po długiej chorobie 14 stycznia 2009 r.

</doc>
<doc id="1578932" url="https://pl.wikipedia.org/wiki?curid=1578932" title="Adam Dutkiewicz">
Adam Dutkiewicz

Adam Jonathan Dutkiewicz (ur. 4 kwietnia 1977) – amerykański muzyk polskiego pochodzenia.
Kariera.
Pierwotnie wraz z bratem Tobiasem utworzył grupę muzyczną około 1994/1995. Został absolwentem Berklee College of Music w Bostonie. Stworzył grupę Aftershock, grającą metalcore (wraz z nim w składzie był też jako wokalista jego brat Tobias, perkusista Tom Gomes, gitarzysta rytmiczny Joel Stroetzel). W zespole grał na gitarze, aczkolwiek podczas koncertów zdarzało się, że przejmował obowiązki perkusisty. Po rozwiązaniu Aftershock oraz likwidacji zespołu Overcast narodził się zespół Killswitch Engage w 1998. W jego ramach objął rolę gitarzysty w metalcore'owym zespole Killswitch Engage (początkowo grał także na perkusji – do albumu "Alive or Just Breathing"). Przez lata gry w formacji wypełniał też funkcję wokalisty wspierającego oraz producenta płyt.
Obok tego został też inżynierem dźwięku oraz producentem dla wielu zespołów. Oprócz produkcji albumów KsE zajmował się produkcją albumów innych zespołów (m.in. As I Lay Dying). Jako producent podjął pracę w Zing Recording Studios w Westfield, w stanie Massachusetts. W 2005 wraz z muzykami grupy Unearth, gitarzystą Kenem Susi oraz byłym perkusistą Derekiem Kerswillem, supergrupę rockową pod nazwą Burn Your Wishes. Wydała ona split wspólnie z zespołem The Awards, zaś w 2010 przygotowywała album studyjny.
W 2008 powstał projekt muzyczny pod nazwą Times Of Grace, założony przez Adama Dutkiewicza i Jesse'go Leacha, wokalisty Killswitch Engage (obaj są wieloletnimi przyjaciółmi). 18 stycznia 2011 miała miejsce premiera debiutanckiego albumu grupy, zatytułowanego "The Hymn of a Broken Man". Po dziesięciu latach 16 lipca 2021 premierę miał drugi album grupy zatytułowany "Songs of Loss and Separation". Duet twórców zdecydował się na wydanie drugiego albumu sposobem niezależnym w ramach założonej przez siebie wytwórni Wicked Good Records.
Latem 2011 Dutkiewicz wyjawił informację o nowym projekcie muzycznym, który tworzy razem z perkusistą grupy The Black Dahlia Murder (Shannon Lucas) oraz wokalistą zespołu Cannibal Corpse (George „Corpsegrinder” Fisher).
Instrumentarium.
Adam gra na gitarze „Parker Adam Dutkiewicz Signature Fly Deluxe” ("DragonFly") z przystawkami EMG oraz gitarze Caparison PLM-3 z przystawkami EMG 81/85 combo. Na swojej gitarze Caparison polecił uwiecznić obraz pizzy.
Styl.
Wśród jego idoli gitarowych są: Eddie Van Halen, Angus Young. Po latach przyznał, że nauka wyniesiona ze studiów w uczelni muzycznej niekoniecznie wnosi cokolwiek do jego twórczości w KsE, jako że pisze utwory polegając na swoim wnętrzu i umyśle. Muzyk jest znany z żartobliwego zachowania oraz wypowiedzi na scenie podczas koncertów (m.in. ekscentryczny ubiór, fikołki na scenie, ćwiczenie pompek, żarty z członków zespołu).
Życie prywatne.
Dziadkowie muzyka byli rdzennymi Polakami. Sam Adam uwielbia pierogi, nie zna jednak języka polskiego w stopniu pozwalającym na porozumiewanie się. Zna kilka polskich zwrotów za sprawą dziadków, a kilka nowych pojawiło się w jego słownictwie po 1 listopada 2002 roku, kiedy to Killswitch Engage razem z 36 Crazyfists dali koncert w warszawskiej Proximie (był to jedyny jak dotąd koncert zespołu w Polsce).
Adam ma siostrę Beckę (pełne imię Rebecca) Dutkiewicz, która udzieliła gościnnie swojego głosu (obok Philipa Labonte z All That Remains) na albumie Killswitch Engage "Alive or Just Breathing", brata Tobiasa (który był wokalistą w grupie Aftershock) oraz jeszcze jedną siostrę o imieniu Katelyn.
Od wielu lat był entuzjastą teleturnieju telewizyjnego "The Price Is Right". Wystąpił w jego odcinku wyemitowanym 10 lutego 2015 na antenie stacji CBS, w którym wygrał nagrody na sumę 51 832 dolarów. Zamieszkał w Kalifornii.

</doc>
<doc id="1578933" url="https://pl.wikipedia.org/wiki?curid=1578933" title="Première Division (1992/1993)">
Première Division (1992/1993)

Sezon 1992/93 Division 1.

</doc>
<doc id="1578938" url="https://pl.wikipedia.org/wiki?curid=1578938" title="Sean John">
Sean John



</doc>
<doc id="1578939" url="https://pl.wikipedia.org/wiki?curid=1578939" title="Worek z piaskiem">
Worek z piaskiem

Worek z piaskiem (z ziemią) – tymczasowy element umocnień militarnych, przeciwpowodziowych i innych.
Worek jest obecnie produkowany z miękkich tkanin z tworzyw sztucznych odpornych na warunki atmosferyczne, poprzednio wykonywany z włókien naturalnych, np. juty, często smołowanych.
W zależności od warunków wypełniany ręcznie lub mechanicznie piaskiem lub ziemią, a następnie układany warstwowo w zależności od potrzeb w wały lub mury. Masa pojedynczego worka to ok. 15-25 kg – powinna umożliwiać jego ręczne przeniesienie przez jedną osobę.
W trakcie działań zbrojnych wykorzystywany do budowy osłon wejść do budynków, wypełniania otworów okiennych, budowy ulicznych barykad, elementów umocnień polowych – okopów. W trakcie powodzi stosowany do podwyższania koron wałów, wzmacniania naruszonych konstrukcji, tamowania przecieków.
W sytuacjach krytycznych jako worki stosowane są wszelkie miękkie opakowania, np. plastikowe worki na śmieci, pościel.
Stosowany też jako tymczasowe obciążenie – balast w różnych sytuacjach.

</doc>
<doc id="1578940" url="https://pl.wikipedia.org/wiki?curid=1578940" title="Janusz Osęka">
Janusz Osęka

Janusz Osęka (ur. 13 września 1925 w Warszawie, zm. 6 listopada 2014 w Warszawie) – polski pisarz i satyryk.
Życiorys.
Ukończył studia na Wydziale Prawa Uniwersytetu Warszawskiego. W 1953 debiutował na łamach tygodnika „Szpilki” jako satyryk. W latach 1956–1959 był aktorem "Kabaretu Wagabunda". W latach 1960–1990 był redaktorem „Szpilek”.
W 1997 otrzymał tytuł „Sprawiedliwy wśród Narodów Świata” za uczestnictwo w grupie, która po powstaniu warszawskim potajemnie przetransportowała poza miasto grupę żydowskich bojowników, wśród których był Marek Edelman.
Pochowany na stołecznym cmentarzu Bródnowskim (kwatera 34D-5-25).
Był starszym bratem Andrzeja Osęki. 

</doc>
<doc id="1578943" url="https://pl.wikipedia.org/wiki?curid=1578943" title="Jean-Pierre Leaud">
Jean-Pierre Leaud



</doc>
<doc id="1578944" url="https://pl.wikipedia.org/wiki?curid=1578944" title="Dyskografia Bryan Adams">
Dyskografia Bryan Adams



</doc>
<doc id="1578946" url="https://pl.wikipedia.org/wiki?curid=1578946" title="Nutet">
Nutet



</doc>
<doc id="1578947" url="https://pl.wikipedia.org/wiki?curid=1578947" title="Niemieckie Towarzystwo Górskie Ještědu i Gór Izerskich">
Niemieckie Towarzystwo Górskie Ještědu i Gór Izerskich

Niemieckie Towarzystwo Górskie Ještědu i Gór Izerskich, (, w skrócie DGV) – niemiecka organizacja turystyczna działająca w latach 1884-1945 na terenie Grzbietu Jesztiedzkiego i w czeskiej części Gór Izerskich.
Zarys dziejów.
Organizacja została założona 13 października 1884 w Libercu. Pod koniec roku liczyła 154 członków. W 1913 r. towarzystwo liczyło 3135 członków. Podczas I wojny światowej liczba osób zrzeszonych spadła. Po zakończeniu wojny zaczęła rosnąc apogeum w 1935 r. Wówczas DGV miało 25 sekcji, które skupiały 8215 osób. Siedziba władz organizacji mieściła się w Libercu i tam też mieszkało najwięcej członków (4298 - dane z 1935). Najliczniejsza sekcja miała siedzibę w Gródku nad Nysą. Należało do niej 370 osób.

</doc>
<doc id="1578948" url="https://pl.wikipedia.org/wiki?curid=1578948" title="Rada Republiki">
Rada Republiki



</doc>
<doc id="1578949" url="https://pl.wikipedia.org/wiki?curid=1578949" title="BBC Alba">
BBC Alba

BBC Alba – brytyjski kanał telewizyjny nadający w całości w języku szkockim gaelickim. Słowo „Alba” oznacza w tym języku „Szkocja”. Kanał ruszył 19 września 2008 i jest dostępny w cyfrowym przekazie satelitarnym (z satelity Astra 2) oraz w sieciach kablowych, a na obszarze Szkocji również w cyfrowym przekazie naziemnym. Osoby korzystające z komputerów znajdujących się na terenie Wielkiej Brytanii mogą śledzić jego program również za pośrednictwem platformy internetowej BBC iPlayer.
Kanał jest produkowany wspólnie przez BBC Scotland oraz MG Alba, agendę autonomicznego rządu Szkocji odpowiedzialną za upowszechnianie języka szkockiego gaelickiego. Siedziba kanału znajduje się w Stornoway, jego główny newsroom w Inverness, zaś serwisy pogodowe i sportowe nadawane są z Glasgow, tam też znajduje się centrum emisyjne. Oprócz tego kanał dysponuje też ośrodkiem w Portree.

</doc>
<doc id="1578952" url="https://pl.wikipedia.org/wiki?curid=1578952" title="Andrzej Sztolf">
Andrzej Sztolf

Andrzej Maria Sztolf (ur. 9 czerwca 1941 w Przeworsku, zm. 1 lutego 2012 w Krakowie) – polski skoczek narciarski i tyczkarz, olimpijczyk, dwukrotny medalista uniwersjady i dwukrotny mistrz kraju w skokach narciarskich.
Przebieg kariery.
Był synem nauczycieli wychowania fizycznego, Łucji i Tadeusza. Od dzieciństwa interesował się skokami narciarskimi i lekkoatletyką. W 1949 wraz z rodziną przeprowadził się do Szklarskiej Poręby. Rozpoczął tam treningi skoków, na niewielkiej drewnianej skoczni skakał na odległość 27 metrów. Zwyciężył w zawodach mistrzowskich pionu sportowego "Kolejarz". W 1956 trafił do narodowej reprezentacji juniorskiej. Pięć lat później został powołany do kadry seniorów. Był przedskoczkiem podczas Mistrzostw Świata w 1962 w Zakopanem.
28 grudnia 1962 w Oberstdorfie zadebiutował w Turnieju Czterech Skoczni, biorąc udział w jego 11. edycji. W tym konkursie zajął 42. miejsce, natomiast najlepszą jego pozycją była 24. w Bischofshofen. W klasyfikacji generalnej był 33. W następnym roku zanotował lepszy występ, w którym był 13. w Garmisch-Partenkirchen i zamknął pierwszą dziesiątkę w Bischofshofen. W późniejszych latach jeszcze czterokrotnie występował w turnieju, jednak nigdy już nie powtórzył sukcesu z 12. edycji, tylko dwukrotnie wchodząc do czołowej trzydziestki.
Wziął udział w Zimowych Igrzyskach Olimpijskich w 1964 w Innsbrucku w konkursie na dużej skoczni, w którym zajął 26. miejsce, po skokach na 85 m, 82 m i 79,5 m. W tym samym roku wystąpił na zimowej uniwersjadzie w Szpindlerowym Młynie, gdzie zdobył brązowy medal w skokach.
W 1965 zdobył tytuły mistrza kraju na skoczni średniej i dużej. Był także dwukrotnym wicemistrzem na skoczni dużej w 1967 i 1968.
Wystąpił na Zimowej Uniwersjadzie w 1966 w Sestriere, gdzie zdobył srebrny medal w skokach, mimo kontuzji (skręcenia nogi). Zdobył też tytuł "Mistera Uniwersjady". Przed uniwersjadą wdał się w bójkę i zaatakował milicjanta, za co był sądzony.
Uprawiał również lekkoatletykę, głównie skok o tyczce. Natomiast jego najlepszy wynik w skoku wzwyż wynosił 180 cm.
Po zakończeniu kariery.
W 1971 zakończył karierę i ukończył studia na Wydziale Mechanicznym Politechniki Krakowskiej.
Po zakończeniu kariery zamieszkał w Zakopanem, 
w latach 1974 - 1978 pracował w wytwórni nart w Szaflarach na stanowisku kierownika produkcji
w latach 1979 - 1986 pracował w Miejskim Przedsiębiorstwie Gospodarki Komunalnej (MPGK) na stanowisku kierownika bazy transportowej
w latach 1998 – 2000 zajmował się prowadzeniem wyciągu w Szczyrku, a następnie prowadził firmę montującą żaluzje i rolety okienne i został instruktorem narciarstwa.
Działał w klubie Stronnictwa Demokratycznego w powiecie tatrzańskim.
Zmarł 1 lutego 2012 w krakowskim szpitalu.

</doc>
<doc id="1578955" url="https://pl.wikipedia.org/wiki?curid=1578955" title="400 batów">
400 batów

400 batów – francuski czarno-biały dramat obyczajowy z 1959 r. w reżyserii François Truffauta, z elementami autobiografii.

</doc>
<doc id="1578956" url="https://pl.wikipedia.org/wiki?curid=1578956" title="Siostry Winiarskie">
Siostry Winiarskie



</doc>
<doc id="1578958" url="https://pl.wikipedia.org/wiki?curid=1578958" title="Rada Republiki (Ukraina)">
Rada Republiki (Ukraina)

Rada Republiki – emigracyjne ukraińskie zgromadzenie narodowe, powołane uchwałą rządu Ukraińskiej Republiki Ludowej na emigracji 9 stycznia 1921.
Pierwsze posiedzenie odbyło się w lutym 1921 w Tarnowie. W skład Rady wchodziło 67 deputowanych, będących przedstawicielami partii oraz organizacji kulturalno-oświatowych i zawodowych. Przewodniczącym Rady był Iwan Feszczenko-Czopiwskyj. Rada zakończyła działalność w sierpniu 1921 wskutek wystąpienia z niej części delegatów.

</doc>
<doc id="1578960" url="https://pl.wikipedia.org/wiki?curid=1578960" title="Konurbacja katowicka">
Konurbacja katowicka



</doc>
<doc id="1578962" url="https://pl.wikipedia.org/wiki?curid=1578962" title="Ethelyn">
Ethelyn

Ethelyn – polska grupa muzyczna wykonująca melodic death/black metal, powstała w 1995 roku w Opocznie.
Historia.
W sierpniu 1998 roku zespół zarejestrował w sanockim Manek Studio debiutanckie demo noszące tytuł "Soulerosion". Realizacją tego nagrania zajął się Arek „Malta” Malczewski, współpracujący obecnie z Behemoth. Po kilku zmianach w składzie, w 2004 roku zespół nagrał swój pierwszy album zatytułowany "Traces Into Eternity" w będzińskim Mamut Studio. Wkrótce po nagraniu grupa wraz z "Nemrod" wydała własnym sumptem split-album "Hatred Complete", zawierający cztery utwory zarejestrowane podczas sesji w Mamut Studio, w tym unikalną wersję utworu "Yearnings" w polskiej wersji językowej.
W roku 2008 "Brewery Distro" wydaje pierwszy album zespołu "Traces Into Eternity", zawierający ponad 40 minut agresywnego i melodyjnego black/death metalu.
W 2 lata później, w roku 2010 zespół wydaje kolejny pełny album zatytułowany "Devilicious". Wydaniem tego materiału zajęło się wydawnictwo muzyczne Psycho Records. Tuż przed premierą swojej drugiej pełnej płyty, zespół przystępuje do realizacji kolejnego materiału. Materiał zarejestrowany pod nazwą "No Glory To The God" ukazał się w listopadzie 2012 roku za sprawą Wydawnictwa muzycznego Psycho Records.

</doc>
<doc id="1578965" url="https://pl.wikipedia.org/wiki?curid=1578965" title="Microsoft Midori">
Microsoft Midori



</doc>
<doc id="1578967" url="https://pl.wikipedia.org/wiki?curid=1578967" title="Świstunka żółtawa">
Świstunka żółtawa

Świstunka żółtawa ("Abrornis inornatus") – gatunek małego wędrownego ptaka z rodziny świstunek (Phylloscopidae), wcześniej zaliczany do pokrzewek (Sylviidae). Występuje w Azji i skrajnie wschodniej europejskiej części Rosji. Nie jest zagrożony.
Systematyka.
Gatunek ten po raz pierwszy zgodnie z zasadami nazewnictwa binominalnego opisał w 1842 roku Edward Blyth. Autor nadał mu nazwę "Regulus inornatus"; nie wiedział, gdzie został odłowiony holotyp; w 1938 Ticehurst wskazał jako miejsce typowe okolice Kalkuty w Indiach. Autorzy "Kompletnej listy ptaków świata" umieszczają ten gatunek w rodzaju "Abrornis", ale częściej jest on zaliczany do "Phylloscopus".
Dawniej łączono świstunkę żółtawą w jeden gatunek ze świstunką ałtajską ("A. humei"). Nie wyróżnia się podgatunków.
Występowanie.
Występuje w północnej Rosji od rzeki Peczory i gór Uralu na wschód po wschodnią Syberię (aż po Morze Ochockie), na południe po północno-wschodni Ałtaj, północną Mongolię, Góry Bajkalskie, północno-wschodnie Chiny i prawdopodobnie Koreę Północną. Zimuje od północno-wschodniej części Półwyspu Indyjskiego po południowo-wschodnią Azję i Tajwan.
Świstunka żółtawa przelatuje przez Polskę każdej jesieni (wrzesień, październik), w niektórych latach stosunkowo licznie; można spotkać tego ptaka również wiosną. Do końca 2017 odnotowano 230 stwierdzeń tego ptaka na terenie kraju, łącznie obserwowano 274 osobniki. W związku z dość licznymi obserwacjami w ciągu ostatnich lat, świstunka żółtawa od 1 stycznia 2018 została wykreślona z listy gatunków podlegających weryfikacji przez Komisję Faunistyczną Sekcji Ornitologicznej Polskiego Towarzystwa Zoologicznego.
Morfologia.
Długość ciała 10–11 cm, masa ciała 4,3–6,5 g.
Ptak wielkością i wyglądem przypomina zniczka lub mysikrólika. Najważniejszą cechą upodabniającą świstunkę żółtawą do tych gatunków jest rysunek na skrzydle: jasne paski na końcach dużych i średnich pokryw, ciemny czworokąt na nasadach lotek drugiego rzędu, kontrastowo jasne brzegi lotek oraz jasne elementy na lotkach trzeciego rzędu. Sylwetka ptaka drobna, kulkowata z krótkim ogonkiem i delikatnymi nogami. Dziób krótki, delikatny, dobrze wyodrębniony, wierzch głowy szarawozielony, nieco ciemniejszy niż grzbiet, który jest szarawooliwkowy. Najjaśniejszą częścią tułowia jest zielonożółtawy kuper, niekontrastowy do grzbietu i pokryw nadogonowych.
Zachowanie.
Ptaki tego gatunku są bardzo ruchliwe, żerują wewnątrz koron drzew i krzewów, zganiając pokarm z liści i gałązek, podlatują za owadami, zawisając na chwilę w locie przy liściach, by prędko schwytać zdobycz.
Śpiew.
Wysokie, lekko sepleniące tony: „cli-jist”, „cli-it”, trwające około 0,2 sekundy. Śpiew szybki i wysoki jak u mysikrólika, energiczny pisk złożony z trzech okrzyków (niezauważalne pauzy pomiędzy nimi) „tsiju ciłijip cijii”, trwa około 1,8 sekundy. Wędrujące jesienią świstunki żółtawe mogą się wcale nie odzywać, z tego powodu opisane dźwięki mimo sporej liczby wędrujących przez Polskę ptaków należą do rzadkości.
Status i ochrona.
Międzynarodowa Unia Ochrony Przyrody (IUCN) uznaje świstunkę żółtawą za gatunek najmniejszej troski (LC – "Least Concern"). Liczebność światowej populacji nie została oszacowana, ale jej trend uznawany jest za stabilny ze względu na brak znaczących zagrożeń dla gatunku.
Na terenie Polski gatunek ten jest objęty ścisłą ochroną gatunkową.

</doc>
<doc id="1578968" url="https://pl.wikipedia.org/wiki?curid=1578968" title="Merkury (język programowania)">
Merkury (język programowania)

Mercury – funkcyjny, logiczny język programowania skierowany w stronę tworzenia oprogramowania codziennego użytku. Mercury jest rozwijany na Uniwersytecie w Melbourne pod opieką Zoltána Somogyi’a. Pierwsza wersja ujrzała światło dzienne 8 kwietnia 1995 roku. Według autora jest to najszybszy język logiczny na świecie.
Przykłady.
Hello world:
Wyliczenie 10. liczby Fibonacciego:

</doc>
<doc id="1578969" url="https://pl.wikipedia.org/wiki?curid=1578969" title="Phylloscopus proregulus">
Phylloscopus proregulus



</doc>
<doc id="1578970" url="https://pl.wikipedia.org/wiki?curid=1578970" title="Papież Hyginus">
Papież Hyginus



</doc>
<doc id="1578972" url="https://pl.wikipedia.org/wiki?curid=1578972" title="Hyginus (pisarz)">
Hyginus (pisarz)



</doc>
<doc id="1578973" url="https://pl.wikipedia.org/wiki?curid=1578973" title="Patrick Vervoort">
Patrick Vervoort

Patrick Vervoort (ur. 17 stycznia 1965 w Beerse) – belgijski piłkarz. Występował na pozycji pomocnika. Karierę zakończył w 1999 roku.
Kariera klubowa.
Vervoort profesjonalną karierę rozpoczynał w 1982 roku, w barwach Germinal Beerschot. W debiutanckim sezonie 1982/1983 rozegrał 17 spotkań w Eerste Klasse i zdobył w nich jedną bramkę. Od następnego sezonu był już podstawowym zawodnikiem pierwszego zespołu ekipy z Stadionu Olimpijskiego.
W 1987 roku przeszedł do ówczesnego mistrza Belgii - RSC Anderlechtu. Już w pierwszym sezonie po przyjściu wywalczył z klubem Puchar Belgii, a także był finalistą Superpucharu Belgii (porażka 0-1 z Club Brugge). Rok później udało mu się ponownie zdobyć Puchar Belgii oraz wywalczyć wicemistrzostwo tego kraju. W 1990 po raz drugi w karierze wywalczył z klubem wicemistrzostwo Belgii. Po odniesieniu tych sukcesów przeszedł do francuskiego Girondins Bordeaux. Jednak z nową drużyną w pierwszym sezonie spadł z Ligue 1. Dlatego też przeniósł się do włoskiego Ascoli Calcio. Również z tym klubem został relegowany na zaplecze ekstraklasy.
W 1992 roku zdecydował się na powrót do ojczyzny, a konkretnie do Standardu Liège, który był wówczas wicemistrzem kraju. Z tą drużyną w 1993 wywalczył Puchar Belgii. W
został wicemistrzem Belgii, był także finalistą superpucharu tego kraju (porażka 0-3 z RSC Anderlechtem).
W 1994 przeszedł do holenderskiego RKC Waalwijk. Później był zawodnikiem portugalskiej Vitorii Guimaraes. Jednak w obu tych klubach, podobnie jak w swoim ostatnim w karierze - Sportingu Toulon Var nie zdołał przebić się do pierwszej jedenastki. Karierę kończył w 1999 roku w KFC Schoten SK.
Kariera reprezentacyjna.
Vervoort jest byłym reprezentantem Belgii. W drużynie narodowej zadebiutował w 1986 roku. W tym samym roku wziął udział w mistrzostwach świata, na których Belgia zajęła czwartą pozycję. Grał także na mundialu 1990, w którym Belgowie dotarli do 1/8 finału i ulegli tam 0-1 Anglii. W kadrze rozegrał łącznie 32 spotkania i zdobył trzy bramek.

</doc>
<doc id="1578974" url="https://pl.wikipedia.org/wiki?curid=1578974" title="Hyginus">
Hyginus



</doc>
<doc id="1578975" url="https://pl.wikipedia.org/wiki?curid=1578975" title="Bohemizm">
Bohemizm



</doc>
<doc id="1578976" url="https://pl.wikipedia.org/wiki?curid=1578976" title="Teoria Suworowa">
Teoria Suworowa



</doc>
<doc id="1578977" url="https://pl.wikipedia.org/wiki?curid=1578977" title="FK Ekibastuz">
FK Ekibastuz

FK Ekibastuz (kaz. Екібастұз Футбол Клубы) - kazachski klub piłkarski z siedzibą w Jekybastuzie. Aktualnie klub występuje w kazachskiej Pierwszej Lidze, zwanej Birinszi liga.
Historia.
Chronologia nazw:
Klub został założony w 2003 jako "Energetik Pawłodar". W 2004 debiutował w Birinszi liga. W sezonie 2006 i 2008 występował w Kazachskiej Superlidze, ale zajmował odpowiednio 16 i 15 miejsca i spadał do Birinszi liga. W 2008 zmienił lokalizację na Jekybastuz oraz nazwę "Energetik-2 Ekibastuz". Od 2009 występuje pod nazwą "FK Ekibastuz".

</doc>
<doc id="1578979" url="https://pl.wikipedia.org/wiki?curid=1578979" title="Małe Koryciska">
Małe Koryciska

Małe Koryciska – niewielkie, orograficznie lewe odgałęzienie Doliny Chochołowskiej w Tatrach Zachodnich (najniższe z północnych odgałęzień tej doliny). Wylot znajduje się ok. 1200 metrów na południowy zachód od górnego końca Siwej Polany na wysokości około 950 m n.p.m. Małe Koryciska wznoszą się w kierunku zachodnim, podchodząc pod nienazwaną przełęcz (ok. 1075 m) pomiędzy Małą Furkaską (1133 m) a Koryciańską Czubą (1161 m). Od południa sąsiadują z Wielkimi Koryciskami, oddzielonymi wschodnim grzbietem Koryciańskiej Czuby z Koryciańskimi Turniami, od zachodu natomiast ze słowackim żlebem Bratraniec () – niewielkim odgałęzieniem Doliny Cichej Orawskiej ("Tichá dolina"). Potok płynący dnem jest ciekiem okresowym.
Cała dolinka jest porośnięta lasem, a na jej zboczach wyrastają liczne dolomitowe skałki. W środkowej części posiada wysoki i szeroki próg skalny. W górnej części znajduje się jaskinia Szczelina w Małych Koryciskach. W plejstocenie nie była zlodowacona. Jest obszarem cennym przyrodniczo – na murawach naskalnych rosną liczne rośliny wapieniolubne. Podawano stąd jedno z dwu tylko w Polsce stanowisk sasanki słowackiej (drugie znajduje się w sąsiednich Wielkich Koryciskach). Jednakże w ostatnich latach nie odnaleziono jej już tutaj. Z innych rzadkich w Polsce gatunków roślin stwierdzono występowanie zarzyczki górskiej, ostrożnia głowacza, jarząba nieszpułkowego, dwulistnika muszego, a także gdzie indziej częstszej, ale rzadkiej w Karpatach mącznicy lekarskiej.
Małe Koryciska nie są udostępnione szlakiem turystycznym.

</doc>
<doc id="1578982" url="https://pl.wikipedia.org/wiki?curid=1578982" title="Hexanchus nakamurai">
Hexanchus nakamurai

Hexanchus nakamurai – gatunek drapieżnych, morskich rekinów sześcioszparokształtnych z rodziny sześcioszparowatych (Hexanchidae), blisko spokrewniony z sześcioszparem szarym. 
Występowanie.
Występuje w środkowej części zachodniego Oceanu Atlantyckiego, na głębokościach 90–600 m p.p.m., nocą podpływa bliżej powierzchni. 
Charakterystyka.
Biologia tego gatunku jest słabo poznana. Gatunek jajożyworodny. Długość ciała do 180 cm. Dotychczas nie odnotowano ataków na ludzi.

</doc>
<doc id="1578984" url="https://pl.wikipedia.org/wiki?curid=1578984" title="Première Division (1991/1992)">
Première Division (1991/1992)

Sezon 1991/92 Division 1.

</doc>
<doc id="1578988" url="https://pl.wikipedia.org/wiki?curid=1578988" title="Robert Ligiewicz">
Robert Ligiewicz

Robert Ligiewicz (ur. 30 marca 1967 w Goleniowie) – polski perkusista rockowy, znany głównie z zespołu Hey, w którym gra od początku istnienia, brał udział w nagraniach wszystkich albumów grupy. Członek Akademii Fonograficznej ZPAV.
Debiutował w zespole Piotra Banacha "Dum Dum". W latach 1989-1991, w czasie odbywania zasadniczej służby wojskowej w Kołobrzegu członek wojskowego zespołu estradowego "Przepustka". W 1992 został perkusistą formacji Hey, gdzie grał do zakończenia działalności grupy.

</doc>
<doc id="1578989" url="https://pl.wikipedia.org/wiki?curid=1578989" title="Bułgarski Kościół katolicki">
Bułgarski Kościół katolicki

Bułgarski Kościół katolicki obrządku bizantyjskiego – jeden z Kościołów greckokatolickich rytu bizantyjsko–słowiańskiego, o charakterze "sui iuris", uznający władzę i autorytet papieża.
Historia.
Początki Kościoła.
Historia Bułgarskiego Kościoła Katolickiego rozpoczęła się w połowie XIX wieku, kiedy bułgarskie odrodzenie tożsamości narodowej objęło również dążenie do uniezależnienia się prawosławnych Bułgarów od jurysdykcji greckich hierarchów. Według części duchowieństwa jedynym sposobem na odłączenie się od Patriarchatu Konstantynopolitańskiego było zawarcie unii z Kościołem Katolickim. Inspiracją dla unii z papieżem byli dla Bułgarów w dużym stopniu katolicy ormiańscy, którzy w ramach muzułmańskiego Imperium Osmańskiego zostali w roku 1831 objęci systemem milletów. 
 delegacja bułgarskiego duchowieństwa i wiernych, na której czele stał archimandryta Josif Sokołski i Dragan Cankow, udała się do przedstawicielstwa Stolicy Apostolskiej w Stambule, gdzie przyjął ich abp Paolo Brunoni i abp Andon Hassoun, z petycją z 3000 podpisów o przyjęcie prawosławnych Bułgarów do Kościoła z zachowaniem autonomii. Abp Brunoni przyjął propozycję i podpisał akt unii, uznający zwierzchność papieża nad prawosławnymi Bułgarami, jednocześnie zapewniając zachowanie dotychczasowego obrządku bizantyjsko-słowiańskiego i odrębną hierarchę i szkolnictwo. Konflikt pomiędzy prawosławnymi Grekami i Bułgarami był po myśli rządu sułtańskiego i już następnego dnia Wysoka Porta zezwoliła na unię. Abp Brunoni erygował 15 parafii. 24 stycznia 1861 roku unia została potwierdzona przez papieża Piusa IX. Na przełomie lutego i marca została podjęta decyzja o mianowaniu Josifa Sokołskiego zwierzchnikiem Kościoła Bułgarskiego. Razem z Rafałem Popowem, Draganem Cankowem i Jerzym Mirkoviciem Sokołski udał się do Rzymu, gdzie 26 marca został przedstawiony papieżowi Piusowi IX, a 2 kwietnia otrzymał z jego rąk święcenia biskupie, z nominacją na wikariusza apostolskiego Bułgarii i tytułem arcybiskupa. 23 kwietnia po powrocie do Stambułu odbyła się intronizacja nowego ordynariusza. 1 czerwca otrzymał od sułtana Abdülmecida I potwierdzenie zwierzchnictwa nad bułgarskimi katolikami otrzymując tytuł "milletbaşı". Pozycja "milletbaşı" nadana przez sułtana powodowała, że Sokołski stał na czele administracji Kościoła Bułgarskiego i miał obowiązek pobierać od nich podatki na rzecz sułtana. Jednocześnie członkowie tego Kościoła zwolnieni byli z płacenia danin na rzecz Patriarchatu Konstantynopolitańskiego, co spowodowało wzrost liczy wiernych do 30 000.
Sytuacja pokrzyżowała plany Moskwie, dlatego 6 czerwca abp Sokołski został uprowadzony do Odessy, następnie przewieziony do Kijowa, gdzie został osadzony w Ławrze Peczerskiej i spędził ostatnie lata życia. W wyniku tego wydarzenia tymczasowy zarząd nad wikariatem został powierzony archimandrycie Piotrowi Arabadzyńskiemu i Polakowi Franciszkowi Malczyńskiemu, duchownemu greckokatolickiemu. 
14 marca 1864 roku administratorem apostolskim został archimandryta Rafał Popow. Sakrę biskupią otrzymał 7 listopada 1865 roku. W 1866 roku przeniósł się do Edirne, pozostawiając w Stambule wikariusza generalnego. Biskup Rafał pełnił funkcję aż do swojej śmierci w lutym 1876 roku. Kolejnym biskupem został Nil Izworow.
Okres 1883–1925.
Po uzyskaniu przez Bułgarię autonomii powstała potrzeba reorganizacji administracji Kościoła, czego dokonano w 1883 roku. Utworzono bułgarską archieparchię konstantynopolitańską oraz dwa wikariaty apostolskie: macedoński z siedzibą w Salonikach i tracki z siedzibą w Edirne, obejmujący obszar Księstwa Bułgarii i Rumelii Wschodniej. Na czele całego Kościoła pozostał, awansowany do rangi arcybiskupa konstantynopolitańskiego, Nil. W Macedonii wikariuszem apostolskim został bp Łazarz Mladenow, a w Tracji bp Michał Petkow – pierwszy bułgarski biskup katolicki, który uzyskał wykształcenie w seminariach katolickich. 
W 1894 roku zostały ujawnione skandale finansowe biskupa Mladenowa, czego efektem było pozbawienie go urzędu wikariusza apostolskiego, a w grudniu tego roku jego przejście do Cerkwi Prawosławnej. Kryzys pogłębił się wiosną następnego roku, kiedy to do Cerkwi Prawosławnej odszedł również abp Nil. W kwietniu bp Mladenow powrócił do Kościoła katolickiego, ale nie objął on ponownie wikariatu macedońskiego, a na jego miejsce nowym biskupem został wybrany Epifaniusz Szanow. Tymczasowym administratorem wikariatu konstantynopolitańskiego został ksiądz Nikifor Donchew, jednak władze tureckie oczekiwały stałego przedstawiciela Katolickiego Kościoła Bułgarskiego. W tej sytuacji administratorem "sede vacante" został ksiądz Michał Mirow. Okres sedewakacji trwał aż do 1907 roku, kiedy to Michał Mirow został wyświęcony na arcybiskupa i mianowany zwierzchnikiem Bułgarskiego Kościoła Katolickiego. Funkcję tę pełnił aż do śmierci w 1923 roku.
Z powodu wojen bałkańskich i towarzyszącym im prześladowaniom grekokatolików około 10 000 katolickich Bułgarów była zmuszona do ucieczki z zamieszkiwanych przez siebie obszarów Macedonii i Tracji do Bułgarii. Zostały zamknięte seminarium duchowne w Salonikach, Bułgarskie Liceum w Edirne oraz inne charytatywne instytucje kościelne. W 1915 roku biskup Michał Petkow przeniósł się do Sofii, skąd administrował diecezją aż do końca I wojny światowej. W 1916 roku bp Epifaniusz Szanow został internowany, a następnie w 1919 roku wydalony z terytorium Grecji, w którym znalazły się Saloniki. Udał się na wygnanie do rodzinnej wioski w Bułgarii, gdzie w 1921 roku dostał ze Stolicy Apostolskiej zwolnienie z urzędu. W tym samym roku umarł również bp Petkow. W tej sytuacji tymczasowym administratorem apostolskim obydwóch wikariatów mianowano archimandrytę Christophera Kondowa, a Kongregacja ds. Kościołów Wschodnich wyznaczyła do pomocy swojego przedstawiciela egzarchę Isaiasa Papadopoulosa . W 1924 roku Kondow, ze względu na zły stan zdrowia, złożył rezygnację, a jego obowiązki przejął Jozafat Kozarow.
Apostolski Egzarchat Sofii.
W marcu 1924 roku Kongregacja Kościołów Wschodnich postanowiła wysłać do Bułgarii wizytatora apostolskiego arcybiskupa Angelo Roncalliego. Roncalli od razu przystąpił do pracy, dokonując objazdu po parafiach, organizując rozmowy z duchowieństwem oraz spotykając się 30 kwietnia z carem Borysem III, a 28 sierpnia ze Świętym Soborem Egzarchatu Bułgarskiego. Pracę przerwała nagła śmierć Jozafata 3 listopada 1925 roku. Kilka dni później abp Rancalli wyznaczył na administratora diecezjalnego Stefana Kurteffa. Był to również odpowiedni czas do reorganizacji Kościoła, w wyniku której utworzono Egzarchat Apostolski w Sofii obejmujący swoim zasięgiem terytorium państwa bułgarskiego. Wierni z Salonik i Edirne przeszli pod jurysdykcję Greckiego Kościoła Katolickiego. Pod koniec lipca 1926 roku papież Pius XI wydał dekret powołujący na stanowisko egzarchy sofijskiego z nominacją biskupią dotychczasowego administratora Stefana Kurteffa. Decyzja ta została publiczne ogłoszona przez arcybiskupa Angela Roncalliego podczas obchodów Święta Zaśnięcia Matki Bożej 28 sierpnia w Soborze Zaśnięcia Matki Bożej w Sofii. Sakra biskupia pierwszego eparchy sofijskiego odbyła się 5 grudnia w rzymskiej bazylice św. Klemensa, a biskup Kurteff przybrał imię Cyryl. Intronizacja biskupa miała miejsce 6 lutego 1927 roku w sofijskiej cerkwi. Funkcję swoją sprawował aż do 1941 roku, kiedy to zrezygnował z urzędu. Jego następcą został Ivan Garufaloff, któremu sakry biskupiej udzielił biskup Cyryl. Po śmierci Ivana w 1951 roku egzarchą Sofii ponownie zostaje Cyryl, który sprawuje tę funkcję przez kolejne dwadzieścia lat. W latach 1963–1967 wziął on udział w drugiej i czwartej sesji soboru watykańskiego II oraz I Zwyczajnym Zgromadzeniu Ogólnym Synodzie Biskupów. 28 kwietnia 1963 roku dekretem papieża Jana XXIII został powołany biskup pomocniczy eparchii Metody Stratiew, który po śmierci Cyryla w 1971 roku został egzarchą Sofii. 5 września 1995 roku ze względu na wiek został przeniesiony w stan spoczynku z nominacją arcybiskupią, a jego następcą został mianowany Christo Projkow, który od 1993 roku pełnił funkcję biskupa pomocniczego. W 2002 roku został zatwierdzony nowy statut Konferencji Episkopatu Bułgarii, na mocy którego bułgarscy biskupi greckokatoliccy również wchodzą w jej skład.
Eparchia św. Jana XXIII w Sofii.
W dniu 11 października 2019 r. papież Franciszek podniósł egzarchat do rangi eparchii i nadał jej imię Jana XXIII. Obecnym biskupem jest Christo Projkow.

</doc>
<doc id="1578998" url="https://pl.wikipedia.org/wiki?curid=1578998" title="Street Life 20 Great Hits">
Street Life 20 Great Hits

Street Life 20 Great Hits – dwupłytowy składankowy album zespołu Roxy Music z roku 1986.

</doc>
<doc id="1579006" url="https://pl.wikipedia.org/wiki?curid=1579006" title="Chlamydoselachidae">
Chlamydoselachidae



</doc>
<doc id="1579011" url="https://pl.wikipedia.org/wiki?curid=1579011" title="Tom Heinsohn">
Tom Heinsohn

Thomas William Heinsohn (ur. 26 sierpnia 1934 w Jersey City, zm. 10 listopada 2020 w Bostonie) – amerykański koszykarz, skrzydłowy, ośmiokrotny mistrz NBA jako zawodnik i dwukrotny jako trener, wielokrotny uczestnik spotkań gwiazd, debiutant oraz trener roku, członek Basketball Hall of Fame, prezydent Związku Zawodników NBA (1958–1965), komentator sportowy.
Mierzący 201 cm wzrostu koszykarz studiował na College of the Holy Cross. Podczas jednego ze spotkań, 1 marca 1955, w spotkaniu z Boston College zanotował aż 42 zbiorki. Wynik ten jest trzecim najwyższym w historii NCAA.
Do NBA został wybrany w drafcie w 1956 przez Boston Celtics. W klubie tym spędził całą swoją karierę. W pierwszym sezonie został wybrany debiutantem roku. Ośmiokrotnie zdobywał pierścienie mistrzowskie (1957, 1959–1965). Większą liczbą tytułów mistrzowskich, uzyskanych w trakcie całej kariery, mogą się pochwalić jedynie jego dwaj koledzy z drużyny Bill Russell oraz Sam Jones. Był sześciokrotnie wybierany do udziału w meczu gwiazd.
W latach 1970–1978 był szkoleniowcem Celtics. Pod jego wodzą "Celtowie" wygrali 427 spotkań, przegrywając 263. W 1973 został wybrany trenerem roku. Za jego kadencji na stanowisku głównego trenera Boston sięgał dwukrotnie po mistrzostwo NBA (1974, 1976). Pracował również jako komentator spotkań Celtics.

</doc>
<doc id="1579015" url="https://pl.wikipedia.org/wiki?curid=1579015" title="Jagdstaffel 66">
Jagdstaffel 66

Jagdstaffel 66 – Königlich Preußische Jagdstaffel Nr. 66 – Jasta 66 jednostka lotnictwa niemieckiego Luftstreitkräfte z okresu I wojny światowej.
Informacje ogólne.
Jednostka została utworzona 26 stycznia 1918 we Fliegerersatz Abteilung Nr. 5 w Hannowerze. Pierwszym dowódcą eskadry został ppor. Rudolf Windisch z Jagdstaffel 50. Zdolność operacyjną jednostka uzyskała 5 lutego. 12 lutego została przeniesiona do obszaru 7 Armii i stacjonowała na lotnisku w St. Gobert. Pod dowództwem 7 Armii eskadra pozostała do zakończenia wojny, należała do Jagdgruppe 5. Pierwsze zwycięstwo 15 lutego odniósł jej dowódca Rudolf Windisch. Po jego śmierci 27 maja 1918 roku na dowódcę został mianowany por. Wilhelm Schulz z Jagdstaffel 41.
Od 19 września dowództwo eskadry objął por. Werner Preuss, który na tym stanowisku pozostał do końca wojny.
Eskadra walczyła między innymi na samolotach Fokker D.VII.
"Jasta 66" w całym okresie wojny odniosła ponad 97 zwycięstw nad samolotami nieprzyjaciela w tym 7 balonami. W okresie od lutego 1918 do listopada 1918 roku jej straty wynosiły 6 zabitych w walce oraz 2 w niewoli i 1 zmarły w niewoli.
Łącznie przez jej personel przeszło 9 asów myśliwskich:

</doc>
<doc id="1579017" url="https://pl.wikipedia.org/wiki?curid=1579017" title="Solaris Trollino 12AC">
Solaris Trollino 12AC



</doc>
<doc id="1579020" url="https://pl.wikipedia.org/wiki?curid=1579020" title="Implant mózgowy">
Implant mózgowy

Implant mózgowy (ang. "brain implant") - urządzenie techniczne łączące się 
bezpośrednio z mózgiem ludzkim lub zwierzęcym zwykle umieszczone na powierzchni mózgu lub podłączone do kory mózgowej (implantowane elektrody domózgowe). Obecnie badania neurobiologów i inżynierów biomedycznych koncentrują się na zbudowaniu takich implantów mózgowych, które byłyby zdolne zastąpić obszary mózgu uszkodzone po udarze lub urazie 
mózgowym. Obejmuje to także zastąpienie czynności uszkodzonych układów czuciowych, np. wzrokowego (proteza wzroku). Inne implanty mózgowe są wykorzystywane w doświadczeniach na zwierzętach w celu bezpośredniej rejestracji czynności elektrycznej mózgu dla celów naukowych. Niektóre implanty mózgowe umożliwiają stworzenie interfejsu pomiędzy układem nerwowym i układem scalonym komputera, co jest częścią szerszych badań nad interfejsami mózg-komputer.

</doc>
<doc id="1579022" url="https://pl.wikipedia.org/wiki?curid=1579022" title="Jelcz PR 110 E">
Jelcz PR 110 E



</doc>
<doc id="1579028" url="https://pl.wikipedia.org/wiki?curid=1579028" title="Ulica Marynarska w Warszawie">
Ulica Marynarska w Warszawie

Ulica Marynarska – ulica w warszawskiej dzielnicy Mokotów. 
Jest częścią Obwodnicy Etapowej Warszawy. Wzdłuż ulicy biegną tory tramwajowe do pętli "Służewiec". Ulica rozpoczyna się od ronda Unii Europejskiej, a kończy się na wiadukcie kolejowym, będącego częścią "węzła Marynarska" w ciągu drogi ekspresowej S79 pod którym biegnie linia kolejowa nr 8 Warszawa-Kraków (tzw. linia radomska). Przedłużeniem ul. Marynarskiej za wiaduktem jest ul. Sasanki.
Opis.
W latach 2009–2013 trwały prace drogowe przy budowie "węzła Marynarska", będącego połączeniem odcinka drogi S79 od ul. Marynarskiej do "węzła Warszawa Lotnisko".
Do końca 2013 r.ul. Marynarską przebiegała droga krajowa nr 7, lecz po zmianie przebiegu DK7 ul. Marynarska straciła kategorię drogi krajowej. Pomimo to obserwuje się na niej duży ruch ciężarowy, ponieważ w godzinach 6 – 22 odcinek Południowej Obwodnicy Warszawy od al. Krakowskiej do ul. Puławskiej jest zamknięty dla pojazdów przekraczających 16 t DMC.
W wyniku zakończonej w maju 2019 r. przebudowy, prowadzonej przez Stołeczny Zarząd Rozbudowy Miasta (d. Zarząd Miejskich Inwestycji Drogowych) ulica posiada dwie jezdnie po trzy pasy ruchu w każdą stronę. Inwestycja ta wiązała się z:
Prace budowlane trwały od maja 2016 r. i trwały trzy lata.

</doc>
<doc id="1579030" url="https://pl.wikipedia.org/wiki?curid=1579030" title="IFOTES">
IFOTES

IFOTES (ang. "International Federation of Telephone Emergency Services") – stowarzyszenie istniejące od 1967 roku, wchodzi w skład VESH. Skupia linie telefonów zaufania, które oferują wsparcie emocjonalne, najczęściej całodobowe. Owo wsparcie jest kierowane głównie do osób samotnych, przeżywających kryzys psychiczny, a szczególnie do rozważających samobójstwo. Ma ponad 500 centrów w 28 krajach świata i skupia przeszło 30 000 wolontariuszy.
Oferowana pomoc bazuje na nawiązaniu relacji z dzwoniącym i nie oceniającym słuchaniu przez przeszkolonych wolontariuszy. Pomoc jest bezpłatna i anonimowa.
Zasady pomocy IFOTES.
Niezależnie od filii, przestrzegane zasady udzielania pomocy są zawsze takie same. Obejmują one następujące obszary:

</doc>
<doc id="1579032" url="https://pl.wikipedia.org/wiki?curid=1579032" title="Kurmapurana">
Kurmapurana

Kurmapurana (dewanagari कूर्म पुराण, trl. kūrmapurāṇa) – purana śiwaicka tradycji paśupatów. Kurmapurana zawiera tekst Iśwaragity.
Jej pierwotny tekst z V wieku pochodził prawdopodobnie z tradycji wisznuickiej, zanim został dostosowany do doktryny paśupatów.
Zawiera listę awatarów Śiwy, z ryszim Lakuliśą jako ostatnim.

</doc>
<doc id="1579033" url="https://pl.wikipedia.org/wiki?curid=1579033" title="Farba ślusarska">
Farba ślusarska

Farba ślusarska, tusz ślusarski - mieszanina oleju (maszynowego lub lnianego) z pigmentem (np. sadzą lub błękitem pruskim), używana głównie przy sprawdzaniu:
Sposób sprawdzania dokładności wykonania polega na pokryciu warstwą tuszu powierzchni dopasowywanej, dociśnięcia jej do powierzchni współpracującej (lub płyty traserskiej), a następnie wzrokowej ocenie stopnia pokrycia i rodzaju odciśniętych śladów tuszu.

</doc>
<doc id="1579034" url="https://pl.wikipedia.org/wiki?curid=1579034" title="Werner Preuss">
Werner Preuss

Werner Preuss (ur. 21 września 1894 w Gardelegen, zm. 6 marca 1919 w okolicach Westerrönfeld) – as lotnictwa niemieckiego Luftstreitkräfte z 22 zwycięstwami w I wojnie światowej.
Po wybuchu I wojny światowej na ochotnika zgłosił się do armii i 14 września 1914 roku został skierowany do 85 Holsztyńskiego Pułku Piechoty. W styczniu 1916 roku został awansowany do stopnia podporucznika. Zgłosił się do lotnictwa we wrześniu 1917 roku. Po miesięcznym szkoleniu ukończył kurs pilotażu 15 października.
Werner Preuss został skierowany najpierw na krótko do jednostek pomocniczych artylerii, a potem do Jasta 66, w której odniósł wszystkie swoje zwycięstwa i w której służył do końca wojny. 
Pierwsze zwycięstwo odniósł 4 czerwca 1918 roku. Był nominowany do Pour le Mérite, ale go nie otrzymał.
Zginął w wypadku lotniczym 6 marca 1919 roku w Szlezwiku-Holsztynie.

</doc>
<doc id="1579038" url="https://pl.wikipedia.org/wiki?curid=1579038" title="Rejon caryczański">
Rejon caryczański

Rejon caryczański – jednostka administracyjna wchodząca w skład obwodu dniepropetrowskiego Ukrainy.
Rejon utworzony w 1932, ma powierzchnię 900 km² i liczy około 31 tysięcy mieszkańców. Siedzibą władz rejonu jest Caryczanka.
Na terenie rejonu znajdują się 1 osiedlowa rada i 12 silskich rad, obejmujących w sumie 47 wsi i 1 osadę.

</doc>
<doc id="1579039" url="https://pl.wikipedia.org/wiki?curid=1579039" title="Jan Kaplický">
Jan Kaplický

Jan Kaplický (ur. 18 kwietnia 1937 w Pradze, zm. 14 stycznia 2009 tamże) – czeski architekt światowej sławy, żyjący od roku 1968 na emigracji w Wielkiej Brytanii. Był głównym architektem studia Future Systems – jednego z najbardziej innowacyjnych biur architektonicznych na świecie. Jest zazwyczaj znany dzięki budynkom: futurystycznemu "Selfridges building" znajdującemu się w Birmingham oraz "Media Centre" w Lord’s Cricket Ground w Londynie.
W lutym 2007 Kaplický wygrał międzynarodowy konkurs architektoniczny na nowy budynek Czeskiej Biblioteki Narodowej w Pradze.
W Czechach poświęcono mu filmy dokumentalne „Profil” (2004) oraz „Oko nad Pragą” (2010).
Życiorys.
Kaplický urodził się 18 kwietnia 1937 w Pradze w ówczesnej Czechosłowacji i wychował się na przedmieściach miasta zwanych Ořechovka. Kiedy był dzieckiem jego ojciec chrzestny przesyłał mu ze Stanów Zjednoczonych egzemplarze magazynu "Life", co miało znaczący wpływ na jego późniejszą pracę. Był zafascynowany technologią, z którą się w ten sposób zapoznał, m.in. samolotami i nowoczesną architekturą.
W latach 1956-1963 studiował w Kolegium Sztuk Stosowanych i Architektury w Pradze, gdzie uzyskał dyplom z architektury. Pomiędzy rokiem 1964 a 1968 pracował w prywatnym biurze w Czechosłowacji. Wskutek praskiej wiosny, sowieckiej inwazji na Czechosłowację, uciekł do Londynu we wrześniu 1968 (mając ze sobą jedynie 100 dolarów amerykańskich i kilka par skarpet).

</doc>
<doc id="1579040" url="https://pl.wikipedia.org/wiki?curid=1579040" title="Upaniszada Muktika">
Upaniszada Muktika

Upaniszada Muktika (trl. "Muktikopaniṣad") – upaniszada datowana na koniec XIV w. Podzielona została na dwie części, z której druga omawia procesy zachodzące podczas duchowego rozwoju metodami jogi. 
Muktika zawiera listę 108 najważniejszych (tzw. kanonicznych) upaniszad.

</doc>
<doc id="1579041" url="https://pl.wikipedia.org/wiki?curid=1579041" title="Rejon jurjiwski">
Rejon jurjiwski

Rejon jurjiwski – jednostka administracyjna wchodząca w skład obwodu dniepropetrowskiego Ukrainy.
Rejon utworzony w 1991, ma powierzchnię 900 km² i liczy około 16 tysięcy mieszkańców. Siedzibą władz rejonu jest Jurjiwka.
Na terenie rejonu znajdują się 1 osiedlowa rada i 11 silskich rad, obejmujących w sumie 51 wsi i 1 osadę.

</doc>
<doc id="1579043" url="https://pl.wikipedia.org/wiki?curid=1579043" title="Protokół BTMA">
Protokół BTMA

Protokół BTMA (ang. Busy Tone Mutiple Access) jest jedną z prób rozwiązania problemu ukrytych stacji. Przyjmuje się, że kanał transmisyjny jest rozbity na dwa pod kanały:
Każda stacja, odbierająca informacje z podkanału komunikatów, wysyła sygnał zajętości (falę sinusoidalną) do podkanału zajętości.
Każda stacja, mająca ramkę do wysłania, sprawdza najpierw przez pewien czas stan pod kanału zajętości. Jeżeli sygnał zajętości jest nieobecny, dane są wysyłane, w przeciwnym razie jest odkładana do późniejszego wysłania. Przed ponowną próbą wysłania stacja musi także sprawdzić stan kanału.
Wadą tego protokołu jest konieczność zmniejszenia szerokości kanału transmisyjnego, a więc zmniejszenia maksymalnej prędkości transmisji. Ponadto można łatwo zablokować działanie całej sieci przez stałe wysyłanie sygnału zajętości. Inny problem może wystąpić wskutek różnic w propagacji sygnału w kanale zajętości i kanale danych, ponieważ kanały te wykorzystują różne częstotliwości nośne. Efektywność protokołu jest jednak wysoka (około 70%).

</doc>
<doc id="1579044" url="https://pl.wikipedia.org/wiki?curid=1579044" title="Muktika">
Muktika



</doc>
<doc id="1579045" url="https://pl.wikipedia.org/wiki?curid=1579045" title="Rejon wasylkiwski (obwód dniepropetrowski)">
Rejon wasylkiwski (obwód dniepropetrowski)

Rejon wasylkiwski – jednostka administracyjna wchodząca w skład obwodu dniepropetrowskiego Ukrainy.
Rejon utworzony w 1923, ma powierzchnię 1330 km² i liczy około 37 tysięcy mieszkańców. Siedzibą władz rejonu jest Wasylkiwka.
Na terenie rejonu znajdują się 3 osiedlowe rady i 10 silskich rad, obejmujących w sumie 78 wsi i 2 osady.

</doc>
<doc id="1579046" url="https://pl.wikipedia.org/wiki?curid=1579046" title="Bryhadaranjaka">
Bryhadaranjaka



</doc>
<doc id="1579047" url="https://pl.wikipedia.org/wiki?curid=1579047" title="Władysław Kluger (bibliofil)">
Władysław Kluger (bibliofil)

Władysław Kluger (ur. 1879, zm. 1953 w Edynburgu) – polski lekarz i bibliofil.
Był synem Władysława (1849-1884), inżyniera budowy dróg i mostów, a zarazem podróżnika (fundatora znanej kolekcji peruwiańskiej w krakowskim Muzeum Archeologicznym). Ukończył studia medyczne i wykonywał w Krakowie zawód lekarza. Cieszył się opinią humanisty, znawcy i kolekcjonera dzieł sztuki, bibliofila. Posiadał m.in. zbiór ekslibrisów. Przyjaźnił się z historykiem sztuki Ignacym Chrzanowskim.
6 listopada 1922 był obecny na spotkaniu szesnastu krakowskich bibliofilów, które zaowocowało powołaniem Towarzystwa Miłośników Książki. Od początku istnienia Towarzystwa aktywnie uczestniczył w jego pracach, wchodząc w latach 1924-1925 w skład Komisji Rzeczoznawców, a przez kolejne trzy lata w skład zarządu. W 1925 pełnił funkcję redaktora naczelnego pierwszych dwóch tomów (łącznie sześciu zeszytów) miesięcznika Towarzystwa Miłośników Książki "Silva Rerum".
W redagowanym przez siebie piśmie ogłosił artykuł "Na marginesie zbiorowego wydania Wyspiańskiego" ("Silva Rerum", tom I, zeszyt 2, 1925), w którym zwrócił uwagę, że Stanisław Wyspiański nie powinien być traktowany wyłącznie jako literat, ale także jako grafik książkowy, uzupełniający staranną oprawą graficzną własne utwory. Kluger był ponadto współautorem, obok m.in. Franciszka Biesiadeckiego, humorystycznego dzieła "Marginalia", przygotowanego przez Towarzystwo Miłośników Książki w Krakowie z okazji promocji doktorskiej Kazimierza Piekarskiego i nawiązującego tytułem do cyklu odczytów Piekarskiego z dziejów książki; w barwnym opisie całego wydarzenia "Promocja doktorska Kazimierza Piekarskiego i towarzyszące jej uroczystości (z pamiętnika naocznego świadka)" Kluger zawarł satyryczne spojrzenie na krakowskie środowisko bibliofilskie. Piekarski był następcą Klugera na stanowisku redaktora naczelnego "Silva Rerum".
Po II wojnie światowej Władysław Kluger znalazł się na emigracji, zmarł w Edynburgu wiosną 1953.

</doc>
<doc id="1579048" url="https://pl.wikipedia.org/wiki?curid=1579048" title="Władysław Kluger">
Władysław Kluger



</doc>
<doc id="1579049" url="https://pl.wikipedia.org/wiki?curid=1579049" title="Rejon pokrowski (obwód dniepropetrowski)">
Rejon pokrowski (obwód dniepropetrowski)

Rejon pokrowski – jednostka administracyjna wchodząca w skład obwodu dniepropetrowskiego Ukrainy.
Rejon utworzony w 1923, ma powierzchnię 1210 km² i liczy około 43 tysięcy mieszkańców. Siedzibą władz rejonu jest Pokrowśke.
Na terenie rejonu znajdują się 2 osiedlowe rady i 9 silskich rad, obejmujących w sumie 69 wsi.

</doc>
<doc id="1579052" url="https://pl.wikipedia.org/wiki?curid=1579052" title="Informacje poufne">
Informacje poufne



</doc>
<doc id="1579053" url="https://pl.wikipedia.org/wiki?curid=1579053" title="Gmina zbiorowa Hollenstedt">
Gmina zbiorowa Hollenstedt

Gmina zbiorowa Hollenstedt (niem. "Samtgemeinde Hollenstedt") - gmina zbiorowa położona w niemieckim kraju związkowym Dolna Saksonia, w powiecie Harburg. Siedziba administracji gminy zbiorowej znajduje się w miejscowości Hollenstedt.
Położenie geograficzne.
Gmina zbiorowa Hollenstedt jest położona na zachodzie powiatu Harburg ok. 30 km na południowy zachód od Hamburga. 
Jest jednocześnie północno-zachodnią granicą powiatu Harburg z powiatem Stade. Od północnego wschodu graniczy z gminą Neu Wulmstorf, od wschodu z miastem Buchholz in der Nordheide i od południa z gminą zbiorową Tostedt.
Przez środek gminy płynie rzeczka Este z południa na północ przez Hollenstedt i Moisburg w kierunku Buxtehude.
Podział administracyjny.
Gminy należące do gminy zbiorowej Hollenstedt:

</doc>
<doc id="1579054" url="https://pl.wikipedia.org/wiki?curid=1579054" title="Upaniszada Maha">
Upaniszada Maha

Upaniszada Maha (trl. mahopaniṣad, "Wielka Upaniszada") – jedna z grupy upaniszad kanonicznych wskazujących na szczególną rolę wyrzeczenia (sannjasy).
Zawiera ona udzielane przez ryszich adeptowi o imieniu Nidagh nauki głoszące:

</doc>
<doc id="1579055" url="https://pl.wikipedia.org/wiki?curid=1579055" title="Dolina Dudowa">
Dolina Dudowa

Dolina Dudowa – jedno z orograficznie prawych odgałęzień Doliny Chochołowskiej w Tatrach Zachodnich. Nazwa pochodzi od góralskiego nazwiska Duda. Wylot znajduje się na wysokości 995 m n.p.m., w pobliżu Polany pod Jaworki. Dolina wznosi się w kierunku południowo-wschodnim, podchodząc pod Przełączkę pod Kufą (1476 m). Od południa wznosi się nad nią masyw Kominiarskiego Wierchu (1829 m), opadający wysokimi wapiennymi urwiskami Dudowych Spadów (pomiędzy Kościołem na zachodzie a Kufą na wschodzie). Północne ograniczenie stanowi lesisty grzbiet z Wielkim (1485 m) i Małym Opalonym Wierchem (1448 m), Spaloną Czubą (1257 m) i Jamską Czubą (1108 m).
Dolna część Doliny Dudowej ma postać skalnego wąwozu zwanego Między Ściany, w ścianach którego znajdują się liczne jaskinie. Wyżej rozszerza się, a na jej prawym zboczu rozciąga się rozległa rówień – Wyżnia Dudowa Rówień. Wysoko nad dnem doliny, blisko wylotu, znajduje się polana Jamy. Zarówno polana Jamy, jak i Wyżnia Dudowa Rówień wchodziły w skład Hali Kominy Dudowe. Doliną płynie okresowy Międzyścienny Potok, mający swe źródła na wysokości ok. 1200 m w górnej części Wyżniej Dudowej Równi. W wielu miejscach ginie on pod powierzchnią, a na wysokich do 4,5 m progach wąwozu Między Ściany tworzy okresowe wodospady. W plejstocenie dolina nie była zlodowacona.
W Dolinie Dudowej znajduje się kilkanaście jaskiń, m.in. Nyża w Wąwozie Między Ściany, Schronisko w Międzyścianach I, Schronisko w Międzyścianach II, Schronisko w Międzyścianach „nad II”, Szczelina Zawaliskowa nad Kufą, Schronisko przy Ścianach, Dudowa Studnia, Schronisko Dudowe, Schronisko Dudowe Górne, Schron w Piecach, Jaskinia pod Baranami, Jaskinia Lodowa nad Kufą, Szczelina przy Lodowej nad Kufą i Schron pod Kufą Zachodni.
Ciekawa flora. M.in. stwierdzono tutaj występowanie takich rzadkich w polskich Karpatach roślin, jak: podejźrzon rutolistny, złoć mała i dwulistnik muszy&gt;.
Szlaki turystyczne.
Wąwóz Między Ściany oraz górna część Doliny Dudowej nie są udostępnione turystycznie.

</doc>
<doc id="1579058" url="https://pl.wikipedia.org/wiki?curid=1579058" title="Alfredo Pérez">
Alfredo Pérez

Alfredo Ricardo Pérez (ur. 10 kwietnia 1929 w Rosario, zm. 23 sierpnia 1994) – argentyński piłkarz, obrońca.
Karierę zawodniczą rozpoczął w 1949 w klubie Rosario Central, w którym występował do 1950. W 1951 został piłkarzem River Plate, w którym grał do 1960.
Razem z klubem River Plate pięciokrotnie zdobył tytuł mistrza Argentyny – w 1952, 1953, 1955, 1956 i 1957.
Jako piłkarz klubu River Plate wziął udział w finałach mistrzostw świata w 1958, w których reprezentacja Argentyny odpadła już w fazie grupowej. Alfredo Pérez nie zagrał wtedy w żadnym meczu.
Na zakończenie swojej gry w klubie w 1960 pomógł River Plate sięgnąć po wicemistrzostwo Argentyny. W lidze argentyńskiej Pérez rozegrał łącznie 238 meczów (w tym 196 jako gracz River Plate). W okresie gry w River Plate strzelił 36 bramek (w tym jedną samobójczą – 8 czerwca 1952, w 10. kolejce rozgrywek, w meczu z Boca Juniors, przegranym przez River Plate 1:2).
Alfredo Pérez nigdy nie wziął udziału w turnieju Copa América.

</doc>
<doc id="1579064" url="https://pl.wikipedia.org/wiki?curid=1579064" title="Alfredo Perez">
Alfredo Perez



</doc>
<doc id="1579066" url="https://pl.wikipedia.org/wiki?curid=1579066" title="Walenty Bal">
Walenty Bal

Walenty Bal (ur. 17 stycznia 1920 w Jasionce, zm. 10 stycznia 2002 w Rzeszowie) – polski duchowny rzymskokatolicki, protonotariusz apostolski, infułat, dziekan dekanatu Rzeszów i kanonik gremialny kapituły jarosławskiej, długoletni katecheta i wychowawca młodzieży, rektor i pierwszy proboszcz parafii św. Krzyża w Rzeszowie, kapelan Armii Krajowej, Związku Miłośników Lwowa i Kresów Wschodnich, Cechu Rzemieślników, od 23 kwietnia 1994 honorowy obywatel miasta Rzeszowa.
Życiorys.
Urodził się w rodzinie Piotra Bala i Marii Lech. Po ukończeniu gimnazjum w Rzeszowie wstąpił w 1935 do Małego Seminarium w Przemyślu, kontynuując naukę w II Liceum w Przemyślu zdając egzamin dojrzałości w 1939 wstąpił do Seminarium Duchownego w Przemyślu. W czasie II wojny światowej seminarium przeniesiono do Brzozowa. Święcenia kapłańskie odebrał z rąk biskupa Franciszka Bardy 28 grudnia 1944 w bazylice oo. Jezuitów w Starej Wsi.
W latach 1945–1948 pracował jako wikariusz w Borku Starym, przeniesiony został następnie do Rzeszowa jako wikariusz od 1948, a w latach 1954–1956 administrator parafii farnej. W latach 1951–1952 i ponownie od 1957 rektor kościoła gimnazjalnego i katecheta młodzieży licealnej. W latach 1970–1998 proboszcz parafii Świętego Krzyża.
Zmarł 10 stycznia 2002. Został pochowany na Cmentarzu Wilkowyja w Rzeszowie.
Upamiętnienie.
Tablice pamiątkowe dedykowane księdzu Balowi zostały ustanowione w Rzeszowie w kościele Świętego Krzyża oraz na budynku przy ul. Lisa-Kuli 5.
Odznaczenie.
W 2010 pośmiertnie odznaczony Krzyżem Komandorskim Orderu Odrodzenia Polski „za wybitne zasługi w działalności na rzecz przemian demokratycznych w Polsce, za osiągnięcia w podejmowanej z pożytkiem dla kraju pracy zawodowej i społecznej”.

</doc>
<doc id="1579071" url="https://pl.wikipedia.org/wiki?curid=1579071" title="Obrabiarki">
Obrabiarki



</doc>
<doc id="1579080" url="https://pl.wikipedia.org/wiki?curid=1579080" title="Biuro Rubin">
Biuro Rubin



</doc>
<doc id="1579095" url="https://pl.wikipedia.org/wiki?curid=1579095" title="Jam Master Jay">
Jam Master Jay

Jam Master Jay, właściwie Jason William Mizell (ur. 21 stycznia 1965 w Nowym Jorku, zm. 30 października 2002 tamże) – amerykański DJ, producent muzyczny i beatboxer. Był członkiem hip-hopowej grupy Run-D.M.C.
Życiorys.
Mizell urodził się na Brooklynie w Nowym Jorku i przeprowadził się wraz z rodziną do dzielnicy Queens, kiedy miał 10 lat. Grał na basie i perkusji w kilku garażowych kapelach przed przyłączeniem się do Run-D.M.C. Na wszystkich ich albumach grał na keyboardzie, na basie i perkusji jako dodatku do gramofonów. Mizell przez całe życie mieszkał na osiedlu, na którym się wychował. Ufundował 'Scratch DJ Academy’ na Manhattanie dla dzieci interesujących się pracą DJa.
W 1989 Mizell założył wytwórnię płytową Jam Master Jay Records, która osiągnęła duży sukces w 1993 za sprawą zespołu Onyx. Zapoznał także Chucka D ze współzałożycielem Def Jam, Rickiem Rubinem. Po osiągnięciu wysokiej pozycji Jason przybrał pseudonim Jay Gambulos, aby uniknąć niechcianej uwagi ze strony mediów.
W latach 90. Mizell przeżył wypadek samochodowy i dwa postrzały. 30 października 2002 Jam Master Jay został zastrzelony w studiu nagraniowym w dzielnicy Queens w Nowym Jorku.

</doc>
<doc id="1579098" url="https://pl.wikipedia.org/wiki?curid=1579098" title="Szwajcar">
Szwajcar



</doc>
<doc id="1579107" url="https://pl.wikipedia.org/wiki?curid=1579107" title="Joga Upaniszady">
Joga Upaniszady



</doc>
<doc id="1579109" url="https://pl.wikipedia.org/wiki?curid=1579109" title="Upaniszada Jogi">
Upaniszada Jogi

Upaniszady Jogi (trl. "Yogopaniṣad") – grupa upaniszad powstałych w większości w XIV i XV wieku o tematyce jogicznej.
Upaniszada Muktika wymienia tu 108 ważniejszych upaniszad, klasyfikując w tej grupie (poniżej podano nazwy wraz z numerem miejsca na tej liście):
oraz

</doc>
<doc id="1579113" url="https://pl.wikipedia.org/wiki?curid=1579113" title="Hejnał Wodzisławia Śląskiego">
Hejnał Wodzisławia Śląskiego

Hejnał Wodzisławia Śląskiego – jeden z symboli Wodzisławia Śląskiego, został napisany w 2007 z okazji 750-lecia miasta. Uchwałę o ustanowieniu hejnału Rada Miejska w Wodzisław Śląski przyjęła 31 stycznia 2008. Hejnał skomponował wodzisławianin – Kamil Staszowski. Napisany jest on na trąbkę, ale także odtwarzany jest w wersji elektronicznej. Hejnał można usłyszeć w południe tuż po godzinie 12 z wodzisławskiego zamku, a także w czasie uroczystości oraz świąt miejskich i państwowych z innych miejsc miasta. Hejnał jest też jedną z form promocji miasta.

</doc>
<doc id="1579117" url="https://pl.wikipedia.org/wiki?curid=1579117" title="Nazi exploitation">
Nazi exploitation

Nazi-exploitation – podgatunek kina eksploatacji, zawierający wszelkie elementy charakterystyczne dla tego typu filmów, czyli powielanie tego samego schematu, brutalność, tandetność czy dosłowność, przy czym wyróżniającym elementem są wątki nazistowskie.
Reprezentują klasykę kina klasy B, a zainteresowanie jakie wzbudziły zawdzięczają przede wszystkim szokującej tematyce i łamaniu barier w zakresie tego, co można w kinie pokazać: epatowanie scenami erotycznymi, a nierzadko i pornograficznymi, brutalna przemoc, doświadczenia medyczne. Ważną rolę w tych filmach odgrywał fetysz mundurów wojskowych, klimat obozu kobiet i przemoc wynikająca z relacji więźniarka – sadystyczny komendant lub komendantka. Akcja filmów osadzona jest najczęściej w niemieckich obozach koncentracyjnych, więzieniach Gestapo lub w nazistowskich domach publicznych, choć niektóre filmy, jak trylogia kontynuująca film "Elza – Wilczyca z SS" ("Elza – Nikczemna strażniczka", "Elza – Syberyjska tygrysica", "Elza – Strażniczka haremu") wykorzystywały jedynie ogólny klimat obozu z brutalnym strażnikiem lub strażniczką i przenosiły akcję do Ameryki Południowej, arabskiego haremu czy radzieckiego gułagu.
Kino eksploatacji swoje apogeum w Europie przeżyło w latach 60. i 70. XX w., lecz na przełomie XX i XXI w. gatunek ten ponownie bujnie rozkwitał w Japonii.

</doc>
<doc id="1579119" url="https://pl.wikipedia.org/wiki?curid=1579119" title="Neosemantyzm">
Neosemantyzm



</doc>
<doc id="1579121" url="https://pl.wikipedia.org/wiki?curid=1579121" title="Zielona herbata">
Zielona herbata

Zielona herbata – napój przyrządzany wyłącznie z liści herbaty chińskiej ("Camellia sinensis"), które poddane zostały w czasie przetwarzania jedynie minimalnej oksydacji. Zielona herbata pochodzi z Chin, skąd rozpowszechniła się na inne kraje Azji, od Japonii po Bliski Wschód.
Współcześnie zielona herbata rozprzestrzenia się na Zachodzie, gdzie wciąż najpopularniejszym rodzajem tego napoju jest herbata czarna. W krajach, gdzie uprawia się herbatę, wytwarza się wiele rodzajów zielonej herbaty. Różnią się od siebie z uwagi na specyficzne warunki uprawy, sposób przetwarzania i porę zbiorów.
W kilku ostatnich dziesięcioleciach zielona herbata przechodziła wiele testów medycznych, których celem było ustalenie, czy rzeczywiście, jak się powszechnie sądzi, ma ona właściwości zdrowotne, a szczególnie przypisywany jej wpływ na zmniejszenie ryzyka zachorowania na choroby serca oraz na niektóre odmiany nowotworów. Sądzi się także, że spożywanie zielonej herbaty pomaga w kontrolowaniu wagi ciała.
Chińskie zielone herbaty.
Prowincja Zhejiang.
Jest to obszar w którym zbiera się najsłynniejszą z zielonych herbat, herbatę Xi Hu Longjing, a także inne herbaty zielone o wysokiej jakości.
Japońskie zielone herbaty.
Zielona herbata ("ryokucha") jest powszechna w Japonii i dlatego zwana jest tam po prostu herbatą, a nawet japońską herbatą, choć po raz pierwszy była używana w Chinach w czasie dynastii Song. Do Japonii została sprowadzona przez japońskiego buddyjskiego mnicha Myōan Eisai (tego samego, który sprowadził do Japonii buddaistyczną szkołę Zen-Rinzai). Najlepsza japońska herbata pochodzi z regionów Yame i Uji. 40% japońskich liści zielonej herbaty pochodzi z prefektury Shizuoka.
Zaparzanie.
Do przygotowania filiżanki napoju wystarczy jedna mała łyżeczka zielonej herbaty. W przypadku herbat o wysokiej jakości, jak "Gyokuro", można użyć więcej listków. Temperatura parzenia waha się w zależności od rodzaju zielonej herbaty, ale najczęściej jest to między 80 °C a 90 °C, a czas parzenia powinien wynosić od 2 do 3 minut. Najniższa temperatura zaparzania nie powinna być niższa niż 60 °C do 65 °C, a najkrótszy czas parzenia nie powinien być krótszy niż 120 sekund. Generalnie, im lepsza jakość liści, tym krótszy czas zaparzania. Zaparzanie zbyt gorącą wodą lub zbyt długie parzenie będzie skutkowało gorzkim smakiem. Liście wysokiej jakości można parzyć dwu- lub trzykrotnie.
Według chińskich znawców po pierwszym zaparzeniu (w temperaturze ok. 90 stopni) herbatę należy wylać, i wypić dopiero drugą, parzoną w temperaturze około 60-85 stopni. Ma to za zadanie obudzić listki i je rozprostować, co zwiększy walory smakowe naparu.
Kofeina.
Zawartość kofeiny w suchych liściach zielonej herbaty jest około dwukrotnie wyższa niż w suchych ziarnach kawy. Zawartość kofeiny w gotowym napoju zależy jednak od sposobu zaparzania oraz ilości użytego surowca w porównaniu do objętości wrzątku. Na ogół, kawę zaparza się w oparciu o większą ilość surowca. W odniesieniu do tej samej objętości gotowego napoju szacuje się, że typowo zaparzona zielona herbata zawiera dwu- lub trzykrotnie mniej kofeiny niż przeciętnie zaparzona kawa. Warto jednak zauważyć, że mocna zielona herbata może mieć wyraźnie wyższą zawartość kofeiny niż kawa. Badanie spektrofotometryczne wykazało, że napar z zielonej herbaty zawiera 169–450 mg kofeiny na 1 l płynu. Dla porównania, zawartość kofeiny w kawie parzonej to 386–652 mg/l.
Oprócz kofeiny zielona herbata zawiera także inne związki o działaniu słabiej analeptycznym od kofeiny, pochodne ksantyny, między innymi teobrominę, teaninę i teofilinę.
Wpływ zielonej herbaty na zdrowie.
Wykazano, że spożycie zielonej herbaty powoduje zwiększenie spalania tkanki tłuszczowej podczas spoczynku oraz zapobiega otyłości, poprawia także wrażliwość na insulinę u myszy. W czasie badań przeprowadzonych przez Uniwersytet w Birmingham wykazano, że przeciętny poziom spalania tłuszczu po zażyciu ekstraktu zielonej herbaty był o 17% większy niż po zażyciu placebo. Także proporcja energii ze spalania tłuszczu do całkowitej energii wytwarzanej przez organizm była po zażyciu ekstraktu większa o podobny procent. To sugeruje, że spożycie ekstraktu zielonej herbaty nie tylko zwiększa spalanie tłuszczu podczas średnio intensywnych ćwiczeń, ale również poprawia wrażliwość na insulinę i tolerancję glukozy u zdrowych młodych ludzi.
Historia.
Chińskie legendy przypisują wynalazek herbaty mitycznemu Boskiemu Rolnikowi, ale udokumentowane spożywanie herbaty to okres dynastii Han. W powszechne użycie weszła w okresie Tang; z tego też okresu pochodzi najstarszy traktat poświęcony temu napojowi i omawiający całościowo jego przygotowanie, od zbioru liści do zaparzania – "Chajing" autorstwa Lu Yu. Była ona używana jako tradycyjne lekarstwo w Chinach, Japonii, Indiach i Tajlandii. Stosowana przy większości dolegliwości, a także przy tamowaniu krwawienia, kontroli temperatury ciała oraz wspomaganiu trawienia.
W roku 1191 mnich buddyjski Eisai napisał "Kissa Yojoki" (Księgę Herbaty), w której przedstawił pozytywny wpływ zielonej herbaty na pięć najważniejszych ludzkich organów, zwłaszcza na serce. Napisał, że picie zielonej herbaty zaspokaja pragnienie i wspomaga usuwanie efektów picia alkoholu; działa stymulacyjnie; pomaga przy problemach trawiennych oraz w leczeniu choroby beri-beri; zapobiega zmęczeniu; działa moczopędnie.
W części pierwszej opisał kształt liścia i pąków herbaty oraz metodę jej uprawy i przetwarzania. W części drugiej księga zajmuje się tym, jak stosować zieloną herbatę przy poszczególnych dolegliwościach.
Stanowisko amerykańskiej Agencji Żywności i Leków.
W artykule "Herbata: historia zbiegów okoliczności" z marca 1996 roku zajęto się potencjalnymi korzystnymi skutkami picia zielonej herbaty. Do tamtego okresu amerykańska Agencja Żywności i Leków (FDA) nie dokonała żadnych ocen dotyczących potencjalnych korzystnych efektów picia zielonej herbaty. Od tamtego czasu FDA oddaliła dwa wnioski firm starających się o umieszczenie na opakowaniach informacji o dobroczynnych skutkach picia zielonej herbaty.
30 czerwca 2005 roku w odpowiedzi na petycję nazwaną "Zielona herbata i zmniejszone ryzyko raka" FDA stwierdziła: 
9 maja 2006 roku FDA stwierdziła, że nie istnieją wiarygodne dowody na to, że można połączyć picie zielonej herbaty ze zmniejszeniem ryzyka zachorowania na choroby układu krążenia.
Jednakże 31 października 2006 roku FDA zaaprobowała do użytku maść bazującą na zielonej herbacie (nazwa handlowa Veregen®) i dodała do listy produktów farmaceutycznych na receptę (ang. Prescription Drug Product List).
Badania naukowe.
Według badań przedstawionych na VI Międzynarodowej Konferencji dotyczącej nowości w zapobieganiu rakowi (ang. "Sixth International Conference on Frontiers in Cancer Prevention") sponsorowanej przez Amerykańskie Stowarzyszenie Badań nad Rakiem (ang. "American Association for Cancer Research"), standardowy polifenol zawarty w zielonej herbacie ogranicza wzrost raka jelita grubego u myszy, które poddano wpływowi substancji powodujących raka. – powiedział Dr. Hang Xiao ze szkoły Ernest Mario School of Pharmacy przy uniwersytecie Rutgers w USA.
Studium z 2006 roku opublikowane w „Journal of the American Medical Association” (Dziennik Amerykańskiego Towarzystwa Medycznego) dnia 13 września stwierdza, że: W studium przeprowadzonym przez "Tohoku University School of Public Policy" w Japonii, od 1994 zbadano 40 530 dorosłych Japończyków w wieku od 40 do 79 lat, którzy nie mieli nigdy zawału serca, chorób serca ani raka. W czasie studium badano wszystkich uczestników przez 11 lat na okoliczności śmierci z dowolnej przyczyny i przez 7 lat na okoliczność śmierci z określonej przyczyny. Uczestnicy, którzy codziennie pili co najmniej 5 filiżanek zielonej herbaty mieli o 16% mniejsze ryzyko śmierci z dowolnej przyczyny i o 26% mniejsze ryzyko śmierci z powodu choroby układu krążenia niż osoby, które piły mniej niż jedną filiżankę zielonej herbaty dziennie. W studium stwierdzono także: 
Studium z lutego 2006 roku z "American Journal of Clinical Nutrition" stwierdziło: 
W maju 2006 badacze z "Yale School of Medicine" zabrali głos w sprawie artykułu, który podsumował ponad 100 studiów z zakresu wpływu zielonej herbaty na zdrowie. Wskazali oni na to, co nazwali „azjatyckim paradoksem”, który odnosi się do tego, że w Azji jest generalnie mniej zachorowań na choroby serca i na raka, pomimo wysokiego udziału palaczy papierosów w społeczeństwach. Badacze teoretyzowali, że 1,2 litra zielonej herbaty codziennie, która jest często spożywana przez Azjatów daje organizmowi wysoką dawkę polifenoli i innych antyoksydantów. Te związki mogą działać na kilka sposobów w celu poprawienia zdrowia i funkcjonowania układu krążenia. Wskazali też na efekt przeciwzakrzepowy działania zielonej herbaty, który sprawia, że lekarze przestrzegają pacjentów, aby unikali picia zielonej herbaty przed zastosowaniem procedur medycznych, które wymagają kontrolowania procesu krzepnięcia krwi. Studium to ukazało się w "Journal of the American College of Surgeons": 
W anonimowym, losowym badaniu z użyciem placebo, wykonanym przez "Vanderbilt University Medical Center", 240 zdrowych ludzi przyjmowało dziennie 375 mg ekstraktu z zielonej herbaty w formie kapsułki albo placebo. Po 12 tygodniach pacjenci z grupy przyjmującej ekstrakt mieli wyraźnie mniej cholesterolu LDL i całkowitego cholesterolu (odpowiednio 16,4% i 11,3%) w porównaniu do osób z grupy placebo. Autor wnioskuje, że ekstrakt zielonej herbaty może być użyty razem z innymi składnikami diety do obniżania poziomu złego cholesterolu.
Studium opublikowane w styczniu 2005 w "American Journal of Clinical Nutrition" (Amerykański Dziennik Klinicznego Żywienia) wnioskuje, że 
Według "Case Western Reserve University School of Medicine" w studium opublikowanym 13 kwietnia 2005 roku w „Proceedings of the National Academy of Sciences": W badaniu obserwowano wpływ zielonej herbaty na wywołany kolagenem artretyzm u myszy, który jest podobny do artretyzmu u ludzi. W każdej z trzech grup studyjnych u myszy, które były karmione polifenolami z zielonej herbaty rzadziej dochodziło do przypadków artretyzmu. Z 18 myszy, które otrzymywały zieloną herbatę, tylko u ośmiu (44%) doszło do rozwinięcia artretyzmu. Wśród 18 myszy, którym nie podawano zielonej herbaty, u wszystkich osobników oprócz jednego (94%) doszło do rozwoju artretyzmu. W dodatku, badacze zauważyli, że u ośmiu myszy z artretyzmem, które dostawały polifenole z zielonej herbaty, wykształciły się mniej ostre formy artretyzmu.
Niemieckie badanie wykazało, że ekstrakt zielonej herbaty i gorąca woda (filtrowana) zaaplikowana zewnętrznie na skórę przez 10 minut trzy razy dziennie mogłyby pomóc ludziom, którzy mają skórę zniszczoną przez zastosowanie terapii napromieniowującej.
Badanie opublikowane w grudniu 1999 w "American Journal of Clinical Nutrition" twierdzi, że: 
W testach laboratoryjnych wykazano, że galusan epigallokatechiny (EGCG) występujący w zielonej herbacie zapobiega temu, by wirus HIV atakował komórki typu T. Jednakże nie wiadomo, czy ma to jakikolwiek wpływ na ludzi.
Dowody farmakologiczne i toksykologiczne wskazują też na to, że polifenole zielonej herbaty mogą powodować w pewnych stężeniach stres oksydacyjny oraz działać toksycznie na wątrobę. W związku z tym konsumenci powinni ostrożnie spożywać produkty przygotowane ze skoncentrowanego ekstraktu zielonej herbaty. Inne dowody zaprezentowane w artykule ostrzegają przed spożywaniem zielonej herbaty przez kobiety w ciąży.
Przeprowadzone w 2009 badania na liniach komórkowych i mysich modelach wskazują, że EGCG wiąże się z bortezomibem, niemal całkowicie hamując jego działanie

</doc>
<doc id="1579126" url="https://pl.wikipedia.org/wiki?curid=1579126" title="Nicole (piosenkarka)">
Nicole (piosenkarka)

Nicole Seibert, z domu Hohloch (ur. 25 października 1964 w Saarbrücken) – niemiecka piosenkarka, laureatka 27. Konkursu Piosenki Eurowizji (1982) z piosenką „Ein bißchen Frieden”.
31 marca 2015 roku wystąpiła na specjalnym koncercie "Eurovision Song Contest’s Greatest Hits" w Londynie, zorganizowanym z okazji jubileuszu 60-lecia Konkursu Piosenki Eurowizji.

</doc>
<doc id="1579132" url="https://pl.wikipedia.org/wiki?curid=1579132" title="Reprezentacja Egiptu w piłce ręcznej mężczyzn">
Reprezentacja Egiptu w piłce ręcznej mężczyzn

Reprezentacja Egiptu w piłce ręcznej mężczyzn – narodowy zespół piłkarzy ręcznych Egiptu. Reprezentuje swój kraj w rozgrywkach międzynarodowych.

</doc>
<doc id="1579135" url="https://pl.wikipedia.org/wiki?curid=1579135" title="Karolina Amelia heska">
Karolina Amelia heska

Karolina Amelia heska "duń. Charlotte Amalie") (ur. 27 kwietnia 1650 w Kassel, zm. 27 marca 1714 w Kopenhadze) – królowa Danii i Norwegii. Jej ojcem był landgraf Hesji-Kassel Wilhelm VI (1629-1663), matką – Jadwiga Zofia brandenburska (1623-1683).
25 czerwca 1667 w zamku w Nykøbing na wyspie Falster poślubiła dziedzica korony duńskiej księcia Chrystiana, który w trzy lata później zasiadł na tronie jako Chrystian V (1646-1699). Małżeństwo było aranżowane i małżonkowie nigdy nie stali się sobie bliscy. Karolina Amelia została wychowana jako kalwinka i jej przyszły mąż, który był luteraninem musiał obiecać przed ślubem, że będzie respektował religię żony, co było sporym ustępstwem z jego strony, ponieważ król i rodzina królewska byli zobowiązani do wyznawania religii luterańskiej. Ze swojej strony Karolina Amelia zobowiązała się w kontrakcie przedślubnym do nauki języka duńskiego. Zasługą królowej było nadanie pełnej swobody wyznaniowej społeczności kalwińskiej w Danii w 1685. Dwór duński wsparł również finansowo budowę zboru kalwińskiego w Kopenhadze. Koronacja pary królewskiej miała miejsce w 1671 w kaplicy zamku Frederiksborg. Została tym samym zapoczątkowana tradycja koronacji w nowym miejscu (wcześniej duńscy monarchowie koronowali się w katedrze kopenhaskiej). Trwała ona do 1840, czyli do ostatniej duńskiej koronacji.
Królowa okazała się dobrą matką i potrafiła z powodzeniem zarządzać swoimi licznymi dobrami. Po śmierci króla zamieszkała w zakupionym przez siebie pałacu w Kopenhadze, który nazwano na jej cześć Charlottenborg. Ze związku Karoliny Amelii i Chrystiana V na świat przyszło 8 dzieci, z których 3 zmarło w dzieciństwie:
Królowa Karolina Amelia zmarła w Kopenhadze i została pochowana w katedrze w Roskilde.
Imieniem królowej została nazwana stolica Duńskich Indii Zachodnich (obecnie Wyspy Dziewicze Stanów Zjednoczonych na Karaibach) miasto Charlotte Amalie.

</doc>
<doc id="1579136" url="https://pl.wikipedia.org/wiki?curid=1579136" title="SK Hlavice">
SK Hlavice

SK Hlavice – klub piłkarski z Hlavic w Czechach. Został założony w roku 1983. Aktualnie występuje w Czeskiej lidze futbolowej.

</doc>
<doc id="1579137" url="https://pl.wikipedia.org/wiki?curid=1579137" title="Teach-In">
Teach-In

Teach-In – holenderska grupa muzyczna założona w 1969 roku w Enschede. W składzie Gettie Kaspers, Chris de Wolde, Ard Weenink, Koos Versteeg, John Gaasbeek i Ruud Nijhuis zwyciężyli w Konkursie Piosenki Eurowizji w roku 1975 piosenką "Ding-A-Dong".

</doc>
<doc id="1579138" url="https://pl.wikipedia.org/wiki?curid=1579138" title="Jorge Iversen">
Jorge Iversen



</doc>
<doc id="1579139" url="https://pl.wikipedia.org/wiki?curid=1579139" title="Camera &amp; Imaging Products Association">
Camera &amp; Imaging Products Association

Camera &amp; Imaging Products Association (C.I.P.A.) – założona w 2002 roku w Japonii, instytucja badająca rozwój technologiczny kamer i aparatów głównie pod względem energooszczędności. Określa według własnych norm czas pracy, pobór energii itp.

</doc>
<doc id="1579140" url="https://pl.wikipedia.org/wiki?curid=1579140" title="Gronczewscy herbu Nałęcz">
Gronczewscy herbu Nałęcz

Gronczewscy – szlachta ziemi Mazowieckiej (ciechanowskiej i płockiej) herbu rodowego Nałęcz.
Nazwisko Gronczewski to oboczność nazwiska Grąbczewski. W spisie elektorów szlachty województwa płockiego do elekcji w 1697 roku wymienia się między innymi Jakuba Gronczewskiego, Franciszka Gronczewskiego oraz Wawrzyńca Gronczewskiego. 

</doc>
<doc id="1579141" url="https://pl.wikipedia.org/wiki?curid=1579141" title="Luiza Meklemburska">
Luiza Meklemburska



</doc>
<doc id="1579148" url="https://pl.wikipedia.org/wiki?curid=1579148" title="Philip Kearny">
Philip Kearny

Philip Kearny Jr. (ur. 2 czerwca 1815, zm. 1 września 1862) – oficer Armii Stanów Zjednoczonych, wyróżniający się w wojnach amerykańsko-meksykańskiej i secesyjnej. Zginął w roku 1862 podczas bitwy pod Chantilly.
Młodość.
Kearny pochodził z zamożnej nowojorskiej rodziny. Jego przodkowie ze strony matki, John i Robert Watts, należeli do najbogatszych obywateli miasta. Ojciec Kearny’ego, absolwent Harvardu, był finansistą i założycielem giełdy nowojorskiej. Kearny od dziecka chciał być żołnierzem, ale po śmierci rodziców wychowaniem chłopca zajął się dziadek, który zdecydował, że ma on zostać prawnikiem. Kearny rozpoczął więc naukę w Columbia College i w roku 1833 otrzymał absolutorium.
W 1836 roku dziadek umarł, zostawiając Kearny’emu ponad milionową fortunę, co zapewniało łatwe i dostatnie życie, ale młody człowiek postanowił zrealizować swe marzenia z dzieciństwa. Wkrótce uzyskał stopień podporucznika kawalerii i przydział do 1. pułku dragonów dowodzonego przez stryja, pułkownika Stephena W. Kearny’ego, którego adiutantem był późniejszy prezydent SSA Jefferson Davis. Pułk został skierowany na zachodnie pogranicze.
W roku 1839 Kearny został wysłany do Francji dla pogłębienia wiedzy z dziedziny taktyki formacji kawaleryjskich. Zaczął od nauki w słynnej szkole kawalerii w Saumur, a następnie szlifował tę wiedzę w polu, w szeregach "Chasseurs d'Afrique" w Algierii. Kearny znany był w armii amerykańskiej z tego, że do boju ruszał z szablą w prawej i pistoletem w lewej ręce, wodze trzymając zębami, jak to było w stylu szaserów. Jego odwaga spowodowała, że francuscy koledzy nazwali go Kearny Wspaniały (fr. "Kearny le Magnifique"). Wrócił do Ameryki jesienią roku 1840, by napisać podręcznik dla kawalerzystów na podstawie swych zamorskich doświadczeń.
Wkrótce potem został mianowany aide-de-camp generała Alexandra Macomba, pozostając na tym stanowisku do śmierci przełożonego w czerwcu 1841. Po kilku miesiącach w koszarach kawalerii w Carlisle (Pensylwania), Kearny otrzymał przydział do sztabu generała Winfielda Scotta, również w charakterze adiutanta. W czasie przerwy w pracach sztabowych udał się w roku 1845 z oddziałem stryja na zachód celem zbadania Przełęczy Południowej na szlaku oregońskim.
Wojna z Meksykiem.
Kearny, rozczarowany brakiem możności wykazania się walce, odszedł z armii w roku 1846, ale w kilka miesięcy później, na wieść o wybuchu wojny amerykańsko-meksykańskiej powrócił. Polecono mu sformować i wyćwiczyć w Terre Haute w stanie Indiana Kompanię F dla 1. pułku dragonów. Zaciąg ludzi i zakup 120 jabłkowitych koni pokrył z własnych pieniędzy. Oddział miał stacjonować Rio Grande, ale wkrótce został szwadronem przybocznym gen. Scotta, głównodowodzącego armią w Meksyku. W grudniu otrzymał awans na kapitana.
Kearny i jego ludzie brali udział w bitwach pod Contreras i Churubusco; on sam w ostatnim starciu – prowadzący śmiałą szarżę – został trafiony odłamkiem kartacza w lewe ramię, które trzeba było amputować. Swą odwagą Kearny zaskarbił sobie szacunek zarówno żołnierzy, jak i oficerów. Gen. Winfield Scott nazwał go "doskonałym żołnierzem" i "najdzielniejszym człowiekiem jakiego znałem". Kearny bardzo szybko powrócił do szeregu, a gdy armia – w miesiąc później – zdobyła Meksyk, dostąpił zaszczytu przekroczenia bram miasta jako pierwszy.
Powrót do Francji.
Po wojnie Kearny został skierowany do pracy w biurze rekrutacyjnym armii w Nowym Jorku. Za udział w wojnie został awansowany do stopnia majora, a nowojorski Union Club obdarował go honorową szablą.
Gdy rozpadło się jego małżeństwo, niezadowolony z powolnego procesu awansowego w armii, złożył w październiku 1851 rezygnację, wsiadł na statek i wyruszył w podróż dookoła świata. Zwiedził Chiny, Cejlon, a na koniec ponownie zawitał do Francji. W Paryżu Kearny zakochał się z wzajemnością w Agnes Maxwell z Nowego Jorku, ale nie mógł jej poślubić, ponieważ pierwsza żona nie zgodziła się na rozwód. Po powrocie z Europy, w 1854 roku, Kearny doznał obrażeń w wyniku upadku z konia; zaopiekowała się nim Agnes, która wprowadziła się do jego domu. Gdy wyzdrowiał, Agnes i Philip wyjechali z Nowego Jorku, by uniknąć plotek. Osiedli w nowej posiadłości Kearny’ego, Bellegrove, nad brzegiem rzeki Passaic w dzisiejszym hrabstwie Kearny w New Jersey, bardzo blisko jego starej rodowej siedziby w Newark. W roku 1858 żona ostatecznie zgodziła się na rozwód, po którym Kearny i Agnes wyjechali do Paryża i wzięli ślub.
W 1859 Kearny raz jeszcze ruszył do Francji i dołączył do "Chasseurs d’Afrique", którzy właśnie brali udział w wojnie z Austrią we Włoszech. W szeregach Gwardii Cesarskiej Napoleona III walczył pod Solferino, biorąc udział w szarży kawaleryjskiej, która rozerwała austriackie centrum. Za udział w tej szarży został – jako pierwszy Amerykanin w dziejach – udekorowany krzyżem Légion d’honneur.
Wojna secesyjna.
Gdy w roku 1861 w Ameryce wybuchła wojna secesyjna, Kearny wrócił do Stanów Zjednoczonych, gdzie z miejsca otrzymał awans na generała brygadiera i dowództwo Pierwszej Brygady New Jersey, którą umiejętnie wyszkolił. Ze względu na jego kalectwo armia dość długo wahała się, czy przyznać mu stopień wojskowy, ale szok po przegranej I bitwie nad Bull Run przyczynił się do pozytywnej dla Kearny’ego decyzji. Jego brygada, nawet wtedy, gdy odszedł, by dowodzić dywizją, stawała znakomicie, szczególnie podczas bitwy pod Glendale. 30 kwietnia 1862 roku objął dowództwo 3. dywizji III Korpusu. Dowodził tą dywizją w bitwach pod Williamsburgiem i pod Seven Pines. Pod Williamsburgiem, przed wejściem dywizji do bitwy, Kearny stanął przed swymi ludźmi i krzyknął: "I’m a one-armed Jersey son-of-a-gun, follow me!" (pol. Ja jestem jednoręki s...syn z Jersey, za mną!) i poprowadził szarżę, jak dawniej z szablą w dłoni i cuglami w zębach. Cytowano też jego słowa skierowane do niezbyt chętnie idących do akcji żołnierzy: "Don’t worry, men, they’ll all be firing at me!" (pol. Nie przejmujcie się chłopcy, oni wszyscy strzelać będą do mnie!). Jego umiejętności i odwaga w czasie kampanii półwyspowej spotkały się z uznaniem żołnierzy i przełożonych z wyjątkiem dowódcy Armii Potomaku, generała majora George B. McClellan, którego rozkazy (szczególnie te nakazujące odwrót) często ignorował. Po bitwie Battle of Malvern Hill, która zakończyła się zwycięstwem unionistów, McClellan zarządził odwrót, na co Kearny napisał:
Kearny jest uważany za twórcę odznak korpuśnych używanych w US Army. Latem roku 1862 rozkazał, by jego żołnierze przypięli do swych kepi kawałki czerwonego płótna w celu łatwiejszego rozpoznania w czasie bitwy. Szeregowi żołnierze, wśród których Kearny był bardzo popularny, zaraz zaczęli to robić. Ludzie z innych oddziałów szybko podchwycili pomysł, przyjmując inne kolory i kształty insygniów, które po wielu latach przekształciły się w dzisiejsze odznaki naramienne żołnierzy US Army. (Daniel Butterfield uważany jest za tego, który wprowadził pomysł Kearny’ego dla wszystkich korpusów Armii Potomaku i opracował wzory odznak). Kearny został awansowany do stopnia generała majora 4 lipca 1862.
Śmierć.
Pod koniec sierpnia 1862 generał Kearny dowodził swą dywizją w tragicznej II bitwie nad Bull Run, w której armia unionistów została niemal zniszczona przez Armię Północnej Wirginii Roberta E. Lee. Wojska unionistów cofały się w stronę Waszyngtonu, odpierając ataki następujących konfederatów. 1 września doszło do starcia pod Chantilly. Podczas gwałtownej burzy z ulewą i wyładowaniami atmosferycznymi. Kearny postanowił sprawdzić, czy nie istnieje wyłom w liniach unionistów. Jednemu ze swych podwładnych, który ostrzegał go przed niebezpieczeństwem, odpowiedział: "The Rebel bullet that can kill me has not yet been molded" (pol. Rebeliancka kula, która mogłaby mnie zabić, nie została jeszcze odlana). Wjechawszy w ciemnościach pomiędzy oddziały konfederackie Kearny zignorował wezwanie do poddania się i próbował uciekać, gdy pojedyncza kula trafiła w podstawę czaszki, zabijając go na miejscu. Konfederacki generał major A.P. Hill usłyszawszy strzały podbiegł do ciała z latarką i powiedział żołnierzom: "You’ve killed Phil Kearny, he deserved a better fate than to die in the mud" (pol. Zabiliście Phila Kearny’ego, który zasłużył na lepszy los niż śmierć w błocie). Ciało zabitego zostało odstawione do linii unionistów wraz z listem kondolencyjnym od generała Lee. Jak na ironię, w tym samym mniej więcej czasie po Waszyngtonie krążyły pogłoski, że Abraham Lincoln zamierza zastąpić McClellana nie kim innym, a właśnie Wspaniałym Kearnym.
Kearny został pochowany na cmentarzu przy kościele Świętej Trójcy w Nowym Jorku. W roku 1912 szczątki ekshumowano i przeniesiono na Narodowy Cmentarz w Arlington, gdzie wznosi się jego pomnik, jeden z dwóch konnych pomników w Arlington; inicjatorem przenosin był odznaczony Medalem Honoru Charles F. Hopkins, który służył pod rozkazami Kearny’ego w Pierwszej Brygadzie New Jersey. Pomnik został odsłonięty przez prezydenta Woodrowa Wilsona w listopadzie 1914 roku. Został odnowiony w 1996 przez "General Philip Kearny Memorial Committee", organizację niedochodową z New Jersey.

</doc>
<doc id="1579149" url="https://pl.wikipedia.org/wiki?curid=1579149" title="Turkiestańska Organizacja Wojskowa">
Turkiestańska Organizacja Wojskowa

Turkiestańska Organizacja Wojskowa (ros. Туркестанская военная организация, TWO), inna nazwa Turkiestański Związek Walki z Bolszewizmem – konspiracyjna organizacja wojskowa białych podczas wojny domowej w Rosji
Na początku lutego 1918 r. do Turkiestanu przedostał się z Persji oddział płk. Iwana M. Zajcewa. 14 lutego tego roku starł się w rejonie stacji kolejowej Rostowcewo z oddziałem bolszewickim pod dowództwem byłego praporszczyka Konstantina P. Osipowa. Konstantin P. Osipow został wkrótce komisarzem wojskowym Turkiestańskiej Autonomicznej Radzieckiej Republiki Socjalistycznej. Na początku sierpnia w Taszkencie powstała konspiracyjna Turkiestańska Organizacja Wojskowa. Na jej czele stanęli biali oficerowie: ppłk Piotr G. Korniłow (brat gen. Ławra G. Korniłowa), płk I. M. Zajcew, gen. lejt. L. L. Kondratowicz, gen. J.P. Dżunkowski i ppłk Bławatski. Przygotowywała ona wybuch powstania antybolszewickiego. Korzystała z pomocy agentów służb specjalnych państw alianckich, przede wszystkim Wielkiej Brytanii, których centrum było ulokowane w Meszhedzie w północnej Persji. Pierwotnie rozpoczęcie powstania planowano już na sierpień, ale ostatecznie przesunięto datę na pocz. 1919 r. W organizacji działali generałowie L. L. Kondratowicz, Łastoczkin, Gordiejew, Pawłowski, pułkownicy Rudniew, Cwietkow, Butenin, Sawicki, Oraz-Chan-Sardar, I. W. Zajcew, Kryłow, Liebiediew, Aleksandrow, podpułkownicy Bławatski, P. G. Korniłow, Iwanow, oficerowie niższych stopni Gaginski, Striemkowski, Feldberg, a ponadto inż. Nazarow, agent brytyjskiego wywiadu Tiszkowski, eser Aszur Chodżajew. Do organizacji przystąpił tajnie również K. P. Osipow. Wokół TWO zgromadziły się wszystkie antybolszewickie siły Turkiestanu – kadeci, mienszewicy, eserzy, nacjonaliści, basmacze, duchowieństwo muzułmańskie, b. urzędnicy carskiej administracji. Sztab organizacji nawiązał kontakt z atamanem Kozaków orenburskich Aleksandrem I. Dutowem, dowódcą Armii Ochotniczej gen. Antonem I. Denikinem, przywódcami kazachskiej Ałasz Ordy, władzami Emiratu Buchary i zakaspijskimi białogwardzistami. Podpisano umowę z gen. Wilfridem Mallesonem, przedstawicielem Wielkiej Brytanii na obszar Azji Środkowej, dzięki czemu uzyskano pomoc w postaci 100 mln rubli, 16 dział górskich, 40 karabinów maszynowych, 25 tys. karabinów ręcznych i dużej ilości wyposażenia wojskowego. Jednakże w październiku 1918 r. Sowieci wpadli na trop TWO, wprowadzając do niej następnie swoich agentów. W rezultacie większość przywódców zbiegła z Taszkentu na prowincję, a niektórzy zakonspirowali się. Pomimo tego 27 grudnia utworzono Komitet Tymczasowy na czele z K. P. Osipowem. 19 stycznia 1919 r. rozpoczął on w Taszkencie powstanie antybolszewickie, na czele którego stanął K. P. Osipow. Po jego załamaniu się 21 stycznia, uczestnicy zbiegli z miasta, organizując Taszkiencki Oficerski Oddział Partyzancki (101 ludzi). Od marca 1919 r. działał on w Kotlinie Fergańskiej, a następnie w rejonie Buchary.
Linki zewnętrzne.
Krótka historia Turkiestańskiej Organizacji Wojskowej (jęz. rosyjski)

</doc>
<doc id="1579150" url="https://pl.wikipedia.org/wiki?curid=1579150" title="Roscrea">
Roscrea

Roscrea (irl. "Ros Cré") – miasto położone w północnej części Tipperary (Munster) w Irlandii. Miasto leży ok. 70 km od Limerick i ok. 120 km od Dublina.
Nazwa.
"Ros Cré" w języku irlandzkim oznacza "las Cré", gdzie "Cré" jest staroirlandzkim imieniem żeńskim.
Historia.
Miasto powstało wokół średniowiecznego opactwa. Najstarszym zabytkiem jest okrągła wieża z otworem wejściowym na wysokości ponad 4,5 m. Wieża charakteryzuje się brakiem charakterystycznego szpiczastego dachu, który został zestrzelony w 1798 roku. Jedną z najważniejszych pozostałości ze średniowiecznego opactwa jest "Księga Dimmy" (datowana na VIII wiek), a znajdująca się obecnie w posiadaniu dublińskiego uniwersytetu Trinity College.
Komunikacja.
Miasto położone jest przy drodze krajowej N7 łączącej Limerick z Dublinem oraz drodze N62 łączącej Athlone i Horse and Jockey, która łączy się tu z drogą krajową N8 (Dublin-Cork).

</doc>
<doc id="1579158" url="https://pl.wikipedia.org/wiki?curid=1579158" title="Anna Olsson">
Anna Olsson



</doc>
<doc id="1579161" url="https://pl.wikipedia.org/wiki?curid=1579161" title="Akishima">
Akishima

 – miasto w Japonii, położone w prefekturze metropolitarnej Tokio. Ma powierzchnię 17,34 km2 . W 2020 r. mieszkały w nim 114 053 osoby, w 52 420 gospodarstwach domowych (w 2010 r. 112 286 osób, w 47 276 gospodarstwach domowych).

</doc>
<doc id="1579171" url="https://pl.wikipedia.org/wiki?curid=1579171" title="Maria Canals Barrera">
Maria Canals Barrera

Maria Canals Barrera (ur. 28 września 1966 w Miami) – amerykańska aktorka pochodzenia kubańskiego.
Życiorys.
Wystąpiła w serialu "Key West". W filmie Camp Rock oraz "" grała Connie Torres, mamę Mitchie. W serialu "Czarodzieje z Waverly Place" gra Theresę Russo, mamę Alex, Justina i Maxa oraz żonę Jerry'ego.
Aktorka ma męża, który nazywa się David Barrera. Wystąpił on gościnnie w jednym z odcinków wcześniej wspomnianego serialu "Czarodziei z Waverly Place".

</doc>
<doc id="1579175" url="https://pl.wikipedia.org/wiki?curid=1579175" title="Misy Wenus">
Misy Wenus

Misy Wenus (cz. "Venušiny misky", niem. "Venusnapla") – grupa skalna na wzgórzu Smolný vrch (404 m n.p.m.), położonym w Czechach, na Śląsku Czeskim, w kraju ołomunieckim, w północnej części powiatu Jesionik, na Przedgórzu Paczkowskim (cz. "Žulovská pahorkatina"). Leży w odległości 4,5 km od Widnawy, a 4 km od Žulovéj.
Zbudowane są z gruboziarnistego granitu ostańce przypominają skalne miasto. Woda, wietrzenie uwarunkowane zmiennością skału i jej ciosem oraz ruchy tektoniczne pozostawiły tu swoje piętno w postaci licznych półek, wnęk i mis skalnych. W kopułach szczytowych dwóch skał znajdują się zagłębienia, z których większe, o średnicy około 1,5 m i 1 metrze głębokości, może pomieścić około 65 litrów wody. Pierwotnie uważano, że zagłębienia te są tworem ludzkim i były używane jako pogańskie misy ofiarne, miejscowa ludność łączyła ich istnienie z istotami nadprzyrodzonymi. Obecnie wiadomo, że są to naturalne kociołki wietrzeniowe. 
Ochrona przyrody.
Już w okresie międzywojennym podjęto starania o ochronę "Venušinych misek". Jednak dopiero w 1970 okolice wzgórza uznano za obszar chroniony w postaci narodowego pomnika przyrody. Jego powierzchnia wynosi 3,9 ha.
Wspinanie.
Okoliczne skałki od roku 1959 są eksploatowane przez wspinaczy. Na Misach Wenus poprowadzono 16 dróg wspinaczkowych z typowo czeską asekuracją w postaci okazjonalnych ringów, miejscami asekuracja tradycyjna. Ponadto liczne problemy boulderowe. Jakość tutejszego granitu przypomina skałki Zamkowego Grzbietu, Doliny Janówki, Janowickiego Grzbietu i Janowickich Garbów w Rudawach Janowickich.

</doc>
<doc id="1579176" url="https://pl.wikipedia.org/wiki?curid=1579176" title="Ulica Adama Mickiewicza w Białymstoku">
Ulica Adama Mickiewicza w Białymstoku

Ulica Adama Mickiewicza – reprezentacyjna ulica biegnąca od centrum Białegostoku – placu Branickich poprzez osiedla: Mickiewicza oraz Dojlidy, ciągnąc się aż do granic miasta (skrzyżowanie z ul. Brzoskwiniową) o długości ok. 5,5 km.
Pochodzenie nazwy.
Nazwa ulicy została nadana na cześć narodowego wieszcza, poety polskiego romantyzmu, autora dramatu "Dziady" oraz epopei narodowej "Pan Tadeusz" Adama Mickiewicza.
Historia ulicy.
Ulica Adama Mickiewicza swój początek bierze na wprost Pałacu Branickich. W przeszłości prowadziła w kierunku Lublina, Zamościa poprzez Drohiczyn. Aktualnie pełni rolę ulicy wewnątrzmiejskiej, przy której ma siedzibę szereg instytucji (urząd wojewódzki, sądy, archiwum państwowe). W początkowej fazie swego biegu ulica dzieli tereny zielone położone wokół pałacu w południowo-wschodniej jego części na park miejski Planty oraz na park im ks J. Poniatowskiego na terenie, którego przy ul. Elektrycznej 12 jest położony Teatr Dramatyczny noszący imię pierwszego dyrektora Aleksandra Węgierki, nieopodal znajduje się Konsulat Generalny Republiki Białorusi w Białymstoku.
Otoczenie.
Przy ulicy A. Mickiewicza znajdują się m.in.:

</doc>
<doc id="1579177" url="https://pl.wikipedia.org/wiki?curid=1579177" title="Język hixkaryana">
Język hixkaryana

Język hixkaryana – jeden z języków karaibskich. Jest używany przez 600 osób (2000), członków plemienia w dorzeczu rzeki Nhamundá, w Amazonii. Hixkaryana to przykład rzadkiego typu języków, w których zdanie zaczyna się od dopełnienia (Object), następnie jest orzeczenie (Predicate), natomiast na końcu podmiot (Subject). Przykładowe zdanie z wykorzystaniem szyku OVS:

</doc>
<doc id="1579181" url="https://pl.wikipedia.org/wiki?curid=1579181" title="Grupy Balinta">
Grupy Balinta

Grupy Balinta – grupy organizowane w 1950 roku w Londynie, początkowo dla lekarzy ogólnych, przez Michaela Balinta i jego trzecią żonę Enid. Miały one na celu uświadomienie lekarzom psychologicznych aspektów problemów ich pacjentów oraz umożliwienie przyjrzenia się psychologicznej stronie kontaktu z pacjentem. W dyskusjach w ramach grup Balinta główny nacisk kładzie się na relację lekarz – pacjent, a nie na problemy ściśle medyczne. Grupa taka liczy 8 do 12 osób, z czego jedna z osób prowadzi i nadzoruje przebieg spotkania, które odbywa się według ściśle określonych reguł. Początkowo grupy Balinta były prowadzone przez psychoanalityków, jednak współcześnie robią to przeszkoleni Liderzy Grup Balinta. Obecnie tworzy się grupy nie tylko dla lekarzy, ale także dla pielęgniarek, psychologów, innego personelu medycznego, a także przedstawicieli innych "zawodów pomocowych" - terapeutów, nauczycieli, doradców zawodowych, mediatorów, coachów. Mogą one mieć charakter homogeniczny lub obejmować osoby wykonujące różne zawody.
Podczas standardowego spotkania jeden z uczestników lub jedna z uczestniczek prezentuje przypadek bez wdawania się w medyczne szczegóły, a następnie pozostali mają okazję do zadawania dodatkowych pytań. Jednak główny nacisk jest kładziony na wypowiedzenie swoich refleksji odnośnie do prezentowanego problemu z uwzględnieniem własnych uczuć i przypuszczeń co do tego, jak samemu by się w danej sytuacji reagowało. Na zakończenie sesji narrator może wypowiedzieć się na temat tego, co dała mu praca grupy. Treść pracy grupy jest objęta tajemnicą, po sesji nie rozmawia się już na omawiany temat.. 
Cele grupy Balinta.
Celem uczestnictwa w grupie Balinta jest refleksja nad procesami zachodzącymi w komunikacji z pacjentem. Grupa Balinta dostarcza bezpiecznego środowiska, w którym lekarze mogą się przyglądać psychologicznym aspektom relacji z pacjentem, a przez to rozumieć ją lepiej. Grupy Balinta oferują też superwizję w psychoterapeutycznym sensie. Podczas spotkań takiej grupy dąży się do uświadomienia uczestnikom wagi relacji z pacjentem oraz zjawisk w niej zachodzących. Dostarczają one także okazji do przyjrzenia się takiej relacji w nowym świetle czy uświadomienia sobie własnych ograniczeń lekarza.
Uczestnictwo w grupie Balinta może też zapobiegać wypaleniu zawodowemu, zwiększyć satysfakcję lekarzy z własnej pracy oraz dostarczyć im inspiracji do modyfikacji własnego postępowania względem danego pacjenta aż do wzbudzenia zmiany nastawienia względem danego pacjenta włącznie.
Czym grupa Balinta nie jest?
Nie jest to grupa wsparcia dla personelu medycznego ani grupa dyskusyjna. Jej uczestnicy nie dostają gotowej odpowiedzi odnośnie do tego, jak postępować z danym pacjentem. Ma ona też swoje ograniczenia, to znaczy nie rozwiąże wszystkich problemów z pacjentem.
Linki zewnętrzne.
Medycyna rodzinna

</doc>
<doc id="1579186" url="https://pl.wikipedia.org/wiki?curid=1579186" title="Anna (księżna Teck)">
Anna (księżna Teck)



</doc>
<doc id="1579188" url="https://pl.wikipedia.org/wiki?curid=1579188" title="Subaru Rex">
Subaru Rex

Subaru Rex, znany także jako Ace lub SX700 – samochód osobowy należący do segmentu kei-car produkowany w latach 1972 – 1992 w Japonii przez Subaru. Sprzedawany był również na obcych rynkach, np. w Chile. Rex miał zastąpić model R-2, który opierał się na dość wiekowym i wysłużonym modelu 360. Początkowo Rex produkowany był jako pojazd tylnonapędowy, napędzany był przez montowany z tyłu nadwozia, dwucylindrowy, czterosuwowy chłodzony cieczą silnik o pojemności 358 cm³ będący rozwinięciem konstrukcji dwusuwowej stosowanej w modelach 360 i R-2. Późniejsze modele posiadały już napęd na oś przednią.

</doc>
<doc id="1579191" url="https://pl.wikipedia.org/wiki?curid=1579191" title="II atak UPA na Birczę">
II atak UPA na Birczę

II atak UPA na Birczę – atak na miasteczko Bircza, dokonany przez oddziały Ukraińskiej Powstańczej Armii (sotnie „Burłaki” i „Bartla”) 29 listopada 1945 roku.
Atak.
Drugi atak na Birczę UPA rozpoczęła 29 listopada o godz. 22:00, w jasną, księżycową noc, przy wsparciu ognia moździerzowego. Wielkości sił ukraińskich nie udało się ustalić. Garnizon birczański tworzył wówczas batalion zbiorczy 17 DP, podporządkowany operacyjnie dowódcy 9 DP. Ponadto w Birczy znajdowała się kompania MO oraz kompania KBW.
Birczę ostrzelano ogniem moździerzy i broni maszynowej. Po pięciogodzinnej walce, około godziny 3:00, upowcy wycofali się. Atak był pozorowany; w rzeczywistości UPA chodziło o spalenie wsi w okolicach Birczy: Starej Birczy, Rudawki, Boguszówki, Korzeńca, Łomnej i Huty Brzuski, które to zadanie zostało wykonane. 
W czasie walki zaobserwowano po stronie polskiej zaniedbania w zakresie ubezpieczenia, dowodzenia, wyszkolenia oraz taktyki. Batalion zbiorczy 17 DP nie przedstawiał wysokiej wartości bojowej, przede wszystkim z powodu słabego wyszkolenia bojowego. 
Aby uniemożliwić odsiecz z Przemyśla, drogę zablokowano ściętymi słupami telefonicznymi i drzewami. Powiadomiony drogą radiową o ataku dowódca 9 DP wysłał natychmiast z Przemyśla na pomoc pododdział alarmowy w sile jednej kompanii piechoty (około 100 żołnierzy) na 4 samochodach ciężarowych, jednak wskutek zablokowania drogi oddział nie dojechał na miejsce.
Straty.
W czasie ataku 6 polskich żołnierzy zostało rozbrojonych i uprowadzonych przez upowców, ale zostali uwolnieni i powrócili do garnizonu. Straty własne podczas napadu wyniosły: 3 zabitych żołnierzy, w tym 2 oficerów. Strat ukraińskich nie udało się ustalić, według Ginalskiego i Wysokińskiego było to 8 zabitych, meldunki UPA mówią o kilku rannych, z których jeden zmarł.

</doc>
<doc id="1579192" url="https://pl.wikipedia.org/wiki?curid=1579192" title="Subaru Vivio">
Subaru Vivio

Subaru Vivio – samochód segmentu kei-car produkowany w latach 1992-1998 przez japońską firmę Subaru. Wyposażony był w doładowany mechaniczne silnik o pojemności 658 cm³ (53 KM – 44 KM w Europie). W wersji europejskiej silnik z wtryskiem wielopunktowym, jednym wałkiem rozrządu i dwoma zaworami na cylinder maksymalną moc 44 KM uzyskuje przy 6400 obr./min, maksymalny moment obrotowy 53 Nm uzyskiwany jest przy 3600 obr./min. Auto rozwija prędkość maksymalną 138 km/h, do 100 km/h rozpędza się w 18 sekund. Masa wynosząca w zależności od opcji wyposażenie od 650 do 700 kg czyniła model jednym z najlżejszych w swojej klasie. Vivio był następcą modelu Rex produkowanego przez 20 lat. Vivio dostępny był jako 3- lub 5-drzwiowy hatchback lub jako 2-drzwiowa targa.

</doc>
<doc id="1579193" url="https://pl.wikipedia.org/wiki?curid=1579193" title="71-619">
71-619



</doc>
<doc id="1579195" url="https://pl.wikipedia.org/wiki?curid=1579195" title="Vicente Boluda">
Vicente Boluda

Vicente Boluda Fos (ur. 31 marca 1955 w Walencji, Hiszpania) – od 16 stycznia do 1 czerwca 2009 był tymczasowym prezesem Realu Madryt, stanowisko przekazując Florentino Pérezowi.
19 grudnia 2006 roku został członkiem zarządu Realu Madryt, zasiadając na stanowisku wiceprezesa Realu Madryt. W wyniku rezygnacji dotychczasowego prezesa Ramóna Calderóna, 16 stycznia 2009 stał się tymczasowym prezesem klubu.
Boluda posiada dyplom prawa Hiszpańskiej Akademii Prawoznawstwa i Ustawodawstwa. Jest prezesem Narodowego Stowarzyszenia Armatorów Holowników, pierwszym wiceprezesem Izby Gospodarczej, Przemysłowej i Żeglugowej Walencji oraz wiceprezesem Hiszpańskiego Stowarzyszenia Właścicieli Statków.
31 stycznia 2009 podpisał umowę z Julienem Faubertem. West Ham United otrzymał 1,5 mln euro za półroczne wypożyczenie z opcją transferu definitywnego, z którego klub ze stolicy Hiszpanii ostatecznie nie skorzystał.

</doc>
<doc id="1579196" url="https://pl.wikipedia.org/wiki?curid=1579196" title="Przenośnik rurowo-linowy">
Przenośnik rurowo-linowy



</doc>
<doc id="1579197" url="https://pl.wikipedia.org/wiki?curid=1579197" title="Bogusław V pomorski">
Bogusław V pomorski



</doc>
<doc id="1579198" url="https://pl.wikipedia.org/wiki?curid=1579198" title="Przenośnik rurowo-łańcuchowy">
Przenośnik rurowo-łańcuchowy



</doc>
<doc id="1579200" url="https://pl.wikipedia.org/wiki?curid=1579200" title="Warcisław V pomorski">
Warcisław V pomorski



</doc>
<doc id="1579202" url="https://pl.wikipedia.org/wiki?curid=1579202" title="Warcisław IV pomorski">
Warcisław IV pomorski



</doc>
<doc id="1579204" url="https://pl.wikipedia.org/wiki?curid=1579204" title="Subaru Pleo">
Subaru Pleo

Subaru Pleo – samochód należący do segmentu kei-car produkowany przez Subaru.
Jego produkcja została uruchomiona 9 października 1998, został wprowadzony jako następca modelu Vivio. Nastąpiło to po zmianie przepisów dotyczących segmentu kei-car. 8 grudnia 2003 wprowadzono pokrewny model – R2. Pomimo tego Pleo wciąż pozostaje w sprzedaży. Dostępny jest z kilkoma wersjami silnika R4 o pojemności 658 cm³: SOHC, DOHC oraz z doładowaniem mechanicznym, do wyboru są dwie opcje wyposażenia.

</doc>
<doc id="1579205" url="https://pl.wikipedia.org/wiki?curid=1579205" title="Vicente Boluda Fos">
Vicente Boluda Fos



</doc>
<doc id="1579206" url="https://pl.wikipedia.org/wiki?curid=1579206" title="Warcisław III pomorski">
Warcisław III pomorski



</doc>
<doc id="1579208" url="https://pl.wikipedia.org/wiki?curid=1579208" title="First Rays of the New Rising Sun">
First Rays of the New Rising Sun

First Rays of the New Rising Sun – pośmiertna kompilacja zawierająca 17 utworów Jimiego Hendrixa, wydana w 1997 roku przez Universal. Nagrana w 1970 i na przełomie 1969 i 1970 roku, jedynie nagranie "„My Friend ”" pochodzi z innego okresu (z 1968 roku). Pierwotnie miał być czwartym studyjnym albumem Hendrixa, jednak pracę nad nim przerwała śmierć artysty. Kompozycje, które miały się na nim znaleźć, wydawano partiami wraz z innymi utworami na pośmiertnych kompilacjach. Znalazły się tu wszystkie utwory z "The Cry of Love", 4 z "Rainbow Bridge" z 1971, i 3 z "War Heroes" z 1972 roku.
Lista utworów.
Autorem wszystkich utworów jest Jimi Hendrix.

</doc>
<doc id="1579211" url="https://pl.wikipedia.org/wiki?curid=1579211" title="Gavin McCann">
Gavin McCann

Gavin Peter McCann (ur. 10 stycznia 1978 w Blackpool) – angielski piłkarz występujący na pozycji pomocnika.
Kariera klubowa.
McCann swoją zawodową karierę rozpoczął w roku 1995 w Evertonie. Przez pierwsze dwa sezony nie rozegrał tam ani jednego spotkania. Zadebiutował dopiero 24 września 1997 roku w pojedynku z Newcastle United. W sezonie 1997/98 wystąpił jeszcze w 10 meczach Premier League, po czym odszedł do Sunderlandu. Kwota transferu wynosiła 500 tysięcy funtów.
W nowej drużynie swój pierwszy występ zaliczył 28 listopada 1998 roku, kiedy to zagrał w wygranym 4:0 pojedynku z Sheffield United. 2 stycznia 1999 roku w meczu Pucharu Anglii z Lincoln City zdobył swoją pierwszą bramkę dla "Czarnych Kotów". Swój debiutancki sezon w tej drużynie Anglik zakończył z 11 ligowymi występami oraz trzema pucharowymi, jego drużyna zajęła natomiast pierwsze miejsce w Division One i zapewniła sobie awans do Premiership. W następnych rozgrywkach McCann zagrał już w 24 meczach. W tym sezonie zdobył także swoją pierwszą bramkę w najwyższej klasie rozgrywkowej w kraju. Miało to miejsce we wrześniowej potyczce z Leicester City. Przez następne trzy sezony Anglik dalej był podstawowym piłkarzem Sunderlandu, wystąpił kolejno w 22, 29 i 30 meczach ligowych. Po czym, w lipcu 2003 roku przeszedł za kwotę 2,25 milionów funtów do Aston Villi. Łącznie w ekipie Sunderlandu wystąpił w 110 ligowych meczach oraz zdobył trzy bramki.
W drużynie "The Villans" pierwszy raz wystąpił 16 sierpnia w spotkaniu z Portsmouth FC. Pierwszą bramkę zdobył natomiast w spotkaniu Pucharu Ligi z Crystal Palace. Swój pierwszy sezon na Villa Park zakończył z 28 ligowymi występami. 13 listopada 2004 roku w pojedynku z Boltonem Wanderers zdobył swoją pierwszą bramkę dla Aston Villi. Sezon ten zakończył natomiast z 20 występami. Przez następne dwa lata McCann nie stracił miejsca w wyjściowej jedenastce swojego zespołu, występował kolejno w 32 i 30 meczach Premier League. Po czterech sezonach gry w drużynie "The Villans", w czerwcu 2007 roku podpisał kontrakt z Boltonem Wanderers. Kwota transferu wynosiła milion funtów.
W nowej drużynie swój pierwszy występ zaliczył 11 sierpnia, kiedy to zagrał w meczu z Newcastle United. 6 grudnia w meczu Pucharu UEFA z Crveną Zvezdą Belgrad zdobył swoją pierwszą bramkę dla klubu. W lidze pierwsze trafienie zaliczył natomiast 19 kwietnia 2008 roku w meczu z Middlesbrough. Cały sezon Anglik zakończył z 31 występami w lidze, dwoma w pucharach oraz ośmioma w Pucharze UEFA.
Kariera reprezentacyjna.
W reprezentacji Anglii McCann zaliczył jeden występ. Było to towarzyskie spotkanie z Hiszpanią rozegrane w roku 2001.

</doc>
<doc id="1579214" url="https://pl.wikipedia.org/wiki?curid=1579214" title="Jungmädelbund">
Jungmädelbund

Jungmädelbund – jedna z sekcji w Hitlerjugend, zrzeszająca dziewczęta w wieku 10-13 lat. Nazwa często była skracana do zapisu JM. Ze względu na to, że zrzeszała dziewczęta, podlegała pod Ligę Niemieckich Dziewcząt, dowodzone przez BDM-Reichsreferentin, które natomiast podlegało bezpośrednio pod przywódcę Hitlerjugend, Baldura von Schiracha (którego później zastąpił Arthur Axmann).

</doc>
<doc id="1579215" url="https://pl.wikipedia.org/wiki?curid=1579215" title="Foreign Office">
Foreign Office



</doc>
<doc id="1579216" url="https://pl.wikipedia.org/wiki?curid=1579216" title="Wyjaśnienie gnozy">
Wyjaśnienie gnozy

Wyjaśnienie gnozy – gnostycki utwór z Nag Hammadi (NHC XI,1), zachowany fragmentarycznie. Jego treścią jest gnostyckia eklezjologia, obecne są również aluzje do Chrystusa jako Głowy Kościoła.

</doc>
<doc id="1579224" url="https://pl.wikipedia.org/wiki?curid=1579224" title="Bór mieszany wilgotny">
Bór mieszany wilgotny

Bór mieszany wilgotny (BMw) – typ siedliskowy lasu obszarów nizinnych. Zajmuje siedliska ubogie, wilgotne.
Spotykany jest w obniżeniach terenowych, często w sąsiedztwie BMśw lub Bw, tam gdzie zaznacza się wpływ wody gruntowej na siedlisko. Wpływ ten może być umiarkowany – poziom wody kształtuje się na głębokości 0,6–1,2 m lub woda stagnuje około 8 miesięcy w roku, albo dość silny – poziom wody gruntowej jest na głębokości 0,3–0,6 m lub stagnuje około 10 miesięcy w roku. 
Występuje na glebach bielicowych właściwych oglejonych, glebach bielicowych torfiastych, glebach murszowych, glebach gruntowo-glejowych właściwych, glebach torfowo-glejowych, glebach murszowo-glejowych, glebach murszowatych. Gleby te wytworzone są z piasków rzecznych tarasów akumulacyjnych, aluwialnych piasków rzecznych, piasków i żwirów akumulacji wodnolodowcowej lub lodowcowej, piasków akumulacji lodowcowej na glinach zwałowych. Są to piaski luźne i słabo gliniaste, niekiedy naglinione.
W runie dominuje czernica, orlica (jeśli występuje jest bardzo wyrośnięta, czasem do 1,5 m), kępy trzęślicy i mchów. Pojedynczo można spotkać borówkę bagienną i bagno, a w najbardziej wilgotnych miejscach także torfowce.
Gatunki runa typowe różnicujące BMw od Bw:
Gatunki runa typowe różnicujące BMw i BMśw (wspólnie od Bśw): 
Gatunki częste:
Drzewostan: 
Gatunki główne: sosna I–II bonitacji, świerk I–II bonitacji (kraina II).
Gatunki domieszkowe: dąb, świerk, brzoza, osika, jodła (kraina VI).
Gatunki podszytowe: kruszyna, wierzby krzewiaste, leszczyna, jarząb.

</doc>
<doc id="1579226" url="https://pl.wikipedia.org/wiki?curid=1579226" title="Walentyniański wykład">
Walentyniański wykład

Walentyniański wykład – gnostycki utwór z Nag Hammadi (NHC XI,2), zachowany w złym stanie. Jego treścią jest nauka walentynian, a zwłaszcza gnostycka mitologia. Pismo kończy się pięcioma modlitwami: jedna o namaszczeniu, dwie o chrzcie i dwie o Eucharystii.

</doc>
<doc id="1579230" url="https://pl.wikipedia.org/wiki?curid=1579230" title="BBC Persian">
BBC Persian

BBC Persian (pełna nazwa: BBC Persian Television) – brytyjski kanał telewizyjny o profilu informacyjno-publicystycznym, nadawany w całości w języku perskim. Został uruchomiony 14 stycznia 2009 jako drugi kanał telewizyjny produkowany przez BBC World Service i finansowany bezpośrednio ze środków Ministerstwa Spraw Zagranicznych Wielkiej Brytanii. 
Kanał skierowany przede wszystkim do osób posługujących się językiem perskim, a mieszkających w Iranie, Tadżykistanie i Afganistanie. Jest dostępny bezpłatnie w przekazie internetowym oraz satelitarnym. Nadaje przez osiem godzin na dobę z gmachu Broadcasting House w Londynie.

</doc>
<doc id="1579235" url="https://pl.wikipedia.org/wiki?curid=1579235" title="Jack Swagger">
Jack Swagger

Donald Jacob Hager Jr. (ur. 24 marca 1982) – amerykański wrestler oraz zawodnik mieszanych sztuk walk. Jako wrestler występuje w All Elite Wrestling (AEW) pod pseudonimem Jake Hager, a jako zawodnik MMA w Bellatorze, gdzie walczy w wadze ciężkiej. Kontrakt z Bellator MMA podpisał w 2017 roku. Swój debiut w MMA miał 26 stycznia 2019 roku na gali Bellator 214 gdzie pokonał J.W. Kiser przez duszenie trójkątem (arm-triangle choke) w pierwszej rundzie, kolejną walkę stoczył 11 maja tego samego roku na gali Bellator 221 pokonując T.J. Jones ponownie przez duszenie trójkątem (arm-triangle choke) w pierwszej rundzie. Jest niepokonany z rekordem (2-0). Kontrakt z AEW podpisał w 2019 roku a zadebiutował 3 października tego samego roku na tygodniówce AEW Dynamite. W ringu AEW zadebiutował 29 lutego 2020 na gali AEW Revolution pokonując Dustina Rhodesa poprzez poddanie (arm-triangle choke). Przed AEW oraz Bellator pracował w WWE jako Jack Swagger oraz Lucha Underground jako Jake Strong, gdzie był ostatnim mistrzem Lucha Underground.
Na początku pracował dla programu Florida Championship Wrestling (FCW), gdzie był pierwszym mistrzem FCW Florida Heavyweight. Następnie został przeniesiony do brandu Extreme Championship Wrestling (ECW) w którym zadebiutował 9 września 2008 roku. 13 stycznia 2009 zdobył ECW Championship. Następnie przeniesiono go do brandu SmackDown, gdzie podczas jednego z nagrania SmackDown zdobył pas World Heavyweight Championship po zrealizowaniu walizki Money in the Bank na Chrisie Jericho.
Historia w WWE 
Pierwszą singlową walkę na RAW stoczył z MVP. W debiucie na gali WrestleMania 26 zdobył walizkę Money in the Bank, a na WWE Extreme Rules 2010 obronił pas wagi ciężkiej w walce przeciwko Randy'emu Ortonowi, na Over the Limit obronił pas w walce z The Big Showem (walkę tę przegrał przez dyskwalifikację i co idzie za tym, utrzymał pas). Z kolei na Fatal 4 Way stracił pas na rzecz Reya Mysterio. Na TLC (Tables, Ladders &amp; Chairs): przegrał walkę z Dolphem Zigglerem o pas WWE Intercontinental Championship. Na Hell in a Cell przegrał walkę o pas wraz z Dolphem Zigglerem. Przez co pas zachowało Airboom Evan Bourne &amp; Kofi Kingston.16 stycznia 2012 r. pokonał Zacka Rydera i zdobył pas Stanów Zjednoczonych. Stracił pas na rzecz Santino Marelli. Na WrestleManii 28 był w drużynie Johna Laurinaitisa i wygrał. Na WWE Over the Limit 2012 wraz z Dolphem Zigglerem nie zdobył pasów TT. Był jobberem przez kilka miesięcy od tego czasu. Na próżno próbował zdobyć pas Stanów Zjednoczonych od Santina Marelli'ego lub przegrał z Tysonem Kiddem na SmackDown, w którym stawką była kwalifikacja do Money in the Bank Ladder matchu. 3 września na RAW wziął urlop od byłego managera RAW AJ Lee. Powrócił 1 lutego 2013 roku na SmackDown zyskując przy tym duży push. Pokonał Kofiego Kingstona zyskując szansę do walki na Elimination Chamber matchu. 17 lutego 2013 roku wygrał Elimnation Chamber Match zyskując miano pretendenta do World Heavyweight Championship. Na WrestleManii 29 nie udało mu się zdobyć pasa wagi ciężkiej od Alberto Del Rio. Na jednym z RAW po WM pokonał mistrza świata wagi ciężkiej Dolpha Zigglera zyskując miano pretendenta do pasa po raz kolejny i tym sposobem na Extreme Rules 2013 miał szansę zdobyć ten oto pas w Triple Treat Ladder Matchu. Jednak ze względu na kontuzję Zigglera, której doznał na SmackDown przed Extreme Rules zmierzył się w "I Quit" Matchu z Albertem Del Rio o miano pretendenta do pasa wagi ciężkiej którą przegrał. 
Styl walki
Finishery
Akcje przed finisherami
Standardowe akcje
Osiągnięcia.
World Wrestling Entertainment
Florida Championship Wrestling
Lucha Underground 

</doc>
<doc id="1579236" url="https://pl.wikipedia.org/wiki?curid=1579236" title="Eugenia Grandet">
Eugenia Grandet

Eugenia Grandet (fr. Eugenie Grandet) – powieść Honoriusza Balzaka, wydana w 1833 roku.
Wyszła spod pióra trzydziestoczteroletniego wówczas pisarza, który tą książką wszedł w szczytowy okres swej twórczości: "Eugenia Grandet" rozpoczyna cykl jego wielkich arcydzieł. Pisał ten utwór w czasie, gdy po kilkunastomiesięcznej wymianie listów spotyka się po raz pierwszy z Eweliną Hańską.
Czas powstania.
Pierwsza wzmianka o utworze pojawia się w korespondencji Balzaka pod datą 13 sierpnia 1833 roku. W liście do Eweliny Hańskiej z 19 sierpnia pisarz donosi, że utwór powinien zostać ukończony pod koniec miesiąca i przewiduje, że jego objętość nie powinna przekroczyć rozmiarów "Proboszcza z Tours". 19 września 1833 roku w "L'Europe littéraire" ukazał się pierwszy rozdział powieści zatytułowany "Physionomies bourgeoises". Kolejny rozdział "Le Cousin de Paris" mimo zapowiedzi nie został wydrukowany. 22 lub 23 września Balzac opuścił Paryż, aby spotkać się z panią Hańską w Neuchâtel. Powrócił dopiero 4 października, a pod koniec grudnia wyjechał ponownie, by spotkać się z ukochaną tym razem w Genewie. W liście o 10 lat późniejszym z 1 stycznia 1844 przypomina swojej przyjaciółce, że powieść powstała "pomiędzy Neuchâtel a Genewą". Istotnie po powrocie z Neuchâtel na początku października pisarz podjął przerwaną pracę nad powieścią. Nie można wykluczyć, że przerwa wpłynęła na zmianę koncepcji całości. W liście do siostry z 12 października zawiadamia, że wkrótce skończy "Eugenię Grandet". W liście do Hańskiej dzień później, przewiduje ukończenie pracy na pojutrze. Już jednak 18 października pisze, że jest dopiero w połowie pracy, a w pięć tygodni później 23 listopada informuje, że ma wykonał już 3/4 pracy. Wydaje się, że zarówno pisanie jak i korekta została ukończona na początku grudnia.
12 grudnia powieść znalazła się w sprzedaży, podzielona na sześć rozdziałów i poprzedzona wstępem, wydana przez Mme Charles-Béchet i datowana na rok 1834. Znalazła się w V tomie "Studiów obyczajowych XIX wieku". W 1839 roku utwór został wydany u Charpentiera. Zniknął wówczas podział na rozdziały, pojawiła się natomiast dedykacja dla Marii. W 1843 roku "Eugenia Grandet" została wydana w V tomie "Komedii ludzkiej" w "Scenach z życia prowincji" pomiędzy "Urszulą Mirouët" a "Piotrusią".
Treść.
Feliks Grandet jest bednarzem. Dzięki zręczności w interesach i niezwykłemu skąpstwu zgromadził olbrzymi jak na warunki prowincjonalne majątek. Były mer Saumur mieszka w bardzo skromnych warunkach z żoną, córką Eugenią i służącą Nanon. Mieszkańcy Saumur, którzy wielce poważają Grandeta, ze względu na jego majątek, uważają Eugenię za najlepszą partię w okolicy. O jej rękę starają się rywalizujące ze sobą rodziny Cruchotów i de Grasinsów. Eugenia w swej niewinności i naiwności nie domyśla się niczego, aż do dnia przybycia Karola Grandet, bratanka Grandeta. Karol został wysłany do Saumur przez ojca, zamożnego paryskiego kupca, który, zagrożony bankructwem, postanowił oddać syna pod opiekę brata, przed popełnieniem samobójstwa. Stary Grandet przekazuje mu złe nowiny. Pogrążony w rozpaczy Karol znajduje współczujące serce u Eugenii. Młodzi zakochują się w sobie i ślubują sobie dozgonną miłość. Grandet dokłada starań, by jak najprędzej wyprawić bratanka i nie dopuścić do ogłoszenia bankructwa brata wydając jak najmniej. Wyjeżdżającemu Karolowi Eugenia ofiaruje swoje oszczędności.
Po wyjeździe Karola Eugenia żyje wspomnieniami o nim. Na początku następnego roku (1820) stary Grandet odkrywa, że Eugenia pozbyła się swoich oszczędności. Pomimo nacisków ze strony ojca Eugenia odmawia ujawnienia, co zrobiła ze swoim złotem. Grandet zamyka ją w jej pokoju o chlebie i wodzie. Złość i upór męża wpędzają w ciężką chorobę panią Grandet. Stary bednarz, opanowany pożądliwością złota, pozostaje jednak nieczuły na jej prośby o zgodę w rodzinie. Godzi się z córką dopiero w obliczu nadchodzącej śmierci żony, ostrzeżony przez rejenta Cruchot, że w przeciwnym razie grozi mu sprawa o podział majątku. Po śmierci żony nakłania Eugenię do zrzeczenia się majątku po matce. Wobec nadchodzącej śmierci wprowadza jednak córkę w zarząd majątkiem.
Grandet umiera w 1827 roku patrząc na rozłożone przed nim złoto. Karol, który na handlu niewolnikami dorobił się blisko dwumilionowego majątku w tym samym roku wraca do kraju. Miłość do kuzynki dawno w nim wygasła. Ambitny młody człowiek, decyduje się poślubić spotkaną na statku Matyldę d'Aubiron, pannę brzydką, ale bogatą w tytuł hrabiowski. Eugenia żyła przez lata miłością do Karola i oczekiwaniem na jego powrót. Kiedy jej nadzieje legły w gruzach zgadza się poślubić Cruchota de Bonfons, ma to być jednak białe małżeństwo. W akcie wielkoduszności, aby ochronić dobre imię Karola przed niesławą bankructwa, a tym samym umożliwić mu realizację jego planów matrymonialnych, spłaca półtoramilionowy dług swego zmarłego stryja. Eugenia żyje odtąd pomiędzy Saumur a Angers, gdzie pracuje jej mąż. Prezydent Cruchot de Bonfons, który zapewnił sobie w intercyzie, że w razie śmierci któregokolwiek z małżonków, cały majątek przechodzi na rzecz pozostałego przy życiu bez jakichkolwiek formalności, umiera po kilku latach. Eugenia wraca do ojcowskiego domu, gdzie żyje otoczona szacunkiem współmieszkańców, wydając wielkie sumy na dobroczynność: na przytułek dla starców, szkoły dla sierot, kościoły w Saumur. Ostatnio mówi się sporo o jej nowym związku – z margrabią de Froidfond.
Charakterystyka utworu.
"Eugenia Grandet" jest doskonałym studium psychologiczno-obyczajowym z początku XIX wieku, należącym do "Scen z życia prowincji" w cyklu "Komedia ludzka". Z wirtuozerią skonstruowana historia o tryumfie pieniądza i wyrafinowanych praw interesu nad światem ludzi wrażliwych i dobrych, których subtelnym wcieleniem jest na początku Eugenia Grandet, zanim jej systemu wartości nie zmieni prawdziwe życie i wpływ ojca, bogacza-skąpca. Jedna z najbardziej udanych postaci kobiecych autora. Tyranizowana przez ojca sknerę, który dopiero na łożu śmierci powierza córce swe złoto, Eugenia zakochana wielką miłością w swym dalekim kuzynie, pozostaje mu wierna mimo braku wzajemności i jego ożenku z inną. Niezwykły klimat powieści podkreśla surowa, nieco tajemnicza sceneria starego domu w Samur, gdzie toczy się akcja powieści.
Postać starego Grandeta.
"Życie skąpca jest niezmordowanym wyrabianiem potęgi ludzkiej" pisał Balzac. Grandet jest jednak kimś więcej niż skąpcem: "to człowiek, który umie zarabiać pieniądze" i dla którego sprawy finansowe mają pierwszeństwo przed sprawami uczuć. To że jego bratanek stracił ojca nie wzrusza go specjalnie, współczuje mu jednak serdecznie z powodu utraty fortuny. Nabył za łapówkę wręczoną surowemu republikaninowi wspaniałe winnice, stare opactwo i kilka folwarków. Uchodzi za człowieka interesującego się nowymi prądami, podczas gdy interesują go po prostu winnice. Jako mer Saumur wybudował znakomite drogi do swoich posiadłości, za dostawy dla wojska nabył należące do klasztoru łąki. W okresie Restauracji zainteresował się obligacjami państwowymi, które w 1814 roku można było kupować przy stopie 5 od sta po czterdzieści pięć franków, by po sześciu latach odsprzedać je po sto. Grandet "zagrał na Restaurację" jak poprzednio "grał na Rewolucję". Balzac lepiej niż ekonomiści wyjaśnia w swojej powieści mechanizm powstawania wielkich fortun nowego mieszczaństwa i charakter rzemieślników, którzy, dzięki oszczędności uczuć i błyskawiczności realizacji swoich koncepcji zostawali milionerami.
Historycy literatury szukali pierwowzoru dla Grandeta i jego rodziny w Saumur. Balzac był jednak w Saumur tylko raz przez kilka godzin. "Od miasta zapożyczył szczegóły jego autentycznego wyglądu". Liczne lapsusy wskazują, że cała opowieść rozgrywa się raczej w okolicach Tours. Postać Grandeta zaś wyposażył pisarz jak się przypuszcza w cechy pana de Savary, teścia Margonne'a.
Zulma Carraud nie uznała Grandeta za postać prawdopodobną. Przede wszystkim, twierdziła, żadne skąpstwo, ani oszczędności, nie pozwoliłyby zwykłemu bednarzowi zdobyć tak ogromnej fortuny. Balzac odpowiedział: "Fakty świadczą przeciw Pani. Pewien kupiec kolonialny w Tours ma osiem milionów; pan Eynard, zwykły domokrążca ma dwadzieścia... Niemniej w następnej edycji zmniejszę majątek Grandeta o sześć milionów". Na inny zarzut Zulmy, że postać ta jest zbyt wyjaskrawiona, odpowiadał: "Na prowincji wszystko jest wyjaskrawione". Balzakowi nie tyle zresztą szło o podobieństwo, co o efekt, ukazujący niszczącą siłę monomanii, doprowadzającą do zniszczenia rodziny. Od czasów nauki w Vendôme niszcząca siła myśli była centralnym tematem filozofii pisarza. Wynalazcy i skąpcy fascynowali go intensywnością swej pasji.
Przedstawienie postaci Grandeta, celowo przerysowane, nasuwa skojarzenia z bohaterem utworu Moliera "Skąpiec", Harpagonem. Grandet nie jest jednak klasycznym typem skąpca, o którym La Bruyere pisze: "Nie trzeba ani siły, ani młodości, ani zdrowia, aby być skąpcem". Trudno odmówić Grandetowi siły, gdy sprzedaje swoje wino, gdy kupuje winnice i łąki. Jest raczej człowiekiem interesu, spekulantem. Skąpiec nigdy nie rozstaje się ze swoim złotem. Grandet w ciągu jednej nocy spienięża całe swoje złoto, by je zainwestować w obligacje. I gra. Świadczy o tym sposób w jaki likwiduje paryskie długi swego brata. Niesława związana z bankructwem jest mu obojętna. W całej tej awanturze nie może liczyć na nic innego, jak tylko na trudności. Ale to właśnie trudności go bawią i przyjemność zagrania na nosie strojnisiom z Paryża.
Eugenia.
Główną postacią powieści jest jednak jej tytułowa bohaterka Eugenia Grandet. "Moje serce otworzyło się na dźwięk Twojego głosu, jak otwierają się kwiaty" – napisała. Ta dziewczyna martwa od dzieciństwa, ożyła na głos miłości i uległa przemianie. Odnalazła w sobie odwagę sądzenia, siłę by odmówić i cnotę. I pomimo przymusu, zdradzieckiej trucizny nieobecności ukochanego, pomimo upływu czasu i najgorszej ze wszystkiego zdrady ukochanej osoby ta dzielna kobieta pozostała wierna swojej obietnicy, swojej wewnętrznej prawdzie.
Eugenia obudzona przez miłość odkrywa, że nie jest panią samej siebie. W tym tkwi sens tytułu – to ona zmienia bieg przeznaczenia. Dostrzega różnicę pomiędzy autorytetem a tyranią i upomina się o swoje prawa osoby wolnej. Ojciec odpowiada represją. Z despoty staje się tyranem – próbuje zwalczyć bunt, który aż dotąd nie miała prawa istnienia. Ma jednak słaby punkt: kocha swoją córkę (wstydliwie, z ukrycia kontempluje Eugenię czeszącą się przy oknie). Uczucia są wzbronione tyranom. I to uczucie go niszczy. Konflikt z córką sprawia, że atakuje go starcza choroba – skąpstwo. Aż dotąd nie był skąpcem, choć nosił w sobie zarodki zła: jego oczy, jak oczy Gobsecka, miały poblask żółtego metalu. Te zarodki pozostają uśpione do dnia, w którym dowiaduje się, że Eugenia oddała swój skarb. Wstrząs wywołany tą wiadomością nie dotyczy tym razem spraw praktycznych, zabezpieczenia finansowego córki, ale sztuk pięknego złota i pięknej złotej kolekcji. Kiedy Eugenia rzuca mu na stół kilka ludwików, spędza wpatrzony w nie długie godziny. Używając wyrażenia La Fontaine'a: już nie Grandet posiada złoto, teraz złoto posiada jego.
Recepcja.
Balzac nie cenił wysoko swojej powieści, uważał ją za "dobrą nowelkę, łatwą do sprzedania", niegodną nawet porównania z wydanym na początku 1833 roku "Ludwikiem Lambertem". Czytelnicy zareagowali odmiennie, głębokim zainteresowaniem dla operacji finansowych starego Grandeta, walki pomiędzy dwoma klanami o rękę posażnej panny, stosunków domowych Grandetów rozpiętych pomiędzy chciwością Grandeta, świątobliwością jego żony i szlachetnością córki. Zulma Carraud pisała do Balzaka: "Eugenia Grandet bardzo mi się podobała, to nie jest uwodzicielska kobieta, ale kobieta prawdziwa, przywiązana jak często są kobiety, bez chwały". Marceline Desbordes-Valmore pisała z kolei: "Twoja Eugenia Grandet ściska serce przykuwając oczy do kart powieści. To jedno z najgłębszych twoich dzieł". A Delphine de Girardin wzdychała: "Eugenia Grandet jest zachwycająca i Nanon i stary Grandet, co za talent, co za talent! O! Wielki Balzaku". A Balzac się dziwił: "To się sprzedaje jak chleb".
Armand de Pontmartin w komentarzu z 1857 roku był już mniej entuzjastyczny: "W "Eugenii Grandet" zalety (Balzaka) występują w komplecie, wady też już istnieją, choć w zarodku,; moralność jest niemal respektowana, zdrowemu rozsądkowi nie można nic zarzucić, dobry smak można tylko oklaskiwać (...) Kochamy "Eugenię Grandet" jako najmniej ambitną i najlepiej ułożoną córkę tego źle uporządkowanego umysłu". W 1866 roku Lamartine pisał w "La France a deux Molières": "Molier wierszem i Molier prozą. Mówię tak i tak myślę. Aby to udowodnić zajrzyjmy do dzieła. Zaczynam od jego arcydzieła, "Eugenii Grandet"". Trzecia Republika próbowała zredukować dzieło Balzaka do "Eugenii Grandet" (lub "Ojca Goriot". Tendencję tą wzmacniała jeszcze dyskusja nad powieścią związana z wizją systemu szkolnictwa. "Znam bardzo niewiele powieści (Balzaka), gdzie właściwe proporcje poszczególnych części w pełni satysfakcjonują ducha" – pisał Emil Faguet – "trzeba wśród nich przywołać przede wszystkim "Eugenię Grandet"".
W połowie XX wieku "Eugenia Grandet" była odczytywana w świetle psychoanalizy (Naomi Schor skoncentrowała się na melancholii głównej bohaterki) i semiotyce. Obszerne opracowanie poświęcił powieści Philippe Berthier. Pod lupą krytyków znalazła się również kwestia realizmu balzakowskiego. Pierre-Georges Casteux stwierdził, że powieściowe Samur jest tylko "dekoracją, niczym więcej". Z kolei Nicole Mozet opowiedziała się za wycieniowaniem i wysubtelnieniem balzakowskich odniesień do życia prowincjonalnego.
Jednego z najbardziej znanych przekładów utworu na język polski dokonał tłumacz literatury francuskiej, Tadeusz Boy-Żeleński.

</doc>
<doc id="1579242" url="https://pl.wikipedia.org/wiki?curid=1579242" title="Calais RUFC">
Calais RUFC

Calais Racing Union FC (Calais RUFC) – francuski klub piłkarski z siedzibą w mieście Calais, we Francji. Calais w sezonie 2015/16 występuje w Championnat de France amateur. CRUFC zagrał swój pierwszy mecz na nowym Stade de l'Épopée 27 września 2008, jednak przegrał z Laval 1-4 w meczu ligowym.
Puchar Francji.
Calais stanął w centrum zainteresowania wtedy, kiedy w 2000 dostał się do finału Pucharu Francji, wcześniej pokonując takie kluby jak Racing Strasbourg czy Girondins Bordeaux. Przegrał tam z zespołem Nantes 1-2. Sukces ten został długo w pamięci francuskich kibiców, gdyż klub amatorski, 5-ligowy zagrał w finale krajowego pucharu.

</doc>
<doc id="1579243" url="https://pl.wikipedia.org/wiki?curid=1579243" title="Gmina Huszcza">
Gmina Huszcza

dawne gminy:
Zobacz też: gmina Hoszcza

</doc>
<doc id="1579246" url="https://pl.wikipedia.org/wiki?curid=1579246" title="Volkswagen Passat CC">
Volkswagen Passat CC

Volkswagen Passat CC − samochód osobowy klasy średniej produkowany pod niemiecką marką Volkswagen w latach 2008 – 2012 oraz jako Volkswagen CC w latach 2012 – 2016.
Historia modelu.
Samochód został po raz pierwszy oficjalnie zaprezentowany podczas targów motoryzacyjnych w Detroit na początku 2008 roku. Pojazd został zbudowany jako bardziej luksusowa a zarazem sportowa wersja Passata B6. Zbudowany został na tej samej płycie podłogowej.
W listopadzie 2011 roku podczas targów motoryzacyjnych w Los Angeles zaprezentowana została wersja po face liftingu. Zmienione zostały m.in. przednie reflektory, które wyposażono w światła do jazdy dziennej wykonane w technologii LED, atrapa chłodnicy oraz światła przeciwmgłowe z chromowaną obwódką. Z tyłu pojazd otrzymał nowe lampy wykonane z diod LED oraz przeprojektowany zderzak. Przy okazji dodane zostały elektroniczne systemy bezpieczeństwa, m.in. system monitorujący poziom zmęczenia kierowcy, system dynamicznego oświetlenia, asystenta pasa ruchu oraz system rozpoznawania znaków drogowych.
W listopadzie 2016 roku kończąc produkcję modelu CC Volkswagen oficjalnie zapowiedział, iż następcą zostanie większy i zaprojektowany niezależnie i od podstaw model Arteon.

</doc>
<doc id="1579248" url="https://pl.wikipedia.org/wiki?curid=1579248" title="Niszczyciel czołgów Diana">
Niszczyciel czołgów Diana



</doc>
<doc id="1579251" url="https://pl.wikipedia.org/wiki?curid=1579251" title="Javier Acuña">
Javier Acuña

Carlos Javier Acuña Caballero (ur. 23 czerwca 1988 w Asunción) – piłkarz paragwajski występujący na pozycji napastnika, od 2018 roku gra w Albacete Balompié.
16 grudnia 2008 Real Madryt na oficjalnej stronie internetowej potwierdził, że Real Madryt i Cadiz CF osiągnęły porozumienie w sprawie transferu Paragwajczyka. Acuña podpisał kontrakt z "Królewskimi" do 2013 roku. 23 października 2009 dostał powołanie od Manuela Pellegriniego do pierwszego zespołu Realu Madryt, na wyjazdowy mecz ze Sportingiem Gijon.

</doc>
<doc id="1579263" url="https://pl.wikipedia.org/wiki?curid=1579263" title="Krzysztof Komornicki">
Krzysztof Komornicki

Krzysztof Władysław Komornicki (ur. 20 marca 1942 w Krakowie, zm. 17 marca 2022 w Bystrzycy Kłodzkiej) – polski polityk, rolnik, działacz społeczny, poseł na Sejm X kadencji, w latach 1996–1997 prezes Polskiej Agencji Prasowej.
Życiorys.
Syn Juliusza i Anny Komornickich. Wywodził się z rodu Komornickich pieczętujących się herbem Nałęcz.
Studiował na Wydziale Historycznym Uniwersytetu Warszawskiego oraz w Instytucie Nauk Politycznych w Paryżu. Pracę zawodową rozpoczął w 1969 jako dziennikarz Polskiej Agencji Prasowej oraz „Interpressu”, w drugiej połowie lat 70. rozpoczął prowadzenie w Wójtowicach w Górach Bystrzyckich w Sudetach Środkowych gospodarstwa rolnego. Był publicystą „Polityki”, członkiem zespołu redakcyjnego miesięcznika „Zdanie”, działaczem Krajowego Związku Rolników, Kółek i Organizacji Rolniczych, przewodniczącym Stowarzyszenia „Klub Zdanie” i członkiem Stowarzyszenia „Kuźnica”.
W 1970 wstąpił do Polskiej Zjednoczonej Partii Robotniczej, do której należał do jej rozwiązania. Na początku lat 80. był zaangażowany w tworzenie struktur „poziomych” PZPR. W 1989 uzyskał mandat posła na Sejm kontraktowy z okręgu wałbrzyskiego. Na koniec kadencji należał do Poselskiego Klubu Pracy, nie ubiegał się o reelekcję. Zasiadał w Komisji Administracji i Spraw Wewnętrznych oraz w Komisji Spraw Zagranicznych.
Od 3 grudnia 1996 do 21 listopada 1997 był prezesem Polskiej Agencji Prasowej. Współtworzył kilka organizacji pozarządowych, w tym stowarzyszenie „Wybrani w Górach”, zajmujące się zrównoważonym rozwojem obszarów górskich. Koordynował projekt GEF/SGP dotyczący odbudowy botanicznych zasobów w Sudetach. W 2008 został międzynarodowym ekspertem jednego z projektów Organizacji Narodów Zjednoczonych do spraw Wyżywienia i Rolnictwa, realizowanego na terenie Turcji. Współautor (wraz z matką) tłumaczenia publikacji "Biblia i archeologia" Johna Arthura Thompsona (Instytut Wydawniczy „Pax”, Warszawa 1965). W 2005 poparł powstanie Partii Demokratycznej – demokraci.pl.
Został pochowany 24 marca 2022 na cmentarzu komunalnym w Polanicy-Zdroju.
Odznaczenia i wyróżnienia.
W 1982 otrzymał Brązowy Krzyż Zasługi. W 2008 Międzynarodowa Unia Ochrony Przyrody jako jednemu z siedmiu mężczyzn na świecie przyznała mu tytuł „Męskiego Wojownika” za działania na rzecz ochrony środowiska i promowanie równouprawnienia płci.

</doc>
<doc id="1579266" url="https://pl.wikipedia.org/wiki?curid=1579266" title="Joanna Wojdon">
Joanna Wojdon

Joanna Wojdon (ur. 20 października 1973) – polska historyk, specjalizująca się w historii najnowszej i dydaktyce historii nauczycielka akademicka związana z Uniwersytetem Wrocławskim.
Życie.
Urodziła się w 1973 roku. Po ukończeniu szkoły podstawowej i średniej podjęła studia na kierunku historia na Uniwersytecie Wrocławskim, które ukończyła w 1996 roku zdobywając tytuł zawodowy magistra na podstawie pracy pt. "Koło Posłów Katolickich „Znak” w Sejmie PRL II kadencji (1956-1961)". Bezpośrednio potem kontynuowała kształcenie w ramach studiów doktoranckich. W 1999 roku uzyskała stopień naukowy doktora nauk humanistycznych w zakresie historii na podstawie pracy "Propaganda polityczna w podręcznikach dla szkół podstawowych Polski Ludowej (1944-1989)", napisanej pod kierunkiem prof. Wojciecha Wrzesińskiego. Rok później została adiunktem w Zakładzie Dydaktyki Historii i WOS na Instytucie Historycznym na swojej macierzystej uczelni. W 2005 roku Rada Wydziału Nauk Historycznych i Pedagogicznych Uniwersytetu Wrocławskiego nadała jej stopień naukowy doktora habilitowanego nauk humanistycznych w zakresie historii o specjalności dydaktyka historii, historia najnowsza Polski i współczesna historia polityczna Polski, na podstawie rozprawy nt. "„W imieniu sześciu milionów...” Kongres Polonii Amerykańskiej w latach 1944–1968". W październiku 2010 roku otrzymała nominacje na stanowisko profesora nadzwyczajnego Uniwersytetu Wrocławskiego. W roku akademickim 2010/2011 przebywała na Uniwersytecie Hebrajskim w Jerozolimie jako profesor wizytujący. W 2022 roku otrzymała naukowy tytuł profesora nauk humanistycznych (dyscyplina historia). 
Została wybrana na członka Komitetu Nauk Historycznych PAN na kadencję 2020–2023.

</doc>
<doc id="1579267" url="https://pl.wikipedia.org/wiki?curid=1579267" title="Miriam Aleksandrowicz-Kraśko">
Miriam Aleksandrowicz-Kraśko



</doc>
<doc id="1579268" url="https://pl.wikipedia.org/wiki?curid=1579268" title="South Saturn Delta">
South Saturn Delta

South Saturn Delta jest pośmiertnie wydaną kompilacją utworów studyjnych Jimiego Hendrixa, zawierającą 15 utworów nagranych pomiędzy 1967 a 1970 rokiem.
Lista utworów.
Autorem wszystkich utworów, chyba że zaznaczono inaczej jest Jimi Hendrix.

</doc>
<doc id="1579271" url="https://pl.wikipedia.org/wiki?curid=1579271" title="Odcinek Taktyczny „Roztoczczia”">
Odcinek Taktyczny „Roztoczczia”

Odcinek Taktyczny „Roztoczczia” – odcinek taktyczny nr 13 Ukraińskiej Powstańczej Armii, wchodzący w skład II Okręgu Wojskowego Buh.
Odcinek obejmował zachodnią część obszaru Okręgu Wojskowego „Buh”, z miejscowościami Niemirów, Magierów, Żółkiew, Krakowiec, Jaworów, Janów, Brzuchowice, Sądowa Wisznia, Medyka, Mościska, Krukienice.
Dowódcami Odcinka byli kolejno: „Hrad” O. Mahowśkyj (1945), „Tymisz” (1945–1946) i „Uhrynowycz” (1946). Członkami dowództwa odcinka byli: „Bajda” (1945–1946), „Hłuchyj” (1946), „Dżmil” (1945), „Zrub” (1945–1946), „Mrija” (1946), „Tymisz” (1945–1946), „Tyczyna” (1945–1946), „Uhrynowycz” (1945–1946), „Cyk” (1945), „Czardasz” (1945–1946), „Czuj” (1945–1946).
W czerwcu 1944 roku utworzono pierwszą na tym terenie regularną sotnię UPA, od 5 lipca nosiła ona nazwę „Chołodnojarcy”. Wkrótce przeorganizowano ją w kureń „Chołodnojarcy” z dwoma sotniami: „Chołodnojarcy-1” i „Chołodnojarcy-2”. W sierpniu utworzono sotnię „Chołodnojarcy-3”. 30 sierpnia 1944 oficjalnie zatwierdzono kureń ze stanem osobowym 425 żołnierzy. Dowódcami kurenia „Chołodnojarcy” byli kolejno "Hrad”, „Tymisz” i „Hłuchyj” (Wołodymyr Hul). 
W skład odcinka wchodziły w czerwcu 1945 dwa kurenie UPA: „Chołodnojarcy” (dowódca „Hrad”) i „Perejasławy” (dowódca „Sjan”), oraz samodzielna sotnia „Żubry” (dowódca „Strybożycz”). Kureń „Perejasławy” składał się z trzech sotni: „Perejasławy I” (dowódca „Bryl”), „Perejasławy II” (dowódca „Petrenko”), „Perejasławy III” (dowódca „Smyrnyj”). Kureń UPA „Perejasławy”, działał w sile 400 żołnierzy w okolicach Jaworowa i Lasów Janowskich. Dzielił się na trzy sotnie: „Chołodnojarcy I” (dowódca „Kobzarenko”), „Chołodnojarcy II” (dowódca „Hłuchyj”), „Chołodnojarcy III” (dowódca „Hriznyj”).

</doc>
<doc id="1579276" url="https://pl.wikipedia.org/wiki?curid=1579276" title="Jutta z Meklemburgii-Strelitz">
Jutta z Meklemburgii-Strelitz

Augusta Szartlotta Jutta Aleksandra Georgiana Adolfa (ur. 24 stycznia 1880 w Neustrelitz, zm. 17 lutego 1946 w Rzymie) – księżniczka Meklemburgii, żona Daniela Petrovića-Niegosza najstarszy syn i spadkobierca pierwszego króla Czarnogóry Mikołaja I Petrowića-Niegosza, następczyni tronu Czarnogóry.
Jutta była młodszą córką Adolfa Fryderyka V, wielkiego księcia Meklemburgii, i jego żony Elżbiety Anhalt-Dessau. Jutta i jej starsza siostra Maria były wychowywane przez guwernantki i miały niewielki kontakt z rodzicami. Dzięki wpływom Wilhelma II, cesarza Niemiec, zaaranżowano małżeństwo Jutty z księciem Daniłem, następcą tronu Czarnogóry, najstarszym synem króla Mikołaja I Petrowić-Niegosz i królowej Mileny Vuković. Jeszcze przed przybyciem do Czarnogóry, Jutta przeszła na prawosławie. Przybyła do Baru, stamtąd do Cetynii towarzyszył jej przyszły szwagier – Wiktor Emanuel Sabaudzki, książę włoski. Ślub odbył się 27 lipca 1899 – Jutta otrzymała nowe imię Milica.
Po I wojnie światowej spędziła resztę swojego życia na emigracji. Ona i jej mąż mieszkał we Francji, gdzie Daniel zmarł w 1939 roku. Jutta zmarła w Rzymie, gdzie panował jej szwagier – król Wiktor Emanuel III.

</doc>
<doc id="1579277" url="https://pl.wikipedia.org/wiki?curid=1579277" title="Magurka (Bieszczady)">
Magurka (Bieszczady)

Magurka (Magura Hulszczańska; 910 m n.p.m.) – szczyt w Bieszczadach Zachodnich, w paśmie połonin.
Należy do grzbietu odbiegającego na północny wschód ze szczytu Smereka. Od południowego wschodu poprzez przełęcz Pereśliżny (807 m n.p.m.) sąsiaduje z Maguryczym (910 m n.p.m.), z kolei na północny wschód od Magurki znajduje się niewybitna kulminacja o wysokości 858 m n.p.m. Dalej grzbiet, na odcinku zwanym Uhryniem lub Łazami, obniża się w kierunku niewysokiego wzniesienia Wierszek (689 m n.p.m.), a następnie opada w dolinę Sanu. Północno-zachodnie stoki odwadnia Hulski, natomiast południowo-wschodnie schodzą do doliny potoku Rzeka. Stoki są zalesione z wyjątkiem kilku polan na zachód od wierzchołka oraz na sąsiednich przełęczach. Na południowy zachód od szczytu przebiega granica Bieszczadzkiego Parku Narodowego (po stronie południowej) z Parkiem Krajobrazowym Doliny Sanu (na północy).
Na Magurkę nie prowadzą szlaki turystyczne, jednak możliwe jest wejście nieznakowanymi ścieżkami z Zatwarnicy bądź Hulskiego.

</doc>
<doc id="1579278" url="https://pl.wikipedia.org/wiki?curid=1579278" title="Dusze stracone">
Dusze stracone

Dusze stracone (tytuł oryginalny: "Осъдени души!") – bułgarski film fabularny z roku 1975 w reżyserii Wyło Radewa, na motywach powieści Dimityra Dimowa pod tym samym tytułem.
Opis fabuły.
Akcja filmu rozgrywa się w Hiszpanii, w okresie wojny domowej. W jednym z hoteli w Madrycie spotyka się angielska arystokratka Fanny Horn i hiszpański jezuita Ricardo Heredia. Zakochana w Heredii Fanny nie zdaje sobie sprawę, że jest on agentem Falangi. Sam Heredia pod wpływem Fani przechodzi kryzys wiary i dokonuje rewizji własnego światopoglądu.
Za rolę Heredii Jan Englert został wyróżniony nagrodą dla najlepszego aktora na Międzynarodowym Festiwalu Filmowym w Warnie (1975).
Wersja polska.
Reżyseria: Henryka Biedrzycka
Wystąpili:

</doc>
<doc id="1579279" url="https://pl.wikipedia.org/wiki?curid=1579279" title="Magurka">
Magurka

Magurka – nazwa wielu szczytów górskich pochodzenia wołoskiego (zob. Magura).

</doc>
<doc id="1579280" url="https://pl.wikipedia.org/wiki?curid=1579280" title="Krajowa Izba Doradców Podatkowych">
Krajowa Izba Doradców Podatkowych

Krajowa Izba Doradców Podatkowych (KIDP) jest obowiązkowym samorządem zawodowym doradców podatkowych powołanym 1 stycznia 1997 r. "ustawą o doradztwie podatkowym z dnia 5 lipca 1996 r." (). Samorząd ten jest niezależny w wykonywaniu zadań – podlega tylko ustawom. Członkami Izby są wyłącznie doradcy podatkowi. Każdy doradca podatkowy wpisany na listę doradców podatkowych z mocy prawa staje się członkiem Krajowej Izby Doradców Podatkowych, natomiast w momencie skreślenia z listy przestaje być jej członkiem. Izba, podobnie do samorządu innych wolnych zawodów, posiada osobowość prawną. Jej siedzibą jest Warszawa. Izba może prowadzić działalność wydawniczą, oświatową, szkoleniową, nie może prowadzić innej działalności gospodarczej. Krajowa Izba Doradców Podatkowych posiada swój statut.
Zadania Izby.
Do zadań statutowych Izby należą w szczególności:
Organy Krajowej Izby Doradców Podatkowych.
Organami Izby są:
Na terenie każdego z 16 województw działają ponadto Regionalne Oddziały Krajowej Izby Doradców Podatkowych. Są to jednostki organizacyjne nie posiadające osobowości prawnej.
Ciałami funkcyjnymi (pseudoorganami) Regionalnego Oddziału Izby są:
Poza tym przy Regionalnych Oddziałach Izby działają Oddziały Zamiejscowe Sądu Dyscyplinarnego.
Krajowy Zjazd Doradców Podatkowych.
Krajowy Zjazd Doradców Podatkowych jest najwyższym organem Izby i reprezentacją wszystkich doradców. Odbywa się raz na 4 lata (Krajowa Rada jest uprawniona do zwołania w terminie wcześniejszym zjazdu nadzwyczajnego). Biorą w nim udział delegaci wyłonieni przez walne zgromadzenia regionalnych oddziałów Izby. Do kompetencji Zjazdu należy wybór pozostałych organów Izby, z wyjątkiem sędziów sądu dyscyplinarnego. Pozostałe kompetencje można podzielić na uchwałodawcze (uchwalenie statutu, programu, zasad etyki, zasad gospodarki finansowej, ustalenie wysokości składki członkowskiej) i kontrolne (rozpatrywanie i zatwierdzanie sprawozdań innych organów oraz udzielanie absolutorium). Uchwały Zjazdu zapadają zwykłą większością głosów w obecności wymaganego quorum.
Do tej pory odbyły się 2 Krajowe Zjazdy Doradców Podatkowych i 2 Nadzwyczajne Krajowe Zjazdy Doradców Podatkowych.
Krajowa Rada Doradców Podatkowych.
Krajowa Rada Doradców Podatkowych to organ kierujący bieżącymi sprawami samorządu w okresie między kolejnymi Zjazdami Doradców. Do zadań Rady należą reprezentacja doradców podatkowych w stosunkach zewnętrznych (wobec organów władzy i administracji państwowej oraz innych podmiotów krajowych i międzynarodowych) i wewnętrznych. Ważnym elementem zewnętrznej reprezentacji jest opiniowanie projektów ustaw i rozporządzeń dotyczących prawa podatkowego. Najważniejszą kompetencją wewnętrzną jest zaś podejmowanie uchwał w sprawie wpisu na listę doradców podatkowych i skreślania z niej. Do kompetencji Rady wchodzą także: zwoływanie Zjazdu i zapewnienie wykonywania jego uchwał. Uchwały Krajowe Rady zapadają zwykłą większością głosów (przy równej ilości głosów decyduje głos przewodniczącego), w obecności co najmniej połowy jej członków. Sposób składania oświadczeń woli przez Krajową Radę Doradców Podatkowych określa statut Krajowej Izby Doradców Podatkowych. W skład Rady wchodzi przewodniczący oraz członkowie. Przewodniczący kieruje pracami Rady oraz zapewnia wykonanie jej uchwał. Kadencja rady trwa 4 lata.
Krajowa Komisja Rewizyjna.
Do zadań Krajowej Komisji Rewizyjnej należy kontrola działalności finansowej i majątkowej innych organów Izby. Tryb działania Komisji określa statut. Komisja przedstawia Krajowemu Zjazdowi Doradców Podatkowych sprawozdanie ze swej działalności oraz wnioski dotyczące działalności finansowej i majątkowej innych organów. Komisja opiniuje wniosek o udzielenie absolutorium ustępującej Radzie Doradców Podatkowych przez Zjazd. Członkowie Komisji Rewizyjnej nie mogą być członkami innych organów samorządu.
Sąd Dyscyplinarny i Wyższy Sąd Dyscyplinarny.
Doradcy podatkowi podlegają odpowiedzialności dyscyplinarnej za niewykonanie lub nienależyte wykonanie obowiązków zawodowych określonych prawem oraz za czyny sprzeczne z zasadami etyki zawodowej.
Postępowanie sądowe jest dwuinstancyjne. Pierwszą instancją jest Sąd Dyscyplinarny działający przy oddziale regionalnym, do którego należy obwiniony doradca, drugą – Wyższy Sąd Dyscyplinarny. Kadencja sędziów trwa 4 lata, nie mogą oni w tym czasie pełnić innych funkcji z wyjątkiem uczestnictwa w Zjeździe. Sędziowie w zakresie orzekania są niezawiśli i podlegają tylko ustawom i zasadom etyki zawodowej. Sądy orzekają w składach trzyosobowych, które wyznacza przewodniczący.
Rzecznik Dyscyplinarny.
Rzecznik Dyscyplinarny sprawuje bieżący nadzór na wykonywaniem obowiązków określonych prawem przez doradców podatkowych, nad przestrzeganiem przez doradców zasad etyki zawodowej oraz jest oskarżycielem w postępowaniu przed sądami dyscyplinarnymi. Rzecznik współpracuje ze swoimi zastępcami, wybranymi na Krajowym Zjeździe, odpowiedzialnymi za poszczególne województwa. Z reguły, informacje o nieprzestrzeganiu obowiązków bądź zasad etyki przez doradcę podatkowego są kierowane do zastępców Rzecznika Dyscyplinarnego właściwego dla danego województwa, który podejmuje odpowiednie działania. Postępowanie sądowe musi być poprzedzane postępowaniem wyjaśniającym, którego celem jest ustalenie okoliczności czynu oraz wysłuchanie obwinionego. Postępowanie wyjaśniające może wszcząć Rzecznik samodzielnie w wyniku powzięcia wiadomości o popełnieniu czynu rodzącego odpowiedzialność dyscyplinarna, jak również na żądanie Krajowej Rady, ministra finansów i ministra sprawiedliwości.

</doc>
<doc id="1579284" url="https://pl.wikipedia.org/wiki?curid=1579284" title="Jazze Pha">
Jazze Pha

Phalon Alexander, pseud. Jazze Pha (ur. 1975 w Memphis, Tennessee) – amerykański producent muzyczny, piosenkarz i raper.
Kariera.
Jego znakiem rozpoznawczym jest wykrzykiwanie frazy "Ladies and Gentlemen!" lub "This is a Jazze Phizzle production!" na utworach, które wyprodukował.
Pierwszym hitem Jazzego był utwór "Sho Nuff".
Po raz pierwszy zajął się produkcją utworów przy współpracy z Geraldem Levertem, Keithem Sweatem i Johnnym Gillem na pierwszym albumie grupy LSG gdzie wyprodukował "Let A Playa Get His Freak On", było to w 1997.
Ponadto współpracował z takimi artystami jak Nelly, Ludacris, Trick Daddy, T.I., Big Boi i Lil' Wayne. Przyczynił się również do sukcesu piosenkarki R&amp;B Ciary przyciągając uwagę do jej debiutanckiego albumu "Goodies". Utwór "1, 2 Step", na którym gościnnie wystąpiła Missy Elliott, został wyprodukowany właśnie przez niego i okazał się światowym hitem.
Życie prywatne.
Ojcem producenta był basista Bar-Kays, James Alexander. Otrzymał imię po Phalonie Jonesie, członku grupy jego ojca. Jego matką jest doświadczona wokalistka Denise Williams, ale wbrew powszechnemu przekonaniu nie jest to przewodząca listom przebojów piosenkarka R&amp;B i gospel, Deniece "Niecy" Williams.

</doc>
<doc id="1579286" url="https://pl.wikipedia.org/wiki?curid=1579286" title="Krajowa izba doradców podatkowych">
Krajowa izba doradców podatkowych



</doc>
<doc id="1579291" url="https://pl.wikipedia.org/wiki?curid=1579291" title="Elżbieta Anhalt-Dessau">
Elżbieta Anhalt-Dessau

Elżbieta Maria Fryderyka Amalia Agnieszka Anhalt-Dessau (ur. 7 września 1857 w Wörlitz, zm. 20 lipca 1933 w Neustrelitz) – wielka księżna Mecklenburg-Strelitz.
Elżbieta urodziła się jako trzecie dziecko Fryderyka, księcia Anhalt, i księżniczki Antoniny Saksonii-Altenburga. 17 kwietnia 1877 w Dessau poślubiła Adolfa Fryderyka, księcia Mecklenburg-Strelitz. 30 maja 1904, po śmierci jej teścia Fryderyka Wilhelma, jej mąż został wielkim księciem Mecklenburg-Strelitz. Elżbieta i Adolf Fryderyk V mieli czwórkę dzieci:

</doc>
<doc id="1579292" url="https://pl.wikipedia.org/wiki?curid=1579292" title="Księżna Elżbieta Anhalt">
Księżna Elżbieta Anhalt



</doc>
<doc id="1579301" url="https://pl.wikipedia.org/wiki?curid=1579301" title="Płeć społeczna">
Płeć społeczna



</doc>
<doc id="1579303" url="https://pl.wikipedia.org/wiki?curid=1579303" title="Heinar Kipphardt">
Heinar Kipphardt

Heinrich „Heinar” Mauritius Kipphardt (ur. 8 marca 1922 w Łagiewnikach, zm. 18 listopada 1982 w Monachium) – niemiecki pisarz, przedstawiciel teatru dokumentalnego.
Życiorys.
Heinar Kipphardt urodził się na południu Śląska w Łagiewnikach (dawnej Heidersdorf), w ojczyźnie swojej matki Elfriedy Kipphardt. Jego ojciec Heinrich Kipphardt był dentystą. Po narodzinach Heinara rodzina przeprowadziła się do Piławy Górnej. Heinar chodził tam w latach 1928–1932 do szkoły wiejskiej i później do różnych gimnazjów. Był opisywany jako „nieposkromiony” i „szukający z każdym zaczepki”.
W 1933 roku jego ojca aresztowano i internowano do prowizorycznego obozu koncentracyjnego we Wrocławiu i następnie w Buchenwald. W 1937 roku Heinrich Kipphardt został zwolniony i opuścił Śląsk. Wówczas rodzina wyprowadziła się do Nadrenii, gdzie ojciec miał krewnych, a w Krefeld otworzył praktykę. W 1943 roku został znowu zabrany przez Gestapo do aresztu prewencyjnego i jako 47-latek został wysłany na front. Heinar chodził od 1937 r. do gimnazjum na Moltkeplatz w Krefeld, które zakończył maturą w 1940 r. W 1939 r. poznał swoją przyszłą żonę Lore Hannen.
Po obowiązku udziału w walce w narodowosocjalistycznej służbie pracy Heinar rozpoczął w 1940 roku studia medyczne na Uniwersytecie w Bonn w instytucie psychiatrii. „W wieku 18 lat nie mógł on jeszcze nikomu powiedzieć: Będę pisarzem. Dlatego chciał studiować cokolwiek, ostatecznie była to medycyna. Uważałem za bezsensowne, w czasie nazizmu studiować nauki humanistyczne”.
W 1942 r. został wysłany jako żołnierz na wschodni front. Podczas urlopu w ojczyźnie w 1942 r. ożenił się z Lore Hannen. Małżeństwo miało dwoje dzieci – Linde (1943) i Jana (1950).
Od jesieni 1945 roku Kipphardt kontynuował studia na Akademii Medycznej w Düsseldorfie. Mieszkał z rodziną w Krefeld. Jako lekarz – asystent zmienił miejski szpital w Krefeld na Klinikę Psychiatryczną Düsseldorf-Grafenberg i doktoryzował się w 1950 roku.
Już w latach wojny Kipphardt coraz bardziej interesował się historią, literaturą i filozofią, w których szukał wyjaśnienia historii współczesnej. Te zainteresowania zachował i wyniknęły z nich pierwsze literackie próby; Kipphardt zaczął pisać pierwsze wiersze.
W 1950 roku Kipphardt opuścił Krefeld i przyjął posadę w szpitalu Charité w Berlinie Wschodnim. W tym samym roku ukazała się jego pierwsza literacka publikacja w berlińskim czasopiśmie kulturalnym „Der Aufbau” pod tytułem "Pośrodku wieku". W 1950 roku otrzymał umowę w Deutsches Theater w Berlinie jako redaktor, kierownik literacki i później jako główny kierownik literacki. W 1953 roku Kipphardt został członkiem Socjalistycznej Partii Jedności Niemiec (SED). Za sztukę "Szekspir pilnie poszukiwany", której inscenizacja odbyła się 17 czerwca 1953 roku, otrzymał Nagrodę Państwową NRD trzeciej klasy. Początek lat 50. był dla Kipphardta udanym okresem: przyjazna współpraca z Wolfgangiem Langhoffem, przyjaźń z Ernstem Buschem, płodne dysputy z Erwinem Piscatorem.
Od czasu węgierskiego powstania ludowego w 1956 roku zaostrzył się kurs Socjalistycznej Partii Jedności Niemiec przeciw krytycznym intelektualistom. Także repertuar Langhoffa i Kipphardta był wyczerpany. W 1958 roku Kipphardt wypowiedział umowę Deutsches Theater. Otrzymał propozycję posady jako dyrektor w Deutsches Hygiene-Museum w Dreźnie, jednak przeniósł się w 1959 roku do Düsseldorfu. Postanowił zawiązać współpracę z Karl-Heinzem Strouxem, pracującym w teatrze w Düsseldorfie, z którym od tej pory Kipphardt zobowiązany był umową autorską. W Düsseldorfie wniósł Kipphardt wniosek o pozwolenie na wyjazd z NRD, którego mu odmówiono. Po tym wszystkim Kipphardt został wykluczony z SED.
Poprzez wpływy z umów autorskich Kipphardt miał czas, żeby napisać sztukę "Pies generała". Znalazł wydawnictwo dla swoich publikacji. W 1961 r. rodzina wyprowadziła się do Monachium. Kipphardt poznał w 1962 r. Pię Marie Pavel. Ona także miała rodzinę i dwoje dzieci. Oboje rozwiedli się i do śmierci pisarza mieszkali razem. Ich wspólne dzieci – Franz i Moritz przyszły na świat w 1966 i 1969 r. Pia Pavel brała udział w pracy Kipphardta – poszukiwała materiałów, redagowała i brała na siebie zadania lektorskie.
Za sprawą sztuki "W sprawie J. Roberta Oppenheimera" Kipphardt osiągnął znaczny sukces w obu częściach Niemiec. Zdobył liczne nagrody, m.in. Nagrodę im. Gerharta Hauptmanna (1964) oraz Nagrodę im. Adolfa Grimme.
W 1969 r. pisarz otrzymał propozycję objęcia funkcji kierownika dramatycznego w Münchner Kammerspiele w Monachium. Stanowisko przyjął 1 stycznia 1970 r., a stracił już w 1971 r. w skandalu o broszurę z programem do sztuki Wolfa Biermanna "Der Dra-Dra". Rzecznicy – prominenci tacy jak: Günter Grass, Arnulf Baring i Hans-Jochen Vogel zarzucili Kipphardtowi polityczny antagonizm.
W 1971 r. Kipphardt i Pia Maria pobrali się. Przenieśli się do swojej siedziby we Fraunbergu w Górnej Bawarii.
Po jego śmierci w 1982 r. została wydana sztuka "Bracia Eichmann", w której zamieszczono liczne cytaty z książki Hanny Arendt "Eichmann w Jerozolimie".

</doc>
<doc id="1579304" url="https://pl.wikipedia.org/wiki?curid=1579304" title="Nice Boys (singel)">
Nice Boys (singel)

Nice Boys - trzeci singel Amy Studt promujący płytę "My Paper Made Men".
Teledysk.
Zdjęcia do teledysku w reżyserii Paula Minora nakręcono 27 września 2008 roku w Old Finsbury Town Hall w Londynie. Amy wciela się w rolę jędzowatej Jane Wails, która odrzuca zaloty chłopców. Klip składa się z próby tanecznej i głównego występu, podczas którego dochodzi do bójki między tancerzami, ale Jane nie zwraca na nich uwagi.

</doc>
<doc id="1579308" url="https://pl.wikipedia.org/wiki?curid=1579308" title="Mecze A.C. Milan w europejskich pucharach">
Mecze A.C. Milan w europejskich pucharach



</doc>
<doc id="1579312" url="https://pl.wikipedia.org/wiki?curid=1579312" title="Irena (księżniczka holenderska)">
Irena (księżniczka holenderska)

Irena, księżniczka Niderlandów, właśc.: Irene Emma Elisabeth (ur. 5 sierpnia 1939 w Baarn) − księżniczka Holandii, księżna Oranje-Nassau i Lippe-Biesterfeld.
Zarys biografii.
Urodziła się w Pałacu Soestdijk jako druga córka księżniczki Juliany, następczyni tronu Holandii, i jej męża księcia Bernharda. Jej starszą siostrą jest panująca w latach 1980-2013 królowa Beatrix. Wśród rodziców chrzestnych Ireny była Elżbieta Bowes-Lyon, ówczesna królowa Anglii.
29 kwietnia 1964 w rzymskiej bazylice Santa Maria Maggiore Irena poślubiła księcia Karola Hugona Parmeńskiego, karlistowskiego pretedenta do tronu Hiszpanii, w wyniku czego straciła prawo do sukcesji tronu Holandii. W maju 1981 para rozwiodła się, ale miała czworo dzieci:

</doc>
<doc id="1579315" url="https://pl.wikipedia.org/wiki?curid=1579315" title="Wspomnienie (film)">
Wspomnienie (film)

Wspomnienie (tytuł oryginalny: "Спомен") – bułgarski film fabularny z roku 1974 w reżyserii Iwana Niczewa.

</doc>
<doc id="1579319" url="https://pl.wikipedia.org/wiki?curid=1579319" title="Jacek Andrzejewski">
Jacek Andrzejewski

Jacek Zbigniew Andrzejewski (ur. 10 maja 1953 w Żychlinie) – polski inżynier chemik, poseł na Sejm X kadencji.
Życiorys.
W latach 1975–1979 był członkiem Socjalistycznego Związku Studentów Polskich. Ukończył w 1979 studia z zakresu chemii na Politechnice Łódzkiej. Po studiach podjął pracę w Zakładach Tworzyw Sztucznych „Boryszew-Erg” w Sochaczewie, w latach 1983–1987 był wiceprzewodniczącym Rady Pracowniczej. W 1989 został dyrektorem Zakładu Usług Technicznych w Skierniewicach. Od 1977 do rozwiązania był członkiem Polskiej Zjednoczonej Partii Robotniczej, zasiadał w egzekutywie komitetu wojewódzkiego PZPR. Pełnił funkcję radnego Miejskiej Rady Narodowej w Sochaczewie.
W 1986 był delegatem na X Zjazd PZPR. W 1988 ukończył studia podyplomowe w Akademii Nauk Społecznych w Warszawie. Był także absolwentem Wieczorowego Uniwersytetu Marksizmu-Leninizmu.
W 1989 uzyskał mandat posła na Sejm kontraktowy. Został wybrany w okręgu skierniewickim z puli PZPR. Na końcu kadencji należał do Klubu Niezależnych Posłów. Pracował w Komisji Systemu Gospodarczego i Polityki Przemysłowej. W 1990 był także naczelnikiem miasta Sochaczew, bezskutecznie ubiegał się w tymże roku o stanowisko burmistrza. W 1991 nie kandydował w kolejnych wyborach parlamentarnych, zajął się prowadzeniem działalności gospodarczej w ramach spółki prawa handlowego.
Odznaczony Brązowym Krzyżem Zasługi (1986).

</doc>
<doc id="1579321" url="https://pl.wikipedia.org/wiki?curid=1579321" title="Jezioro Jelenie">
Jezioro Jelenie

Jezioro Jelenie – jezioro na Równinie Drawskiej, położone w gminie Drawsko Pomorskie, w powiecie drawskim, w woj. zachodniopomorskim.
Powierzchnia zbiornika wynosi 60,0 ha. Lustro wody Jeziora Jeleniego znajduje się na wysokości 98,1 m n.p.m.
Jezioro jest otoczone lasem i znajduje się zlewni rzeki Regi.
Około 0,7 km na wschód od jeziora biegnie droga wojewódzka nr 175.

</doc>
<doc id="1579322" url="https://pl.wikipedia.org/wiki?curid=1579322" title="Oszumare">
Oszumare

Oszumare (Ochumare) – bogini tęczy w mitologii Jorubów z Nigerii i Beninu. W innej wersji występuje również jako dobrotliwy bóg pod postacią węża.
Występuje w Brazylii pod imieniem Oxumare i ma zdolności uzdrawiające. Czasami identyfikowany z św. Bartłomiejem.

</doc>
<doc id="1579324" url="https://pl.wikipedia.org/wiki?curid=1579324" title="Jasper Hale">
Jasper Hale



</doc>
<doc id="1579325" url="https://pl.wikipedia.org/wiki?curid=1579325" title="Iakchos">
Iakchos

Iakchos (gr. Ἴακχος Íakchos, łac. "Iacchus") – w mitologii greckiej młody bóg, który przedstawiany w wieńcu z mirtu i pochodnią w dłoni przewodził misteriom eleuzyńskim. Uważany za syna Zeusa i Demeter bądź Dionizosa i nimfy Aury.
Włączony do wierzeń orfickich jako syn Zeusa i Persefony oraz wcielenie Zagreusa.

</doc>
<doc id="1579355" url="https://pl.wikipedia.org/wiki?curid=1579355" title="Wojskowy Przegląd Zagraniczny">
Wojskowy Przegląd Zagraniczny

Wojskowy Przegląd Zagraniczny – czasopismo fachowo-wojskowe; obecnie ukazuje się jako kwartalnik.
Powstało pod koniec 1957 i ukazuje się nadal. Pierwszy numer ukazał się jako kwartalnik i miał 240 stron. Od stycznia 1959 do końca 1987 ukazywał się jako dwumiesięcznik - od początku 1988 ponownie jako kwartalnik.
Artykuły publikowane w "Wojskowym Przeglądzie Zagranicznym" opracowywane są wyłącznie na podstawie prasy zagranicznej.

</doc>
<doc id="1579357" url="https://pl.wikipedia.org/wiki?curid=1579357" title="Samuel Campbel">
Samuel Campbel



</doc>
<doc id="1579372" url="https://pl.wikipedia.org/wiki?curid=1579372" title="Prawo Finagle'a">
Prawo Finagle'a



</doc>
<doc id="1579376" url="https://pl.wikipedia.org/wiki?curid=1579376" title="Cypr (państwo)">
Cypr (państwo)



</doc>
<doc id="1579379" url="https://pl.wikipedia.org/wiki?curid=1579379" title="Riga Mustapha">
Riga Mustapha

Rahamat Riga Mustapha (ur. 10 października 1981 w Akrze) – holenderski piłkarz pochodzenia ghańskiego występujący na pozycji pomocnika lub napastnika.
Kariera klubowa.
Mustapha swoją karierę piłkarską rozpoczynał w zespole FC DUNO, następnie grał juniorskiej drużynie Sparty Rotterdam, skąd trafił do SBV Vitesse. Do pierwszego zespołu tego klubu włączony został w roku 1998. W pierwszym sezonie spędzonym w tym klubie rozegrał jedno spotkanie. W następnym zaś zagrał w siedmiu meczach. W sezonie 2000/2001 przebywał na wypożyczeniu w RBC Roosendaal, gdzie zagrał w ośmiu ligowych meczach. Po powrocie na stadion GelreDome grał tam jeszcze przez dwa sezony, po czym podpisał kontrakt z innym holenderskim zespołem – Spartą Rotterdam, grającą wówczas w Eerste divisie. Mustapha w tej drużynie był podstawowym piłkarzem. W debiutanckim sezonie zagrał w 32 meczach oraz zdobył cztery bramki. W następnym wystąpił w 36 spotkaniach, zdobył w nich 22 bramki, został przy tym drugim najlepszym strzelcem klubu, lepszy od niego był tylko Danny Koevermans, który strzelił 24 gole.
Po dwóch latach gry w Rotterdamie przeszedł do hiszpańskiego Levante UD. W debiutanckim sezonie zagrał w 38 meczach, w których zdobył 11 bramek. Przez następne dwa lata gry w Hiszpanii Mustapha nie stracił miejsca w podstawowej jedenastce swojego zespołu. Występował kolejno w 33 i 34 spotkaniach oraz zdobywał dziewięć i osiem bramek. Po trzech sezonach gry w Hiszpanii, 28 lipca 2008 przeszedł do angielskiego Boltonu Wanderers. W Premier League zadebiutował 23 sierpnia 2008 w przegranym 0:1 wyjazdowym spotkaniu z Newcastle United. Zawodnikiem Boltonu był do stycznia 2011.
Następnie występował w hiszpańskiej Cartagenie (Segunda División), a także w indyjskim Pune FC. W 2014 roku zakończył karierę.
Kariera reprezentacyjna.
Mustapha ma za sobą występy w reprezentacji Holandii do lat 21.

</doc>
<doc id="1579382" url="https://pl.wikipedia.org/wiki?curid=1579382" title="Ryszard Nyczka">
Ryszard Nyczka



</doc>
<doc id="1579385" url="https://pl.wikipedia.org/wiki?curid=1579385" title="Červenohorské sedlo">
Červenohorské sedlo

Červenohorské sedlo (historyczna nazwa lub "Rotenbergsattel", ) – przełęcz o wysokości 1013 m n.p.m. na granicy Moraw i Śląska, w północno-wschodnich Czechach, w Sudetach Wschodnich, w paśmie górskim Wysokiego Jesionika (), na granicy gmin Loučná nad Desnou i Bělá pod Pradědem, pomiędzy szczytami gór Červená hora i Velký Klínovec.
Historia.
Pierwsze obiekty turystyczne zaczęły być budowane na przełęczy już w XIX wieku, kiedy to zwrócono uwagę na dogodne położenie tego miejsca z punktu widzenia turystyki górskiej. W 1903 roku organizacja Morawsko-Śląskie Sudeckie Towarzystwo Górskie () zakupiło stojący tam zajazd i uczyniło centrum turystyki pieszej i narciarskiej. W związku z rosnącą liczbą turystów w 1910 roku wybudowano nowy obiekt – schronisko turystyczne dla 150 osób, a w 1917 roku kolejny, na parceli zapisanej w testamencie przez Maxa Schreibera, właściciela huty szkła w Rapotínie. W 1929 roku również Klub Czechosłowackich Turystów uruchomił na przełęczy swoją noclegownię, a w 1935 roku schronisko turystyczne. Niemieckie schroniska turystyczne należały do organizacji MSSGV do 1945 roku, potem przejęło je państwo czechosłowackie i przekazało związkom zawodowym, które uczyniły z nich domy wypoczynkowe.
Warto dodać, że w historii przełęczy Červenohorské sedlo była propozycja z 1991 roku planu budowy pod przełęczą w latach 2002–2007 tunelu o projektowanej długości (I wariant – 3 km i II wariant – 6 km). 
Charakterystyka.
Nazwa przełęczy bierze się z położonej przy niej od strony północno-zachodniej góry Červená hora. Przełęcz Červenohorské sedlo to jedna z najpopularniejszych i najbardziej uczęszczanych przełęczy, będąca ważnym ośrodkiem narciarskim, położona na granicy części (mikroregionów) Wysokiego Jesionika o nazwie Masyw Keprníka () i Masywu Pradziada (). Na podstawie szczegółowej mapy Państwowego urzędu geodezyjnego o nazwie () w Pradze punkt siodłowy przełęczy znajduje się w pobliżu zabudowy przełęczy oraz skrzyżowania turystycznego o nazwie () z podaną na tablicy informacyjnej wysokością 1013 m, i ma wysokość 1013 m n.p.m. oraz współrzędne geograficzne (). Punkt geodezyjny usytuowany jest na skraju położonego na niej płatnego, rozległego parkingu, oznaczony na mapach geodezyjnych numerem (202.1), o wysokości 1006,99 m n.p.m. oraz współrzędnych geograficznych (), z widocznym koło niego stalowym przerdzewiałym słupkiem. Przełęcz jest zabudowana oraz wokoło częściowo zalesiona. W związku z tym jest punktem widokowym, z którego roztaczają się ograniczone perspektywy w kierunku pobliskich gór. Przez przełęcz przebiega szosa drogi krajowej nr Jesionik () – Šumperk, bardzo kręta, która w zimie na skutek zasypania śniegiem może być nieprzejezdna. Przy tej drodze znajduje się przystanek linii autobusowej z połączeniem do Šumperka, Jesionika i Brna. Z przełęczy biorą swój początek liczne drogi oraz ścieżki ze zlokalizowanymi na nich: szlakami turystycznymi, szlakami rowerowymi oraz ścieżką dydaktyczną. Na przełęczy ma swoją siedzibę stacja Pogotowia Górskiego. W 2016 roku nad drogą nr wybudowano most dla rowerzystów i pieszych, kosztem 16 milionów Kč. Ponadto nieopodal przełęczy zbudowano lądowisko dla śmigłowców.
Kapliczka ofiar Jesioników.
W odległości około 450 m na północny zachód od przełęczy, przy czerwonym szlaku turystycznym , na stoku góry Červená hora znajduje się drewniana kapliczka poświęcona ofiarom gór, które tragicznie zginęły w Jesionikach () z umieszczonymi w środku epitafiami z ich nazwiskami. Jest to powstała w 2013 roku mniejsza kopia kościoła stojącego niegdyś w miejscu o nazwie Vřesová studánka. Blisko niej znajduje się pomnik poświęcony katastrofie lotniczej z 1967 roku.
Wody.
Grzbiet główny (grzebień) góry Pradziad, biegnący od przełęczy Skřítek do przełęczy Červenohorské sedlo oraz dalej do przełęczy Ramzovskiej () jest częścią granicy Wielkiego Europejskiego Działu Wodnego, dzielącej zlewiska Morza Bałtyckiego i Morza Czarnego.
Przełęcz leży na tej granicy, na zlewiskach Morza Bałtyckiego (dorzecze Odry) na stoku północno-wschodnim oraz Morza Czarnego (dorzecze Dunaju) na stoku południowo-zachodnim (tzw. "Koutský žleb"). Na stoku południowo-zachodnim bierze swój początek potok o nazwie Divoký potok, a na stoku północno-wschodnim inny potok o nazwie Červenohorský potok.
Ochrona przyrody.
Cała przełęcz znajduje się w obrębie wydzielonego obszaru objętego ochroną o nazwie Obszar Chronionego Krajobrazu Jesioniki (), a utworzonego w celu ochrony utworów skalnych, ziemnych i roślinnych oraz rzadkich gatunków zwierząt.
Ze skrzyżowania turystycznego o nazwie () wzdłuż czerwonego szlaku turystycznego , utworzono ścieżkę dydaktyczną o nazwie () na trasie:
Turystyka.
Na przełęczy znajduje się baza infrastruktury turystycznej z hotelem górskim Červenohorské Sedlo oraz licznymi pensjonatami: "Apartmány Červenohorské sedlo", "Apartmány Juhax", "Apartmány Šíbl", "Apartmány U Slivky", "Chata Červenohorské sedlo", "Chata H&amp;D" i "Chata Jesenka". Do osady Filipovice z hotelem "Stará pošta" i położonymi tam pensjonatami jest z przełęczy około 3,8 km w kierunku północno-wschodnim oraz do osady Kouty nad Desnou z bazą hoteli i pensjonatów około 3 km w kierunku południowo-zachodnim.
Szlaki turystyczne.
Klub Czeskich Turystów () wytyczył z przełęczy szlaki turystyczne na trasach:
Szlaki rowerowe.
Z przełęczy wytyczono dwa szlaki rowerowe na trasach:
Podjazdy drogowe.
Przełęcz jest chętnie odwiedzana m.in. przez motocyklistów i rowerzystów. Prowadzą do niej, drogą nr dwa podjazdy.
Trasy narciarskie.
Červenohorské sedlo jest popularnym ośrodkiem narciarskim o nazwie (). W okresach ośnieżenia, w okolicy przełęczy istnieje możliwość korzystania z tras narciarskich zarówno zjazdowych jak i biegowych.
Na stokach pobliskich gór zlokalizowano następujące trasy narciarstwa zjazdowego:
Ponadto w obrębie przełęczy wytyczono trasy narciarstwa biegowego zlokalizowane wzdłuż szlaków turystycznych i rowerowych, w tym z trasą o nazwie tzw. ().

</doc>
<doc id="1579386" url="https://pl.wikipedia.org/wiki?curid=1579386" title="Colleen Dewhurst">
Colleen Dewhurst

Colleen Rose Dewhurst (ur. 3 czerwca 1924 w Montrealu, zm. 22 sierpnia 1991 w Nowym Jorku) – kanadyjsko-amerykańska aktorka teatralna, telewizyjna i filmowa. Przez jakiś czas określana była jako „Królowa off-Broadwayu”. Nazwana „matriarchinią Broadwayu” (ang.: „The Matriarch of Broadway”) przez magazyn „Time” za sceniczne role silnych kobiet, laureatka czterech nagród Emmy i dwóch Tony Award, w latach 1985-91 pełniła funkcję prezesa Actors Equity.
Życiorys.
Wczesne lata.
Urodziła się w Montrealu, w prowincji Quebec, jako córka gospodyni domowej Frances Marie (z domu Woods) i Ferdinanda Augustusa „Freda” Dewhursta. Była jedynaczką. Jej ojciec był właścicielem sieci sklepów cukierniczych, matka była słynną sportsmenką w Kanadzie, gdzie grała zawodowo w lidze futbolu kanadyjskiego Canadian Football League Ottawa Rough Riders. Przed rokiem 1940 jej rodzina otrzymała amerykańskie obywatelstwo. Jej matka wyznawała wiarę Stowarzyszenia Chrześcijańskiej Nauki, co przejęła także Colleen.
W 1928 lub 1929 roku przeniosła się do Massachusetts, przebywała też w Bostonie, Dorchester, Auburndale i West Newton. Później przeprowadziła się do Nowego Jorku, a potem do Whitefish Bay, w hrabstwie Milwaukee w stanie Wisconsin. W siódmej klasie była kapitanem drużyny baseballowej dziewcząt. Przez dwa lata uczęszczała do Whitefish Bay High School. Naukę kontynuowała w Shorewood High School, a ostatecznie w 1942 roku ukończyła Riverside High School w Milwaukee. W tym czasie jej rodzice rozstali się. Przez dwa lata uczęszczała do Milwaukee-Downer College, zanim wyjechała się do Nowego Jorku, gdzie w 1946 zadebiutowała w The Royal Family, będąc jeszcze studentką w American Academy of Dramatic Arts.
Kariera.
W 1952 pojawiła na Broadwayu jako sąsiadka w tragedii Eugene’a O’Neilla "Pożądanie w cieniu wiązów" ("Desire Under the Elms") z Jocelyn Brando. W 1958 odebrała Theatre World Award za rolę Laetitii w spektaklu "Dziecko mroku" ("Children of Darkness") na off-Broadwayu. Za rolę Mary Follet w sztuce "All the Way Home" w reż. Arthura Penna na Broadwayu otrzymała Tony Award (1961). Grała potem także w tragedii Christophera Marlowe'a "Tamerlan Wielki" ("Tamburlaine the Great", 1956), komedii Williama Wycherleya "Żona modna" ("The Country Wife", 1957–1958), dramacie Alberta Camusa "Kaligula" ("Caligula", 1960) w reż. Sidneya Lumeta jako Cezonia. W 1963 na off-Broadwayu zdobyła Obie Award za postać Abbie Putnam w tragedii Eugene’a O’Neilla "Pożądanie w cieniu wiązów" ("Desire Under the Elms"). Kreacja Josie Hogan w przedstawieniu Eugene’a O’Neilla "Księżyc dla nieszczęśliwych" ("A Moon for the Misbegotten") przyniosła jej Tony Award (1974). Spróbowała także swoich sił jako reżyserka teatralna "Ned and Jack" (1981) na nowojorskiej scenie Hudson Guild Theatre, później Little Theatre. W 1981 roku znalazła się w amerykańskiej sali teatralnych sław American Theater Hall of Fame.
Na szklany ekran trafiła po raz pierwszy w serialu "Studio One" (1957). Dwa lata potem zadebiutowała na kinowym ekranie w dramacie Freda Zinnemanna "Historia zakonnicy" ("The Nun's Story", 1959) z Audrey Hepburn jako Archanioł Gabriel w sanatorium. Była obecna w dramacie kryminalnym Richarda Fleischera "Ostatnia ucieczka" ("The Last Run", 1971) jako Monique. Kilkakrotnie spotkała się na planie filmowym z Johnem Wayne; w westernie Marka Rydella "Kowboje" ("The Cowboys", 1972) czy dramacie kryminalnym Johna Sturgesa "Samotny detektyw McQ" ("McQ", 1974). Grała biblijną postać Rebeki w telewizyjnym filmie ABC Michaela Cacoyannisa "Historia Jakuba i Józefa" ("The Story of Jacob and Joseph", 1974). Była Panią Hall w komedii romantycznej Woody’ego Allena "Annie Hall" (1977). W sportowym filmie "Zamki na lodzie" ("Ice Castles", 1978) zagrała trenerkę łyżwiarstwa figurowego Beulah Smith.
Po występie w thrillerze "When a Stranger Calls" (1979) oraz tragikomedii Boba Clarka "Haracz" ("Tribute", 1980) z Jackiem Lemmonem i Lee Remick, zaskarbiła sobie sympatię telewidzów jako Marilla Cuthbert w miniserialu CBC/Radio-Canada "Ania z Zielonego Wzgórza" ("Anne of Green Gables", 1985) i potem "" ("Anne of Green Gables: The Sequel", 1987) wg Lucy Maud Montgomery z Megan Follows (jako Ania Shirley) i Jonathanem Crombie (Gilbert Blythe). W dramacie ABC "Dwie kobiety" ("Between Two Women", 1986) stworzyła postać Barbary Petherton, trudnej teściowej Farrah Fawcett i matki Michaela Nouri, za którą została uhonorowana nagrodą Emmy. W thrillerze HBO Michaela Andersona "Miecz Gideona" ("Sword of Gideon", 1986) z udziałem Stevena Bauera i Michaela Yorka wystąpiła jako Golda Meir. Kreacja Margaret Page w dramacie NBC "Dlaczego nas opuściła?" ("Those She Left Behind", 1989) przyniosła jej nagrodę Emmy. W ekranizacji powieści Danielle Steel NBC "Kalejdoskop" ("Kaleidoscope", 1990) u boku Jaclyn Smith i Perry’ego Kinga zagrała matkę zastępczą. Za rolę Avery Brown Sr. w sitcomie CBS "Murphy Brown" (1989–1990) zdobyła dwa razy nagrodę Emmy (1989, 1991).
Życie prywatne.
W 1947 poślubiła Jamesa Vickery'ego. W 1960 roku rozwiodła się i wyszła za mąż za aktora George’a C. Scotta, z którym miała dwóch synów: Alexandra (ur. 1960) i Campbella Whalena (ur. 19 lipca 1961 w Nowym Jorku), powszechnie znanego z roli chorego na białaczkę Victora Geddesa w melodramacie Joela Schumachera "Za wcześnie umierać" ("Dying Young", 1991) z Julią Roberts. W czerwcu 1988 na Broadwayu w sztuce "Zmierzch długiego dnia" Colleen Dewhurst zagrała Mary Tyrone, a jej syn Campbell Scott wystąpił w roli Edmunda Tyrone'a, syna Mary.
W 1965 doszło do rozwodu, a 4 lipca 1967 ponownie wyszła za mąż za Scotta, lecz 2 lutego 1972 ponownie się z nim rozwiodła. Jej partnerem życiowym był producent teatralny Ken Marsolais. Latem jeździła na Wyspę Księcia Edwarda.
Zmarła 22 sierpnia 1991 w South Salem w hrabstwie Westchester w Nowym Jorku na raka szyjki macicy w wieku 67 lat.

</doc>
<doc id="1579387" url="https://pl.wikipedia.org/wiki?curid=1579387" title="Friedrich Altemeier">
Friedrich Altemeier

Friedrich Altemeier (ur. 14 czerwca 1886 w Niederbecksen obecnie Bad Oeynhausen, zm. 18 września 1968 roku w Niemczech) – as lotnictwa niemieckiego Luftstreitkräfte z 21 zwycięstwami w I wojnie światowej.
Życiorys.
Urodzony w Niederbecksen obecnie Bad Oeynhausen na przedmieściech Hanoweru Friedrich Altemeier pracował przed wojną dla zakładów Friedrich Krupp AG. W 1906 roku wstąpił do szkoły wojskowej, którą ukończył w 1908.
Po wybuchu I wojny światowej służył w kompanii karabinów maszynowych 57 Pułku Piechoty. W styczniu 1915 roku został ranny. 11 sierpnia 1915 roku został przeniesiony do służby w lotnictwie. Po przejściu szkolenia 21 lipca 1916 został przydzielony do Fliegerabteilung 62, a we wrześniu został przydzielony do Jasta 14. Na początku grudnia 1916 roku został przeniesiony do Jasta 24 i wkrótce mianowany na stopień "Offizierstellvertreter". W eskadrze pozostał do końca wojny uzyskując łącznie 21 potwierdzonych zwycięstw powietrznych. Ostatnie zwycięstwo odniósł 10 listopada 1918 roku i było to ostatnie zwycięstwo Jasta 24 w działaniach wojennych.
Friedrich Altemeier był wielokrotnie ranny w walce, za co został odznaczony srebrną Odznaką za Rany.

</doc>
<doc id="1579390" url="https://pl.wikipedia.org/wiki?curid=1579390" title="Alicja Bieńkowska">
Alicja Bieńkowska

Alicja Anna Bieńkowska (ur. 24 stycznia 1934 w Warszawie) – polska polityk, posłanka na Sejm X kadencji.
Życiorys.
Ukończyła studia na Akademii Medycznej w Łodzi w 1960, następnie w 1972 drugi stopień specjalizacji w zakresie lekarza-specjalisty radiologii dziecięcej. W 1974 została kierownikiem Wojewódzkiej Przychodni Radiologicznej w Zespole Wojewódzkiej Przychodni Specjalistycznej we Włocławku. Była radną Wojewódzkiej Rady Narodowej we Włocławku i przewodniczącą Zarządu Wojewódzkiego Ligi Kobiet Polskich.
W 1989 uzyskała mandat posłanki na Sejm kontraktowy. Została wybrana w okręgu włocławskim z puli Polskiej Zjednoczonej Partii Robotniczej do której należała od 1962 do rozwiązania. Na koniec kadencji należała do Klubu Niezależnych Posłów, zasiadała w Komisji Zdrowia.

</doc>
<doc id="1579391" url="https://pl.wikipedia.org/wiki?curid=1579391" title="Raunchy">
Raunchy

Raunchy – duńska grupa muzyczna, wykonująca muzykę z nurtu metalcore (gatunek nie jest ten jednak jedynym, przywoływanym w kontekście zespołu). Powstała 1994 roku w Danii.
Muzycy.
Obecny skład zespołu
Byli członkowie

</doc>
<doc id="1579392" url="https://pl.wikipedia.org/wiki?curid=1579392" title="Parafia Opieki Matki Bożej w Kłokowicach">
Parafia Opieki Matki Bożej w Kłokowicach

Parafia Opieki Matki Bożej – parafia prawosławna w Kłokowicach, w dekanacie Przemyśl diecezji przemysko-gorlickiej.
Na terenie parafii funkcjonują 2 cerkwie:
Historia.
Pierwsze informacje o parafii prawosławnej w Kłokowicach pochodzą z 1407. Obecna parafia została restytuowana w 1968.
Liczba wiernych.
Parafia pod względem liczby wiernych jest najmniejszą w diecezji. W 2017 liczyła 28 osób.
Zasięg terytorialny.
Kłokowice, Młodowice, Fredropol

</doc>
<doc id="1579394" url="https://pl.wikipedia.org/wiki?curid=1579394" title="Świntuszenie">
Świntuszenie

Świntuszenie – pierwszy studyjny album wrocławskiego rapera Tymona (pod pseudonimem Świntuch). Wydany w 2000 roku, wzbudził sporo kontrowersji ze względu na wulgarne, pornograficzne teksty utworów. Płytę promował klip do utworu „On jest za duży”.

</doc>
<doc id="1579399" url="https://pl.wikipedia.org/wiki?curid=1579399" title="Świadkowie Jehowy w Liechtensteinie">
Świadkowie Jehowy w Liechtensteinie

Świadkowie Jehowy w Liechtensteinie – społeczność wyznaniowa w Liechtensteinie, należąca do ogólnoświatowej wspólnoty Świadków Jehowy, licząca w 2022 roku 94 głosicieli, należących do 1 zboru. Na dorocznej uroczystości Wieczerzy Pańskiej w 2022 roku zebrało się 157 osób. Działalność miejscowych głosicieli koordynuje Środkowoeuropejskie Biuro Oddziału w Selters w Niemczech.
Historia.
Początki.
W roku 1920 działalność w tym kraju rozpoczęli szwajcarscy współwyznawcy.
W 1923 Louis Meyer, były oficer Armii Zbawienia, rozsyłał pocztą publikacje religijne do wszystkich mieszkań w Księstwie, a w "Hotelu Rosengarten" w Bad Ragaz (przy granicy z Liechtensteinem) zorganizował jednodniowe zgromadzenie, które połączono z kampanią głoszenia nauk Badaczy Pisma Świętego mieszkańcom Liechtensteinu.
W 1939 roku, gdy w Szwajcarii władze wprowadziły zakaz rozpowszechniania nowo wydanej broszury "Faszyzm czy wolność", pozostałą część nakładu rozpowszechniono wśród mieszkańców Liechtensteinu.
Rozwój działalności.
W roku 1956 roku Helen Knechtli ze Szwajcarii szerzyła nauki Świadków Jehowy, przechodząc codziennie na stronę Liechtensteinu przez granicę z miejscowości Buchs; dzięki jej działalności nauki Świadków Jehowy przyjęli później pierwsi mieszkańcy Liechtensteinu.
W 1958 roku Blanka Hertenstein, misjonarka – absolwentka Biblijnej Szkoły Strażnicy – Gilead, została skierowana z Austrii do Szwajcarii w celu prowadzenia działalności ewangelizacyjnej na terenie Liechtensteinu. Przez półtora roku prowadziła tu działalność kaznodziejską pomimo częstych, ale przez tak długi czas nieskutecznych interwencji wzywanej policji. Gdy została wreszcie ujęta, otrzymała zakaz głoszenia "od domu do domu", dalej jednak zapoznawała z wierzeniami Świadków Jehowy osoby, które do tego czasu okazały zainteresowanie ich poznawaniem.
W 1961 roku pierwsza mieszkanka Liechtensteinu przyjęła chrzest na kongresie pod hasłem „Zjednoczeni wielbiciele” w Hamburgu. W 1962 było 7 głosicieli; zebrania organizowano w prywatnym mieszkaniu.
W roku 1965 zanotowano liczbę 11 głosicieli.
W roku 1966 zorganizowana została specjalna kampania rozpowszechniania czasopisma „Przebudźcie się!” (z 8 sierpnia 1966 r.), które zawierało artykuł "Liechtenstein – perła Alp". Towarzystwo Strażnica otrzymało podziękowania od służb rządowych za opublikowany artykuł. W ocenie Świadków Jehowy ta kampania położyła kres utrudnieniom stwarzanym wcześniej przez władze wobec ich działalności.
Pierwszy zbór powstał w roku 1973; działalność ewangelizacyjną prowadziło wówczas 16 głosicieli.
W latach 80. XX wieku do wsparcia działalności kaznodziejskiej w Liechtensteinie oddelegowano 2 pionierów specjalnych.
W roku 2013 zanotowano najwyższą liczbę 92 głosicieli. W maju 2018 roku zorganizowano specjalną weekendową ogólnokrajową kampanię ewangelizacyjną.
Zebrania religijne odbywają się w języku niemieckim oraz w języku angielskim (grupa), w Sali Królestwa w przygranicznym szwajcarskim mieście Buchs.
Statystyki.
Liczba głosicieli.
Dane na podstawie oficjalnych raportów o działalności:
Liczba obecnych na Pamiątce.
Dane na podstawie oficjalnych raportów o działalności:

</doc>
<doc id="1579403" url="https://pl.wikipedia.org/wiki?curid=1579403" title="Uniwersytet w Belgradzie">
Uniwersytet w Belgradzie

Uniwersytet w Belgradzie, Uniwersytet Belgradzki (serb. Универзитет у Београду) – uczelnia w Belgradzie, największy i najważniejszy uniwersytet Republiki Serbii, założony w 1808 roku, jako działająca od tego roku w Belgradzie "Szkoła Wielka" (serb. Велика школа). Obecnie ma 31 wydziałów i ponad 90 tys. studentów. Jest najbardziej cenioną i dofinansowaną instytucją naukowo-badawczą w Serbii. Prowadzi badania naukowe we wszystkich dziedzinach nauki. Biblioteka Uniwersytecka im. Svetozara Markovića jest jedyną Carnegie biblioteką w Europie Środkowej i Wschodniej.
Język polski.
Studia polonistyczne na Uniwersytecie w Belgradzie rozpoczęty się w 1895, wraz z przybyciem prof. Radovana Košuticia. Jednak już w latach 60. XIX wieku na wykładach slawisty Djury Daničić słuchacze mogli zdobywać podstawową wiedzę z języka polskiego. Po II wojnie światowej język ten wykłada się jako przedmiot główny.
Absolwenci.
Wśród absolwentów znajdują się prezydenci Serbii Boris Tadić i Ivan Stambolić, pierwszy prezydent Macedonii Kiro Gligorov, pierwszy prezydent Czarnogóry Filip Vujanović, prezydent Słowenii Danilo Türk, serbscy premierzy Zoran Đinđić, Vojislav Koštunica, Mirko Cvetković, Ivica Dačić, przewodniczący Zgromadzenia Ogólnego ONZ Srgjan Kerim i Lazar Mojsov, przywódcy religijni Ireneusz (patriarcha Serbii) i Jan z Szanghaju i San Francisco, serbski minister spraw zagranicznych Vuk Drašković, słoweński ekonomista Mitja Gaspari, serbski polityk Dimitrije Tucović. Studiowali tu znani pisarze: Miloš Crnjanski, Meša Selimović, Desanka Maksimović, Danilo Kiš, Branislav Nušić, Branko Ćopić, David Albahari oraz Abdul Rahman Munif. Jedna z absolwentek,
Biserka Rajčić, w czasie obrad II Światowego Kongresu Tłumaczy Literatury Polskiej w Krakowie (w 2009) została laureatką nagrody „Transatlantyk”, przyznawanej najwybitniejszym tłumaczom literatury polskiej.

</doc>
<doc id="1579406" url="https://pl.wikipedia.org/wiki?curid=1579406" title="Zmysłów 5">
Zmysłów 5

Zmysłów 5 – drugi studyjny album wrocławskiego rapera Tymona. Wydany w 2002 roku, został przyjęty ciepło w przeciwieństwie do poprzedniego albumu (wydanej pod pseudonimem płyty Świntuszenie).
Lista utworów.
Opracowano na podstawie materiału źródłowego.

</doc>
<doc id="1579409" url="https://pl.wikipedia.org/wiki?curid=1579409" title="Michał Bernard Wojtczak">
Michał Bernard Wojtczak

Michał Bernard Wojtczak (ur. 18 sierpnia 1956 w Poznaniu) – polski przedsiębiorca, poseł na Sejm X kadencji.
Życiorys.
Ukończył w 1980 studia na Wydziale Maszyn Roboczych i Pojazdów Politechnice Poznańskiej, po czym pracował w Ośrodku Badawczo-Rozwojowym Silników Okrętowych w Poznaniu.
W połowie lat 80. rozpoczął prowadzenie własnego przedsiębiorstwa przemysłowego. W 1989 z ramienia Komitetu Obywatelskiego uzyskał mandat posła na Sejm kontraktowy. Jako jedyny przedstawiciel Obywatelskiego Klubu Parlamentarnego nie należał nigdy do „Solidarności”. W rządzie Tadeusza Mazowieckiego był wiceministrem rolnictwa (od 28 listopada 1989 do 6 sierpnia 1990) i następnie przemysłu (od 6 sierpnia 1990 do 7 stycznia 1991) w randze podsekretarza stanu, odpowiadał za likwidację państwowych gospodarstw rolnych.
W trakcie kadencji przeszedł do Klubu Parlamentarnego Unii Demokratycznej, współtworzył Forum Prawicy Demokratycznej. W czasie jednoczenia FPD z UD powołał własne ugrupowanie pod nazwą Koalicja Republikańska. W 1991 nie ubiegał się o reelekcję, w 1992 zgłosił swój akces do Partii Konserwatywnej, wycofując się wkrótce z bieżącej polityki.
Na początku lat 90. znalazł się wśród twórców Unii Wielkopolan, organizacji opowiadającej się za wzmocnieniem regionów. Pełnił funkcję prezydenta jej zarządu naczelnego. Zajął się następnie prowadzeniem własnej działalności gospodarczej w ramach spółek prawa handlowego z branży konsultingowej.
W 2011 odznaczony Krzyżem Kawalerskim Orderu Odrodzenia Polski.

</doc>
<doc id="1579418" url="https://pl.wikipedia.org/wiki?curid=1579418" title="Ilaba">
Ilaba

Ilaba (Ilaba) – mezopotamski bóg-opiekun dynastii wywodzącej się od Sargona Wielkiego a także opiekun Akadu. Kaplica Ilaba znajdowała się w mieście Babilon. Po upadku imperium akadyjskiego, rzadko pojawia się w tekstach klinowych.

</doc>
<doc id="1579421" url="https://pl.wikipedia.org/wiki?curid=1579421" title="Gitarą i piórem">
Gitarą i piórem

Gitarą i piórem (zapisywane też jako Gitarą i Piórem) – tytuł audycji radiowej prowadzonej w latach 1986–2020 przez Janusza Deblessema oraz festiwalu muzycznego organizowanego od 1989 roku. Oba przedsięwzięcia poświęcone są poezji śpiewanej i piosence autorskiej.
Audycja „Gitarą i piórem”.
Audycja "Gitarą i piórem" emitowana jest nieprzerwanie od 26 września 1986 na antenie Programu 3 Polskiego Radia. Autorem i prowadzącym jest Janusz Deblessem. Od drugiej połowy lat dziewięćdziesiątych z audycją współpracuje Teresa Drozda. Przez lata zmieniały się dni i godziny nadawania oraz czas trwania audycji.
Tytuł „Gitarą i piórem” zaczerpnięty jest z refrenu piosenki „Sielanka o domu” z repertuaru zespołu Wolna Grupa Bukowina. Autorem słów jest Wojciech Belon. Fragment utworu jest także sygnałem rozpoczynającym audycję.
Obchody 20-lecia audycji.
3 grudnia 2006, w studiu im. Agnieszki Osieckiej odbył się transmitowany na żywo na antenie Programu 3 Polskiego Radia koncert z okazji 20-lecia audycji i premiery płyty "Gitarą i piórem 3". Na "Trójkowej" scenie wystąpili wtedy: zespół Czerwony Tulipan, Mirosław Czyżykiewicz, Basia Stępniak-Wilk, Ryszard Leoszewski, Jacek Kleyff, Ilona Sojda, Wojciech Jarociński, Tomasz Wachnowski, Mirosław Hrynkiewicz i zespół Galicja.
Obchody 25-lecia audycji.
W 2011 roku audycja „Gitarą i piórem” obchodziła swoje 25-lecie. 23 edycja festiwalu „Gitarą i piórem”, była jednym z głównych punktów obchodów tego jubileuszu. Na tę okazję Program 3 Polskiego Radia objął patronat nad imprezą. Festiwal odbył się 19 i 20 sierpnia 2011 w Karpaczu na stoku „Lodowiec”. Drugiego dnia przedstawiciel wytwórni Dalmafon wręczył Januszowi Deblessemowi złotą płytę dla audycji „Gitarą i piórem” z okazji jej jubileuszu. Taką samą płytę otrzymała też Teresa Drozda – w uznaniu jej „wielkiego wkładu” w kształt i zawartość tejże audycji.
18 września 2011, również w ramach obchodów 25-lecia audycji, w Studiu im. Agnieszki Osieckiej odbył się koncert, którego gwiazdą był Andrzej Garczarek. Oprócz Garczarka, któremu towarzyszyli Florian Ciborowski i Mirosław Kozak, wystąpili wtedy również: Grzegorz Tomczak, Agata Ślazyk, Mariusz Lubomski i Tomasz Wachnowski. Wydarzenie było transmitowane na żywo na antenie Programu 3 Polskiego Radia.
27 września 2011 wyemitowano „urodzinowy” odcinek audycji „Gitarą i piórem”.
9 października 2012 ukazał się album "Gitarą i piórem – Karpacz 2011" zawierający nagrania zarejestrowane podczas 23 edycji festiwalu.
Obchody 30-lecia audycji.
30-lecie audycji uczczono koncertem 2 października 2016 w Studiu im. Agnieszki Osieckiej. Pierwsza część wydarzenia była transmitowana na żywo na antenie Programu 3 Polskiego Radia. Cały koncert można obejrzeć na stronie internetowej Polskiego Radia. Na scenie „Trójki” wystąpili: Agata Ślazyk, Hanka Wójciak, Marek Andrzejewski, Piotr Bukartyk, Mirosław Czyżykiewicz, Andrzej Garczarek, Łukasz Jemioła, Robert Kasprzycki, Tomasz Wachnowski, Piotr Woźniak i Tadeusz Woźniak.
Również z okazji 30-lecia audycji, 7 października 2016 ukazała się na rynku płyta "Gitarą i piórem 4".
Zakończenie emisji audycji.
Ostatnie audycje z cyklu "Gitarą i piórem" Janusz Deblessem poprowadził 24 i 25 grudnia 2020 roku. 1 stycznia 2021 roku poinformował na swoim profilu facebookowym, że Polskie Radio po 35 latach zerwało z nim współpracę.
Festiwal „Gitarą i piórem”.
Pierwsza edycja festiwalu "Gitarą i piórem" została zorganizowana przez Waldemara Szczerbę latem 1989 roku. Było to w rzeczywistości spotkanie niewielkiej grupy przyjaciół oraz przypadkowych turystów, wczasowiczów i okolicznych mieszkańców. Obecnie jest to największy polski festiwal poezji śpiewanej i piosenki autorskiej. Od 2002 roku organizatorem imprezy jest Stowarzyszenie Inicjatyw Kul­turalnych „Silesia Europaea”, którego prezesem jest Mirosław Salecki.
Przez pierwszych 19 edycji (tzn. do roku 2007 włącznie) impreza odbywała się w Borowicach koło Jeleniej Góry. Od 2008 roku festiwal organizowany jest w Karpaczu na stoku Lodowiec obok Chaty Karkonoskiej przy ul. Wolnej 4. Pomimo przeprowadzki festiwalu „Gitarą i piórem” do Karpacza, coroczne spotkania z piosenką poetycką w Borowicach są kontynuowane pod zmienioną nazwą: „Gitarą i...”.
Do tradycji każdego dnia festiwalu „Gitarą i piórem” należy otwarcie wykonaniem „Sielanki o domu” oraz zamknięcie tzw. „wolną sceną”, w ramach której prezentować się mogą amatorzy.
Dotychczas na głównej scenie wystąpili m.in. Elżbieta Adamiak, Artur Andrus, Marek Andrzejewski, Alosza Awdiejew, Sławomir Błęcki, Piotr Bukartyk, Krzysztof Daukszewicz, Jerzy Filar, Marek Gałązka, Przemysław Gintrowski, Marek Grechuta, Olek Grotowski, Wojciech Jarociński, Jacek Kaczmarski, Robert Kasprzycki, Antonina Krzysztoń, Dominika Kurdziel, Mariusz Lubomski, Zbigniew Łapiński, Andrzej Poniedzielski, Renata Przemyk, Janusz Radek, Krzysztof Rogacewicz, Ryszard Rynkowski, Piotr Skrzynecki, Stanisław Soyka, Tomasz Steńczyk, Anna Szałapak, Grzegorz Turnau, Ireneusz Wasik, Piotr Woźniak, Tadeusz Woźniak, Jacek Wójcicki, Leszek Wójtowicz, Szymon Zychowicz, Małgorzata Zwierzchowska, zespoły takie, jak: Bo Tak, Brathanki, Czerwony Tulipan, Nasza Basia Kochana, Raz, Dwa, Trzy, Stare Dobre Małżeństwo, Wolna Grupa Bukowina, Wolny Wybór.
Seria albumów „Gitarą i piórem”.
Co jakiś czas ukazują się albumy muzyczne z serii „Gitarą i piórem” – powiązane ściśle z audycją i festiwalem, opracowywane przez Janusza Deblessema. 
Dotychczas ukazały się:

</doc>
<doc id="1579423" url="https://pl.wikipedia.org/wiki?curid=1579423" title="Velimir Zdravković">
Velimir Zdravković

Velimir Zdravković (ur. 30 lipca 1980 we Vlasotincach) – serbski piłkarz, występujący na pozycji bramkarza.
Przez trzy lata występował w macedońskim Vardarze Skopje. Nie zdołał sobie wywalczyć tam stałego miejsca w pierwszej 11 zespołu i w listopadzie 2006 roku odszedł do Persebaya Surabaya, ówczesnego zwycięzcy indonezyjskich rozgrywek First Division(3 w hierarchii klasa rozgrywek ligowych w Indonezji). Spędził tam pół roku po czym trafił do występującego wówczas w drugiej lidze serbskiej klubu FK Vlasina Vlasotince. Nie zagrał tam jednak w żadnym spotkaniu. Obecnie nie jest związany umową z żadnym klubem.
Od 17 do 22 stycznia 2009 roku zawodnik był testowany przez Wisłę Kraków.

</doc>
<doc id="1579424" url="https://pl.wikipedia.org/wiki?curid=1579424" title="Ryszard Czekalski">
Ryszard Czekalski

Ryszard Czekalski (ur. 26 lutego 1962 w Płońsku) – polski duchowny katolicki, profesor nauk teologicznych, profesor Uniwersytetu Kardynała Stefana Wyszyńskiego w Warszawie. W latach 2016–2020 prorektor ds. nauki i współpracy narodowej, a od 2020 rektor tej uczelni.
Życiorys.
W 1981 zdał maturę w I LO im. Henryka Sienkiewicza w Płońsku. Po maturze studiował na UMK w Toruniu. W 1989 ukończył Wyższe Seminarium Duchowne w Płocku. Święcenia kapłańskie przyjął 3 czerwca 1989 z rąk biskupa Zygmunta Kamińskiego. Absolwent ATK w Warszawie. W 1996 uzyskał doktorat. Następnie odbył studia specjalistyczne z katechetyki w Instytucie Katolickim w Paryżu. W 2006 na podstawie dorobku naukowego i rozprawy pt. "Katecheza komunikacją wiary. Studium z katechetyki fundamentalnej" uzyskał stopień doktora habilitowanego. W 2014 otrzymał tytuł profesora. Od 28 czerwca 2010 pełnił funkcję prodziekana ds. ogólnych i naukowych na Wydziale Teologicznym Uniwersytetu Kardynała Stefana Wyszyńskiego. Kieruje Katedrą Katechetyki Materialnej. Został członkiem Senatu UKSW.
Wchodzi w skład kapituły katedralnej płockiej - jest kanonikiem gremialnym. Jest też odznaczony godnością kapelana Ojca Świętego (prałatem). W latach 2000–2008 był dyrektorem Wydziału Katechetycznego Płockiej Kurii Diecezjalnej, ale w lipcu 2008 roku zrezygnował z tej funkcji. Pełnił też przez wiele lat funkcję Wikariusza Biskupiego ds. Katechetycznych Diecezji Płockiej.
4 czerwca 2020 wybrany rektorem Uniwersytetu Kardynała Stefana Wyszyńskiego w Warszawie na kadencję 2020–2024.

</doc>
<doc id="1579426" url="https://pl.wikipedia.org/wiki?curid=1579426" title="Bitwa o Corregidor (1942)">
Bitwa o Corregidor (1942)

Bitwa o Corregidor – bitwa stoczona na filipińskiej wyspie Corregidor i w jej okolicach w dniach 5–6 maja 1942 roku pomiędzy siłami Stanów Zjednoczonych i Japonii.
Przed bitwą.
7 grudnia 1941 roku lotnictwo i marynarka japońska zaatakowały amerykańską bazę w Pearl Harbor. Rozpoczęła się wojna na Pacyfiku. Niemal w tym samym czasie, lecz po drugiej stronie linii zmiany daty 8 grudnia zaatakowana została Manila.
Przez cały grudzień stolica Filipin była intensywnie bombardowana i nieustannie atakowana przez Japończyków. 2 stycznia Manila została ogłoszona miastem otwartym i opanowana przez nieprzyjaciela. Główne siły amerykańsko-filipińskie zostały jednak wcześniej wycofane na półwysep Bataan.
Główny sztab i stanowisko dowodzenia ulokowano na wyspie Corregidor. Gen. Douglas MacArthur przybył tam łodzią motorową już 2 stycznia. Od początku wiedział, że obrona będzie trudna. Wojsko filipińskie było słabo wyszkolone i wyposażone w przestarzały sprzęt. Bariera językowa pomiędzy Amerykanami i Filipińczykami praktycznie uniemożliwiała jakąkolwiek komunikację. MacArthur postanowił bronić wyspy przez sześć miesięcy. Po tym czasie miała przyjść zza Pacyfiku wielka odsiecz morskich, powietrznych i lądowych sił amerykańskich i odeprzeć Japończyków.
9 stycznia Japończycy zaatakowali Bataan, czyniąc w świetle dnia przeciętne postępy. Jednak w nocy z 9 na 10 stycznia podkradli się do aliantów od tyłu, odnosząc lokalne sukcesy. Filipińska 1 Dywizja Piechoty na skutek naporu Japończyków załamała się i wycofała, część jej żołnierzy dostała się do niewoli. Doprowadziło to do utraty ponad połowy półwyspu.
Bitwa.
11 marca prezydent Franklin Delano Roosevelt rozkazał gen. MacArthurowi ewakuowanie się z wyspy. Dowódca opuścił Corregidor kutrem torpedowym. Kilka dni później dotarł do Australii bombowcem Boeing B-17 Flying Fortress.
9 kwietnia Bataan skapitulował, a obrońców popędzono w marszu śmierci, co znacząco obniżyło morale obrońców Corregidoru. Silnie ufortyfikowane pozycje wytrzymały 52 japońskie naloty. Przez miesiąc artyleria obu stron prowadziła bezustanną wymianę ognia. 5 maja na wyspie został wysadzony desant japoński, który stopniowo zdobywał kolejne pozycje, bronione ofiarnie, ale bezskutecznie. 6 maja gen. Johnatan M. Wainwright podpisał akt kapitulacji wszystkich fortów pilnujących wejścia do Zatoki Manilskiej.
Obrona Corregidoru od samego początku nie miała szans na powodzenie. Jednak dzięki uwypukleniu przez amerykańską prasę bohaterskiej postawy obrońców, stała się ona doskonałym motywem propagandowym, wydatnie podnoszącym morale i wiarę w zwycięstwo żołnierzy amerykańskich walczących na całym Pacyfiku.

</doc>
<doc id="1579428" url="https://pl.wikipedia.org/wiki?curid=1579428" title="Chrzest Chrystusa">
Chrzest Chrystusa



</doc>
<doc id="1579429" url="https://pl.wikipedia.org/wiki?curid=1579429" title="Karl Decker">
Karl Decker

Karl Decker (ur. 30 listopada 1897, zm. 21 kwietnia 1945) – niemiecki generał wojsk pancernych podczas II wojny światowej. 
Życiorys.
Karl Decker urodził się w Borzęcinie koło Szczecinka na Pomorzu, jako syn niemieckiego oficera.
Po rozpoczęciu I wojny światowej początkowo służył w 54 pułku piechoty jako podoficer. Został awansowany na chorążego (Fähnrich) za odwagę w obliczu wroga, a także nagrodzony Krzyżem Żelaznym (1914) drugiej klasy. Ponownie awansowany w 1915 na podporucznika, wkrótce potem otrzymał Krzyż Żelazny pierwszej klasy.
Po I wojnie służył w Reichswehrze, brał udział w kampanii wrześniowej jako podpułkownik, dowódca batalionu przeciwpancernego. W wojnie niemiecko-sowieckiej dowodził kolejno pułkiem, dywizją i korpusem, awansując stopniowo do rangi General der Panzertruppe (generał broni). Od początku 1945 na froncie zachodnim; okrążony w Zagłębiu Ruhry przez wojska amerykańskie, 21 kwietnia 1945 popełnił samobójstwo. Odznaczony był Krzyżem Rycerskim Krzyża Żelaznego z Liśćmi Dębu i Mieczami.

</doc>
<doc id="1579430" url="https://pl.wikipedia.org/wiki?curid=1579430" title="Szkice węglem (nowela)">
Szkice węglem (nowela)

Szkice węglem – nowela Henryka Sienkiewicza, powstała podczas pobytu pisarza w Stanach Zjednoczonych latem 1876 roku (wspomina o tym w opowiadaniu ). Wersja noweli, która ukazała się drukiem w „Gazecie Polskiej”, była ocenzurowana. Po 1950 roku przywrócono jej pierwotny charakter. Porównanie obu wersji ukazuje, jak cenzura, nie tylko zewnętrzna, ale też zaborcza, wewnętrzna i redakcyjna, osłabiły radykalizm społeczny i wymowę utworu.
Utwór publikowany był niekiedy pod pełnym tytułem: Szkice węglem, czyli, Epopeja pod tytułem „Co się działo w Baraniej Głowie” (Barania Głowa to nazwa wsi – miejsca akcji).
W 1881 Zofia Mellerowa i Jan Kanty Galasiewicz opracowali sceniczną przeróbkę noweli zatytułowaną "Pan Zołzikiewicz".
Czas i miejsce akcji.
Akcja toczy się w drugiej połowie XIX wieku. Miejscem akcji jest wieś Barania Głowa (dziewiętnastowieczna wieś, w której znajdują się biedne wiejskie chaty, dwór oraz kościół) w powiecie Osłowickim, miasto powiatowe Osłowice oraz Wrzeciądza.
Narrator.
Narrator jest wszechwiedzący oraz odautorski. Bardzo często zwraca się wprost do odbiorcy, odbiegając od wydarzeń, co sprawia wrażenie, że przedstawione wypadki służą tu przede wszystkim jako materiał badawczy, prowokujący do stawiania wniosków i refleksji. Często przedstawia fakty w sposób ironiczny, opowiada o zdarzeniach z przeszłości bohaterów, które mają wpływ na obecną rzeczywistość.
Streszczenie.
Rzecz dzieje się w kancelarii wójta, który prosi Zołzikiewicza (pisarza gminnego), aby w jego imieniu napisał list do wójta sąsiedniej gminy. Pisarz nie chce się zgodzić, gdyż uważa, że pisanie listów do osób takich jak wójt mu nie przystoi. Wójt próbuje własnymi siłami napisać list. Następnie czyta efekty swojej pracy Zołzikiewiczowi, który ją wyśmiewa. List jest napisany gwarą; wójt, chcąc nadać mu styl urzędowy, zamieścił w nim także zdania usłyszane na kazaniu w kościele. W końcu Zołzikiewicz postanawia napisać list, który jest poleceniem odesłania metryk mieszkańców Baraniej Głowy (znajdują się one w kancelarii parafialnej we Wrzęciądzy), ponieważ będą potrzebne do spisów wojskowych, które mają być przeprowadzane.
Zołzikiewicz namawia wójta, żeby ten na liście rekrutów umieścił wiejskiego chłopa – Rzepę – aby pozbyć się go ze wsi. Wójt jednak nie wyraża na to zgody, boi się konsekwencji; wie też, że Zołzikiewiczowi bardzo podoba się żona Rzepy i tym bardziej nie chce zgodzić się na wpisanie chłopa na listę.
Zołzikiewicz jako młody chłopiec brał udział w powstaniu styczniowym. Jego walka ograniczała się tylko do uwodzenia młodych dziewcząt. W końcu został ukarany chłostą za swoje naganne zachowanie. Pewnego dnia doszedł do wniosku, że każdy powinien służyć tym, co ma najcenniejsze. W jego przypadku była to głowa. Tak został pisarzem gminnym. Podczas spaceru przez wieś Zołzikiewicz zatrzymał się przy chacie Rzepowej, gdzie przeprowadził krótką rozmowę z kobietą. Nalegał, aby go pocałowała, a w zamian za to powie jej, jaki interes ma do jej męża. Rzepowa długo się wzbraniała; kiedy Zołzikiewicz usiłował pocałować ją siłą, z pomocą przyszedł jej pies Kruczek, który ugryzł pisarza w pośladki. Zołzikiewicz obiecał zemstę, mówił, że postara się, aby Rzepę zabrano do wojska.
Wójt Burak, ławnik Gomuła i Rzepa biesiadują w karczmie. Wójt i ławnik postanawiają zastosować podstęp: przy kolejnych kieliszkach tylko udają, że piją, czekając, aż chłopa zamroczy alkohol. Wtedy wkracza pisarz, podsuwając Rzepie do podpisu dokument, który rzekomo będzie uprawniać go do gospodarowania na części dworskiego lasu. Obiecuje też 50 rubli na ogrodzenie działki. Rzepa nigdy nie był chętny do składania jakichkolwiek podpisów na urzędowych pismach. Jednak, będąc pod wpływem alkoholu, podpisuje. Dopiero rano dowiaduje się, że podpisał zgodę na zaciąg do wojska. Jego żona bardzo przeżywa, że będzie musiała rozstać się z mężem. Następnego dnia odbywa się posiedzenie sądu gminnego. Zawsze decyzje na posiedzeniach podejmują Zołzikiewicz, wójt Burak i ławnik Gomuła. Zołzikiewicz zabierał głos jedynie wtedy, kiedy sprawa była poprzedzona łapówką; w innych przypadkach znudzony obradami siedział cicho. Jedynym szlachcicem, jaki pokazywał się na zebraniach, był pan Floss, który cieszył się małą sympatią (nie dawał łapówek). Na zebraniu rozpatrywano różne sprawy; kiedy uczestnicy zbierali się już do wyjścia, na salę weszli Rzepa, Rzepowa i Kruczek. Rzepa zaczął przedstawiać sytuację ławnikom, opowieść dokończyła żona, która prosiła o litość nad nimi. Ławnicy przyznali jej rację, że rzeczywiście to nieładnie zmuszać pijanego do podpisywania papierów, jednak pod wpływem argumentów Zołzikiewicza stwierdzili, że Rzepa musi wypić piwo, którego sobie nawarzył. Ławnicy zastanawiali się nad groźbami zabicia Rzepowej, ona mówi, że na nic się nie skarżyła. Jednak postanowiono skazać Rzepę na dwa lub trzy dni aresztu.
Po całym zajściu Rzepowa poszła na mszę, a następnie szukać ratunku u księdza Czyżyka. Ksiądz stwierdził, że całe zajście jest karą za pijaństwo męża. Poradził też Rzepowej, aby się cieszyła, że Bóg pozwala odpokutować jej mężowi za grzechy już teraz. Obok domu Rzepowej przechodzą dziedziczka Jadwiga i jej kuzyn Wiktor. Jadwiga dla wprawy flirtuje z kuzynem, rozmawiają także o poezji. Rzepowa pada do nóg Jadwidze, opowiada jej swoją tragedię i prosi o pomoc. Dziewczyna jednak jest bezradna, radzi Rzepowej, żeby ta udała się do jej ojca, może on jej pomoże. Rzepowa z dzieckiem na ręku idzie do dworu. Gośćmi państwa Skorabiewskich byli: ksiądz dziekan Ulanowski, ksiądz Czyżyk i rewizor gorzelniany Stołbicki. Pan Skorabiewski wychodzi przed ganek, żeby porozmawiać z Rzepową. Mówi jej, że nie ma czasu, ponieważ są u niego goście; poza tym prosi, by dała mu spokój przynajmniej w niedzielę. Kobieta postanawia poczekać aż goście odjadą. Czeka bardzo długo. Kiedy widzi, że Skorbiewski odprowadza gości, podchodzi do niego i opowiada mu o swoich problemach. Ten stwierdza, że nie może jej pomóc, bo już nie miesza się w sprawy gminy.
Rzepa po wyjściu z aresztu udaje się do karczmy, a następnie do pana Skorabiewskiego prosić o pomoc. Był pijany i natarczywy, usłyszał więc taką samą odpowiedź jak jego żona. Ponieważ Rzepa ciągle pił, żona wzięła dziecko i udała się do naczelnika. Nie wzięła konia, liczyła na to, że może ktoś będzie jechał wozem i pozwoli jej się przysiąść. Nikogo nie spotkała. Jechał Żyd, jednak Rzepowa nie miała pieniędzy, żeby mu zapłacić za podwiezienie. Wreszcie dotarła do Osłowic, ale czuła się w tym mieście zagubiona. Okazało się, że komisarz wyjechał, a naczelnika trzeba szukać w powiecie. Wypytując się ludzi, Rzepowa trafiła do odpowiedniego budynku. Nie mogła znaleźć naczelnika, nie umiała przeczytać napisów na drzwiach, czuła się zakłopotana, nikt nie zwracał na nią uwagi. Kiedy dotarła do naczelnika, padła przed nim na kolana, jednak nie potrafiła się wysłowić. Naczelnik stwierdził, że jest pijana. Kazał jej, by swoją sprawę przedstawiła gminie, a ta przedstawi ją jemu. Droga powrotna do domu okazała się dla Rzepowej bardzo ciężka. Została uderzona przez chłopa kamieniem w głowę, na chwilę straciła przytomność. Jednak po chwili ocknęła się i ruszyła w dalszą drogę. Szalała burza, Rzepowa szła przez las; niespodziewanie przejeżdżał tamtędy Herszka, który pomógł kobiecie i zawiózł ją do domu.
Rzepa coraz więcej pije i kłóci się z żoną. Szmul pyta Rzepową, czy była ze swoją sprawą w gminie, u naczelnika i u księdza. Kobieta odpowiada, że nic nie zdziałała. Szmul radzi jej, by poszła do Zołzikiewicza; on ma papier, na którym podpisano umowę. Jeśli Rzepowa poprosi, to pisarz podrze ten papier. Rzepowa udaje się do Zołzikiewicza i spędza z nim noc. Kiedy wraca do domu, opowiada wszystko mężowi. Ten jednak nie ma dla niej litości: zabija ją, a następnie podpala zabudowania dworskie. Okazało się, że papier, który podpisał Rzepa, nie był ważny. Pan Zołzikiewicz był pewny, że sprawa przeciągnie się na tyle, że Rzepowa wpadnie w jego ramiona...
Bohaterowie.
Wawrzon Rzepa – mąż Marysi i ojciec małego chłopca. Utrzymuje siebie i rodzinę z gospodarki. Chodzi do pracy do lasu jako drwal. Jest bardzo silny, a co za tym idzie, doceniany w tej pracy. Bardzo dużo pije, później obraża żonę, kłóci się z nią, a następnie przeprasza, bo w głębi serca mocno ją kocha. Jako piętnastolatek przewoził papiery w czasie powstania styczniowego. Kiedy dowiaduje się, że pisarz wpisał go na listę poborową, wydaje mu się, że wpływ na to miała jego przeszłość. Siła Rzepy znika, gdy przychodzi mu walczyć o swoje ocalenie. Załamuje się i ciągle pije. Jego żona stara się mu pomóc, jednak mąż nie docenia jej wysiłków i poświęcenia. Zabija ją za zdradę.
Marysia Rzepowa – żona Wawrzona Rzepy i matka małego chłopca. Ładna i pracowita młoda kobieta, która bardzo kocha swojego męża. Bardzo długo opiera się panu Zołzikiewiczowi. Pomaga mężowi, wystawiając się często na kpinę i pośmiewisko. Mimo że brak jej dostatecznej wiedzy i wykształcenia udaje się do urzędów i stara się załatwić swoją sprawę, a wszystko to robi dla Rzepy. Kiedy nie widzi już innego wyjścia, za radą Szmula idzie do pana Zołzikiewicza i spędza z nim noc. Zostaje zamordowana przez męża za zdradę.
Zołzikiewicz – pisarz gminny. Ma bardzo wysokie mniemanie o swojej edukacji. Jego ambicje zawodowe to zostanie podrewizorem lub sędzią. Sprawca głównych nieszczęść rodziny Rzepów. Jest człowiekiem bez skrupułów, nie przejmuje się wydarzeniami, które spowodował. Udaje mu się osiągnąć zamierzony cel, którym było uwiedzenie żony Rzepy. Kobieta, która była jego niespełnionym pragnieniem, to Jadwiga Skorabiewska (dziedziczka).
Franciszek Burak – wójt Baraniej Głowy, człowiek prosty, naiwny, bezgranicznie ufa pisarzowi jako człowiekowi „uczonemu”, jest mu podporządkowany, traktuje go niemal jak świętego, wierzy każdemu słowu Zołzikiewicza.
Dziedzic Skorabiewski – odsunął się od spraw wsi, nie chce w niczym pomóc chłopom, choć w dalszym ciągu ma na ich los potężny wpływ. On i jego szlacheccy sąsiedzi tolerują Zołzikiewicza. Opłacają go, aby popierał ich interesy. Przez swoją obojętność i bierność jest bezwzględny i okrutny wobec chłopów. Pozwala, aby na jego oczach krzywdzono jego dawnych poddanych.
Pan Floss – właściciel Małych Postępowic. Zamknął się na terenie własnego folwarku i pozwalał Zołzikiewiczowi na jego oszustwa. Jest zwolennikiem pozytywistycznych idei, ale jego działanie ma niewielki zasięg i mierne skutki.
Ksiądz Czyżyk – nie poczuwa się do opieki nad parafianami. Jest człowiekiem wykształconym. Używa bezmyślnego, okrutnego w swej wymowie i bardzo stereotypowego argumentu: Rzepa był złym człowiekiem, więc zasłużył na karę. Jest negatywną postacią.

</doc>
<doc id="1579431" url="https://pl.wikipedia.org/wiki?curid=1579431" title="Oddycham smogiem">
Oddycham smogiem

Oddycham smogiem – trzeci studyjny album wrocławskiego rapera Tymona. Wydany w 2008 roku wraz z Magierskim i Małym72.
Lista utworów.
Opracowano na podstawie materiału źródłowego.

</doc>
<doc id="1579434" url="https://pl.wikipedia.org/wiki?curid=1579434" title="Stefan Gębicki">
Stefan Gębicki

Stefan Wincenty Gębicki (ur. 9 czerwca 1938 w Piotrkowie Trybunalskim, zm. 15 maja 2017) – polski polityk i ekonomista, poseł na Sejm X kadencji.
Życiorys.
W 1962 podjął pracę w Centrali Eksportowo-Importowej „Olinex” w Warszawie, był m.in. kierownikiem filii w Kołobrzegu. Ukończył studia na Politechnice Szczecińskiej w 1978, uzyskując tytuł zawodowy magistra ekonomii. Po ukończeniu studiów był attaché handlowym w Dhace od 1979 do 1983. Po powrocie do kraju został asystentem dyrektora naczelnego Polskiej Żeglugi Bałtyckiej, w 1984 awansowany na dyrektora naczelnego. W 1988 wybrano go na prezesa Zarządu Armatorów Polskich i wiceprezydenta Międzynarodowego Związku Armatorów (INSA), należał do Ogólnopolskiego Porozumienia Związków Zawodowych.
W 1989 uzyskał mandat posła na Sejm kontraktowy w okręgu koszalińskim z puli Polskiej Zjednoczonej Partii Robotniczej, do której należał od 1968. Na koniec kadencji należał do Klubu Niezależnych Posłów, zasiadał w Komisji Stosunków Gospodarczych z Zagranicą i Gospodarki Morskiej.
Pochowany na cmentarzu komunalnym w Śremie.

</doc>
<doc id="1579435" url="https://pl.wikipedia.org/wiki?curid=1579435" title="CFR-Ecomax Cluj">
CFR-Ecomax Cluj



</doc>
<doc id="1579438" url="https://pl.wikipedia.org/wiki?curid=1579438" title="New York State Barge Canal">
New York State Barge Canal



</doc>
<doc id="1579445" url="https://pl.wikipedia.org/wiki?curid=1579445" title="Kościół Świętych Apostołów Piotra i Pawła w Zagórowie">
Kościół Świętych Apostołów Piotra i Pawła w Zagórowie

Kościół św. Piotra i Pawła w Zagórowie – kościół parafialny powstały w XIV wieku. 
Historia.
Pierwotnie był to kościół drewniany, a dopiero w wieku XV powstało murowane prezbiterium. Świątynia została zbudowana na planie krzyża w stylu późnobarokowym. W 1686r. dobudowano kaplicę południową w celu ulokowania w niej obrazu Matki Bożej Zagórowskiej. W latach 1740 – 1760 został przebudowany z fundacji Mikołaja Antoniego Łukomskiego, opata lądzkiego na styl późnobarokowy. W 1790 kościół uległ spaleniu i rok później został ponownie odrestaurowany. Konsekracji obiektu dokonał w 24 września 1809r. opat Antoni Raczyński. Po dziś dzień, można podziwiać malowidła, które wyszły spod ręki Aleksandra Przewalskiego (malarza i rzeźbiarza - ucznia Jana Matejki). Kościół wpisany został do rejestru zabytków KOBiDZ pod numerem 767 w dniu 13 listopada 1969 roku.Ostatnia gruntowna renowacja miała miejsce w XX w. Odnowiona świątynia została poświęcona przez ks. abp Henryka Józefa Muszyńskiego 24 czerwca 2007r. w 600 rocznicę lokalizacji miasta Zagórów.
Architektura.
W ołtarzu głównym mieści się w rokokowej ramie obraz Matki Bożej z Dzieciątkiem z połowy XVII wieku. Po bokach mieszczą się wykonane w połowie XVI wieku rzeźby świętych Piotra i Pawła. W kościele znajdują się: barokowy chór, późnobarokowe ołtarze, rokokowa chrzcielnica oraz ambona (ozdobiona herbami Pobóg i Ślepowron). Na uwagę zasługuje również obraz „Święta rodzina” z 1830 roku. W skarbczyku nad zakrystią mieści się pochodzący z klasztoru w Lądzie zbiór rzeźbionych w drewnie popiersi świętych z połowy XVII wieku.
Przynależność.
Parafia jest siedzibą dekanatu zagórowskiego i należy do rzymskokatolickiej archidiecezji gnieźnieńskiej

</doc>
<doc id="1579449" url="https://pl.wikipedia.org/wiki?curid=1579449" title="Zbigniew Kostrzewa">
Zbigniew Kostrzewa

Zbigniew Józef Kostrzewa (ur. 14 października 1934 w Lipsku) – polski polityk, lekarz i poeta, poseł na Sejm X kadencji.
Życiorys.
Ukończył studia na Wydziale Lekarskim Akademii Medycznej we Wrocławiu w 1963, zdobywając tytuł zawodowy lekarza medycyny. Zawodowo związany z Łowiczem, uzyskał specjalizację w zakresie otorynolaryngologii. Tamże pracował w Szpitalu Miejskim oraz był kierownikiem Wydziału Zdrowia i Opieki Społecznej Prezydium Powiatowej Rady Narodowej oraz Rejonowej Przychodni Lekarskiej PKP. Pełnił funkcję przewodniczącego Rady Naukowej Stacji Mazowieckiego Ośrodka Badań Naukowych w Łowiczu.
W 1989 uzyskał mandat posła na Sejm kontraktowy. Został wybrany w okręgu skierniewickim z puli Polskiej Zjednoczonej Partii Robotniczej, do której należał od 1968 do rozwiązania. Na koniec kadencji przewodniczył założonemu przez grupę parlamentarzystów PZPR Klubowi Niezależnych Posłów, nie ubiegał się o reelekcję. Zasiadał w Komisji Zdrowia oraz Komisji Nadzwyczajnej do zbadania sprawy importu alkoholi. W wyborach samorządowych w 2006 z listy komitetu Lewica i Demokraci bez powodzenia kandydował do rady powiatu łowickiego.
Jest autorem tomików poezji, a także publikacji dotyczących historii i kultury Łowicza. Współpracował z „Wiadomościami Skierniewickimi” i „Służbą Zdrowia”. Działa w Unii Polskich Pisarzy-Lekarzy. Pełni funkcję dyrektora literackiego łowickiego Muzeum Guzików.
W 1986 otrzymał Złoty Krzyż Zasługi.

</doc>
<doc id="1579451" url="https://pl.wikipedia.org/wiki?curid=1579451" title="Anna Dahlberg">
Anna Dahlberg



</doc>
<doc id="1579452" url="https://pl.wikipedia.org/wiki?curid=1579452" title="Parafia Zaśnięcia Najświętszej Maryi Panny w Przemyślu">
Parafia Zaśnięcia Najświętszej Maryi Panny w Przemyślu

Parafia Zaśnięcia Przenajświętszej Bogurodzicy – parafia prawosławna w Przemyślu, w dekanacie Przemyśl diecezji przemysko-gorlickiej.
Na terenie parafii funkcjonuje 1 cerkiew:
Historia.
Obecna parafia funkcjonuje od 1983.

</doc>
<doc id="1579453" url="https://pl.wikipedia.org/wiki?curid=1579453" title="Dominik Damian">
Dominik Damian



</doc>
<doc id="1579456" url="https://pl.wikipedia.org/wiki?curid=1579456" title="Jagdstaffel 67">
Jagdstaffel 67

Jagdstaffel 67 – Königlich Preußische Jagdstaffel Nr. 67 – Jasta 67 – jednostka lotnictwa niemieckiego Luftstreitkräfte z okresu I wojny światowej.
Informacje ogólne.
Jednostka została utworzona 27 stycznia 1918 roku we Fliegerersatz Abteilung Nr. 9 w Darmstadt. Pierwszym dowódcą eskadry został ppor. Julius Fichter z Jagdstaffel 22. Zdolność operacyjną jednostka uzyskała 5 lutego. 12 lutego została przeniesiona do obszaru 5 Armii i stacjonowała na lotnisku w Marville, gdzie pozostawała pod rozkazami 5 Armii prawie przez cały czas działań wojennych.
Eskadra walczyła między innymi na samolotach Fokker D.VII.
"Jasta 67" w całym okresie wojny odniosła ponad 34 zwycięstwa nad samolotami nieprzyjaciela, w tym 17 balonami. W okresie od lutego 1918 do listopada 1918 roku jej straty wynosiły 1 zabity w walce 1 ranny oraz 2 w niewoli.
Łącznie przez jej personel przeszło 3 asów myśliwskich: Richard Rübe (5), Hans Heinrich Marwede (5), Julius Fichter (4).

</doc>
<doc id="1579457" url="https://pl.wikipedia.org/wiki?curid=1579457" title="Lithospermum officinale">
Lithospermum officinale



</doc>
<doc id="1579466" url="https://pl.wikipedia.org/wiki?curid=1579466" title="Jazz Band Ball Orchestra">
Jazz Band Ball Orchestra

Jazz Band Ball Orchestra (także Jazz Band Ball, w skrócie JBBO) – polski zespół muzyczny wykonujący jazz tradycyjny, uważany za najstarszy polski zespół wykonujący ten gatunek muzyki. Powstał w Krakowie w listopadzie 1962 roku. Inicjatorem powstania grupy był Jan Kudyk, a w jej skład weszli studenci krakowskiej Wyższej Szkoły Muzycznej.
Skład.
W pierwszym składzie Jazz Band Ball Orchestra znaleźli się:
W zespole pojawili się też tacy muzycy, jak: 
Aktualnie w zespole grają:
Działalność zespołu.
Pierwszym oficjalnym występem grupy był udział w konkursie Amatorskich Zespołów Jazzowych Polski Południowej zakończony sukcesem – zajęciem I miejsca i zdobyciem nagrody Ministerstwa Kultury i Sztuki. Jazz-band z powodzeniem zaczął występy na festiwalach profesjonalnych muzyków jazzowych (Jazz nad Odrą we Wrocławiu w 1963, Międzynarodowy Festiwal Muzyki Jazzowej Jazz Jamboree w Warszawie w 1965, 1966, 1969 i 1976, Old Meeting Jazz w Warszawie w latach 1976–78 i 1980–81). Koncertował też poza granicami kraju (Austria, Czechosłowacja, Dania, Francja, NRD, RFN, Szwecja, USA, Wyspy Kanaryjskie) i brał udział w zagranicznych festiwalach, m.in. North Sea Jazz Festival w Hadze (Holandia), Dixieland Meeting w Obernhausen (RFN), a także wielokrotnie w amerykańskim Dixieland Jazz Jubilee w Sacramento.
Jazz Band Ball Orchestra współpracował m.in. z amerykańskim trębaczem jazzowym Wallace'em Davenportem, z którym wspólnie zagrał na Jazz Jamboree w 1969 i 1976 roku. Zespół brał ponadto udział w licznych programach telewizyjnych i audycjach radiowych.
Muzyka Jazz Band Ball Orchestry to mieszanka swingu i bluesa oparta na solidnych podstawach jazzu nowoorleańskiego z domieszką folkloru rodzimego i zagranicznego. Oprócz standardów jazzowych grupa wykonuje kompozycje autorskie.
Obecnie Jazz Band Ball koncertuje w wielu miastach Polski, a także za granicą (m.in. w Niemczech).

</doc>
<doc id="1579472" url="https://pl.wikipedia.org/wiki?curid=1579472" title="Prezydent Lublina">
Prezydent Lublina



</doc>
<doc id="1579473" url="https://pl.wikipedia.org/wiki?curid=1579473" title="Chrzest Chrystusa (obraz Andrea del Verrocchio)">
Chrzest Chrystusa (obraz Andrea del Verrocchio)

Chrzest Chrystusa () – obraz włoskiego rzeźbiarza i malarza renesansowego, przedstawiciela quattrocenta florenckiego Andrei del Verrocchio.
Autorzy obrazu.
Obraz został wykonany na zlecenie klasztoru San Salvi z Florencji. Głównym autorem dzieła jest Verrocchio, ale w jego wykonaniu pomagali jego ówcześni uczniowie, m.in. Leonardo da Vinci i Sandro Botticelli. Mistrz zaprojektował układ kompozycji oraz wykonał główne postacie Chrystusa i św. Jana Chrzciciela. Nieznany malarz namalował dłonie Boga Ojca na górze obrazu, palmę po lewej stronie i skalisty pejzaż po prawej stronie. Botticelli jest autorem twarzy anioła znajdującego się na drugim planie, widzianej frontalnie. Wykończenie dzieła dokonał Leonardo, który dodał drugiego anioła odwróconego plecami, namalował ręce pierwszego anioła, ujednolicił plany kompozycji, za pomocą laserunku poprawił postać Chrystusa oraz dodał zamglony pejzaż w tle.
Tematyka obrazu.
Obraz przedstawia Jezusa stojącego w rzece Jordan, którego chrzci św. Jan. Obok klęczy dwoje aniołów, trzymając w rękach zdjęte szaty. Nad postaciami znajduje się gołąb symbolizujący Ducha Świętego, a nad nim widoczne są rozpostarte dłonie Boga Ojca. Postacie te są dopełnieniem Trójcy Świętej.

</doc>
<doc id="1579474" url="https://pl.wikipedia.org/wiki?curid=1579474" title="Zofia Amalia von Braunchweig-Lüneburg">
Zofia Amalia von Braunchweig-Lüneburg



</doc>
<doc id="1579479" url="https://pl.wikipedia.org/wiki?curid=1579479" title="Kim Delaney">
Kim Delaney

Kim Delaney (ur. 29 listopada 1958 w Filadelfii) – amerykańska aktorka. Laureatka nagrody Emmy 1997 dla najlepszej aktorki drugoplanowej za rolę detektyw Diane Russell w serialu ABC "Nowojorscy gliniarze" (1995–2003).
Życiorys.
Wczesne lata.
Urodziła się w Filadelfii w stanie Pensylwania jako córka Joan i Johna Delaneya, działacza związkowego. Jej rodzina miała korzenie irlandzkie i niemieckie. Wychowywała się z czterema braćmi: Edem, Johnem, Keithem i Patrickiem. Uczęszczała do J.W. Hallahan Catholic Girls High School. 
Kariera.
Po ukończeniu szkoły wyjechała do Nowego Jorku, gdzie pracowała jako modelka dla słynnej Elite Modeling Agency. Była na okładkach magazynów takich jak „Seventeen” czy „Glamour”. Uczyła się aktorstwa w William Esper Studio na Manhattanie.
Karierę ekranową zaczynała od roli niewinnej nastolatki Jenny Gardner Nelson w operze mydlanej ABC "Wszystkie moje dzieci" (1981–1984), za którą otrzymała Nagrodę Soapy. Następnie wystąpiła w melodramacie CBS "Pierwszy romans" ("First Affair", 1983) z Melissą Sue Anderson. W dramacie kryminalnym Christophera Caina "Co było, minęło" ("That Was Then... This Is Now", 1985) zagrała postać Cathy Carlson, dziewczyny głównego bohatera (Craig Sheffer). W serialu NBC "Prawnicy z Miasta Aniołów" ("L.A. Law", 1987) pojawiła się w czterech odcinkach jako zastępca prawnika Leslie Kleinberg. Od 2 maja 1995 do 18 listopada 2003 grała rolę uzależnionej od alkoholu detektyw Diane Russell w serialu ABC "Nowojorscy gliniarze", za którą była dwukrotnie nominowana do Złotego Globu dla najlepszej aktorki w serialu dramatycznym (1998–99), ośmiokrotnie do Nagrody Gildii Aktorów Ekranowych (1996–2000) i dwukrotnie do Satelity (1997–98) oraz zddobyła nagrodę Emmy (1997). W serialu Lifetime Television "Poślubione armii" (2007–2012) wystąpiła jako Claudia Joy Holden.
Życie prywatne.
W latach 1984–1988 jej mężem był aktor Charles Grant, znany z "Modzie na sukces". W 1991 wyszła za mąż za Josepha Cortese’a, z którym ma syna Jacka Philipa (ur. 1990). Jednak i to małżeństwo zakończyło się rozwodem w 1994, po pięciu latach.
W 2002 została aresztowana za jazdę pod wpływem alkoholu w Malibu w Kalifornii, kiedy świadek zadzwonił na policję, aby zgłosić niekonsekwentnego kierowcę. Została zwolniona następnego ranka; otrzymała dwuletni okres zawieszenia i grzywnę w wysokości 300 dolarów, ponadto nakazano jej uczęszczanie na zajęcia z bezpiecznej jazdy.

</doc>
<doc id="1579482" url="https://pl.wikipedia.org/wiki?curid=1579482" title="Zębiełek mindanajski">
Zębiełek mindanajski

Zębiełek mindanajski ("Crocidura beatus") – gatunek ssaka z rodziny ryjówkowatych. Występuje endemicznie na Filipinach. Zamieszkuje pierwotne lasy, szczególnie położone na wzgórzach. Nie stwierdzono obecności poza lasami. Gatunek ten jest lokalnie zagrożony przez wycinkę lasów na potrzeby rolnictwa, jednak na wysokości powyżej 1500 m n.p.m. populacja wydaje się być stabilna. W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii niższego ryzyka LC .

</doc>
<doc id="1579489" url="https://pl.wikipedia.org/wiki?curid=1579489" title="Oblężenie Bezabde">
Oblężenie Bezabde

Oblężenie Bezabde – oblężenie, które miało miejsce w roku 360 w trakcie wojen rzymsko-perskich. Po przekroczeniu granicy w roku 360 przez Szapura II, Sasanidzi zdobyli Sinagrę a następnie oblegli dobrze bronioną twierdzę Bezabde, którą zdobyto ostatecznie z rąk Rzymian. Dopiero odparcie ataku perskiego na twierdzę Wirta zatrzymało pochód Szapura. W tym samym roku cesarz Konstancjusz II zebrał wojsko w Edessie i wyruszył przez zniszczoną Amidę w kierunku Bezabde, które zamierzał odbić z rąk Persów. Po nieudanych rokowaniach, Rzymianie przystąpili do oblężenia, przeprowadzając ciężkie ataki na twierdzę i wykorzystując machiny oblężnicze. Wszystkie te próby zakończyły się niepowodzeniem a rozczarowany cesarz zdecydował się zawrócić do Antiochii.

</doc>
<doc id="1579494" url="https://pl.wikipedia.org/wiki?curid=1579494" title="Lam.">
Lam.



</doc>
<doc id="1579498" url="https://pl.wikipedia.org/wiki?curid=1579498" title="Ignacy Solarz">
Ignacy Solarz

Ignacy Solarz, ps. "Chrzestny" (ur. 28 grudnia 1891 w Ołpinach, zm. prawdopodobnie 15 stycznia 1940 w Palmirach) – polski pedagog, działacz ruchu ludowego i spółdzielczego, założyciel Związku Młodzieży Wiejskiej RP i uniwersytetów ludowych.
Życiorys.
Urodził się w wielodzietnej rodzinie Wojciecha i Katarzyny Solarzów. Miał sześciu braci i trzy siostry. Uczęszczał do szkoły powszechnej w Ołpinach, a potem kontynuował naukę w szkole w Szerzynach. Naukę w 5 klasowej szkole ukończył w Bieczu. W 1912 r. ukończył C. K. Gimnazjum w Jaśle. W 1913 w Krakowie jako podchorąży odbył jednoroczną obowiązkową czynną służbę wojskową w 20. Pułku Piechoty armii austriackiej. Do jesieni 1914 r. organizował razem z ojcem strzelecką Drużynę Bartoszową w Ołpinach. Podczas I wojny światowej, w 1915 został ranny w trakcie walk pod Gorlicami w Karpatach i wskutek trwałego inwalidztwa w 1916 zwolniony z wojska. W latach 1916–1921 studiował na Uniwersytecie Jagiellońskim, który ukończył z dyplomem inżyniera rolnika. Instruktor rolny w kółkach rolniczych i Małopolskim Towarzystwie Rolniczym, nauczyciel w Szkole Rolniczej w Sąsiadowicach. W 1924 z jego inicjatywy powstał uniwersytet ludowy w Szycach (Wiejski Uniwersytet Ludowy, od 1930 Wiejski Uniwersytet Orkanowy), którego dyrektorem był do likwidacji przez władze w 1931 r. Jego najbliższą współpracownicą była żona, Zofia. Następnie zainicjował powstanie "Spółdzielni Rolniczej dla Prowadzenia Uniwersytetów Wiejskich".
Od 1921 w PSL „Piast”. Od 1924 członek Centralnego Związku Młodzieży Wiejskiej, 1928 inicjator powstania Związku Młodzieży Wiejskiej RP „Wici” i do 1939 członek jego Zarządu Głównego. W czasie spotkania z prezydentem Ignacym Mościckim po strajku chłopskim w 1937 roku zaprotestował przeciw metodom stosowanym przez policję wobec uczestników strajku.
Po wybuchu II wojny światowej, w końcu roku 1939 nawiązał kontakt z Maciejem Ratajem i Marianem Rapackim (prezesem Społem; został nominowany na dyrektora oddziału „Społem” w Rzeszowie. Odrzucił propozycję współpracy z ZWZ. W drugiej połowie lutego 1940 roku, po rewizji na Gackiej Górce, został aresztowany przez gestapo w Jarosławiu. Mogło to mieć związek z dekonspiracją organizacji PLAN (która zamierzała skłonić Solarza do współpracy) albo z wcześniejszym nielegalnym przekroczeniem granicy niemiecko-sowieckiej. Jest prawdopodobne, że został zamordowany przez Niemców w Palmirach, podczas akcji eliminacji polskiej inteligencji (Zbrodni w Palmirach). Jego grób symboliczny znajduje się także na cmentarzu wojskowym na Powązkach w Warszawie (kwatera C31-tuje-3).
Od 1925 był mężem Zofii z Michałowskich, z którą miał troje dzieci: Jadwigę (1925–1931), Andrzeja (ur. 1928) i Wojciecha (ur. 1934).
Upamiętnienie.
Szkoła Podstawowa w Gaci nosi imię Ignacego Solarza.
W Smolnicy Dębno istnieje Zespół Szkół im. Ignacego Solarza.
W roku 1986 w Tychach jego imieniem zostało nazwane 13-14 OHP; popiersie patrona wykonał artysta rzeźbiarz Henryk Jan Dominiak).

</doc>
<doc id="1579500" url="https://pl.wikipedia.org/wiki?curid=1579500" title="Gmina Werba">
Gmina Werba

dawne gminy:

</doc>
<doc id="1579503" url="https://pl.wikipedia.org/wiki?curid=1579503" title="Live at the Fillmore East">
Live at the Fillmore East

Live at the Fillmore East – dwupłytowy album koncertowy zawierający część nagrań z występów Jimiego Hendriksa w Fillmore East z 31 grudnia 1969 i 1 stycznia 1970.
Lista utworów.
Autorem wszystkich utworów, chyba że zaznaczono inaczej jest Jimi Hendrix.

</doc>
<doc id="1579507" url="https://pl.wikipedia.org/wiki?curid=1579507" title="Eydhafushi">
Eydhafushi

Eydhafushi (mal. "އޭދަފުށި") – wyspa na Malediwach, położona na atolu Baa. Wyspa jest stolicą administracyjną atolu.
Według danych szacunkowych na rok 2014 liczyła 2554 mieszkańców.

</doc>
<doc id="1579508" url="https://pl.wikipedia.org/wiki?curid=1579508" title="Psychologia rodzaju">
Psychologia rodzaju

Psychologia rodzaju (ang. "gender psychology") – subdyscyplina psychologii zajmująca się psychologicznymi aspektami społeczno-kulturowej tożsamości płciowej. 
Nazwa "psychologia rodzaju" nawiązuje do obecnego w naukach społecznych terminu "rodzaj" oznaczającego społeczno-kulturową tożsamość płciową. Nazwa ta jest tłumaczeniem angielskiego "gender", w którym od lat 80. XX w. obowiązuje podział na płeć biologiczną ("sex") i kulturową ("gender"). 
Psychologiczna perspektywa rodzaju obejmuje przede wszystkim analizę różnic płciowych, emocji, związków, seksualności, edukacji oraz pracy i kariery, jednocześnie pokazując w jakim stopniu różnice te mają źródło biologiczne, a w jakim społeczno-kulturowe. Psychologowie starają się odpowiedzieć na pytanie: jakie jest podejście kobiet i mężczyzn do kwestii dotyczących związków emocjonalnych, seksualności, jakie są ich wzajemne oczekiwania i postawy. W ten sposób psychologia pokazuje, że kobiety i mężczyźni często nie znają swoich wzajemnych oczekiwań i mają odmienne podejście do kwestii związków emocjonalnych. Często podawanym przykładem jest sytuacja, w której psycholog, w ramach terapii rodzinnej, poprosił pacjenta, by okazywał swojej żonie więcej czułości i miłości. Ten, chcąc spełnić sugestię psychologa, umył żonie samochód. 
Psychologia rodzaju zwraca uwagę na fakt, że nasze przekonania dotyczące różnic między płciami oraz ról rodzajowych często mają swoje źródło w kulturze masowej, gdzie są one przedstawiane jako konstrukty znaturalizowane, bez kontekstu naukowego. Jednocześnie celem psychologów jest dostarczenie rzetelnej wiedzy dotyczącej płciowego i seksualnego funkcjonowania człowieka. Przykładem jest popularne w nowoczesnej kulturze Zachodu przekonanie, że kobiecość i męskość są tworami całkowicie biologicznymi oraz rozłącznymi i nastawionymi opozycyjnie. To przekonanie zostało poddane ostrej krytyce przez psychologów, zdaniem których kobiecość i męskość leżą na kontinuum, przechodząc przez różne odcienie androgyniczności. Pionierką badań w tym zakresie była Sandra Bem, która wprowadziła do psychologii samo pojęcie "androgyniczności", jak i "kwestionariusz ról płciowych", badający w jakim punkcie kontinuum płciowego znajduje się dana osoba. 
Innym, zakodowanym kulturowo przekonaniem krytykowanym przez psychologów jest androcentryzm, czyli stawianie tożsamości mężczyzn ponad tożsamością kobiet oraz heteronormatywność, czyli marginalizacja osób homoseksualnych.

</doc>
<doc id="1579509" url="https://pl.wikipedia.org/wiki?curid=1579509" title="Hulski">
Hulski

Hulski – potok, lewy dopływ Sanu o długości 8,3 km.
Potok płynie w Bieszczadach Zachodnich. Jego źródło znajduje się na północno-wschodnim stoku Smereka, na wysokości ok. 1000 m n.p.m. Stąd potok płynie w kierunku NNE zalesioną doliną usytuowaną pomiędzy grzbietem Stołów na zachodzie oraz Magurki na wschodzie. W połowie swojej długości spływa z progu skalnego, tworząc wodospad. W dolnym odcinku wypływa z lasu na teren dawnej miejscowości Hulskie. Obok ruin dawnego młyna, na granicy rezerwatu przyrody Krywe, na wysokości ok. 470 m n.p.m., uchodzi do Sanu.
W górnej części wsi Hulskie na odcinku ok. 1 km wzdłuż potoku wiedzie czerwona ścieżka historyczno-przyrodnicza Przysłup Caryński – Krywe nad Sanem. W pobliżu pozostałości cerkwi krzyżuje się z nią zielona ścieżka dydaktyczna „Szkółki”, która prowadzi aż do ujścia.

</doc>
<doc id="1579510" url="https://pl.wikipedia.org/wiki?curid=1579510" title="Kiczera (pasmo połonin)">
Kiczera (pasmo połonin)

Kiczera (972 m n.p.m.) – szczyt w Bieszczadach Zachodnich, w paśmie połonin.
Jest kulminacją grzbietu biegnącego z Połoniny Dydiowskiej Bukowego Berda na zachód. Od Berda oddziela go głęboka przełęcz Pańskie Prysłopy (807 m n.p.m.), położona zaledwie kilkanaście metrów wyżej niż płynący na południe od niej potok Terebowiec. Po jej północnej stronie początek bierze zaś Zwór. Masyw Kiczery ma kształt trójkątnego klina wciętego między trzy doliny: Terebowca od południa, Zworu od północy i północnego wschodu oraz Wołosatego od zachodu. Ze szczytu odbiegają więc na północ i południowy zachód grzbiety opadające w kierunku ujść tych (dwóch pierwszych) cieków do Wołosatego. Ten biegnący ku ujściu Zworu nosi nazwę Wołcza Hora.
Góra jest porośnięta lasem, jedynie na południowy zachód od wierzchołka jest dość duża polana. Ze względu na położenie na obszarze Bieszczadzkiego Parku Narodowego wejście na szczyt jest prawnie zabronione.

</doc>
<doc id="1579512" url="https://pl.wikipedia.org/wiki?curid=1579512" title="Ricardo Montalban">
Ricardo Montalban



</doc>
<doc id="1579513" url="https://pl.wikipedia.org/wiki?curid=1579513" title="Mahibadhoo">
Mahibadhoo

Mahibadhoo (mal. "މަހިބަދޫ") – miasto na Malediwach należące do atolu Alif Dhaal. Miasto jest największym miastem atolu, a także stolicą administracyjną Alif Dhaal.
Populacja miasta wynosi 1860 mieszkańców (2006).

</doc>
<doc id="1579516" url="https://pl.wikipedia.org/wiki?curid=1579516" title="Dirck Volckertszoon Coornhert">
Dirck Volckertszoon Coornhert

Dirck Volckertszoon Coornhert (ur. 1522 w Amsterdamie, zm. 29 października 1590 w Goudzie) – holenderski grawer, pisarz, poeta, filozof, tłumacz, polityk i teolog, przeciwnik nietolerancji religijnej i dogmatyzmu.
Pracował początkowo jako grawer, jego uczniem był Hendrik Goltzius. W 1572 został sekretarzem Stanów Generalnych, ze względu na poglądy religijne, (był zwolennikiem głębokiej reformy wyznań chrześcijańskich), wiele lat przebywał na emigracji. Tłumaczył dzieła klasyków, Homera, Cycerona, Boccaccia, uważany jest za jednego z prekursorów nowoczesnej prozy holenderskiej. Napisał w 1586 pierwszy w Europie traktat w języku narodowym o etyce świeckiej "Zedekunst dat is Wellevenskunste" ("Sztuka dobrego życia").

</doc>
<doc id="1579520" url="https://pl.wikipedia.org/wiki?curid=1579520" title="Parafia Świętych Kosmy i Damiana w Zapałowie">
Parafia Świętych Kosmy i Damiana w Zapałowie

 
Parafia Świętych Kosmy i Damiana – parafia prawosławna w Zapałowie, w dekanacie Przemyśl diecezji przemysko-gorlickiej.
Na terenie parafii funkcjonuje 1 cerkiew:
Historia.
Po II wojnie światowej władze państwowe zamieniły cerkiew w Zapałowie na skład nawozów sztucznych, a po zamknięciu magazynu planowano jej rozebranie. Po licznych protestach wiernych, w 1966 r. władze zezwoliły na utworzenie parafii prawosławnej. Po powołaniu parafii nastąpił sprzeciw biskupa rzymskokatolickiego Ignacego Tokarczuka, który prowadził kampanię sprzeciwu wobec prawosławia, wskutek tego przy nowej parafii pozostali nieliczni. Początkowe lata były pełne wrogości i dyskryminacji ze strony miejscowych katolików. Początkowo w parafii posługiwali duchowni z Warszawy (m.in. kanclerz o. Sawa (Hrycuniak)), Białostocczyzny i terenów późniejszej diecezji przemysko-nowosądeckiej. W 1989 r. ustały prześladowania i rozpoczął się czas tolerancji i zainteresowania. W latach 1992–1996 przeprowadzono wstępną renowację cerkwi.
W 2016 r. parafia liczyła 7 rodzin.
Cerkiew parafialna.
Świątynią parafialną jest murowana cerkiew zbudowana w latach 1926–1927, początkowo greckokatolicka, po wojnie prawosławna. Przy cerkwi wzniesiono obelisk z sześcioramiennym krzyżem, upamiętniający deportację ludności ukraińskiej (monument został poświęcony 30 maja 1997, w 50. rocznicę rozpoczęcia akcji „Wisła”). Na północ od świątyni, w odległości około 60 m, znajduje się cmentarz parafialny.

</doc>
<doc id="1579522" url="https://pl.wikipedia.org/wiki?curid=1579522" title="Mecz Gwiazd PlusLigi">
Mecz Gwiazd PlusLigi

Mecz Gwiazd PlusLigi – po raz pierwszy w historii taka impreza miała miejsce 17 stycznia 2009. Celem corocznego „Meczu Gwiazd PlusLigi” jest zbiórka pieniędzy dla siatkarzy potrzebujących pomocy. Wydarzeniu temu patronuje Polkomtel S.A., operator sieci Plus, główny sponsor polskiej siatkówki. Składy drużyn wybierają kibice w głosowaniach internetowych. W każdej imprezie organizowany jest również konkurs „Złotego Gwoździa”.
Sezon 2008/2009.
W sobotę (17 stycznia 2009) w Warszawie po raz pierwszy w historii naszej siatkówki zmierzyły się polskie i zagraniczne gwiazdy męskiej siatkówki wybrane przez kibiców w głosowaniu internetowym. Zawodnicy polscy zagrali w strojach czerwonych, a zagraniczni – w niebieskich.
Miejsce: Arena Ursynów w Warszawie
Skład zespołu Polaków:
Trenerzy:
Skład zespołu obcokrajowców:
Trenerzy:
Nagrody indywidualne:
Sezon 2009/2010.
II edycja Meczu Gwiazd PlusLigi odbyła się 13 lutego 2010 roku w hali widowiskowo-sportowej Torwar w Warszawie. Wydarzenie to zostało objęte honorowym patronatem przez Prezydent m.st. Warszawy Hannę Gronkiewicz-Waltz.
Gracze „Północy” wystąpili w biało-czerwonych, natomiast gracze „Południa” – w biało-czarnych strojach.
Miejsce: Torwar w Warszawie
Skład zespołu Północy:
Trenerzy:
Skład zespołu Południa:
Trenerzy:
Indywidualne wyróżnienia:

</doc>
<doc id="1579524" url="https://pl.wikipedia.org/wiki?curid=1579524" title="Komornicy (powieść)">
Komornicy (powieść)

Komornicy – pierwsza powieść Władysława Orkana, polskiego twórcy młodopolskiego. Nie była jednak zaliczana do nurtu pisarstwa modernistycznego ze względu na styl i problematykę swoich dzieł. Koniec pisania książki nastąpił w Porębie Wielkiej w listopadzie 1898 roku. Dzieło ukazało się w postaci książkowej w roku 1900.
Utwór odnosi się do czasów współczesnych Władysławowi Orkanowi, a więc do pierwszych lat XX wieku. Akcja "Komorników" dzieje się na południu Polski, w realistycznej wsi Koninki (obok rodzinnej wsi Orkana).
Problematyka.
Utwór jest swoistą mikroanalizą środowiska wiejskiego, rozgrywających się w nim konfliktów i dramatów. Jest to tematyka już dobrze znana, chociażby z epoki pozytywistycznej, jak i młodopolskiej, jednak w tym przypadku autor daje nam nowe ujęcie zagadnienia. Spojrzenie na problematykę mamy tutaj zdecydowanie od wewnątrz, z pozycji mieszkańca wsi. Orkan ukazuje nam rozwarstwienie klasowe, przyczyny nędzy i próby naprawy stosunków rolnych. Trzeba powiedzieć, że "Komornicy" stanowią swego rodzaju szkic do portretu wsi przedstawionego w powieści "W roztokach". Orkan opiera się w dużym stopniu na rzeczywistości realnej. Zarówno miejsce akcji, położona obok rodzinnej Poręby wieś Koninki, inne szczegóły topograficzne, jak i wzięte z życia postacie bogatego Chyby Złydaszka i komornicy Margośki, wokół których ogniskują się główne wątki, nadają powieści znamię autentyzmu.
Jest tutaj dużo drastycznych scen, jak np. przybycie syna do domu i zastanie tam trupa matki, która zmarła z wycieńczenia i z głodu. Jest to niewątpliwie obraz typowo naturalistyczny. Brak w powieści jakiegokolwiek komentarza autorskiego, Orkan oddaje głos przede wszystkim przedstawianym faktom, zdarzeniom i postaciom. Z tym elementów jasno można odczytać stanowisko autora. Widzimy dzięki temu w jakich rejonach ludzkiego życia sam widzi powstawanie zła i istotę jego tragizmu. Konflikt widzimy tutaj przede wszystkim pomiędzy nędzną egzystencją a wytwarzającym je „zasiedziałym porządkiem życia zbiorowego”.

</doc>
<doc id="1579526" url="https://pl.wikipedia.org/wiki?curid=1579526" title="Dirck Volkertszoon Coornhert">
Dirck Volkertszoon Coornhert



</doc>
<doc id="1579527" url="https://pl.wikipedia.org/wiki?curid=1579527" title="Dirck Volkertsz. Coornhert">
Dirck Volkertsz. Coornhert



</doc>
<doc id="1579530" url="https://pl.wikipedia.org/wiki?curid=1579530" title="Poszukiwanie nieskończoności">
Poszukiwanie nieskończoności

Poszukiwanie nieskończoności (ang. "The Infinite Quest") – brytyjski miniserial lub film animowany związany z serialem science-fiction pt. "Doktor Who" z 2007 roku. Został stworzony przez "BBC Television", ale jego zrobieniem zajmowała się inna ekipa produkcyjna niż ta zajmująca się serią live action. W Wielkiej Brytanii film ten oryginalnie został wyemitowany w 12 częściach z częstotliwością 1 na tydzień od 2 kwietnia do 29 czerwca 2007 roku w ramach programu telewizyjnego "Totally Doctor Who". Ostatnia, 13 część, została wyemitowana razem z pozostałymi, połączonymi w jeden segment 30 czerwca 2007 roku.
W Polsce program ten miał swoją premierę 2 stycznia 2009 roku na kanale ZigZap, gdzie został on od razu wyemitowany jako jeden segment.
Opis fabuły.
Doktor i Martha Jones mają za zadanie odnaleźć cztery mikrochipy, pozwalające odkryć statek nieskończoność. Muszą zrobić to zanim Baltazar dostanie je w swoje ręce. Inaczej cały wszechświat może przestać istnieć.

</doc>
<doc id="1579535" url="https://pl.wikipedia.org/wiki?curid=1579535" title="Irena z Hesji-Darmstadt">
Irena z Hesji-Darmstadt

Irena Ludwika Maria Anna (ur. 11 lipca 1866 w Darmstadt, zm. 11 listopada 1953 w Hemmelmark w gminie Barkelsby) – księżniczka Hesji i Renu, księżna Prus.
Życiorys.
Księżniczka Irena była trzecim dzieckiem Alicji Koburg, księżniczki Wielkiej Brytanii, i Ludwika IV, wielkiego księcia Hesji i Renu. Jej dziadkami ze strony matki byli Wiktoria Hanowerska, królowa Wielkiej Brytanii, i książę Albert. Dziadkami ze strony ojca byli książę Karol Hessen-Darmstadt i księżniczka Elżbieta pruska. Tak jak jej siostra caryca Aleksandra, Irena była nosicielką hemofilii, dwóch z trzech jej synów chorowało na tę chorobę.
Jej imię zostało zaczerpnięte od greckiego słowa „pokój”, ponieważ księżniczka urodziła się pod koniec wojny siedmiotygodniowej. Alicja uznała Irenę za bardzo nieatrakcyjne dziecko i napisała do swojej starszej siostry, cesarzowej Wiktorii, że Irena nie jest ładna. Chociaż nie tak bardzo jak jej siostra Elżbieta, Irena nie miała nawet przyjemnego usposobienia. Księżna Alicja wychowywała swoje córki bardzo prosto. Dzieci miały angielskie nianie, jadały i ubierały się bardzo prosto. Córki uczone były na przykład pieczenia ciast. Ścieliły swoje łóżka i sprzątały. Matka Ireny uczulała dzieci na cierpienia innych, razem z nimi często odwiedzała szpitale i fundacje charytatywne.
Pierwsza tragedia dotknęła rodzinę w 1873, kiedy młodszy brat Ireny, hemofilik Fryderyk (1870-1873), nazywany „Frittie”, wypadł przez otwarte okno, uderzył głową w poręcz i godzinę później zmarł na krwotok mózgu. Alicja często brała swoje dzieci na grób syna, aby modlić się i w melancholii rozpamiętywać księcia.
Jesienią 1878 Irena, wraz z resztą rodzeństwa (oprócz Elżbiety) i jej ojciec zachorowała na błonicę. Jej młodsza siostra księżniczka Maria, zwana „May”, zmarła na tę chorobę. Księżna Alicja wyczerpana pielęgnowaniem rodziny została także zarażona. Widząc, że jest zagrożona śmiercią podała instrukcje dotyczące wychowania dzieci i prowadzenia domu. Zmarła na błonicę 14 grudnia 1878.
Po śmierci Alicji królowa Wiktoria przejęła opiekę nad wnukami, spędziły rok w Anglii. Królowa wysłała instrukcje dotyczące ich edukacji oraz ubioru.
24 maja 1888 Irena wyszła za mąż za księcia Alberta Wilhelma Henryka Hohenzollerna, trzecie dziecko i drugiego syna Fryderyka III, cesarza Niemiec, i Wiktorii Koburg. Matki Ireny i Henryka były siostrami, więc para była bliskimi kuzynami. Małżeństwo to zdenerwowało królową Wiktorię, ponieważ nie zostało z nią skonsultowane. Matka Henryka lubiła swoją synową, jednak była wstrząśnięta, kiedy księżna podczas swojej pierwszej ciąży z hemofilikiem, księciem Waldemarem, w 1889 nie nosiła odpowiednich ubrań dla ukrycia ciąży. Cesarzowa zafascynowana polityką i bieżącymi wydarzeniami nie mogła zrozumieć, dlaczego Irena i jej mąż nie czytają gazet. Jednakże para była szczęśliwa, a przez swoich bliskich byli uważani jako „bardzo mili” ze względu na ich przyjemne charaktery. Para miała trzech synów:
Irena przekazała hemofilię swojemu najstarszemu i najmłodszemu synowi. Zdrowie Waldemara martwiło ją od jego najmłodszych lat. Była później zrozpaczona po śmierci jej czteroletniego syna Henryka, który upadł i zranił się w głowę w 1904. Kilka miesięcy po jego śmieci, siostra Ireny, caryca Aleksandra, urodziła carewicza Aleksego, który również był chory na hemofilię. Również jej kuzynka, Wiktoria Eugenia, królowa Hiszpanii, miała dwóch chorych synów na hemofilię.
Irena, wychowywana w wiktoriańskiej moralności, była wstrząśnięta niektórymi zachowaniami. Przejście na prawosławie jej siostry, rosyjskiej wielkiej księżnej Elżbiety, w 1891, bardzo ją zbulwersowało. Również jej siostra, Aleksandra, przeszła na prawosławie. Mimo to Irena utrzymywała dość bliskie kontakty z rodzeństwem. W 1907 Irena pomogła zaaranżować katastrofalne, jak się później okazało, małżeństwo wielkiej księżnej Marii Pawłownej z księciem Wilhelmem Bernadotte. Matka Wilhelma, Wiktoria Badeńska, królowa Szwecji, była bliską przyjaciółką Ireny i Elżbiety. Wielka księżna Maria pisała, że uległa naciskom Ireny, aby zawrzeć to małżeństwo, kiedy ta jeszcze miała wątpliwości. W 1912 Irena była źródłem wsparcia dla swojej siostry Aleksandry, kiedy Aleksy wskutek komplikacji związanych z hemofilią nieomal umarł podczas polowania w Polsce.
Więzy Ireny z siostrami zostały zakłócone podczas I wojny światowej, ponieważ znajdowały się po przeciwnych stronach konfliktu. Bolszewicy zamordowali jej dwie siostry, carycę Aleksandrę i wielką księżnę Elżbietę. Po abdykacji cesarza Niemiec, kraj ten przestał być rządzony przez Hohenzollernów, jednak Irena i jej mąż zachowali swoje włości Hemmelmark, w północnych Niemczech.
Kiedy Anna Anderson, odnaleziona w Berlinie w 1921, podawała się za wielką księżnę Anastazję, Irena odwiedziła ją, jednak nie uznała ją za swoją siostrzenicę, którą ostatni raz widziała w 1913. Księżna Irena nie była pod jej wrażeniem. „Wiedziałam od razu, że to nie może być jedna z moich siostrzenic. Mimo że nie widziałam ich dziewięć lat, podstawowe cechy twarzy nie zmieniają się, w szczególności oczy, uszy, itp. ... Na pierwszy rzut oka można wykryć nawet podobieństwo do wielkiej księżnej Tatiany.”
Wielka księżna Olga Aleksandrowna tak skomentowała tę wizytę: „To było niezadowalające spotkanie, ale zwolennicy Anderson powiedzieli, że księżniczka Irena nie znała dobrze siostrzenicy i to cały powód.”
Książę Henryk uznał, że temat Anny Anderson zbyt mocno denerwuje jego żonę i zakazał rozmawiania o domniemanej wielkiej księżnej. Henryk zmarł w 1929. Irena adoptowała córkę swojego syna, Zygmunta – Barbarę, urodzoną w 1920, kiedy jej ojciec opuścił Niemcy. Irenę bardzo zasmuciła śmierć jej najstarszego syna.
Księżna Irena zmarła w 1953, pozostawiając majątek wnuczce. Była najdłużej żyjącym dzieckiem Ludwika IV i wielkiej księżnej Alicji.

</doc>
<doc id="1579540" url="https://pl.wikipedia.org/wiki?curid=1579540" title="Gilbert Bodart">
Gilbert Bodart

Gilbert Bodart (ur. 2 września 1962 w Ougrée) – belgijski piłkarz, występujący na pozycji bramkarza. Obecnie trener klubu RJ Rochefort.
Kariera klubowa.
Bodart profesjonalną karierę rozpoczynał w Standardzie Liège. Debiut w Eerste Klasse zaliczył w 1981 roku. Był to jednak jedyny mecz rozegrany przez niego w tamtym sezonie. Wtedy też jego drużyna została mistrzem Belgii, a także finalistą Pucharu Zdobywców Pucharów i Superpucharu Belgii, w których zostali pokonani odpowiednio przez KSV Waregem oraz FC Barcelonę. W kolejnym sezonie Standard ponownie zdobył mistrzostwo kraju, jednak Bodart nie miał w tym udziału, gdyż ani razu nie wystąpił w lidze. Bramkarzem numer jeden w barwach "Les Rouches" stał się w 1984 roku. W sezonie 1985/86 udało mu się zdobyć trzy bramki w rozgrywkach ligowych. Był to gole strzelone z rzutów wolnych. W późniejszych latach wraz ze Standardem dwa razy sięgnął po wicemistrzostwo Belgii, a także raz po puchar Belgii. Łącznie w barwach ekipy ze Stade Maurice Dufrasne rozegrał 369 spotkań i zdobył w nich cztery bramki.
W 1996, po piętnastu latach spędzonych w Liège, przeniósł się do francuskiego Girondins Bordeaux. Jednak po roku w Ligue 1, powrócił do byłego klubu - Standardu. W 1998 odszedł do włoskiego drugoligowca - Brescii Calcio. W drugim sezonie po przyjściu wywalczył z klubem awans do Serie A, ale pozostał na zapleczu ekstraklasy, gdyż związał się kontraktem z Ravenną Calcio. Jednak po spadku tej drużyny do trzeciej ligi, powrócił do Jupiler League, a konkretnie do KSK Beveren. W 2002 zakończył tam sportową karierę.
Kariera reprezentacyjna.
W reprezentacji Belgii Bodart rozegrał 12 spotkań. W 1986 roku wziął udział w mistrzostwach świata, na których Belgia zajęła czwartą pozycję. Grał także na mundialu w 1990 roku.

</doc>
<doc id="1579543" url="https://pl.wikipedia.org/wiki?curid=1579543" title="Michał Kubiak">
Michał Kubiak



</doc>
<doc id="1579544" url="https://pl.wikipedia.org/wiki?curid=1579544" title="Puchar Świata w narciarstwie alpejskim mężczyzn 2005/2006">
Puchar Świata w narciarstwie alpejskim mężczyzn 2005/2006

Puchar Świata w narciarstwie alpejskim mężczyzn sezon 2005/2006 to 40. edycja tej imprezy. Cykl ten rozpoczął się w austriackim Sölden 23 października 2005 roku, a zakończył 18 marca 2006 roku w szwedzkim Åre.

</doc>
<doc id="1579545" url="https://pl.wikipedia.org/wiki?curid=1579545" title="Gradient elektrochemiczny">
Gradient elektrochemiczny

Gradient elektrochemiczny, siła protonomotoryczna, gradient protonowy, ΔμH+ – różnica stężeń wolnych protonów (ΔpH) i ich ładunków (ΔΨ) w poprzek błony biologicznej. Gradient elektrochemiczny wykorzystywany jest przez syntazę ATP w chloroplastach, mitochondriach oraz błonach komórek prokariotycznych do produkcji ATP. Przenoszenie protonów przez błonę biologiczną może następować w łańcuchu transportu elektronów.
W szerokim znaczeniu gradientem elektrochemicznym określa się różnicę potencjału elektrochemicznego dla cząsteczek naładowanych elektrycznie w poprzek błony biologicznej. Gradient ten składa się z potencjału elektrycznego oraz różnicy stężenia substancji po obu stronach błony i determinuje kierunek biernego transportu przez nią. 
Na cytoplazmatycznej powierzchni błony komórkowej występuje zazwyczaj ujemny potencjał względem otoczenia komórki, co oznacza tendencję do wprowadzania dodatnio naładowanych jonów i cząsteczek do komórki, a wyprowadzania ujemnie naładowanych. Jednocześnie cząsteczki te mają tendencję do przemieszczania się w dół gradientu stężenia.

</doc>
<doc id="1579547" url="https://pl.wikipedia.org/wiki?curid=1579547" title="Bolesław Kropaczek">
Bolesław Kropaczek

Bolesław Kropaczek (ur. 21 września 1886 w Rzeszowie, zm. 18 listopada 1914 koło Kromołowa) – polski geolog, specjalista geologii złóż ropy naftowej.
Życiorys.
Gimnazjum ukończył w Rzeszowie i w 1905 rozpoczął studia geologiczne na Uniwersytecie Wiedeńskim. Jego wykładowcami byli m.in. Franz Eduard Suess i Viktor Uhlig. Studia ukończył w 1910 otrzymując stopień doktora filozofii na podstawie pracy "Montienfauna aus dem Flysch der Nord-Karpaten von Babica bei Rzeszów. Teil I Gastropoda".
W latach 1910-1912 prowadził badania geologiczne finansowane przez Komisję Fizjograficzną Akademii Umiejętności w Krakowie. Pracował jako wolontariusz w Pracowni Paleontologicznej Uniwersytetu Jagiellońskiego, kierowanej przez prof. Józefa Grzybowskiego. W czerwcu 1912 objął stanowisko kierownika technicznego nowo utworzonej Stacji Geologicznej w Borysławiu i przez pierwszy rok był jedynym jej pracownikiem. Podjął wówczas badania geologii złoża ropy naftowej, borysławsko-tustanowickiego. Wykonywał także orzeczenia geologiczne terenów naftowych. Wykładał ponadto w Krajowej Szkole Górniczej w Borysławiu.
Powołany do wojska austriackiego poległ 18 listopada 1914 w bitwie krakowskiej, w walkach pod Kromołowem.

</doc>
<doc id="1579551" url="https://pl.wikipedia.org/wiki?curid=1579551" title="Siła protonomotoryczna">
Siła protonomotoryczna



</doc>
<doc id="1579552" url="https://pl.wikipedia.org/wiki?curid=1579552" title="Sportowa radionawigacja satelitarna">
Sportowa radionawigacja satelitarna

Sportowa nawigacja satelitarna jest sportem zdobywającym dopiero popularność. Polega na połączeniu klasycznego biegu na orientację z odnajdywaniem punktów kontrolnych przy pomocy urządzeń (ręcznych odbiorników) GPS. 
Punkty te zostają ręcznie lub komputerowo wprowadzone do odbiornika GPS na chwilę przed startem. Zawodnik dysponując odbiornikiem oraz mapą do biegu na orientacje powinien wybrać optymalny wariant trasy - biegu i "zaliczania" punktów. GPS pokazuje drogę z punktu do punktu w linii prostej, kierunek oraz odległość jaka do punktu pozostała. Zawodnik mając te informacje określa przybliżoną pozycję punktu określając położenie na mapie i dzięki niej wybiera trasę biegu (tzw "przebieg"). 
Trudność dyscypliny polega na umiejętności szybkiej obsługi oraz korygowaniu odczytów z odbiornika GPS i wyborze wariantów trasy biegu z mapy.

</doc>
<doc id="1579555" url="https://pl.wikipedia.org/wiki?curid=1579555" title="Gradient protonowy">
Gradient protonowy



</doc>
<doc id="1579556" url="https://pl.wikipedia.org/wiki?curid=1579556" title="Las mieszany wilgotny">
Las mieszany wilgotny

Las mieszany wilgotny (LMw) – typ siedliskowy lasu obszarów nizinnych. Zajmuje siedliska średnio żyzne i wilgotne. Spotyka się go w sąsiedztwie siedlisk lasu mieszanego świeżego. Zajmuje zazwyczaj lokalne obniżenia z płytkim poziomem wód gruntowych lub długotrwale stagnującymi wodami opadowymi, albo strefy przejściowe między siedliskami boru mieszanego wilgotnego i lasu wilgotnego. Występuje na glebach bielicowych właściwych oglejonych, glebach brunatnych wyługowanych oglejonych lub pseudooglejonych, glebach gruntowo-glejowych właściwych, murszowo-glejowych, czarnych ziemiach zdegradowanych, niekiedy na glebach murszowatych z próchnicą typową lub murszowatą. Gleby te utworzone są z piasków akumulacji lodowcowej, zalegających niekiedy na glinach zwałowych, z piasków tarasów akumulacyjnych lub piasków i żwirów akumulacji wodnolodowcowej, z aluwialnych piasków rzecznych.
Runo, w zależności od zwarcia drzewostanu, różnie rozwinięte, ale zawsze spotyka się tu gatunki roślin wilgociolubnych, takich jak sit, niskie turzyce, tojeść, skrzyp oraz większe ilości mchu płonnika (rozległe, ciemnozielone poduchy), a w miejscach silniej wilgotnych nawet torfowców.
Gatunki runa typowe różnicujące LMw od BMw:
Gatunki częste:
Drzewostan: Gatunki główne: sosna, dąb szypułkowy, świerk pospolity (w krainie II i V), jodła pospolita (w krainie VI).
Gatunki domieszkowe: brzoza brodawkowata, topola osika, lipa, olsza czarna, grab (dolne piętro).
Gatunki podszytowe: kruszyna pospolita, leszczyna, jarząb, czeremcha.
Lasy mieszane wilgotne zajmują w kraju około 2% powierzchni naszych lasów. Stanowią niewielkie powierzchnie i nie są często spotykane.

</doc>
<doc id="1579558" url="https://pl.wikipedia.org/wiki?curid=1579558" title="Jean-Baptiste Henri Lacordaire">
Jean-Baptiste Henri Lacordaire

Jean-Baptiste Henri Lacordaire, w zakonie jako Henri-Dominique Lacordaire (ur. 12 maja 1802, zm. 21 listopada 1861) – francuski dominikanin, prowincjał.
Życiorys.
Był niewierzący, jego poglądy ewoluowały ku deizmowi, stał się zwolennikiem J.J. Rousseau. Skończył studia prawnicze w Dijon i w roku 1822 rozpoczął staż adwokacki w Paryżu. W 1824 roku nawrócił się na katolicyzm, podjął naukę w seminarium duchownym. W roku 1827 został wyświęcony na kapłana.
Od roku 1830 był współredaktorem „L'Avenir” – dziennika potępionego wkrótce przez Grzegorza XVI. Za nieakceptowaną przez Stolicę Apostolską działalność duchowny przeprosił papieża.
Rekolekcje głoszone przez niego w paryskiej katedrze Notre–Dame w roku 1835 zgromadziły tysiące słuchaczy. Postanowił odnowić francuską prowincję Zakonu Braci Kaznodziejów. W Viterbo w roku 1840 został obłóczony w habit dominikański. Jego kaznodziejstwo przyciągało wielu ludzi do życia zakonnego, zakładał klasztory, zdobywał środki na ich utrzymanie. W 1850 roku został mianowany na prowincjała reaktywowanej prowincji dominikańskiej we Francji. Po zamachu stanu w 1851 roku wycofał się z życia publicznego, poświęcił uwagę wychowaniu młodzieży. W 1860 roku przyjęto go do Akademii Francuskiej.

</doc>
<doc id="1579559" url="https://pl.wikipedia.org/wiki?curid=1579559" title="BMb">
BMb



</doc>
<doc id="1579564" url="https://pl.wikipedia.org/wiki?curid=1579564" title="3 Pułk Drogowo-Mostowy">
3 Pułk Drogowo-Mostowy

3 Włocławski Pułk Drogowo-Mostowy im. gen. Karola Sierakowskiego – jednostka inżynieryjna podległa dowódcy Pomorskiego Okręgu Wojskowego. Miejscem stałej dyslokacji było Chełmno.
Formowanie i zmiany organizacyjne.
Po zakończeniu II wojny światowej 3 BP-M została rozformowana, a na jej bazie został sformowany 1 samodzielny zmotoryzowany pułk pontonowo–mostowy stacjonujący we Włocławku. W roku 1945 Naczelny Dowódca WP nadał pułkowi nazwę wyróżniającą "warszawski", a w roku 1949 minister Obrony Narodowej przywrócił jednostce numer frontowej 3 BP-M - w ten sposób powstała nazwa jednostki: 3 Warszawski pułk pontonowy.
W roku 1994 z okazji 50-lecia pułku Minister Obrony Narodowej nadał mu nową nazwę wyróżniającą: "włocławski" oraz patrona gen. Karola Sierakowskiego. W 1996 zmieniono nazwę na 3 Pułk Drogowo-Mostowy, pozostawiając nazwę wyróżniającą i patrona.
W roku 2002 pułk został przeniesiony do Chełmna.
Jednostka obchodziła swoje święto 6 czerwca.
W skład pułku wchodziły: sztab pułku, trzy bataliony drogowo-mostowe (dwa skadrowane), batalion pontonowy, kompania dowodzenia, kompania zaopatrzenia, kompania remontowa i kompania medyczna.
Z dniem 31 grudnia 2011 pułk został rozformowany, i przekształcony w 3 batalion drogowo-mostowy podlegający pod 2 Pułk Saperów z Kazunia.
Kultywowanie tradycji.
Pułk kontynuował tradycje:

</doc>
<doc id="1579569" url="https://pl.wikipedia.org/wiki?curid=1579569" title="Palikotyzacja">
Palikotyzacja



</doc>
<doc id="1579570" url="https://pl.wikipedia.org/wiki?curid=1579570" title="Janusz Palikot">
Janusz Palikot

Janusz Marian Palikot (ur. 26 października 1964 w Biłgoraju) – polski przedsiębiorca związany m.in. z branżą napojów alkoholowych, polityk, z wykształcenia filozof. Poseł na Sejm V, VI i VII kadencji, założyciel partii Ruch Palikota, przekształconej w Twój Ruch. Kandydat w wyborach prezydenckich w 2015.
Życiorys.
Rodzina i wykształcenie.
Jego matka Czesława przeżyła pobyt w obozie koncentracyjnym na Majdanku, po wojnie była zastępcą dyrektora w zakładach metalowych, należała do PZPR; zmarła w 2013. Jego ojciec Marian również był członkiem PZPR, wystąpił z partii w 1982 po tym, jak jego syn był represjonowany w związku z działalnością opozycyjną; zm. w 1992.
Janusz Palikot ukończył L Liceum Ogólnokształcące im. Ruy Barbosy w Warszawie. Studiował na Wydziale Filozofii Katolickiego Uniwersytetu Lubelskiego. Jest absolwentem Uniwersytetu Warszawskiego, na którym obronił pracę magisterską dotyczącą "Krytyki czystego rozumu" Immanuela Kanta, której promotorem był Marek Siemek. W okresie studiów zajął się handlem, a na początku lat 90. prowadzeniem działalności gospodarczej.
Działalność zawodowa.
W latach 1987–1989 był pracownikiem naukowym Instytutu Filozofii Polskiej Akademii Nauk.
W 1989 utworzył zakład produkujący palety, które eksportował do krajów Europy Zachodniej. W 1990 utworzył produkującą wina musujące firmę „Ambra”, w której przez jedenaście lat zajmował stanowisko prezesa zarządu. Po sprzedaży udziałów w tym przedsiębiorstwie założył następną spółkę Jabłonna, poprzez którą kontrolował Polmos Lublin, produkujący m.in. wódkę Żołądkową Gorzką. Akcje Polmosu sprzedał w 2006 po wprowadzeniu spółki na giełdę.
Był także współwłaścicielem wydawnictwa słowo/obraz terytoria. Do 2005 pełnił funkcję wiceprezesa Polskiej Rady Biznesu i Polskiej Konfederacji Pracodawców Prywatnych, zasiadał w Komisji Trójstronnej. Był większościowym udziałowcem spółki Ozon Media, w latach 2005–2006 wydającej tygodnik „Ozon”.
W 2018 kupił od Marka Jakubiaka Browar Tenczynek w Tenczynku koło Krzeszowic. Założyciel spółki Alembik Polska, a także właściciel sieci restauracji z własnymi destylarniami, łączących produkcję alkoholu, wypiek pieczywa i przygotowywanie przekąsek. Inicjator licznych akcji crowdfundingowych (m.in. na produkcję piwa bezalkoholowego, piw leżakowanych i wódki kraftowej); do 2021 pozyskał w ten sposób około 20 mln zł. W 2020 wraz z Kubą Wojewódzkim założył spółkę Przyjazne Państwo, zajmujące się produkcją alkoholi i napojów bezalkoholowych z dodatkiem CBD.
Działalność polityczna.
W czerwcu 2005 ogłosił wstąpienie do regionalnych struktur Platformy Obywatelskiej w Lublinie. W wyborach parlamentarnych wystartował do Sejmu z listy PO, zdobył 26 275 głosów i uzyskał mandat poselski. W sprawie domniemanego finansowania jego kampanii wyborczej przez podstawionych ludzi, w tym emerytów i studentów, w Prokuraturze Okręgowej w Radomiu było prowadzone śledztwo, zostało ono umorzone w 2009, a następnie wznowione.
Był członkiem prezydium Klubu Parlamentarnego PO oraz Komisji Kultury i Środków Przekazu.
W wyborach parlamentarnych w 2007 po raz drugi uzyskał mandat poselski, otrzymując 44 186 głosów. W VI kadencji został członkiem Komisji Odpowiedzialności Konstytucyjnej, do 2009 kierował Komisją Nadzwyczajną do spraw związanych z ograniczaniem biurokracji „Przyjazne Państwo”, następnie został jej wiceprzewodniczącym, a w październiku 2009 ponownie przewodniczącym (po roku został ponownie odwołany). W tym samym miesiącu wybrany został na wiceprzewodniczącego Klubu Parlamentarnego Platformy Obywatelskiej (funkcję tę pełnił do sierpnia 2010).
2 października 2010 podczas kongresu założycielskiego Stowarzyszenia „Ruch Poparcia Palikota” zapowiedział rezygnację z członkostwa w PO, w związku z planami założenia własnej partii politycznej oraz złożenie mandatu poselskiego 6 grudnia 2010. Z członkostwa w klubie i partii zrezygnował jednak już 6 października, natomiast mandat poselski złożył dopiero 10 stycznia 2011, dzień po przekazaniu legitymacji poselskiej na licytację WOŚP.
18 października 2010 zostało zarejestrowane stowarzyszenie RPP, a 4 dni później – partia Ruch Poparcia. W związku z możliwością wykreślenia tej ostatniej z ewidencji partii politycznych, z powodu niezłożenia sprawozdania finansowego, złożył wniosek o rejestrację nowej partii Ruch Palikota, która została wpisana do ewidencji 1 czerwca 2011. 2 lipca 2011 został wybrany na przewodniczącego tej partii.
W wyborach w 2011 kierowana przez niego partia zajęła 3. miejsce. Sam Janusz Palikot ponownie uzyskał mandat poselski, startując w okręgu warszawskim i otrzymując 94 811 głosów. Został następnie wybrany na przewodniczącego klubu poselskiego Ruchu Palikota w Sejmie VII kadencji. W 2013 założył wspólnie z Aleksandrem Kwaśniewskim i Markiem Siwcem ruch Europa Plus, który stał się stowarzyszeniem i koalicją kilku lewicowych i centrowych ugrupowań politycznych (po wyborach europejskich w 2014, w których nie osiągnęła progu, przestała ona istnieć). W dniach 5–6 października 2013 na nadzwyczajnym kongresie Ruch Palikota przekształcił się w ugrupowanie Twój Ruch, a Janusz Palikot został przewodniczącym nowej formacji.
14 grudnia 2014 zadeklarował start w wyborach prezydenckich w 2015 jako kandydat Twojego Ruchu, a 11 lutego 2015 został zarejestrowany jego komitet wyborczy. 5 marca 2015 Janusz Palikot poinformował o rozwiązaniu (poprzedniego dnia) klubu poselskiego Twojego Ruchu i powołaniu na jego miejsce koła poselskiego Ruch Palikota.
W przeprowadzonych 10 maja 2015 wyborach zajął 7. miejsce wśród 11 kandydatów, zdobywając 211 242 głosy, co stanowiło 1,42% głosów ważnych. Przed drugą turą głosowania nie poparł żadnego kandydata.
Na kongresie TR 20 czerwca tego samego roku ponownie został wybrany na przewodniczącego partii, przy czym w wyniku zmiany statutu objął parytetowe przewodnictwo wraz z Barbarą Nowacką (która niespełna dwa lata później odeszła z ugrupowania). 11 września 2015 zrzekł się mandatu poselskiego, umożliwiając jego objęcie przez Andrzeja Dołeckiego. W wyborach parlamentarnych z 25 października 2015 ponownie kandydował do Sejmu jako lider lubelskiej listy wyborczej Zjednoczonej Lewicy, nie uzyskując mandatu. W grudniu 2017 zadeklarował zakończenie działalności politycznej. 2 marca 2019 zakończył pełnienie funkcji przewodniczącego TR.
Wystąpienia publiczne i wypowiedzi.
W kwietniu 2007 podczas konferencji programowej PO wystąpił w koszulce z napisami „jestem gejem”, „jestem z SLD”. Argumentował, iż chciał w ten sposób ukazać rolę, jaką odgrywać powinna Platforma we współczesnej polityce; jego zdaniem priorytetowym celem partii powinna być obrona mniejszości i „słabych”. 24 kwietnia 2007 podczas konferencji prasowej, poświęconej sprawie lubelskich policjantów oskarżonych o zgwałcenie i molestowanie seksualne kobiet zatrzymywanych w lubelskiej komendzie policji, przemawiał, trzymając w jednej ręce silikonowego penisa, a w drugiej atrapę pistoletu, tłumacząc, iż według niego były to ówczesne symbole prawa i sprawiedliwości w Polsce oraz symbole policji w Lublinie.
22 lipca 2008 podczas programu "Magazyn 24 godziny" w stacji TVN24 powiedział: „Ja uważam prezydenta Lecha Kaczyńskiego za chama”. Po tych słowach zostało wszczęte postępowanie sprawdzające w sprawie ewentualnego znieważenia, które zostało prawomocnie umorzone.
W kwietniu 2010 Sąd Rejonowy w Lublinie ukarał go grzywną w wysokości 1200 zł m.in. za wykroczenie spożywania alkoholu w miejscu publicznym podczas happeningu na lubelskim rynku.
Stylistyka niektórych jego wypowiedzi doprowadziła do powstania określenia „palikotyzacja” (polityki, życia publicznego) jako – według osób używających tego pojęcia – pejoratywnego określenia na postępującą wulgaryzację lub upotocznienie języka wypowiedzi publicznych oraz stosowanie niekonwencjonalnych rekwizytów lub stylów zachowań w publicznych wystąpieniach. Spośród osób publicznych terminu tego użył na swoim blogu Grzegorz Napieralski. Od tego czasu termin ten bywał używany przez polityków i w różnych mediach.
Życie prywatne.
Był żonaty z Marią Nowińską, z którą ma dwóch synów: Emila i Aleksandra. Po rozwodzie zawarł związek małżeński z Moniką Kubat, z którą ma syna Franciszka i córkę Zofię. W 2008 dubbingował postać Sir Brie w filmie "Łowcy smoków". Deklaruje się jako ateista, w 2012 dokonał apostazji.
Odznaczenia i wyróżnienia.
W 2000 prezydent RP Aleksander Kwaśniewski, "za zasługi w działalności na rzecz rozwoju polskiej gospodarki", odznaczył go Złotym Krzyżem Zasługi.
W 2005 został odznaczony Srebrnym Medalem „Zasłużony Kulturze Gloria Artis”.
W 2008 wyróżniono go tytułem honorowego obywatela Biłgoraja.

</doc>
<doc id="1579574" url="https://pl.wikipedia.org/wiki?curid=1579574" title="Kereru">
Kereru



</doc>
<doc id="1579576" url="https://pl.wikipedia.org/wiki?curid=1579576" title="Parafia Przeniesienia Relikwii św. Mikołaja w Rzeszowie">
Parafia Przeniesienia Relikwii św. Mikołaja w Rzeszowie

Parafia Przeniesienia Relikwii św. Mikołaja – parafia prawosławna w Rzeszowie, w dekanacie Przemyśl diecezji przemysko-gorlickiej.
Na terenie parafii funkcjonuje 1 cerkiew:
Historia.
Początki prawosławia na Rzeszowszczyźnie sięgają co najmniej XV wieku i mają związek z osadnictwem ludności ruskiej na tych terenach. Z zapisków Sądu Grodzkiego w Przemyślu wynika, że w 1499 w obrębie Rzeszowa istniały 3 cerkwie i 2 monastery, z których jeden był pod wezwaniem św. Mikołaja. Od 1580, wskutek działalności zapoczątkowanej przez kasztelankę przemyską Katarzynę Wapowską, prawosławie w Rzeszowie zaczęło zanikać.
Odnowienie wspólnoty prawosławnej nastąpiło dopiero w 2004, kiedy to w Rzeszowie rozpoczęła działalność placówka filialna przemyskiej parafii Zaśnięcia Bogurodzicy. Początkowo nabożeństwa celebrowano w prywatnych domach; pierwszym duszpasterzem był dojeżdżający z Przemyśla ks. Jerzy Mokrauz. W 2007 wzniesiono przy ulicy Cienistej prowizoryczną drewnianą 3-kopułową cerkiew pod wezwaniem Przeniesienia Relikwii św. Mikołaja z Miry Licejskiej do Bari (poświęconą 8 września tegoż roku). 10 października 2009 ordynariusz diecezji przemysko-nowosądeckiej arcybiskup Adam (Dubec) erygował samodzielną parafię w Rzeszowie, której proboszczem został ks. Dariusz Bojczyk. We wrześniu 2010 rozpoczęto budowę murowanej cerkwi (wzorowanej architektonicznie na katedrze Świętej Trójcy w Gorlicach). Nowa świątynia została konsekrowana przez metropolitę Sawę 7 września 2013. Obecnie trwają prace wykończeniowe wewnątrz cerkwi (m.in. rozpisywanie fresków), a także budowa domu parafialnego.

</doc>
<doc id="1579577" url="https://pl.wikipedia.org/wiki?curid=1579577" title="Ser pálpusztai">
Ser pálpusztai

Ser pálpusztai – tłusty, miękki ser węgierski typu podpuszczkowego wytwarzany z mleka krowiego. W smaku jest lekko pikantny ze zdecydowanie wyczuwalną wonią amoniaku. Z zewnątrz pokryty jest mazistym kożuszkiem. Z czasem jego wnętrze, na skutek dojrzewania, może przybrać formę półpłynną. Zalicza się do serów typu limburskiego.
Ser pálpusztai, mimo że wytwarzany jest na Węgrzech dopiero od początku dwudziestego wieku, uznany został za Hungaricum, czyli tradycyjny produkt węgierski.
Wytwarzanie.
W procesie wytwarzania sera jego kostki smaruje się słonawym roztworem zawierającym bakterię Brevibacterium linens. Bakteria ta potrzebuje powietrza do rozmnażania i dlatego proces fermentacji przebiega na powierzchni sera prowadząc do powstania lekko brązowawej, mazistej warstewki. Ciekawostką jest, że ta rozkładająca białko bakteria występuje także na skórze ludzkiej będąc w części odpowiedzialną za powstawanie zapachu człowieka – i jego podobieństwo do woni sera.
Parametry.
Węgierska księga artykułów spożywczych następująco określa parametry sera: waga – 43–47 gramów, długość – 4–5 cm, szerokość – 3–4 cm, wysokość – 2,5–3,5 cm, zawartość masy suchej – minimum 44%, tłuszczu – co najmniej 45%.

</doc>
<doc id="1579578" url="https://pl.wikipedia.org/wiki?curid=1579578" title="Pola Wawer">
Pola Wawer

Pola Wawer, z domu Komaj (ur. 1 maja 1914 w Trokach, zm. 31 sierpnia 1997 w Warszawie) – polska lekarz okulista żydowskiego pochodzenia.
Życiorys.
Urodziła się w Trokach na Wileńszczyźnie w żydowskiej rodzinie inteligenckiej. Jej ojciec, Don Komaj był inżynierem elektrotechniki i mechaniki, natomiast matka, Maria Komaj z domu Epstein była lekarzem ginekologiem. W 1938 ukończyła okulistykę na Wydziale Lekarskim Uniwersytecie Stefana Batorego w Wilnie, po czym rozpoczęła pracę na Oddziale Ocznym Szpitala Kolejowego. W 1941 została zwolniona z pracy przez niemieckie okupacyjne władze. Jeszcze przed utworzeniem getta, pierwszy mąż Poli przekonał rodzinę, że muszą wyjechać z Wilna. Wkrótce aresztowało go Gestapo i słuch po nim zaginął, ale cała rodzina opuściła miasto. Dzięki pomocy ludzi z różnych środowisk Wilna i Wileńszczyzny przeżyła II wojnę światową. W 1945 wraz z matką – jedyne ocalone z pięcioosobowej rodziny – została przymusowo wysiedlona z ojczystych stron w nowe granice państwowe Polski. 
Osiadła w Białymstoku i wraz z matką znalazły pracę w miejscowym Komitecie Żydowskim. Następnie przeprowadziła się do Bielska, gdzie zorganizowała i prowadziła przez pięć lat Dom Dziecka Żydowskiego, podlegający i finansowany przez Centralny Komitet Żydów Polskich. Dom Dziecka później został przejęty przez Kuratorium Oświaty i Wychowania w Katowicach. Kiedy w 1950 Dom Dziecka został – z powodu zmniejszenia się liczby wychowanków – zlikwidowany, a reszta dzieci przeniesiona do Krakowa, wróciła do medycyny i przeprowadziła się do Warszawy.
W latach 1950–1953 pełniła funkcję zastępcy kierownika Wydziału Zdrowia i Ubezpieczeń Społecznych. W 1953 została zatrudniona w Departamencie Opieki Zdrowotnej Ministerstwa Zdrowia. W 1958 podjęła praktykę w Szpitalu Miejskim nr 4, a w 1961 uzyskała pierwszy stopień specjalizacji w okulistyce. Nie zrywając z resortem pełniła jednocześnie funkcję doradcy do spraw organizacji lecznictwa okulistycznego, a następnie asystenta specjalisty krajowego. W 1959 otrzymała dodatkową specjalizację w zakresie organizacji ochrony zdrowia. W 1962 rozpoczęła pracę w Studium Doskonalenia Lekarzy Akademii Medycznej w Warszawie, uzyskując w 1963 drugi stopień specjalizacji w okulistyce. W 1970 uzyskała tytuł doktora za pracę "Zonunoliza w operacji zaćmy". W 1990 przeszła na emeryturę.
Zmarła w Warszawie. Pochowana jest na Cmentarzu Wojskowym na Powązkach (kwatera CII28-23-4).
Dokonania.
Pola Wawer opracowała pierwsze po wojnie wymogi wzrokowe dla kierowców pojazdów mechanicznych. Opracowała także ujednolicony wzór karty ambulatoryjnej dla chorych oraz osobistą książeczkę chorego na jaskrę. Zorganizowała pierwsze w Polsce laboratorium rozpoznawania grzybicy oka.
Publikacje.
W 1994 wydała książkę "Poza gettem i obozem", którą poświęciła ludziom, którym zawdzięczała swoje i matki ocalenie.

</doc>
<doc id="1579580" url="https://pl.wikipedia.org/wiki?curid=1579580" title="Shooter">
Shooter



</doc>
<doc id="1579582" url="https://pl.wikipedia.org/wiki?curid=1579582" title="Nikon D40">
Nikon D40

Nikon D40 – cyfrowa lustrzanka jednoobiektywowa. Wprowadzono ją do sprzedaży 16 listopada 2006 roku.

</doc>
<doc id="1579586" url="https://pl.wikipedia.org/wiki?curid=1579586" title="Gorączka plamicowa brazylijska">
Gorączka plamicowa brazylijska

Gorączka plamicowa brazylijska (ang. "Brazilian purpuric fever", BPF) - zakaźna, często śmiertelna choroba o piorunującym przebiegu występująca u dzieci. Wywoływana jest przez Gram-ujemne bakterie z gatunku "Haemophilus influenzae biogrupa aegyptus".
Historia.
Choroba została opisana po raz pierwszy w 1984 roku w małym brazylijskim mieście Promissão. U 11 dzieci pojawiły się wtedy objawy sugerujące zapalenie opon mózgowo-rdzeniowych, jednak badanie płynu mózgowego wykluczyło zakażenie. Testy na obecność meningokoków były ujemne. Posiewy krwi oraz sekcje zwłok także nie wyjaśniły przyczyny choroby. W tym samym okresie wykryto pojedyncze przypadki infekcji o podobnych objawach w pięciu innych miastach Brazylii. Dochodzenie epidemiologiczne wykazało, że zainfekowane dzieci znamiennie częściej przeszły egipskie zapalenie spojówek, wywoływane przez "Haemophilus influenzae biogrupa aegyptus" na miesiąc przed chorobą. Uznano ten drobnoustrój za najbardziej prawdopodobny czynnik etiologiczny. Żadna z osób u których wykryto zakażenie nie przeżyła. 
Kolejna epidemia wystąpiła w marcu 1986 w brazylijskim mieście Serrana i trwała około dwóch miesięcy. Zakażenie wykryto wtedy u 11 dzieci. Ustalono bakterię odpowiedzialną za epidemie, jednak antybiotyki skuteczne w egipskim zapaleniu spojówek okazały się tutaj nieskuteczne. Grupa robocza uznała, że posiewy krwi są złotym standardem potwierdzenia choroby oraz zalecała stosowanie parenteralnie chemioterapeutyków, pomimo braku badań klinicznych potwierdzających skuteczność takiego postępowania. 
W grudniu 1989 epidemia pojawiła się w bardziej oddalonym stanie, Mato Grosso (poprzednie ograniczały się do stanu São Paulo i sąsiadującej Parany). Do kwietnia 1990 wykryto chorobę u 10 dzieci, z których sześć zmarło.
Opisano również przypadki zachorowań w zachodniej Australii.
W 1993 roku odnotowano ostatnie przypadki "gorączki plamicowej brazylijskiej" (dane z 2008).
Objawy.
Choroba objawia się wymiotami oraz bólem brzucha, do którego po 12–24 godzinach dochodzi gorączka z wysypką (stąd też nazwa choroby). Objawy te błyskawicznie przechodzą we wstrząs prowadząc często do zgonu. Towarzyszy im bakteriemia, trombocytopenia, leukopenia i zespół Waterhouse'a-Friderichsena. Objawy ze strony układu oddechowego nie mają związku z "gorączką plamicową brazylijską".
Leczenie.
Leczenie przeciwbakteryjne zgodne z antybiogramem. Do jego uzyskania stosuje się ampicylinę, chloramfenikol oraz ryfampicyny. Dopuszczono podawanie doustnie ostatniego z leków w ramach profilaktyki. 
Wirulencja szczepów.
Nie są znane przyczyny zwiększonej wirulencji części szczepów. Wbrew początkowym sugestiom nie jest za to odpowiedzialny plazmid 3031 lub inny skład lipopolisacharydów ściany komórkowej. Badania genetyczne wykazały różnice w składzie genomu w stosunku do szczepów powodujących wyłącznie zapalenie spojówek, w tym wykrycie wyspy genowej F3031 kodującej proteazę IgA1. Znaleziono ponadto krótkie powtórzone sekwencje DNA. Zasugerowano także, że głównym czynnikiem odpowiedzialnym za zjadliwość może być zdolność do hemaglutynacji.

</doc>
<doc id="1579587" url="https://pl.wikipedia.org/wiki?curid=1579587" title="Wierzbica (obwód lwowski)">
Wierzbica (obwód lwowski)

Wierzbica (ukr. Вербиця) – wieś położona w rejonie żydaczowskim w obwodzie lwowskim na Ukrainie.
Położenie.
Na podstawie Słownika geograficznego Królestwa Polskiego i innych krajów słowiańskich: Wierzbica to "wieś w powiecie bóbreckim, 32 km na południowy wschód od Bóbrki, 7 km na południowy wschód od Chodorowa".

</doc>
<doc id="1579593" url="https://pl.wikipedia.org/wiki?curid=1579593" title="Reakcja Mehlera">
Reakcja Mehlera

Reakcja Mehlera – reakcja fotochemiczna redukcji tlenu zachodząca w chloroplastach, opisana przez Alana Mehlera w roku 1951.
Reakcja zaczyna się od przeniesienia elektronu z fotoukładu I na cząsteczkę tlenu. W efekcie powstaje anion ponadtlenkowy O2–, przekształcany przez obecną w chloroplastach miedziano-cynkową dysmutazę ponadtlenkową (Cu-Zn–SOD) do H2O2. Powstały H2O2 jest redukowany przez tylakoidową peroksydazę askorbinianową z wytworzeniem cząsteczki wody. Ze względu na przenoszenie elektronu z wody z wytworzeniem wody transport elektronów na tlen w wyniku zachodzenia reakcji Mehlera nazywany jest cyklem woda-woda lub pseudocykliczną fosforylacją. Redukcja O2 poprzez przeniesienie elektronu z fotoukładu I oraz rozkład powstającego H2O2 nie prowadzi do powstania NADPH, jednak wytwarzana jest siła protonomotoryczna wykorzystywana do syntezy ATP. Prawdopodobnie cykl woda-woda jest ważnym sposobem regulacji stosunku ATP/NADPH.

</doc>
<doc id="1579595" url="https://pl.wikipedia.org/wiki?curid=1579595" title="Centrum reakcji">
Centrum reakcji



</doc>
<doc id="1579598" url="https://pl.wikipedia.org/wiki?curid=1579598" title="Frank Jarvis">
Frank Jarvis

Frank Washington Jarvis (ur. 31 sierpnia 1878 w Californii, zm. 2 czerwca 1933 w Sewickley) – amerykański lekkoatleta, sprinter.
Przebieg kariery.
Był jednym z faworytów biegu na 100 metrów podczas igrzysk olimpijskich w 1900 w Paryżu po tym, jak zdobył mistrzostwo USA w biegu na 100 metrów w 1898, lecz głównym kandydatem do zwycięstwa był inny Amerykanin Arthur Duffey, który na tydzień przed Igrzyskami zdobył mistrzostwo Wielkiej Brytanii pokonując m.in. Jarvisa.
W eliminacjach Jarvis, a także Amerykanin Walter Tewksbury wyrównali rekord świata na 100 m wynikiem 10,8 s. Jarvis, Tewksbury i Duffey (a także Stanley Rowley z Australii) weszli do finału. W biegu finałowym do połowy dystansu wszyscy Amerykanie biegli równo, potem na czoło wysforował się Duffey, ale naciągnął mięsień, wywrócił się i nie ukończył biegu. Jarvis wygrał w czasie 11,0 s.
Na tych samych Igrzyskach startował w trójskoku i trójskoku z miejsca, ale bez sukcesów.
Ukończył prawo na University of Pittsburgh i praktykował w Pittsburghu. Był potomkiem George’a Washingtona.
Rekordy życiowe.
źródło:

</doc>
<doc id="1579600" url="https://pl.wikipedia.org/wiki?curid=1579600" title="Izydor Rein">
Izydor Rein

Izydor Rein (ur. 1898, zm. 1942? we Lwowie) – polski lekarz neurolog żydowskiego pochodzenia. 
Życiorys.
Tytuł lekarza otrzymał w 1924 roku na Uniwersytecie Jana Kazimierza we Lwowie. Następnie był sekundariuszem oddziału neurologiczno-psychiatrycznego Państwowego Szpitala Powszechnego we Lwowie i lekarzem-wolontariuszem w Klinice Neurologicznej Uniwersytetu Lwowskiego. Latem praktykował w uzdrowisku w Iwoniczu-Zdroju, publikował prace na temat balneologii.

</doc>
<doc id="1579601" url="https://pl.wikipedia.org/wiki?curid=1579601" title="Co do sekundy">
Co do sekundy

Co do sekundy (ang. "Seconds to Spare") – film fabularny z 2002 roku, koprodukcji amerykańsko-australijskiej. Film powstał na potrzeby telewizyjne.

</doc>
<doc id="1579604" url="https://pl.wikipedia.org/wiki?curid=1579604" title="Jacques Francois Blondel">
Jacques Francois Blondel



</doc>
<doc id="1579607" url="https://pl.wikipedia.org/wiki?curid=1579607" title="Cezary Piasecki">
Cezary Piasecki

Cezary Roman Piasecki (ur. 22 maja 1953 w Gorzowie Wielkopolskim) – polski polityk i lekarz, poseł na Sejm I kadencji.
Życiorys.
Ukończył w 1980 studia na Wydziale Lekarskim Akademii Medycznej w Lublinie. Zawodowo związany m.in. ze szpitalem miejskim w Tomaszowie Lubelskim, gdzie podjął pracę jako specjalista chorób wewnętrznych.
W wyborach parlamentarnych w 1991 uzyskał mandat posła na Sejm I kadencji z listy Porozumienia Obywatelskiego Centrum w okręgu chełmsko-zamojskim. Zasiadał m.in. w Komisji Zdrowia oraz Komisji Rolnictwa i Gospodarki Żywnościowej. W 1992 odszedł z Porozumienia Centrum, przechodząc do Ruchu dla Rzeczypospolitej. Rok później bez powodzenia ubiegał się o reelekcję.
Z ramienia Akcji Wyborczej Solidarność sprawował także mandat radnego powiat tomaszowskiego I kadencji. W 2002 wycofał się z bieżącej polityki.
Odznaczenia.
W 2016 otrzymał Krzyż Wolności i Solidarności.

</doc>
<doc id="1579613" url="https://pl.wikipedia.org/wiki?curid=1579613" title="Adam Rydel">
Adam Rydel

Adam Rydel (ur. 1 czerwca 1872 w Krakowie, zm. 31 maja 1914 tamże) – polski lekarz neurolog i psychiatra.
Życiorys.
Syn Lucjana Rydla (1833–1895), rektora Uniwersytetu Jagiellońskiego, i Heleny z Kremerów, brat poety i pisarza Lucjana Rydla (1870–1918) i Anny Rydlówny (1884–1969).
Ukończył Gimnazjum św. Anny w Krakowie. Studiował medycynę na Uniwersytecie Jagiellońskim w latach 1893–1899. W trakcie studiów zajmował się neuroanatomią pod kierunkiem Kazimierza Kostaneckiego i Adama Bochenka. Po otrzymaniu tytułu doktora uzupełniał studia we Frankfurcie nad Menem u Carla Weigerta i Ludwiga Edingera. Uczył się też neurologii klinicznej u Friedricha Jolly'ego, Emanuela Mendla i Hermanna Oppenheima w Berlinie, potem w Paryżu u Pierre′a Mariego i Jules′a Déjerine'a. W latach 1905–1908 był asystentem Jana Piltza w Klinice Neurologiczno-Psychiatrycznej w Krakowie. Później pracował jako lekarz w Szpitala św. Łazarza. Był wiceprezesem Krakowskiego Towarzystwa Lekarskiego. 
Wspólnie z Friedrichem Seifferem zajmowali się czuciem wibracyjnym. Wprowadzili do neurologii specjalne widełki stroikowe (kamerton), tzw. widełki Rydla-Seiffera.
Adam Rydel nie założył rodziny, zmarł w rodzinnym mieście w wieku 42 lat. Pochowany jest na Cmentarzu Rakowickim w rodzinnym grobowcu.
Miał zainteresowania artystyczne. Przyjaźnił się z Kazimierzem Przerwą-Tetmajerem. Sportretował go Józef Mehoffer.

</doc>
<doc id="1579618" url="https://pl.wikipedia.org/wiki?curid=1579618" title="Parafia Świętej Trójcy w Sanoku">
Parafia Świętej Trójcy w Sanoku

 
Parafia (do 2016 katedralna) Świętej Trójcy – parafia prawosławna w Sanoku, w dekanacie Sanok diecezji przemysko-gorlickiej.
Na terenie parafii funkcjonuje 1 cerkiew:
Historia.
18 marca 2016, dekretem biskupa gorlickiego Paisjusza (p.o. ordynariusza diecezji przemysko-nowosądeckiej), dotychczasowa placówka filialna św. Michała Archanioła w Zagórzu stała się samodzielną parafią.
Zasięg terytorialny.
Sanok

</doc>
<doc id="1579624" url="https://pl.wikipedia.org/wiki?curid=1579624" title="Hyperdźwiękowy">
Hyperdźwiękowy

Hyperdźwiękowy (ang. "Hyper Sonic") – film fabularny z 2002 roku, wyreżyserowany, napisany i współwyprodukowany przez Phillipa J. Rotha, przeznaczony do dystrybucji DVD i video.

</doc>
<doc id="1579629" url="https://pl.wikipedia.org/wiki?curid=1579629" title="Kula (film)">
Kula (film)

Kula (ang. "Sphere") – amerykański film science fiction, oparty na powieści Michaela Crichtona pt. "Kula" z 1987.
Fabuła.
Amerykańska Marynarka Wojenna na dnie środkowego Pacyfiku odnajduje statek kosmiczny, który zatonął 300 lat temu. Na miejsce zdarzenia zostaje wysłana ekipa naukowców złożona z psychologa Dr Normana Goodmana, biologa Dr Elizabeth Halperin, matematyka Dr Harry’ego Adamsa i fizyka Teda Fieldinga. Ekipa po dokładniejszej analizie odkrywa, ze statek kosmiczny pochodzi z roku 2043 i należy do USA. Na pokładzie statku zostaje znaleziona kula, która posiada niezwykłe właściwości i jest wykonana z nieznanego materiału. W wyniku złych warunków pogodowych na powierzchni oceanu ekipa traci łączność z dowództwem na powierzchni. Następnie Harry postanawia wejść do środka kuli, po tym wydarzeniu następuje seria niezwykłych zdarzeń. Harry zaczyna materializować swoje sny i lęki. Umiera większość załogi przy życiu pozostają: Harry, Norman i Beth. Beth ma myśli samobójcze i uruchamia ładunki wybuchowe. Dochodzą oni do wniosku że wszyscy oni znajdują się pod wpływem kuli i muszą opuścić podwodną bazę, udają się do łodzi ewakuacyjnej. W wyniku swoich obaw mają złudzenia i nie mogą opuścić dna oceanu. Ostatecznie udaje im się wydostać na powierzchnię a statek kosmiczny i baza ulegają zniszczeniu. Film kończy się decyzją bohaterów o usunięciu swoich wspomnień i zapomnieniu o kuli.

</doc>
<doc id="1579632" url="https://pl.wikipedia.org/wiki?curid=1579632" title="MEA">
MEA



</doc>
<doc id="1579636" url="https://pl.wikipedia.org/wiki?curid=1579636" title="Romuald Łoś">
Romuald Łoś

Romuald Łoś (ur. 23 października 1950, zm. 17 stycznia 2009) – polski żużlowiec i trener żużlowy.
Romuald Łoś pochodził z Opola i tam zaczynał swoją przygodę z żużlem. Jako adept, jeszcze bez licencji, przeniósł się do Zielonej Góry i trafił pod skrzydła Stanisława Sochackiego. W latach 1967–1976 bronił barw Zgrzeblarek, a później Falubazu Zielona Góra. Po sezonie 1976 przeniósł się do Startu Gniezno i startował w nim do zakończenia kariery w 1980 roku. Zdobył dwa brązowe medale drużynowych mistrzostw Polski, w latach 1973 oraz 1980. W 1972 r. zakwalifikował się do rozegranego w Lesznie finału młodzieżowych indywidualnych mistrzostw Polski, zajmując XVI miejsce.
Jako trener pracował z zespołami z Gniezna, Rawicza, Opola, Wrocławia, Ostrowa, Rybnika oraz Gdańska. Jego wychowankami byli m.in. Jacek Gomólski, Tomasz Fajfer i Krzysztof Jabłoński.

</doc>
<doc id="1579644" url="https://pl.wikipedia.org/wiki?curid=1579644" title="Bitwa o Czerwone Klify">
Bitwa o Czerwone Klify

Bitwa o Czerwone Klify, znana także pod nazwą Bitwa pod Chibi () – decydująca bitwa końca dynastii Han, rozegrała się przed początkiem Okresu Trzech Królestw w Chinach. Bitwa odbyła się zimą 208/209, pomiędzy zjednoczonymi siłami Liu Beia i Sun Quana, a przeważającymi liczebnie wojskami Cao Cao. Liu Bei i Sun Quan udaremnili wysiłki Cao Cao, który próbował podbić tereny na południe od rzeki Jangcy i ponownie zjednoczyć ziemie Wschodniej Dynastii Han. Sprzymierzone zwycięstwo przy Czerwonych Klifach zapewniło przetrwanie Liu Beiowi i Sun Quanowi, dało im kontrolę nad Jangcy i zapewniło linię obrony, która była później podstawą do utworzenia dwóch południowych królestw – Shu Han (蜀) i Wu (吳).
Opisy bitwy znacznie się różnią, co do detali; nawet jej lokalizacja pozostaje dyskusyjna. Jednak pomimo iż dokładne miejsce pozostaje niepewne, większość naukowców przypuszcza, że bitwa miała miejsce na południowym brzegu Jangcy, na południowy zachód od dzisiejszego Wuhan i północny wschód od Baqiu (współcześnie miasto Yueyang w prowincji Hunan). Najwięcej szczegółowych relacji z bitwy dostarcza biografia Zhou Yu w historycznym tekście z trzeciego wieku: "Kronika Trzech Królestw" ("Sanguo Zhi"). Wyolbrzymiona i wyidealizowana bitwa jest również głównym wydarzeniem w jednej z czterech najsłynniejszych powieści literatury chińskiej: "Opowieści o Trzech Królestwach".
Bitwa.
Plan pokonania Cao Cao opracował służący u Liu Beia strateg Zhuge Liang. Strategia zakładała pozorowane poddanie się wojsk generała Wu, Huang Gaia. Udając przejście na stronę wroga wysłano w stronę floty Cao Cao dziesięć uprzednio podpalonych okrętów, obciążonych drewnem nasączonym łatwopalnymi oliwami. Kiedy zbliżyły się do floty Cao Cao – nagle wybuchły. Zakotwiczone statki połączone były łańcuchami. Dzięki tej okoliczności oraz korzystnym wiatrom, flota spłonęła. Po bitwie Cao Cao powrócił na północ.
Kultura masowa.
Bitwa o Czerwone Klify została przedstawiona w filmie Trzy Królestwa.

</doc>
<doc id="1579645" url="https://pl.wikipedia.org/wiki?curid=1579645" title="Grzegorz Baran (kierowca)">
Grzegorz Baran (kierowca)

Grzegorz Baran (ur. 29 grudnia 1953 w Warszawie) – polski kierowca i pilot rajdowy startujący w rajdach terenowych.
Rozpoczął karierę sportową od startów motocyklem Jawa. W 1989 roku przesiadł się do samochodu – Łady 2105 – i wywalczył w niej tytuł Mistrza Polski w wyścigach samochodowych.
Pod koniec lat 90. XX wieku rozpoczął również starty w Pucharze Świata Cross-Country, Mistrzostwach Europy w rallycrosie oraz Mistrzostwach Polski Samochodów Terenowych. Jednak jego głównym celem w tym czasie stał się start w Rajdzie Dakar, który udało mu się zrealizować w 2004 roku. Wystartował wtedy jako pilot francuskiego kierowcy – Bernarda Malferiola, samochodem ciężarowym Mercedes-Benz Unimog. Kolejny raz wystartował w tym rajdzie w 2007 roku, ponownie Unimogiem, ale tym razem w roli kierowcy (pilotem był Rafał Marton). Tym razem nie ukończył rajdu.
W 2008 roku rozpoczął starty w cyklu "Dakar Series" ciężarowym MANem, którym również wystartował w Rajdzie Dakaru 2009. Z powodu awarii samochodu nie ukończył jednak imprezy.
Pomiędzy 6 a 9 września 2012 wziął udział w rajdzie Baja Poland 2012. Startował na Mitsubishi Pajero wraz z Michałem Wiśniewskim debiutującym w roli pilota rajdowego. Załoga jadąca z nr 37 zajęła 19. miejsce w klasyfikacji generalnej oraz 3. miejsce w kat. T2. 

</doc>
<doc id="1579650" url="https://pl.wikipedia.org/wiki?curid=1579650" title="Jagdstaffel 68">
Jagdstaffel 68

Jagdstaffel 68 – Königlich Preußische Jagdstaffel Nr. 68 – Jasta 68 jednostka lotnictwa niemieckiego Luftstreitkräfte z okresu I wojny światowej.
Informacje ogólne.
Jednostka została utworzona 1 lutego 1918 we Fliegerersatz Abteilung Nr. 3 w Gocie. Pierwszym dowódcą eskadry został ppor. Fritz Putter z Jagdstaffel 9. Zdolność operacyjną jednostka uzyskała 5 lutego. 12 lutego została przeniesiona do obszaru 18 Armii i stacjonowała na polowym lotnisku w Delinghe Farm. 25 marca 1918 jednostka została przeniesiona do Beauvais, a 28 marca do Balatre, gdzie weszła w skład Jagdgruppe Nord. 13 września 1918 Jasta 68 została przeniesiona w obszar działania 5 Armii na lotnisko Semide, a dwa dni później do Prentin.
Eskadra walczyła między innymi na samolotach Fokker D.VII.
Jasta 68 w całym okresie wojny odniosła ponad 40 zwycięstw nad samolotami nieprzyjaciela w tym 10 balonami. W okresie od lutego do listopada 1918 jej straty wynosiły 10 zabity w walce oraz 2 rannych.
Łącznie przez jej personel przeszło 4 asów myśliwskich: Fritz Pütter (23), Wilhelm Anton Seitz (5), Wilhelm Stör (5), Rudolf Otto (3).

</doc>
<doc id="1579652" url="https://pl.wikipedia.org/wiki?curid=1579652" title="Grzegorz Baran">
Grzegorz Baran



</doc>
<doc id="1579654" url="https://pl.wikipedia.org/wiki?curid=1579654" title="Nicolas Francois Blondel">
Nicolas Francois Blondel



</doc>
<doc id="1579655" url="https://pl.wikipedia.org/wiki?curid=1579655" title="FPI">
FPI



</doc>
<doc id="1579660" url="https://pl.wikipedia.org/wiki?curid=1579660" title="Marek Lewandowski (polityk)">
Marek Lewandowski (polityk)

Marek Lewandowski (ur. 29 września 1948 w Ciechocinku) – polski polityk, milicjant, poseł na Sejm II i III kadencji.
Życiorys.
W 1978 ukończył studia w Akademii Spraw Wewnętrznych.
Od 1968 do 1990 pracował w Milicji Obywatelskiej, dochodząc do stopnia majora. Służył m.in. w Zmotoryzowanych Odwodach Milicji Obywatelskiej (ZOMO). Przez ponad dwadzieścia lat należał do PZPR, był m.in. pierwszym sekretarzem Komitetu Miejskiego w Częstochowie. Po jej rozwiązaniu znalazł się w gronie założycieli Socjaldemokracji Rzeczypospolitej Polskiej.
W okresie 1993–2001 sprawował mandat posła na Sejm II i III kadencji, wybranego z ramienia Sojuszu Lewicy Demokratycznej w okręgu częstochowskim. Przed kolejnymi wyborami nie został wpisany na listę wyborczą. Kierował później Centrum Personalizacji Dokumentów w MSWiA. Był także radnym sejmiku śląskiego przez część I kadencji. W 2005 bez powodzenia kandydował z ramienia SLD do Senatu.

</doc>
<doc id="1579661" url="https://pl.wikipedia.org/wiki?curid=1579661" title="Wieczna zapałka">
Wieczna zapałka

Wieczna zapałka – rodzaj urządzenia do wzniecania płomienia głównie w celu podpalenia papierosa bądź cygara.
Działanie.
Podobna do zapalniczki, jednak płomień wznieca się tutaj trąc krótkim pręcikiem o krzesiwo. Tak powstałe iskry zapalają włókno nasączone benzyną (głównie stosuje się tutaj benzynę do zapalniczek).
Budowa.
Typowa wieczna zapałka wygląda podobnie do zwykłej zapalniczki benzynowej. Posiada zbiorniczek na benzynę, który zakręca się od góry korkiem, do którego przytwierdzony jest pręcik, na końcu którego znajdują się włókna nasączone benzyną i to one płoną po wytworzeniu iskier. Z boku owego pojemnika znajduje się krzesiwo.

</doc>
<doc id="1579669" url="https://pl.wikipedia.org/wiki?curid=1579669" title="Mocne uderzenie (film 1998)">
Mocne uderzenie (film 1998)

Mocne uderzenie (tytuł oryg. "The Big Hit") – film fabularny (komedia sensacyjna) produkcji amerykańskiej z 1998 roku, wyreżyserowany przez Kirka Wonga. W rolach głównych wystąpili modele Calvina Kleina: Mark Wahlberg i Antonio Sabato Jr.
Film kręcono w Hamilton i Pickering w kanadyjskiej prowincji Ontario. Film odniósł sukces finansowy, 26 kwietnia 1998 roku uplasował się na szczycie amerykańskiego notowania Box Office'u.
Zarys fabularny.
Czterech zawodowych morderców porywa dla okupu córkę chrzestną mafijnego bossa (Brooks). Rozpętuje się prawdziwe piekło. Lider grupy, Mel (Wahlberg), znajduje się w sytuacji bez wyjścia, a porachunki przestępczego półświatka i absurdy życia rodzinnego składają się na weekend, którego długo nikt nie zapomni. Gdy jeden z porywaczy wypowiada szefowi posłuszeństwo, ten postanawia zlikwidować zbuntowanych podwładnych.

</doc>
<doc id="1579672" url="https://pl.wikipedia.org/wiki?curid=1579672" title="Wilhelm Röpke">
Wilhelm Röpke

Wilhelm Röpke (ur. 10 października 1899 w Schwarmstedt koło Hanoweru, zm. 12 lutego 1966 w Genewie) – niemiecki ekonomista, współtwórca ordoliberalizmu i koncepcji społecznej gospodarki rynkowej.
Życiorys.
Wilhelm Röpke dorastał w liberalnej rodzinie lekarskiej. Po maturze rozpoczął w 1917 r. studia prawnicze i politologiczne w Getyndze, następnie w Tybindze i Marburgu. Tam zmienił kierunek studiów na ekonomiczne, które ukończył z wyróżnieniem w 1921 r. Dzięki temu został asystentem prof. Waltera Troeltscha. W 1922 r. uzyskał tytuł prywatnego docenta ekonomii politycznej Uniwersytetu w Marburgu i w wieku 24 lat został najmłodszym profesorem Uniwersytetu w Jenie.
Przebywał również gościnnie w USA w Fundacji Rockefellera. Później pracował także na Uniwersytecie w Grazu i Marburgu. Zaangażował się także w sprawy polityczne. Pod pseudonimem „Ulrich Unfried” pisywał artykuły skierowane przeciwko koncepcjom gospodarczym korporacjonistycznym i skrajnie konserwatywnym. Ostrzegał również przed zwycięstwem wyborczym NSDAP. Jako znany przeciwnik nazizmu opuścił w 1933 r. Niemcy i wyjechał do Turcji, gdzie rozpoczął wykłady na Uniwersytecie w Stambule. Tam powstała jego najbardziej znana książka: „Die Lehre von der Wirtschaft” (Nauka o gospodarce), która stała się teoretyczną podstawą późniejszych publikacji Röpkego z zakresu ekonomii i polityki społecznej. Na przełomie 1937 i 1938 r. Röpke przenosi się do Genewy, gdzie podejmuje pracę w Instytucie Studiów Międzynarodowych. Jego doktorantem był tam Carl Zimmerer. W Genewie powstaje socjologiczno-filozoficzna trylogia Röpkego: „Gesellschaftskrisis der Gegenwart”, „Civitas humana”, „Internationale Ordnung”. Zarys tych prac przygotował jeszcze w Stambule wraz ze swoim naukowym przyjacielem Aleksandrem Rüstowem. Opisał w nich – zgodnie z założeniami przedstawicieli tzw. szkoły freiburskiej – swoje przemyślenia na temat porządku gospodarczego. W późniejszym czasie poglądy Röpkego stawały się coraz bardziej konserwatywne. Znalazły swój wyraz w książce „Jenseits von Angebot und Nachfrage”.

</doc>
<doc id="1579673" url="https://pl.wikipedia.org/wiki?curid=1579673" title="Puerto del Rosario">
Puerto del Rosario

Puerto del Rosario – stolica hiszpańskiej wyspy Fuerteventury, wchodzącej w skład Wysp Kanaryjskich.
Transport.
Lotnisko.
Port lotniczy Fuerteventura to główny punkt dostępu do Puerto del Rosario. W ciągu roku może obsłużyć nawet 5 milionów pasażerów. Usytuowane jest 5 km od centrum miasta. Połączone z innymi miastami poprzez autobusy.
Port.
Głównym zajęciem portu w Puerto del Rosario jest handel towarowy.
Drogi.
Z Puerto del Rosario wychodzą 2 główne drogi na wyspie. FV-1 łączy stolicę z Corralejo na północy, a FV-2 z Jandíą na południu. Obie drogi przebiegają wzdłuż wybrzeża wyspy.

</doc>
<doc id="1579676" url="https://pl.wikipedia.org/wiki?curid=1579676" title="Welsh Open 2009">
Welsh Open 2009

Welsh Open 2009 – szósty turniej rankingowy sezonu snookerowego 2008/2009, który odbył się 16–22 lutego 2009 w hali widowiskowej Newport Centre w Newport. Obrońcą tytułu mistrzowskiego był Mark Selby, który przegrał w ćwierćfinale z Anthonym Hamiltonem 3:5.
Mecze kwalifikacyjne odbyły się 3–6 lutego 2009 w Prestatynie. Ze względów marketingowych trzy mecze z udziałem walijskich snookerzystów (Mark J. Williams, Matthew Stevens, Dominic Dale) zostały przeniesione do fazy głównej turnieju i rozegrane w Newport.
Zwycięzcą turnieju został Allister Carter, który w finale pokonał Joe Swaila 9:5. Dla Cartera był to pierwszy triumf w imprezie rankingowej w karierze. Był to jednocześnie jego drugi występ w finale turnieju rankingowego (pierwszym były MŚ 2008). 29-letni Anglik zapewnił sobie zwycięstwo dzięki znakomitej postawie w drugiej sesji meczu finałowego, w której wygrał wszystkie sześć frame’ów i od stanu 3:5 doprowadził do wyniku 9:5.
Jego rywal, Joe Swail, po raz pierwszy w karierze wystąpił w finale turnieju rankingowego (wcześniej przegrywał w dziewięciu półfinałach m.in. dwa razy w Mistrzostwach świata).
Nagrody.
Łączna pula nagród to 225,5 tysiąca funtów brytyjskich. Zwycięzca turnieju otrzymał £35 000, zdobywca drugiego miejsca £17 500. Zawodnicy, którzy przegrali półfinał otrzymali £8 750. Za dojście do wcześniejszych faz rozgrywek przewidziano następujące nagrody pieniężne:
Dodatkowo zarezerwowano £20 000 dla zdobywcy breaka maksymalnego (zdobytego w fazie telewizyjnej) oraz £1 000 dla breaka maksymalnego zdobytego we wcześniejszej fazie turnieju.
Za najwyższy break w fazie telewizyjnej organizatorzy płacili £2 000 oraz £500 za najwyższy break we wcześniejszej fazie.
Zawodnicy.
Zawodnicy rozstawieni.
W turnieju na 1. pozycji rozstawiony został obrońca tytułu. Jako drugi rozstawiony został aktualny Mistrz świata. Następni gracze byli rozstawiani według kolejności zajmowanej na światowej liście rankingowej.
Zawodnicy nierozstawieni.
Poniżsi zawodnicy uzyskali awans do turnieju Welsh Open poprzez udział w kwalifikacjach (w nawiasie numer zajmowany na liście rankingowej ówczesnego sezonu):
Kwalifikacje.
Poniższe mecze (poza oznaczonymi *) były rozgrywane od 3 do 6 lutego 2009 roku w Pontin’s Centre, w Prestatyn (Walia). Wyłoniły one 16 zawodników, którzy w pierwszej rundzie turnieju zmierzyli się z najlepszą 16 światowego rankingu snookerowego.
Drabinka kwalifikacji.
Mecze oznaczone * były ze względów komercyjnych rozgrywane w Newport przed fazą główną turnieju.

</doc>
<doc id="1579679" url="https://pl.wikipedia.org/wiki?curid=1579679" title="Stowarzyszenie Upamiętniania Ofiar Zbrodni Ukraińskich Nacjonalistów">
Stowarzyszenie Upamiętniania Ofiar Zbrodni Ukraińskich Nacjonalistów



</doc>
<doc id="1579682" url="https://pl.wikipedia.org/wiki?curid=1579682" title="Państwowe Liceum Sztuk Plastycznych w Gdyni-Orłowie">
Państwowe Liceum Sztuk Plastycznych w Gdyni-Orłowie



</doc>
<doc id="1579687" url="https://pl.wikipedia.org/wiki?curid=1579687" title="Jerzy Dyner">
Jerzy Dyner

Jerzy Mieczysław Dyner (ur. 14 września 1951 w Warszawie) – polski polityk, konstruktor i elektryk, poseł na Sejm X kadencji.
Życiorys.
Ukończył liceum ogólnokształcące w 1969, a w latach 90. studia inżynierskie. Pracował jako konstruktor, był zatrudniony w Fabryce Samochodów Osobowych w Warszawie. W 1980 wstąpił do Niezależnego Samorządnego Związku Zawodowego „Solidarność”. Został przewodniczącym związku na wydziale remontowym swojego przedsiębiorstwa, wszedł też w skład prezydium zarządu Regionu Mazowsze NSZZ „Solidarność”. Po wprowadzeniu stanu wojennego internowano go na ponad cztery miesiące. Po zwolnieniu działał w podziemnym Międzyzakładowym Robotniczym Komitecie „Solidarności”.
W 1989 uzyskał mandat posła na Sejm kontraktowy z okręgu wolskiego jako kandydat bezpartyjny z poparciem Komitetu Obywatelskiego „Solidarność”. Był członkiem Komisji Systemu Gospodarczego i Polityki Przemysłowej, a także dwóch komisji nadzwyczajnych. W Sejmie należał do Obywatelskiego Klubu Parlamentarnego, zasiadając w jego ramach w kole niezależnych. W następnych wyborach bez powodzenia ubiegał się o reelekcję z ramienia Porozumienia Centrum. W 1997 bezskutecznie kandydował z list Akcji Wyborczej Solidarność do Sejmu w okręgu warszawskim. Do 1998 zasiadał w Radzie m.st. Warszawy, kierował w nim klubem „Radni Prawicy” oraz komisją bezpieczeństwa.
Działał później w Porozumieniu Polskich Chrześcijańskich Demokratów. W 2001 pełnił funkcję pełnomocnika finansowego Akcji Wyborczej Solidarność Prawicy. Potem wycofał się z polityki. Członek Stowarzyszenia Elektryków Polskich.
Odznaczenia.
W 2012 prezydent Bronisław Komorowski odznaczył go Krzyżem Oficerskim Orderu Odrodzenia Polski.

</doc>
<doc id="1579688" url="https://pl.wikipedia.org/wiki?curid=1579688" title="Parafia Opieki Matki Bożej w Komańczy">
Parafia Opieki Matki Bożej w Komańczy

 
Parafia Opieki Matki Bożej – parafia prawosławna w Komańczy, w dekanacie Sanok diecezji przemysko-gorlickiej.
Na terenie parafii funkcjonuje 1 cerkiew:
Historia.
Wieś Komańcza została założona na prawie wołoskim w 1512. W tym czasie istniała już tam społeczność prawosławna, gdyż w dokumencie lokacyjnym przewidziano przywilej „"...jeden łan wolny..."” dla cerkwi. Rok budowy pierwszej świątyni nie jest znany, wiadomo tylko że spłonęła w 1800. W 1802 zbudowano nową cerkiew, obok której w 1834 wzniesiono dzwonnicę. W latach 30. XX w. dokonano gruntownego remontu świątyni, m.in. wymieniono pokrycie dachu z gontowego na blaszane.
Parafia komańczańska po zawarciu unii brzeskiej (1596) wchodziła w skład Kościoła greckokatolickiego aż do 1947, tj. do czasu akcji „Wisła”. W 1962 reaktywowano w Komańczy parafię prawosławną, której 22 czerwca 1963 przekazano opustoszałą cerkiew. Świątynię remontowano w latach 60., 80. i 90. XX wieku. W 1986 zbudowano plebanię. 13 września 2006 cerkiew z całym zabytkowym wyposażeniem spłonęła; ocalały jedynie przycerkiewne krzyże oraz dzwonnica (w której do czasu odbudowy świątyni wierni gromadzili się na nabożeństwa). W latach 2008–2010 cerkiew odbudowano; konsekracja miała miejsce 14 października 2010, w uroczystość Opieki Matki Bożej.
Zasięg terytorialny.
Komańcza, Rzepedź

</doc>
<doc id="1579689" url="https://pl.wikipedia.org/wiki?curid=1579689" title="Bernardino Machado">
Bernardino Machado

Bernardino Luís Machado Guimarães (ur. 28 marca 1851 w Rio de Janeiro, zm. 29 kwietnia 1944 w Porto) – portugalski polityk, dwukrotny prezydent państwa (1915–1917 i 1925–1926).
W 1866 roku rozpoczął studia na uniwersytecie w Coimbrze, od 1879 roku profesor tego uniwersytetu. Dwukrotnie (1890 i 1894) był powoływany do , jako reprezentant tej uczelni. W 1893 był ministrem robót publicznych, stworzył pierwszy w Portugalii sąd pracy. Od ok. 1897 deklarował poglądy republikańskie, w 1902 został wybrany przewodniczącym ciała zarządzającego Partii Republikańskiej. W 1906 z jej ramienia został wybrany deputowanym. Po obaleniu monarchii w 1910, Machado objął w rządzie republiki funkcję ministra spraw zagranicznych (1910–1911). W 1914 był premierem i ministrem spraw wewnętrznych. W latach 1915–1917 pełnił urząd prezydenta, podczas jego urzędowania (w marcu 1916) Portugalia przystąpiła do I wojny światowej po stronie Ententy. W 1921 ponownie był przed dwa miesiące premierem. Od 1925 ponownie prezydent, został obalony przez przewrót wojskowy gen. António Óscara de Fragoso Carmony 28 maja 1926. Skazany na banicję w 1927, przeniósł się do Francji, skąd prowadził kampanię przeciwko dyktaturze Nowego Państwa. W 1940 pozwolono mu na powrót do Portugalii.
W 1882 roku poślubił Elzirę Dantas, z którą miał osiemnaścioro dzieci.

</doc>
<doc id="1579690" url="https://pl.wikipedia.org/wiki?curid=1579690" title="Maria Amparo Munoz">
Maria Amparo Munoz



</doc>
<doc id="1579694" url="https://pl.wikipedia.org/wiki?curid=1579694" title="Richard John Neuhaus">
Richard John Neuhaus

Richard John Neuhaus (ur. 14 maja 1936 w Pembroke, zm. 8 stycznia 2009 w Nowym Jorku) – amerykański kapłan (początkowo pastor luterański, a po konwersji ksiądz katolicki), pisarz, intelektualista, publicysta, działacz społeczny, ekumenista i filozof polityki. Założyciel i redaktor miesięcznika "First Things".
Życiorys.
Urodził się w Pembroke w prowincji Ontario w Kanadzie, jako jeden z ośmiorga dzieci luterańskiego pastora. Poszedł w ślady ojca i w 1960 roku został ordynowany na pastora. Od tego czasu do 1977 roku pracował w luterańskiej parafii św. Jana Ewangelisty w Williamsburgu na Brooklynie, gdzie działał na rzecz ludności czarnej i latynosów. Przyjaźnił się z Martinem Lutherem Kingiem, z którym współtworzył ruch praw obywatelskich. W latach 70., kiedy zalegalizowano aborcję w Stanach Zjednoczonych, jego wcześniejsze poglądy ewoluowały w kierunku neokonserwatyzmu. Otwarcie krytykował eliminację religii i moralności z przestrzeni publicznej. 8 września 1990 roku zmienił wyznanie na katolickie, a rok później został wyświęcony na księdza przez kardynała Johna Josepha O’Connora. W 1990 roku założył i przez lata redagował pismo "First Things", poświęcone religii, sprawom społecznym i ekumenizmowi. Z jego zdaniem niezwykle liczył się George W. Bush – Neuhaus pełnił rolę nieformalnego doradcy duchowego prezydenta.
W grudniu 2008 roku trafił do szpitala z powodu osłabienia spowodowanego zaawansowaną chorobą nowotworową; 7 stycznia 2009 roku stracił przytomność, a dzień później zmarł.

</doc>
<doc id="1579697" url="https://pl.wikipedia.org/wiki?curid=1579697" title="Zona incerta">
Zona incerta



</doc>
<doc id="1579698" url="https://pl.wikipedia.org/wiki?curid=1579698" title="Neurolog">
Neurolog

Neurolog – lekarz specjalista zajmujący się diagnostyką i leczeniem chorób układu nerwowego, czyli neurologią. Prawo do używania tytułu specjalisty neurologa może uzyskać lekarz posiadający prawo wykonywania zawodu po ukończeniu szkolenia specjalizacyjnego odbywanego pod nadzorem kierownika specjalizacji przez co najmniej pięć lat (po ukończeniu stażu podyplomowego i zdaniu lekarskiego egzaminu praktycznego). Obecnie specjalizacja z neurologii jest jednostopniowa. Przed 1999 rokiem tytuł specjalisty neurologa (specjalisty drugiego stopnia) można było uzyskać dopiero po wcześniejszym uzyskaniu tytułu lekarza neurologa (czyli ukończeniu specjalizacji pierwszego stopnia).
W trakcie pięcioletniego okresu specjalizacji specjalizujący się lekarz musi m.in. odbyć kursy z elektroencefalografii, elektromiografii, USG Dopplera, padaczki, neuroradiologii i neuropatologii. Program specjalizacji przewiduje także konieczność przepracowania jako stażysta na oddziałach: psychiatrycznym, neurochirurgicznym, internistycznym, intensywnej opieki medycznej i neurologii dziecięcej od jednego do trzech miesięcy. Wymagane jest też odbycie przynajmniej 120 dyżurów lekarskich w oddziale neurologicznym lub izbie przyjęć.
Specjalizacja kończy się egzaminem państwowym przeprowadzanym według rozporządzenia Ministra Zdrowia i Opieki Społecznej.

</doc>
<doc id="1579699" url="https://pl.wikipedia.org/wiki?curid=1579699" title="Richard Neuhaus">
Richard Neuhaus



</doc>
<doc id="1579700" url="https://pl.wikipedia.org/wiki?curid=1579700" title="Dennis Johnson">
Dennis Johnson

Dennis Wayne Johnson (ur. 18 września 1954 w San Pedro, zm. 22 lutego 2007 w Austin) – amerykański koszykarz, występujący na pozycji obrońcy, trzykrotny mistrz NBA, po zakończeniu kariery zawodniczej pracował jako trener.
Mierzący 193 cm wzrostu koszykarz studiował na Pepperdine University. Do NBA został wybrany z 29. numerem w drafcie w 1976 przez Seattle SuperSonics. Grał w tej organizacji przez cztery sezony, w 1979 zwyciężając w lidze – został wybrany MVP finałów. W latach 1980–1983 grał w Phoenix Suns. Siedem lat grał w Bostonie (1983-1990) i był częścią dwóch ekip mistrzowskich. W NBA spędził 14 lat, zdobywając łącznie 15 535 punktów. Karierę kończył w 1990. Pięć razy był wybierany do All-Star Game.
Kariera zawodowa.
Seattle Supersonics.
Dennis Johnson został wybrany w drugiej rundzie draftu z numerem 29 przez Seattle Supersonics i od razu podpisał czteroletni kontrakt, na mocy którego miał zarabiać 45.000 USD w pierwszym sezonie, a 90.000 USD w ostatnim. W swoim debiutanckim sezonie Johnson rozpoczynał mecze w roli rezerwowego i notował średnio 9,2 punktu oraz 1,5 asysty na mecz. W tym czasie trenerem ekipy była legenda NBA, Bill Russell. Seattle skończyło sezon z bilansem 40-42 i nie zakwalifikowało się do fazy Play Off, co przyczyniło się do odejścia Russella. Kampanie 1977-78 Sonics rozpoczęli od bilansu 5-17 co przełożyło się na kolejną zmianę trenera, tym razem na członka koszykarskiej Galerii Sław, Lenny’ego Wilkensa, który uczynił z Johnsona zawodnika pierwszej piątki. W tym czasie grał na pozycji numer 2 i notował średnio 12,7 punktu oraz 2,8 asysty na mecz.
Seattle SuperSonics zakończyli rozgrywki 1977-1978 z bilansem 47-35 i zdołali awansować do Play Off’s. W pierwszej rundzie trafili na drużynę Los Angeles Lakers, którą pokonali w stosunku 2-1. Następnie trafili na obrońcę mistrzowskiego tytułu z poprzedniego sezonu, Portland Trail Blazers, wygrywając rywalizację w 6 meczach (4-2). W finale konferencji w tym samym stosunku ograli Denver Nuggets zapewniając sobie awans do wielkiego Finału, w którym trafili na Washington Bullets. Seattle było bardzo blisko wywalczenia mistrzostwa, osiągając prowadzenie 3-2. Bullets zwyciężyło jednak w dwóch kolejnych potyczkach i to oni zdobyli mistrzowskie pierścienie. W siódmym, ostatnim meczu rywalizacji, Johnson spudłował wszystkie 14 rzutów z pola, przyczyniając się do porażki swojej drużyny.
Seattle SuperSonics już rok później miało okazję do rewanżu. Po sezonie zakończonym bilansem 52-30 drużyna po raz drugi z rzędu awansowała do Finału NBA. Tam po raz drugi zmierzyli się z drużyną z Waszyngtonu. Po przegranym pierwszym meczu, cztery kolejne spotkania zakończyły się zwycięstwami drużyny Sonics. Johnson w 5 finałowych meczach notował średnio 22,6 punktów oraz po 6 asyst i zbiórek w każdym meczu. Dzięki świetnej grze Dennis Johnson został uznany MVP finałów. Wystąpił także w Meczu Gwiazd oraz został wybrany do NBA All-Defensive Team.
W sezonie 1979-1980 Johnson notował średnio 19 punktów, 4,1 asyst oraz 5,1 zbiórek w meczu. Został po raz drugi wybrany do Meczu Gwiazd oraz All-Defensive Team. Rozgrywki Play Off drużyna z Seattle zakończyła w finale konferencji, w którym uległa Los Angeles Lakers. Po sezonie Johnson został oddany do Phoenix Suns w ramach wymiany za Paula Westphala oraz wybór w kolejnym drafcie.
Phoenix Suns.
Johnson w drużynie Słońc występował przez trzy sezony, w latach 1980–1983. W tym czasie wystąpił dwukrotnie w Meczu Gwiazd, trzykrotnie znalazł się w drużynie najlepszych obrońców ligi oraz raz został wybrany do All-NBA Team. W drużynie Suns Johnson grał na pozycji rzucającego obrońcy, będąc w dwóch pierwszych sezonach najlepszym punktującym drużyny. W sezonach 1980-81 oraz 1981-82 Phoenix Suns grało w półfinałach konferencji, ulegając odpowiednio Kansas City oraz Los Angeles Lakers. Po sezonie 1982-83 Johnson został oddany do Boston Celtics. W zamian Phoenix otrzymało Ricka Robeya oraz wybory w drafcie.
Boston Celtics.
Po dołączeniu do Celtics w roku 1983, Johnson zaczął występować na pozycji rozgrywającego, skupiając się na kreowaniu pozycji rzutowych kolegom. W pierwszym sezonie występów w Bostonie Johnson notował średnio 13,2 punktów na mecz oraz awansował z drużyną do Finału NBA, w którym jego Celtics zmierzyli się z ekipą z Los Angeles. Rywalizacja zakończyła się zwycięstwem Celtów 4-3 a Johnson po raz kolejny dobrze wywiązywał się z zadań defensywnych, ograniczając zdobycz punktową Magica Johnsona oraz wymuszając jego błędy w kluczowych fazach meczów 2,4 oraz 7.
Sezon 1984-85 Johnson skończył ze średnią zdobyczą punktów na poziomie 15,7 oraz 6,8 asystami. Jego Celtics w Finale NBA po raz kolejny trafili na drużynę Lakers, tym razem uznając wyższość rywali w sześciomeczowej serii. Johnson został wybrany do drugiej najlepszej drużyny obrońców ligi.
W kolejnym sezonie Johnson kontynuował swoją dobrą grę, co potwierdza ponowne jego wybranie do drugiej najlepszej piątki obrońców. Po wyeliminowaniu w finale konferencji Milwaukee Bucks Celtics w Wielkim Finale mierzyli się z Houston Rockets. Rywalizacja zakończyła się zwycięstwem Celtów, prowadzonych przez Larry’ego Birda. Johnson zdobył wówczas swój trzeci i ostatni mistrzowski pierścień. W barwach Celtics Johnson grał do roku 1990, kiedy to postanowił zakończyć swoją karierę
Podsumowanie.
Dennis Johnson w trakcie swojej kariery rozegrał 1100 meczów zdobywając 15 535 punktów, 5499 asyst oraz notując 4249 zbiórek, co przekłada się na średnie 14,1 punktów, 5 asyst oraz 3,9 zbiórek. Był dziewięciokrotnie wybierany do pierwszej lub drugiej piątki najlepszych obrońców ligi. Pięciokrotnie wybierany do Meczu Gwiazd, dwukrotnie do pierwszej piątki ligi, zdobył trzy mistrzowskie tytuły. W 2010 został włączony do Galerii Sław.

</doc>
<doc id="1579702" url="https://pl.wikipedia.org/wiki?curid=1579702" title="Fińska wojna domowa">
Fińska wojna domowa



</doc>
<doc id="1579703" url="https://pl.wikipedia.org/wiki?curid=1579703" title="Nowopole (powiat oświęcimski)">
Nowopole (powiat oświęcimski)

Nowopole – osada leśna w Polsce położona w województwie małopolskim, w powiecie oświęcimskim, w gminie Chełmek.
W latach 1975–1998 miejscowość administracyjnie należała do województwa bielskiego.

</doc>
<doc id="1579706" url="https://pl.wikipedia.org/wiki?curid=1579706" title="Subthalamus">
Subthalamus



</doc>
<doc id="1579712" url="https://pl.wikipedia.org/wiki?curid=1579712" title="Lista państw Afryki">
Lista państw Afryki

Lista państw Afryki – lista państw i terytoriów zależnych Afryki.
Na terenie Afryki znajdują się 54 państwa uznawane na arenie międzynarodowej. Ponadto niewielkie fragmenty lądów zaliczane tradycyjnie do kontynentu afrykańskiego stanowią integralne części terytoriów dwóch państw europejskich – Hiszpanii (Ceuta, Melilla, Wyspy Kanaryjskie) i Portugalii (Madera); a także jednego azjatyckiego – Jemenu (Sokotra). Dodatkowo do Afryki zalicza się cztery terytoria zależne Francji i Wielkiej Brytanii. W Afryce funkcjonują również dwa państwa nieuznawane – Sahara Zachodnia i Somaliland.
Największym państwem afrykańskim jest Algieria (2 381 740 km²), a najmniejszym – Seszele (455 km²), przy czym najmniejszym państwem położonym na stałym lądzie jest Gambia (11 300 km²). Najbardziej zaludnionym państwem jest natomiast Nigeria (225 082 083 mieszkańców), a najmniej zaludnionym – również Seszele (97 017 mieszkańców), przy czym najmniej zaludnionym państwem położonym na stałym lądzie jest Dżibuti (957 723 mieszkańców).

</doc>
<doc id="1579715" url="https://pl.wikipedia.org/wiki?curid=1579715" title="Czarcza">
Czarcza

Czarcza – przysiółek wsi Graboszyce w Polsce, położony w województwie małopolskim, w powiecie oświęcimskim, w gminie Zator.
W latach 1975–1998 przysiółek administracyjnie należał do województwa bielskiego.

</doc>
<doc id="1579716" url="https://pl.wikipedia.org/wiki?curid=1579716" title="My Own Prison (singel Creed)">
My Own Prison (singel Creed)

„My Own Prison” – pierwszy w historii singel zespołu Creed. Piosenka uzyskała duży rozgłos w Stanach Zjednoczonych, dzięki niej Creed stał się znanym amerykańskim zespołem post-grungowym. Słowa do utworu napisał Scott Stapp, ale w refrenie śpiewa gitarzysta Mark Tremonti.

</doc>
<doc id="1579717" url="https://pl.wikipedia.org/wiki?curid=1579717" title="Wiciokrzew suchokrzew">
Wiciokrzew suchokrzew



</doc>
<doc id="1579719" url="https://pl.wikipedia.org/wiki?curid=1579719" title="Myto (Graboszyce)">
Myto (Graboszyce)

Myto – przysiółek wsi Graboszyce w Polsce, położony w województwie małopolskim, w powiecie oświęcimskim, w gminie Zator.
W latach 1975–1998 przysiółek administracyjnie należał do województwa bielskiego.

</doc>
<doc id="1579720" url="https://pl.wikipedia.org/wiki?curid=1579720" title="Zaskawie (Grodzisko)">
Zaskawie (Grodzisko)

Zaskawie – przysiółek wsi Grodzisko w Polsce, położony w województwie małopolskim, w powiecie oświęcimskim, w gminie Zator.
W latach 1975–1998 przysiółek administracyjnie należał do województwa bielskiego.

</doc>
<doc id="1579722" url="https://pl.wikipedia.org/wiki?curid=1579722" title="Pseudonim Rosomak">
Pseudonim Rosomak

Pseudonim Rosomak (ang. "Code Name: Wolverine") – film fabularny produkcji amerykańskiej. W 1996 roku film wyemitowała amerykańska telewizja. W Polsce "Pseudonim Rosomak" pojawił się na antenie TVN-u i TVN Siedem. Scenariusz filmu powstał na podstawie powieści Fredericka Forsytha. W roli głównej obsadzono aktora i modela Antonio Sabato Jr.
Zarys fabularny.
Harry Gordini (Sabato Jr.) jest byłym weteranem wojennym i członkiem oddziału Navy SEALs, o pseudonimie „Rosomak”. Mężczyzna wybiera się wraz ze swoją żoną i synem na wakacje do Włoch. Spokojna wycieczka przeradza się w koszmar za sprawą pomyłkowej zamiany bagażu; podczas podróży bowiem, Harry zabiera ze sobą walizkę, w której ukryto sto milionów dolarów z przemysłu narkotykowego. Dealerzy porywają rodzinę Gordiniego, a zadaniem eks-żołnierza jest jej odratowanie.

</doc>
<doc id="1579723" url="https://pl.wikipedia.org/wiki?curid=1579723" title="China Open 2009">
China Open 2009

World Snooker China Open – siódmy turniej rankingowy sezonu snookerowego 2008/2009, rozegrany w dniach od 30 marca do 5 kwietnia 2009 w audytorium Uniwersytetu Pekińskiego. Obrońcą tytułu mistrzowskiego był Stephen Maguire, który przegrał w swoim pierwszym meczu z Dave’em Haroldem 0:5.
Zwycięzcą turnieju został Peter Ebdon, który w finale pokonał Johna Higginsa 10:8. Dla Anglika było to ósme zwycięstwo w imprezie rankingowej w karierze; pierwsze od UK Championship w 2006 roku.
Mecz kwalifikacyjne odbyły się w dniach 21–24 stycznia 2009 roku w Prestatynie. Ze względów marketingowych mecz Lianga Wenbo z Robertem Milkinsem w trzeciej rundy kwalifikacji został przeniesiony do fazy głównej turnieju. Zwycięzca tego pojedynku, Milkins, spotkał się z Joe Swailem w czwartej rundzie eliminacji. Oba mecze odbyły się w Pekinie. Z tego powodu wszystkie breaki, które padły w czwartej rundzie kwalifikacji były zaliczane do fazy głównej turnieju.
W Polsce turniej transmitowała stacja Eurosport.
Nagrody.
Łączna pula nagród: £271 000
Zawodnicy.
Zawodnicy rozstawieni.
W turnieju na 1. pozycji rozstawiony został obrońca tytułu. Jako drugi rozstawiony został aktualny Mistrz świata. Następni gracze byli rozstawiani według kolejności zajmowanej na światowej liście rankingowej.
Zawodnicy nierozstawieni.
Poniżsi zawodnicy uzyskali awans do turnieju China Open poprzez udział w kwalifikacjach (w nawiasie numer zajmowany na liście rankingowej ówczesnego sezonu):
Runda dzikich kart.
Tradycyjnie podczas chińskich turniejów, siedmiu lokalnych zawodników spotkało się z przeciwnikami z oficjalnej listy rankingowej. Zwycięzcy awansowali do pierwszej rundy fazy głównej turnieju. Mecze były rozgrywane 30 marca 2009 roku.
Kwalifikacje.
Mecze kwalifikacyjne do turnieju China Open 2009 były rozgrywane pomiędzy 21 a 24 stycznia 2009 roku w Pontin’s Centre, Prestatyn (Walia). Wyłoniły one 16 zawodników. 8 z kwalifikantów najwyżej notowanych w światowym rankingu snookerowym zostało rozstawionych do drabinki turniejowej. Pozostałych 8 kwalifikantów najniżej notowanych w światowym rankingu snookerowym zagrało z 8 lokalnymi zawodnikami w rundzie dzikich kart – zwycięzcy tych spotkań zagrali w pierwszej rundzie pojedynku zasadniczego.

</doc>
<doc id="1579724" url="https://pl.wikipedia.org/wiki?curid=1579724" title="Wiglowice">
Wiglowice

Wiglowice () – przysiółek wsi Laskowa w Polsce, położony w województwie małopolskim, w powiecie oświęcimskim, w gminie Zator.
W latach 1975–1998 przysiółek administracyjnie należał do województwa bielskiego.
Wiglowice zostały wymienione w 1400 w niemieckojęzycznym dokumencie króla Wacława wystawionym w Pradze jako "Beigelsdorf".

</doc>
<doc id="1579725" url="https://pl.wikipedia.org/wiki?curid=1579725" title="Rabusiowice">
Rabusiowice

Rabusiowice – przysiółek wsi Palczowice w Polsce, położony w województwie małopolskim, w powiecie oświęcimskim, w gminie Zator.
W latach 1975–1998 przysiółek administracyjnie należał do województwa bielskiego.

</doc>
<doc id="1579729" url="https://pl.wikipedia.org/wiki?curid=1579729" title="Grzybiące">
Grzybiące

Grzybiące – przysiółek wsi Podolsze w Polsce, położony w województwie małopolskim, w powiecie oświęcimskim, w gminie Zator.
W latach 1975–1998 przysiółek administracyjnie należał do województwa bielskiego.

</doc>
<doc id="1579730" url="https://pl.wikipedia.org/wiki?curid=1579730" title="Jan Burdukiewicz">
Jan Burdukiewicz

Jan Michał Burdukiewicz (ur. 1950 r. w Połczynie-Zdroju) – polski archeolog, specjalizujący się w paleolicie w Europie, archeologii epoki kamienia; nauczyciel akademicki związany z Uniwersytetem Wrocławskim.
Życiorys.
Urodził się w 1950 roku w Połczynie-Zdroju, gdzie spędził dzieciństwo i młodość. Ukończył tam kolejno szkołę podstawową i Liceum Ogólnokształcące. Po pomyślnie zdanym egzaminie maturalnym w 1968 roku podjął studia na kierunkach: archeologia i filozofia na Wydziale Filozoficzno-Historycznym Uniwersytetu Wrocławskiego, które ukończył w 1974 roku dyplomem magisterskim. Jeszcze rok przed ukończeniem studiów rozpoczął pracę na stanowisku młodszego asystenta w Katedrze, a następnie Instytucie Archeologii Uniwersytetu Wrocławskiego, wiążąc z tą placówką naukowo-dydaktyczną całe swoje życie zawodowe i przechodząc tam przez kolejne szczeble awansu nauczyciela akademickiego takie jak: adiunkt i profesor nadzwyczajny. Na swojej macierzystej uczelni uzyskał stopnie naukowe: doktora w 1980 roku oraz w 2004 roku doktora habilitowanego nauk humanistycznych w zakresie archeologii o specjalności epoka kamienia na podstawie pracy "Technokompleks mikrolityczny w paleolicie dolnym środkowej Europy". W 2014 roku prezydent Polski Bronisław Komorowski nadał mu tytuł profesora nauk humanistycznych.
Wielokrotnie przebywał na stażach naukowych w kraju (Uniwersytet Warszawski i Uniwersytet Jagielloński w Krakowie) oraz zagranicą we Francji, Czechach, Wielkiej Brytanii i Niemczech. Udziela się w stowarzyszeniach naukowych takich jak: Stowarzyszenie Krzemieniarskie SKAM, Międzynarodowa Unia Nauk Pre- i Protohistorycznych, Lithic Studies Society, Society for American Archaeology, Paleoanthropology Society, Polska Akademia Nauk (Komisja Antropologii Pradziejów i Średniowiecza Komitet Nauk Pra- i Protohistorycznych). Za swoją działalność naukowo-dydaktyczną otrzymał liczne nagrody rektora Uniwersytetu Wrocławskiego, Nagrodę Ministra Edukacji Narodowej i tytuł honorowego obywatela Trzebnicy.
W swoim macierzystym instytucie jest od 2004 roku kierownikiem Zakładu Archeologii Epoki Kamienia. Ponadto w latach 2005-2012 przed dwie kadencje pełnił funkcje prodziekana do spraw nauki i studentów Wydziału Nauk Humanistycznych i Pedagogicznych Uniwersytetu Wrocławskiego. Jest członkiem Senatu Uniwersytetu Wrocławskiego oraz przewodniczącym Senackiej Komisji Nauki i Współpracy z Zagranicą. W 2013 roku był członkiem komisji ewaluacyjnej Ministerstwa Nauki i Szkolnictwa Wyższego. W 2015 roku został wybrany na stanowisko prorektora Uniwersytetu Wrocławskiego ds. współpracy z zagranicą i projektów międzynarodowych. 
Dorobek naukowy.
Do najważniejszych osiągnięć Jana Burdukiewicza należą badania nad początkami zasiedlenia północnej Eurazji w okresie 0,3–1 mln lat temu. Do niedawna te obszary Eurazji, w tym ziemie polskie, uchodziły za niezamieszkałe we wczesnych dziejach ludzkości. Dokonał także wielu odkryć terenowych oraz we współpracy interdyscyplinarnej i międzynarodowej badał stanowiska dolnopaleolityczne w Polsce, Niemczech, Francji, Włoszech oraz w Chinach. Ponadto wspólnie z uczonymi z Uniwersytetu w Hajfie badał stanowisko Bizat Ruhama na Pustyni Negew w Izraelu, które jest datowane na ok. 1 mln lat temu. Badania te umożliwiły mu przedstawienie nowej koncepcji początków zasiedlenia północnej Eurazji i wyodrębnienie nowej jednostki taksonomicznej, czyli dolnopaleolitycznego technokompleksu mikrolitycznego, co w poważnym stopniu zmienia koncepcję początków zasiedlenia Eurazji. 
Innym nurtem jego zainteresowań jest ponowne zasiedlenie północnej Europy po ostatnim zlodowaceniu, czyli 15–10 tys. lat temu, na tle zmienności czasowo-przestrzennej środowiska. W tym zakresie opublikował kilka książek oraz wiele artykułów w języku polskim, angielskim, francuskim i niemieckim, które zainspirowały w Europie nową falę badań nad tym zagadnieniem i doczekały się licznych cytowań. Osiągnięte rezultaty badań pradziejów ziem polskich i innych krajów były przedstawiane na ponad stu konferencjach krajowych i międzynarodowych oraz w około dwustu publikacjach naukowych. Ponadto jest on autorem licznych haseł encyklopedycznych oraz artykułów popularnonaukowych, wydanych w kraju i za granicą. 
Do jego ważniejszych publikacji należą:
Technokompleks mikrolityczny - fakty i mity.
Opublikowana w 2003 roku książka Jana Burdukiewicza zawiera niektóre wnioski, z którymi nie mogli zgodzić się inni badacze epoki kamienia z Wielkiej Brytanii, Niemiec, Belgii, a także Warszawy, Szczecina i Gdańska.
Podczas VI Warsztatów Technologii Krzemiennej SKAM, które odbyły się w październiku 2009 roku w Małkocinie, ciekawe propozycje rozwiązania tego problemu przedstawili w swoich abstraktach Witold Migal oraz Marta Lewicka i Dariusz Korzec. 
Obecnie Jan Burdukiewicz jest w trakcie przygotowywania publikacji, w której objaśnia przyczyny pojawienia się dyskusyjnych wniosków (2017).

</doc>
