<doc id="1590543" url="https://pl.wikipedia.org/wiki?curid=1590543" title="Nawaria (gmina)">
Nawaria (gmina)

Nawaria (początkowo "Nawarja") – dawna gmina wiejska w powiecie lwowskim województwa lwowskiego II Rzeczypospolitej. Siedzibą gminy była Nawaria.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Basiówka, Glinna, Hodowice, Leśniowice, Maliczkowice, Miłoszowice, Mostki, Nagórzany, Nawarja, Podasdki, Polanka, Porszna, Pustomyty i Siemianówka.
Pod okupacją niemiecką w Polsce (GG) gminę zniesiono, włączając ją do nowo utworzonych gmin Szczerzec i Pustomyty.
Po II wojnie światowej obszar gminy został odłączony od Polski i włączony do Ukraińskiej SRR.

</doc>
<doc id="1590544" url="https://pl.wikipedia.org/wiki?curid=1590544" title="Drużynowe Mistrzostwa Polski na Żużlu 1987">
Drużynowe Mistrzostwa Polski na Żużlu 1987

Drużynowe Mistrzostwa Polski na Żużlu 1987 – 40. edycja drużynowych mistrzostw Polski, organizowanych przez Polski Związek Motorowy (PZM). W sezonie 1987 po rozszerzeniu ligi, do rozgrywek pierwszej ligi przystąpiło dziesięć zespołów, natomiast w drugiej lidze walczyło siedem drużyn.
Zwycięzca najwyższej klasy rozgrywkowej (I Ligi) zostaje Drużynowym Mistrzem Polski na Żużlu w sezonie 1987. Obrońcą tytułu z poprzedniego sezonu jest Apator Toruń W tym sezonie pierwsze miejsce w rozgrywkach zajęła Unia Leszno.

</doc>
<doc id="1590545" url="https://pl.wikipedia.org/wiki?curid=1590545" title="Jerzy Rozwandowicz">
Jerzy Rozwandowicz

Jerzy Rozwandowicz (ur. 3 kwietnia 1947 w Łodzi) – polski polityk, poseł na Sejm X kadencji.
Życiorys.
Ukończył Technikum Mechaniczne dla pracujących w 1973 roku, uzyskując tytuł zawodowy technika mechanika. Od 1963 pracował w Fabryce Transformatorów i Aparatury Trakcyjnej „Elta” w Łodzi, gdzie rozpoczął pracę jako uczeń szkoły przyzakładowej, awansował kolejno do stanowiska starszego mistrza zmianowego.
W 1966 wstąpił do Związku Młodzieży Socjalistycznej, a w 1968 do Polskiej Zjednoczonej Partii Robotniczej. Był przewodniczącym koła związku oraz członkiem egzekutywy Podstawowej Organizacji Partyjnej, sekretarzem Oddziałowej OP, członkiem egzekutywy komitetu PZPR, I sekretarzem POP oraz członkiem Dzielnicowej Komisji Kontrolno-Rewizyjnej PZPR. Zna biegle język rosyjski. W 1989 uzyskał mandat posła na Sejm kontraktowy z okręgu bałuckiego. Na koniec kadencji należał do Parlamentarnego Klubu Lewicy Demokratycznej, zasiadał w Komisji Ochrony Środowiska, Zasobów Naturalnych i Leśnictwa.
W 1984 odznaczony Srebrnym Krzyżem Zasługi.

</doc>
<doc id="1590551" url="https://pl.wikipedia.org/wiki?curid=1590551" title="LHRH">
LHRH



</doc>
<doc id="1590553" url="https://pl.wikipedia.org/wiki?curid=1590553" title="Franciszek Rusnarczyk">
Franciszek Rusnarczyk

Franciszek Rusnarczyk (ur. 21 stycznia 1944 w Kamienicy) – polski nauczyciel, poseł na Sejm X kadencji.
Życiorys.
Ukończył w 1975 studia w Wyższej Szkole Pedagogicznej w Krakowie, uzyskując tytuł zawodowy magistra matematyki. Do czasu przejścia na emeryturę pracował jako nauczyciel w szkołach na terenie powiatu limanowskiego. Był dyrektorem Szkoły Podstawowej nr 2 w Mszanie Dolnej, a także miejskim dyrektorem szkół, kierującym oświatą w rejonie miasta i gminy. Następnie uczył w Zasadniczej Szkole Zawodowej P.I.P. „Instal” w Mszanie Dolnej. Był członkiem zarządu oddziału Związku Nauczycielstwa Polskiego w tym mieście.
W 1963 wstąpił do Polskiej Zjednoczonej Partii Robotniczej. W 1989 z ramienia partii uzyskał mandat posła na Sejm kontraktowy w okręgu nowosądeckim. Na koniec kadencji należał do Parlamentarnego Klubu Lewicy Demokratycznej, pracował w Komisji Edukacji, Nauki i Postępu Technicznego, Komisji Administracji i Spraw Wewnętrznych oraz w Komisji Sprawiedliwości. Nie ubiegał się o reelekcję.
W późniejszym okresie związany z Sojuszem Lewicy Demokratycznej, z ramienia którego w 2002 bez powodzenia kandydował do rady powiatu limanowskiego.

</doc>
<doc id="1590561" url="https://pl.wikipedia.org/wiki?curid=1590561" title="Andrzej Sidor">
Andrzej Sidor

Andrzej Wojciech Sidor (ur. 3 października 1933 w Zuzeli) – polski lekarz i polityk, doktor nauk medycznych, poseł na Sejm PRL IX kadencji oraz na Sejm kontraktowy (X kadencji).
Życiorys.
W 1959 ukończył studia lekarskie na Akademii Medycznej w Warszawie, następnie uzyskał stopień doktora nauk medycznych. Pracował w szpitalu powiatowym i więziennym w Sztumie jako ordynator i dyrektor szpitala. Od 1966 prowadził poradnię dla kobiet w Dzierzgoniu. Od 1972 był lekarzem ginekologiem w poradni dla kobiet, a następnie kierownikiem przychodni specjalistycznej w Otwocku. 
W 1965 wstąpił do Polskiej Zjednoczonej Partii Robotniczej, był członkiem egzekutywy zakładowej organizacji partyjnej, I sekretarzem podstawowej organizacji partyjnej, członkiem plenum i egzekutywy komitetu miejskiego w Otwocku oraz członkiem Komitetu Wojewódzkiego PZPR. W 1985 i 1989 uzyskiwał mandat posła na Sejm IX i X kadencji z okręgu Warszawa-Praga Południe. Pracował w Komisji Ochrony Środowiska i Zasobów Naturalnych oraz w Komisji Polityki Społecznej, Zdrowia i Kultury Fizycznej. Na koniec X kadencji należał do Parlamentarnego Klubu Lewicy Demokratycznej. W 1991 bezskutecznie kandydował do parlamentu z ramienia Sojuszu Lewicy Demokratycznej, później wycofał się z działalności politycznej.

</doc>
<doc id="1590563" url="https://pl.wikipedia.org/wiki?curid=1590563" title="Nikodem (Makara)">
Nikodem (Makara)

Archimandryta Nikodem, właśc. Ryszard Makara (ur. 1 kwietnia 1952 w Żurawicy) – duchowny prawosławny, założyciel monasteru Świętych Cyryla i Metodego w Ujkowicach i jego przełożony do zamknięcia klasztoru w 2015.
Życiorys.
Jest synem Jana i Weroniki z d. Hnatowskiej. Życie zakonne rozpoczął w 1969, kiedy wstąpił do zakonu paulinów. W latach 1974–1978 studiował w seminarium swojego zakonu, znajdującym się na Skałce w Krakowie. To podczas nauki w seminarium poznał Adama Dębowskiego, przyszłego ojca Atanazego, współzałożyciela klasztoru w Ujkowicach – wraz z nim zaczął wkrótce poznawać wschodnie chrześcijaństwo. Pod wpływem fascynacji wschodnią teologią, liturgią i duchowością, dwaj młodzi paulini zapragnęli żyć według reguł wschodniego monastycyzmu. Schymę przyjęli w greckokatolickim klasztorze świętego Andrzeja w Nazarecie 21 listopada 1980. Chirotonię diakońską otrzymali w Chicago w lipcu 1983, natomiast 1 października 1983 zostali wyświęceni na prezbiterów przez biskupa Innocentego. W 1984 dwaj mnisi powrócili do Polski z zamiarem założenia klasztoru. W 1985 biskup Włodzimierz Tarasewicz, w którego jurysdykcji się znajdowali, erygował neounicki monaster Świętych Cyryla i Metodego i ustanowił ojca Nikodema jego przełożonym. W tym samym roku dwaj mnisi kupili teren w Ujkowicach, na którym miał w przyszłości powstać klasztor. Projekt założenia wschodniego klasztoru wywołał sprzeciw miejscowego biskupa łacińskiego – Ignacego Tokarczuka, a także okolicznej ludności.
Konflikt z Kościołem łacińskim narastał. Pod jego wpływem ojciec Nikodem podjął decyzję o przejściu wraz ze swoją wspólnotą na prawosławie. Uroczyste przyjęcie do Cerkwi prawosławnej nastąpiło 29 czerwca 1994. W 2001 ojciec Nikodem odznaczony został Paschalną nagrodą przez odśpiewanie "Mnohaja Lita" na Wielkopostnym soborczyku duchowieństwa diecezji przemysko-nowosądeckiej. 25 maja 2001 odznaczony przez Sobór PAKP Orderem Św. Równej Apostołom Marii Magdaleny II stopnia. Dnia 21 listopada 2001 otrzymał Doktorat Honoris Causa Adam Smith University of America. 1 grudnia 2001 nagrodzony został samozwańczym Orderem Św. Stanisława (Nr 2044/11).
W 2015 został suspendowany przez Święty Sobór Biskupów PAKP za szkalowanie innych duchownych i biskupów, nawiązywanie kontaktów z prawosławnym Kościołem niekanonicznym, niestosowanie się do poleceń ordynariusza diecezji przemysko-nowosądeckiej.

</doc>
<doc id="1590567" url="https://pl.wikipedia.org/wiki?curid=1590567" title="Kristin Kay Willits">
Kristin Kay Willits

Kristin Kay Willits (ur. 4 sierpnia 1970 w Nowym Jorku) – amerykańska tancerka, modelka, aktorka.
Córka Johna Willitsa i Susan Patton,dorastała wraz z rodzeństwem: bratem Bradem i siostrą Tiną. W szkole średniej występowała w drużynie gimnastycznej i cheerliderek W roku 1988 ukończyła Shawnee Mission North High School w stanie Kansas. Rozpoczęła studia na Uniwersytecie w Kansas, po pierwszym semestrze zrezygnowała przenosząc się na Uniwersytet do Oklahoma, który ukończyła w 1992 roku. Odgrywała rolę Pięknej z bajki Piękna i Bestia na Disney World w Orlando, na Florydzie, gdzie poznała swojego przyszłego męża Kevina Richardsona. Brała udział w show Comedy Central Viva Variety. Można ją zobaczyć w teledysku All or Nothing Cher, u której była też tancerką.

</doc>
<doc id="1590568" url="https://pl.wikipedia.org/wiki?curid=1590568" title="Andrzej Oberc">
Andrzej Oberc

Andrzej Oberc (ur. 7 października 1920 w Jaśle; zm. 24 sierpnia 1981 w Wiśle) – polski geolog, profesor.
Życiorys.
Absolwent Państwowego Gimnazjum w Jaśle z 1938. Podjął studia geologiczne na Uniwersytecie Jana Kazimierza we Lwowie, ukończył je już w czasie okupacji w 1941. W latach 1942–1944 pracował jako geolog kolejno w firmach "Beskiden Erdoll Gewinnungs Geselschaft" i "Karpathen Oll". W 1944 został aresztowany, przebywał w obozach pracy w Grybowie i w Stróżach. Po ucieczce pod koniec tego roku, ukrywał się aż do zakończenia wojny.
Po wojnie pracował na Uniwersytecie Jagiellońskim do 1947, broniąc tam magisterium w 1945 i doktorat w 1947. Od 1947 do 1961 był pracownikiem krakowskiej Akademii Górniczo – Hutniczej, gdzie habilitował się, a od 1961 Politechniki Krakowskiej. Od 1955 do 1959 był prorektorem AGH. W 1975 uzyskał tytuł profesora nadzwyczajnego. Członek Polskiego Towarzystwa Geologicznego.
Jednym z ważnych zagadnień badawczych A. Oberca było gruntoznawstwo i gleboznawstwo. Opracowywał liczne mapy gruntowe. Zajmował się także geologią inżynierską (zwłaszcza w zakresie hydrologii), mineralogią oraz geologią złożową. Terytorialnie zajmował się głównie obszarem Karpat oraz okolicami Krakowa. 
Odznaczony m.in. Krzyżem Kawalerskim Orderu Odrodzenia Polski (1967). W 1955 otrzymał Medal 10-lecia Polski Ludowej. Został pochowany na Cmentarzu Rakowickim w Krakowie.
Brat księdza Aleksandra Oberca, odznaczonego medalem "Sprawiedliwy wśród narodów świata" oraz profesora geologii Józefa Oberca. Żona Maria była pisarką, a córka Anna Oberc była dyrektorką naczelną Filharmonii Krakowskiej. Jego bratankiem był Paweł Oberc, polski geofizyk.

</doc>
<doc id="1590575" url="https://pl.wikipedia.org/wiki?curid=1590575" title="Kasubi">
Kasubi

Kasubi - wzgórze w Kampali w Ugandzie, będące miejscem spoczynku królów Bugandy. W 2001 roku grobowce Kasubi wpisano na listę światowego dziedzictwa UNESCO. 
Miejsce to odzwierciedla historyczne, religijne i kulturowe wartości ludu Baganda. Jest również przykładem miejscowej tradycyjnej architektury.
Grobowce Kasubi.
W 1882 roku na wzgórzu Kasubi wzniesiono pałac, który po śmierci króla Mutesy I przekształcono w grobowiec. Wewnątrz centralnego budynku w kształcie kopuły o średnicy 31 metrów i wysokości 12 metrów, spoczywają królowie Mutesa I, Mwanga II, Daudi Chwa II i Mutesa II. Ponieważ wszystkich czterech władców pochowano w jednym grobowcu, miejsce to stało się ważnym sanktuarium. Ten główny grobowiec nazywany jest Muzibu-Azaala-Mpanga. 16 marca 2010 uległ on zniszczeniu w wyniku pożaru, co stało się przyczyną wpisania kompleksu Kasubi na listę zagrożonych miejsc światowego dziedzictwa. Budynek ma zostać odbudowany.
Za głównym grobowcem pochowani są również potomkowie czterech królów. Dzięki temu miejsce to ma nie tylko duchowe, ale i kulturowe znaczenie jako królewska nekropolia Bugandy.

</doc>
<doc id="1590576" url="https://pl.wikipedia.org/wiki?curid=1590576" title="Edward Abramowicz">
Edward Abramowicz

Edward Abramowicz (ur. 5 marca 1916 w Batumi, zm. 24 lipca 1960) – polski polityk, poseł na Sejm Ustawodawczy.
Życiorys.
W styczniu 1945 wszedł w skład Tymczasowego Wojewódzkiego Komitetu "lubelskiej" Polskiej Partii Socjalistycznej w Kielcach. Na I Zjeździe organizacji wojewódzkiej w marcu 1945 wszedł do Wojewódzkiego Komitetu PPS jako skarbnik, zaś na II Zjeździe w październiku 1946 został sekretarzem Wojewódzkiego Komitetu. Od października 1947 został przewodniczącym Wojewódzkiego Komitetu PPS w Kielcach. 
5 kwietnia 1948 przed zjednoczeniem z PPR w ramach "reorganizacji" Wojewódzkiego Komitetu PPS w Kielcach, został usunięty z funkcji przewodniczącego oraz ze składu Komitetu wraz z wiceprzewodniczącym Józefem Grzecznarowskim oraz skarbnikiem Józefem Liszczykiem, jako "duchowo nieprzygotowani do jedności organicznej obu partii". Został pochowany na Starych Powązkach (kwatera 199-5-28).
W Sejmie Ustawodawczym.
W styczniu 1947 uzyskał mandat posła na Sejm Ustawodawczy. Został wybrany w okręgu Radom z listy Polskiej Partii Socjalistycznej. Do 15 września 1948 był członkiem Związku Parlamentarnego Polskich Socjalistów (klubu poselskiego PPS), następnie bezpartyjny. Zasiadał w Komisji Spraw Zagranicznych.

</doc>
<doc id="1590578" url="https://pl.wikipedia.org/wiki?curid=1590578" title="Edoardo Ponti">
Edoardo Ponti

Edoardo Ponti (ur. 6 stycznia 1973 w Genewie) – włoski reżyser i scenarzysta, okazjonalnie także aktor i producent filmowy.
Życiorys.
Wczesne lata.
Urodził się w Genewie w Szwajcarii jako młodszy syn włoskiego producenta filmowego Carla Pontiego Sr. (1912-2007) i włoskiej aktorki Sophii Loren. Ma starszego brata Carlo Ponti Jr. (ur. 29 grudnia 1968), który został dyrygentem i pianistą. Ma przyrodniego brata producenta filmowego Alessandro (ur. 1 września 1953) i przyrodnią siostrę prawnika Guendalinę z pierwszego małżeństwa ojca. 
W 1990 ukończył Aiglon College. W 1994 otrzymał dyplom z cum laude w University of Southern California na wydziale literatury angielskiej i kreatywnego pisania. W 1997 zdobył stopień magistra na wydziale reżyserii i produkcji filmowej w School of Cinema and Television na Uniwersytecie Południowej Kalifornii.
Kariera.
Mając jedenaście lat wystąpił na ekranie w roli syna tytułowej bohaterki granej przez jego matkę w dramacie "Aurora" ("Qualcosa di biondo", 1984), za którą otrzymał nominację do Nastro d'Argento, włoskiej nagrody krytyków filmowych. Zadebiutował jako scenarzysta i reżyser filmu krótkometrażowego "Liv" (1988), którego producentami byli: Robert Altman i Michelangelo Antonioni, a jego premiera odbyła się na Międzynarodowym Festiwalu Filmowym w Wenecji. 
W 2002 roku był scenarzystą i reżyserem dramatu "Pośród obcych" ("Between Strangers") z muzyką Zbigniewa Preisnera z udziałem swojej matki, Gérarda Depardieu, Miry Sorvino, Malcolma McDowella, Pete'a Postlethwaite'a, Coreya Seviera i Deborah Kary Unger. Film był prezentowany na międzynarodowych festiwalach w Wenecji i Toronto. Zdobył pięć nominacji do kanadyjskiej nagrody Genie. Ponti otrzymał pierwszą nagrodę dla najlepszego reżysera filmowego w Newport Beach Film Festival w Newport Beach, a także nagrodę za zasługi na Los Angeles Italian Film Festival.
W 2011 Ponti napisał scenariusz i wyreżyserował komedię romantyczną "Sposób na dziewczynę" ("Coming &amp; Going") z Fionnulą Flanagan, Sashą Alexander i Ivaną Miličević, a także 12-minutowy film romantyczny "Away we Stay" z Heleną Christensen i Davidem Gandy.
W 2012 roku, Ponti wyreżyserował pierwszy włoski film "Il Turno di Notte lo fanno le stelle" z Nastassją Kinski, Enrico Lo Verso i Julianem Sandsem. 
W 2014 roku był producentem i reżyserem adaptacji filmowej sztuki jednorazowej Jeana Cocteau "Głos ludzki" ("Voce umana") z udziałem Sophii Loren i Enrico Lo Verso, za którą odebrał Nagrodę specjalną Davida di Donatello.
Życie prywatne.
11 sierpnia 2007 ożenił się z aktorką Sashą Alexander, znaną z roli agentko Caitlin Todd w serialu CBS "Agenci NCIS". Mają córkę Lucię Sofię (ur. 12 maja 2006) i syna Leonardo Fortunato (ur. 20 grudnia 2010).

</doc>
<doc id="1590581" url="https://pl.wikipedia.org/wiki?curid=1590581" title="Zaraza ogniowa">
Zaraza ogniowa

Zaraza ogniowa, zaraza ognista – choroba bakteryjna wielu roślin, głównie z rodziny różowatych ("Rosaceae"), powodowana przez Gram-ujemną bakterię "Erwinia amylovora" z rodziny enterobakterii (Enterobacteriaceae).
Patogen bardzo często atakuje rośliny z rodzajów: świdośliwa ("Amelanchier"), pigwowiec ("Chaenomeles"), irga ("Cotoneaster"), głóg ("Crataegus"), pigwa ("Cydonia"), nieśplik, miszpelnik ("Eriobotrya"), jabłoń ("Malus"), nieszpułka ("Mespilus"), ognik ("Pyracantha"), grusza ("Pyrus"), jarząb ("Sorbus") oraz gatunek "Photinia davidiana". Największe skutki gospodarcze ma w uprawie gruszy i jabłoni. Według prawodawstwa unijnego, sprawca zarazy ogniowej – bakteria "Erwinia amylovora" – ma status Regulowanego Agrofagu Niekwarantannowego (ang. RNQP), podlegającego obowiązkowi zwalczania, ale tylko wtedy, gdy wystąpi na materiale rozmnożeniowym roślin uznanych w Unii za jej żywicieli.
Charakterystyka choroby.
Infekcja.
Oprócz porażania liści, kwiatów i owoców, zakażane są także pędy. Wrotami infekcji są miodniki, szparki, przetchlinki oraz wszelkiego rodzaju uszkodzenia tkanki okrywającej. Na zaatakowanych pędach powstają zagłębione, klinowate plamy, wyraźnie oddzielone od zdrowej tkanki. Część pędu znajdująca się powyżej miejsca infekcji zamiera, liście brunatnieją, ale pozostają na drzewie czerniejąc, co do złudzenia przypomina spalenie (stąd nazwa choroby). Patogen zimuje w porażonych, ale żywych pędach drzew. Bakterie przemieszczają się do pędów z zakażonych kwiatów i krótkopędów.
Jednak najczęstszymi wrotami infekcji dla bakterii u roślin są kwiaty (znamiona słupków). Po zakażeniu brunatnieją, później ciemnieją i zasychają, pozostając na pędach owoconośnych.
Przy wysokiej wilgotności względnej powietrza (powyżej 70%) i średniej temperaturze dobowej przekraczającej 12 °C na porażonych organach roślin pojawiają się mlecznobiałe wycieki – jednoznaczny sygnał porażenia. Krople stopniowo gęstnieją i żółkną. Porażone zawiązki owoców stają się gąbczaste, a następnie marszczą się i pozostają na drzewie. Zarażenie ma charakter systemiczny, a bakterie przemieszczają się w roślinie czasem do 1 metra, dochodzą do pnia i powodują łuszczenie się kory. Szybkość przemieszczania zależy od siły wzrostu zaatakowanego organu – im jest on szybszy, tym przemieszczanie gwałtowniejsze, stąd do infekcji zwykle dochodzi w czasie silnego wiosennego wzrostu roślin.
Bakterie zimują w roślinie, nie tworząc form przetrwalnikowych. Miejsce na pograniczu zdrowej i zamarłej tkanki jest źródłem infekcji w kolejnych latach. Wiosną wraz z rozpoczęciem wegetacji bakterie namnażają się na porażonych organach. Mogą być przenoszone przez wiatr, deszcz, owady i ptaki.
Epidemiologa.
Sprawca choroby, bakteria "Erwinia amylovora", w sprzyjających warunkach, tj. przy wysokiej wilgotności powietrza i temperaturze 20–24 °C, w ciągu kilku godzin może podwoić liczebność populacji. Czynnikami ograniczającymi rozwój jest bezpośrednie promieniowanie słoneczne i susza. Chorobie sprzyja duże zagęszczenie roślin żywicielskich np. gęsto sadzone sady, szpalery krzewów wrażliwych oraz coraz większe rozpowszechnienie i presja patogenu. Spośród krajów Unii Europejskiej dotychczas zarazy ogniowej nie znaleziono w Portugalii i Finlandii. W pozostałych krajach powstaje wiele stref ochronnych mających na celu stworzenie enklaw do rozmnażania zdrowego materiału szkółkarskiego.
Zapobieganie.
W sadach i szkółkach drzew i krzewów owocowych oraz ozdobnych na 2 tygodnie przed kwitnieniem drzew należy przeprowadzić lustrację, tj. sprawdzić, czy nie występują objawy zarazy ogniowej. Dobrze jest usunąć z bezpośredniego sąsiedztwa rośliny żywicielskie – dziko rosnące głogi lub irgi. W razie ich wystąpienia należy przystąpić do ich zwalczania.
Najczęściej zalecanym sposobem jest opryskiwanie roślin fungicydami zawierającymi miedź. Ma to jednak głównie działanie zapobiegawcze. Środki te, mimo iż nie wnikają do rośliny, skutecznie ograniczają rozwój bakterii i zabezpieczają roślinę przed kolonizacją i infekcją. W sadach, w których stwierdzono nieznaczne objawy lub które są zagrożone ze względu na pobliskie źródła choroby, zaleca się obniżenie odczynu gleby do pH 5,5. Ponadto należy zwracać uwagę na harmonijne nawożenie azotowe, gdyż nadmierne dawki nawozów mineralnych wydłużają okres intensywnego wzrostu, w czasie którego najczęściej następuje infekcja.
Zwalczanie.
Zwalczanie mechaniczne.
Jeżeli na plantacji lub w sadzie stwierdzono objawy po raz pierwszy, to należy drzewa lub krzewy usunąć całkowicie. Pozwala to na usunięcie źródeł z szansą, że całkowicie zahamuje się rozprzestrzenianie choroby. Natomiast jeśli infekcję stwierdzono po raz kolejny, a porażenia nie obejmują całych roślin, to należy wyciąć lub wyłamać chore części roślin (z co najmniej 50-centymetrowym zapasem pozornie zdrowej części), wynieść je z sadu i spalić. Narzędzia do cięcia, takie jak piły, sekatory należy dezynfekować, najlepiej alkoholem, a rany po cięciu zasmarować farbą z dodatkiem fungicydu miedziowego.
Zwalczanie chemiczne.
Znanym środkiem służącym do zwalczania zarazy ogniowej są preparaty antybiotykowe, w których substancją aktywną jest streptomycyna. Stosowanie streptomycyny do walki z tą chorobą budzi jednak wiele kontrowersji, gdyż może prowadzić do wzrostu odporności patogenów zagrażających bezpośrednio człowiekowi, ponieważ streptomycyna jest jednym z podstawowych antybiotyków stosowanym w zwalczaniu wielu groźnych chorób atakujących człowieka. W niezbyt odległej przeszłości preparaty zawierające streptomycynę były stosowane w niektórych krajach Unii Europejskiej. Liczba zabiegów uzależniona była od presji choroby i warunków pogodowych, a kraje, w których choroba występowała epidemiologicznie, zezwalały nawet na kilkunastokrotne opryskiwanie. W Polsce jedynym antybiotykiem zarejestrowanym jako środek ochrony roślin była produkowana przez pabianicką Polfę Hortocyna 18 SP, w której substancją aktywną był siarczan streptomycyny, jednak decyzją Komisji Europejskiej została ona wycofana ze stosowania do dnia 31 grudnia 2004.
Innym ze sposobów pośredniego zwalczania choroby jest stosowanie preparatów ograniczających wzrost i przyśpieszających tworzenie się pąka wierzchołkowego. W Polsce takim preparatem, choć zarejestrowanym jako regulator wzrostu, a nie jako środek ochrony roślin, jest Regalis 10WG firmy BASF.

</doc>
<doc id="1590584" url="https://pl.wikipedia.org/wiki?curid=1590584" title="Werner Voß">
Werner Voß



</doc>
<doc id="1590587" url="https://pl.wikipedia.org/wiki?curid=1590587" title="Port lotniczy Kampala (Kampala)">
Port lotniczy Kampala (Kampala)

Port lotniczy Kampala - nieczynny port lotniczy zlokalizowany w ugandyjskim mieście Kampala.

</doc>
<doc id="1590588" url="https://pl.wikipedia.org/wiki?curid=1590588" title="Aleksander Studniarski">
Aleksander Studniarski

Aleksander Studniarski ps. "Lew" (ur. 9 lub 21 czerwca 1933, zm. 27 lutego 1954 w Krakowie) – polski działacz polityczny, dowódca Krajowej Armii Wyzwoleńczej (młodzieżowej organizacji antykomunistycznej w Poznaniu) i więzień polityczny.
Życiorys.
Urodził się 9 lub 21 czerwca 1933 w rodzinie Maksymiliana Studniarskiego (1903–1988) i Władysławy (1901–1979).
Uczył się zawodu stolarza. 23 lutego 1952, w siódmą rocznicę zdobycia Poznania przez Armię Czerwoną w kilku miejscach miasta członkowie antykomunistycznej organizacji kierowanej przez „"Lwa"” namalowali napisy „"Precz z komunizmem i propagandą Stalina"”. Aleksander był autorem szablonu do napisu. Hasła szybko zamalowano, a stalinowscy śledczy rozpoczęli poszukiwania sprawców.
Na początku kwietnia 1952 razem z innych członkami Krajowej Armii Wyzwoleńczej został aresztowany przez funkcjonariuszy Urzędu Bezpieczeństwa. Jako przywódca organizacji, po brutalnym śledztwie, został skazany na osiem lat więzienia i wkrótce przewieziony do Progresywnego Więzienia dla Młodocianych w Jaworznie. Latem 1953 zachorował na nerki i trafił do szpitala więziennego przy więzieniu Montelupich w Krakowie. Wnioski o przerwę w wykonywaniu kary składane przez skazanego, jego rodziców, a nawet naczelnika więzienia do sądu w Poznaniu przechodziły długą biurokratyczną drogę, rozpatrywane były opieszale i ostatecznie – mimo pogarszającego się stanu zdrowia Aleksandra – były odrzucane. Podpułkownik Jan Radwański z poznańskiego sądu pozostał niewzruszony, doprowadzając tym samym do jego śmierci.
Zmarł 27 lutego 1954 w więzieniu w Krakowie mając niecałe dwadzieścia jeden lat. Został pochowany 5 marca 1954 na cmentarzu Miłostowo w Poznaniu (pole 7, kwatera 20).
Twórczość.
Aleksander Studniarski uchodził za autora słów ballady „W więziennym szpitalu” granej obecnie do muzyki The Animals – "The House of the Rising Sun", lecz pierwowzór tej pieśni wywodzi się jeszcze z czasów zaborów, a Studniarski usłyszał ją prawdopodobnie od któregoś ze starszych więźniów i wykorzystując swój talent muzyczny przyczynił się do jej popularyzacji.
Upamiętnienie.
Jego siostra Izabela Kaseja z domu Studniarska w 2009 roku w Sądzie Okręgowym w Poznaniu rozpoczęła starania o sądową rehabilitację brata.
Komisja Ścigania Zbrodni przeciwko Narodowi Polskiemu w Poznaniu wszczęła śledztwo w sprawie znęcania się nad członkami poznańskiej Krajowej Armii Wyzwoleńczej.
W 2010 rada osiedla wydała publikację „Lew z Głównej”, której jest tytułowym bohaterem, mającą na celu przywrócić pamięć o nim wśród mieszkańców Poznania.
18 września 2010 w parku przy kościele pw. Najświętszej Maryi Panny Niepokalanie Poczętej przy ulicy Mariackiej odsłonięto upamiętniającą go tablicę z napisem: „Dowódca Krajowej Armii Wyzwoleńczej, świadomy przysięgi i obowiązków wobec Boga i Ojczyzny nieugięcie walczył o wolną i niepodległą Polskę oddając za nią własne młode życie w stalinowskim więzieniu. NIEZŁOMNEMU – by pamięć o nim nie zginęła”.

</doc>
<doc id="1590591" url="https://pl.wikipedia.org/wiki?curid=1590591" title="Alexander Cambridge">
Alexander Cambridge



</doc>
<doc id="1590598" url="https://pl.wikipedia.org/wiki?curid=1590598" title="You Can't See Me">
You Can't See Me

You Can't See Me – album muzyczny, debiut zawodnika WWE John Cena oraz jego kuzyna The Trademarc. 
Album został wydany 10 maja 2005, album zadebiutował na miejscu #15 w magazynie Billboard, a w płytach raperskich na #3. W Wielkiej Brytanii album znalazł się na 103. pozycji w "Top 200 Album Charts". Album został certyfikowany na złotą przez RIAA.

</doc>
<doc id="1590607" url="https://pl.wikipedia.org/wiki?curid=1590607" title="Ambrozjaster">
Ambrozjaster

Ambrozjaster (IV wiek) – imię anonimowego autora, który w drugiej połowie czwartego stulecia za pontyfikatu Damazego I (366–384) napisał "Komentarze do Listów apostoła Pawła". W większości manuskryptów dzieło to przypisywane jest Ambrożemu lub Hilaremu. W niektórych manuskryptach nie wymienia się żadnego imienia, są również badacze, którzy za autora "Komentarzy" uznają Dekstera. Ambrozjaster jest również uważany za autora "Zagadnień Starego i Nowego Testamentu".
Ambrozjaster i opinie na temat kobiet.
Ambrozjaster przeszedł do historii jako wyjątkowy mizoginista. W małżeństwie postulował niemal poddańczy charakter zależności pomiędzy kobietą a mężczyzną. Odmawiał kobiecie możliwości pełnienia niektórych społecznych ról, m.in. nauczycielskiej, świadectwa w sądzie, roli sędziego, a także jakichkolwiek funkcji sprawowania władzy. Podobnie jak w przypadku sporej części pisarzy kościelnych obarczał ją winą za skutki grzechu pierworodnego. Na potwierdzenie swoich tez przytaczał fragmenty biblijne. Był również przychylny rzymskiemu prawu do rozwodów, wbrew opinii zdecydowanej większości myślicieli chrześcijańskich.

</doc>
<doc id="1590609" url="https://pl.wikipedia.org/wiki?curid=1590609" title="Bolesław Suchodolski">
Bolesław Suchodolski

Bolesław Suchodolski (ur. 13 września 1944 w Hajowem) – polski rolnik i polityk, poseł na Sejm X kadencji.
Życiorys.
Ukończył Wyższą Szkołę Rolniczą w Szczecinie w 1971 roku, uzyskując tytuł zawodowy magistra inżyniera rolnictwa. Pełnił funkcję dyrektora Kombinatu Państwowych Gospodarstw Rolnych w Starej Dąbrowie i prezesa Klubu Sportowego „Dąbrowia”.
W 1973 wstąpił do Polskiej Zjednoczonej Partii Robotniczej, w 1987 został członkiem egzekutywy komitetu gminnego PZPR w Starej Dąbrowie. W 1989 z ramienia partii uzyskał mandat posła na Sejm kontraktowy z okręgu stargardzkiego. Na koniec kadencji należał do Parlamentarnego Klubu Lewicy Demokratycznej, w trakcie pełnienia mandatu pracował w Komisji Młodzieży, Kultury Fizycznej i Sportu oraz w Komisji Obrony Narodowej.
W 1983 odznaczony Złotym Krzyżem Zasługi.

</doc>
<doc id="1590610" url="https://pl.wikipedia.org/wiki?curid=1590610" title="Proton Juara">
Proton Juara

Proton Juara – samochód osobowy typu mikrovan produkowany w latach 2000–2003 przez malezyjski koncern Proton.
Historia modelu.
Na Kuala Lumpur Auto Show Proton zaprezentował małego mikrovana na bazie bardzo popularnego w Japonii Mitsubishi Town Box. Stylizacyjnie Juara odróżnia się od pierwowzoru innym wyglądem przedniej części nadwozia. Podstawowym konkurentem jest podobnej wielkości Perodua Kenari. Juara była bardzo rzadkim widokiem na malajskich drogach. Dlatego też produkcję zakończona już w lutym 2001 roku. Jednak wznowiono ją w połowie 2002 roku. Ale i tym razem Juara nie odniosła sukcesu. Produkcję zakończono definitywnie w 2003 roku. Sprzedaż prowadzona była wyłącznie w Malezji. Nie zaprezentowano następcy.

</doc>
<doc id="1590611" url="https://pl.wikipedia.org/wiki?curid=1590611" title="Istota nieokreślona">
Istota nieokreślona



</doc>
<doc id="1590612" url="https://pl.wikipedia.org/wiki?curid=1590612" title="Substantia innominata">
Substantia innominata



</doc>
<doc id="1590613" url="https://pl.wikipedia.org/wiki?curid=1590613" title="Ugart Pinochet">
Ugart Pinochet



</doc>
<doc id="1590625" url="https://pl.wikipedia.org/wiki?curid=1590625" title="Helwidiusz">
Helwidiusz

Helwidiusz (IV/V wiek) – łaciński pisarz, uczeń Auksencjusza z Mediolanu i naśladowca Symmacha. Autor wielu pism, w których dowodził m.in. że Maryja po narodzeniu Jezusa współżyła z Józefem i miała z nim inne dzieci, zwane w Ewangelii „braćmi Pana”. Poglądy te poddał krytyce Hieronim ze Strydonu w dziele "Przeciw Helwidiuszowi o wiecznym dziewictwie błogosławionej Maryi". Podobne, odrzucone przez Kościół poglądy głosili także Jowinian i Bonosus. 

</doc>
<doc id="1590627" url="https://pl.wikipedia.org/wiki?curid=1590627" title="Istota dziurkowana przednia">
Istota dziurkowana przednia

Istota dziurkowana przednia (łac. "substantia perforata anterior", ang. anterior perforated substance) – nieregularnie czworoboczne pole na dolnej powierzchni kresomózgowia. Znajduje się do przodu od skrzyżowania wzrokowego i do tyłu od trójkąta węchowego. Do przodu i przyśrodkowo przechodzi w zakręt podspoidłowy. 

</doc>
<doc id="1590628" url="https://pl.wikipedia.org/wiki?curid=1590628" title="Małgorzata Szlagowska">
Małgorzata Szlagowska

Małgorzata Szlagowska-Skulska (ur. 19 września 1974 w Kościerzynie) – polska działaczka kultury, poetka i propagatorka kinematografii polskiej i kinematografii rosyjskiej. Prezes Fundacji Wspieram, dyrektor firmy dystrybucyjnej 35mm, założycielka i dyrektor Festiwalu Filmów Rosyjskich Sputnik nad Polską, odbywającego się rokrocznie w Warszawie i ok. 30 miastach Polski oraz dyrektor Festiwalu Filmów Polskich Wisła w Moskwie oraz 30 miastach w Rosji, Serbii, Azerbejdżanie, Tadżykistanie, Uzbekistanie, Gruzji, Białorusi, Chorwacji, Kazachstanie, Kirgistanie, Czechach, Słowacji, Turcji. Współorganizowała w Polsce wiele koncertów, m.in. zespołu "Wrzeszczący Faceci"; występy baletu "Bieriozka"; Tańczących Derwiszy z muzeum Mevlany z Istambułu; Rosyjskich kozaków.
Życiorys.
Jest absolwentką Wydziału Ekonomicznego Politechniki Radomskiej, studiów typu MBA na Wyższej Szkole Zarządzania, Studiów doktoranckich na Wydziale Marketingu i Zarządzania Szkoły Głównej Handlowej oraz studium podyplomowego na SGH z zakresu marketingu i strategii marketingowych oraz kilkunastu kursów z zakresu PR oraz marketingu. Jeszcze w czasach licealnych podjęła współpracę z wieloma tytułami prasowymi takimi, jak "Echo Dnia", "Gazeta Ostrowiecka", "Wiadomości Świętokrzyskie", "Życie Warszawy". Była współzałożycielką młodzieżowego miesięcznika "Bomba", a także ponad 7 lat współpracowała z lokalną Świętokrzyską Telewizją Kablową "Krzemionki". Współpracowała z LTK "Dami", w tym czasie powstało około 200 programów autorskich poświęconych przede wszystkim szeroko rozumianej tematyce kulturalnej, była też prezenterką LTVK "Krzemionki", prowadziła przez trzy lata Wielką Orkiestrę Świątecznej Pomocy w regionie świętokrzyskim.
Przez ponad 7 lat uczęszczała do klubu literackiego Aspekt oraz uczestniczyła w zjazdach Związku Literatów Polskich w Kielcach i Warszawie. Pisze szkice literackie, portrety, uprawia szeroko rozumianą poezję, pisze opowiadania. Dotychczas ukazały się prace zbiorowe oraz tomiki poezji "Gniewny Chaos", "Erotyki". Ma na koncie wiele artykułów opublikowanych w kilkunastu czasopismach poświęconych literaturze.
 odpowiedzialna jest za wprowadzenie rosyjskiej kinematografii na polski rynek oraz polskiej kinematografii na wschodzie. Była odpowiedzialna za sprowadzenie do Polski filmów kina radzieckiego, a także nowych produkcji, wprowadzając na rynek polski rosyjskie filmy takie, jak "Ładunek 200", "Wygnanie", Wyspa, "Podróż ze zwierzętami domowymi", "Pełen oddech" oraz klasykę kina radzieckiego wydaną na DVD - dotychczas ukazały się "Aleksander Newski", "Ładunek 200", "Bracia Karamazow", "Wygnanie". Od 2008 jest właścicielką firmy „35 mm”. W 2007 założyła fundację „Wspieram”, której jest prezesem. 
5 czerwca 2012 w Ambasadzie Federacji Rosyjskiej w Polsce od ambasadora Aleksandra Aleksiejewa otrzymała Medal Puszkina, nadany przez prezydenta Federacji Rosyjskiej.

</doc>
<doc id="1590629" url="https://pl.wikipedia.org/wiki?curid=1590629" title="Substantia perforata anterior">
Substantia perforata anterior



</doc>
<doc id="1590631" url="https://pl.wikipedia.org/wiki?curid=1590631" title="43. Turniej Czterech Skoczni">
43. Turniej Czterech Skoczni

43. Turniej Czterech Skoczni był częścią Pucharu Świata w skokach narciarskich w sezonie 1994/1995. Rozgrywany był od 30 grudnia 1994 do 6 stycznia 1995.
Turniej wygrał Andreas Goldberger.
Oberstdorf.
Data: 30 grudnia 1994
Państwo: Niemcy
Skocznia: Schattenbergschanze
Garmisch-Partenkirchen.
Data: 1 stycznia 1995
Państwo: Niemcy
Skocznia: Große Olympiaschanze
Innsbruck.
Data: 4 stycznia 1995
Państwo: Austria
Skocznia: Bergisel
Bischofshofen.
Data: 6 stycznia 1996
Państwo: Austria
Skocznia: Paul-Ausserleitner-Schanze

</doc>
<doc id="1590635" url="https://pl.wikipedia.org/wiki?curid=1590635" title="42. Turniej Czterech Skoczni">
42. Turniej Czterech Skoczni

42. Turniej Czterech Skoczni był częścią Pucharu Świata w skokach narciarskich w sezonie 1993/1994. Rozgrywany był od 30 grudnia 1993 do 6 stycznia 1994.
Turniej wygrał Espen Bredesen.
Oberstdorf.
Data: 30 grudnia 1993
Państwo: Niemcy
Skocznia: Schattenbergschanze
Garmisch-Partenkirchen.
Data: 1 stycznia 1994
Państwo: Niemcy
Skocznia: Große Olympiaschanze
Innsbruck.
Data: 4 stycznia 1994
Państwo: Austria
Skocznia: Bergisel
Bischofshofen.
Data: 6 stycznia 1994
Państwo: Austria
Skocznia: Paul-Ausserleitner-Schanze

</doc>
<doc id="1590637" url="https://pl.wikipedia.org/wiki?curid=1590637" title="Frankofoni">
Frankofoni



</doc>
<doc id="1590639" url="https://pl.wikipedia.org/wiki?curid=1590639" title="Nello Beccari">
Nello Beccari

Nello Beccari (ur. 11 stycznia 1883 w Bagno a Ripoli, zm. 20 marca 1957 we Florencji) – włoski antropolog i anatom. Jego ojcem był przyrodnik Odoardo Beccari (1843–1920).

</doc>
<doc id="1590640" url="https://pl.wikipedia.org/wiki?curid=1590640" title="Nama">
Nama



</doc>
<doc id="1590644" url="https://pl.wikipedia.org/wiki?curid=1590644" title="Antoine Coysevox">
Antoine Coysevox

Antoine Coysevox (ur. 29 września 1640 w Lyonie, zm. 10 października 1720 w Paryżu) – francuski rzeźbiarz barokowy.
Jako siedemnastolatek wyjechał do Paryża, gdzie tworzył rzeźby będące kopiami rzymskich. W 1667 roku został zaangażowany przez kardynała Wilhelma Egona von Fürstenberga do wykonania dekoracji w jego rezydencji w Saverne.
W latach 1677-1685 był nadwornym artystą Ludwika XIV, wykonywał wówczas m.in. dekoracje w Wersalu (reliefy w Galerii Zwierciadlanej i Salonie Wojny).
Był też autorem grobowców i rzeźb na sarkofagach: Jean-Baptiste Colberta w kościele Saint Eustache, Charlesa Le Bruna i kardynała Mazarina.
Jego siostrzeńcami i uczniami byli Guillaume Coustou i Nicolas Coustou.
Zmarł w Paryżu i pochowany został w kościele Saint Germain l’Auxerrois.

</doc>
<doc id="1590645" url="https://pl.wikipedia.org/wiki?curid=1590645" title="Półautomatyczna skrzynia biegów">
Półautomatyczna skrzynia biegów

Półautomatyczna skrzynia biegów (inaczej zautomatyzowana manualna skrzynia biegów lub sekwencyjna skrzynia biegów) – rodzaj skrzyni biegów, w której zmiany biegów dokonuje się poprzez zmianę pozycji drążka zmiany biegów (tak jak w skrzyni manualnej) lub naciśnięcie odpowiednich łopatek przy kierownicy, bez konieczności naciskania pedału sprzęgła. Pracą takiego systemu steruje mikroprocesor, który automatycznie wyciska i załącza sprzęgło w momencie, kiedy kierowca zmienia biegi lub rusza z miejsca. Większość nowych skrzyń biegów tego typu posiada również tryb automatycznej zmiany biegów.
Najpopularniejsze półautomatyczne skrzynie biegów.
Selespeed (Cambiocorsa, F1, MC-Shift, E-Gear, Duoselect).
System sterowania zmianą biegów opracowany i produkowany przez Magneti Marelli, stosowany głównie w autach włoskich: Ferrari, Maserati, Lamborghini, Alfa Romeo, Fiat. System steruje pojedynczym suchym sprzęgłem, jedno lub dwutarczowym. Jest to jedno z nielicznych dostępnych na rynku w pełni sekwencyjnych rozwiązań.
DCT.
Nazywana również S Tronic (Audi), DSG (VW), DCT SMG DKG (BMW), PDK (Porsche), SST, PowerShift (Ford), EDC Renault, DDCT (Alfa Romeo). Jest to dwusprzęgłowa, zautomatyzowana skrzynia manualna.
AMT.
Nazywana również Sportshift, R Tronic, Sensodrive, Allshift, Softip, Easytronic, Quickshift oraz SMG. Jest to zautomatyzowana manualna skrzynia biegów

</doc>
<doc id="1590646" url="https://pl.wikipedia.org/wiki?curid=1590646" title="Proton Perdana">
Proton Perdana

Proton Perdana – samochód osobowy typu sedan produkowany od 1995 roku do maja 2009 roku przez malezyjski koncern Proton.
Historia modelu.
W 1995 roku Proton zaprezentował sporych rozmiarów limuzynę klasy średniej bazującą na japońskim Mitsubishi Galant/Emeraude z lat 1992–1998. Stylizacyjnie Perdana odróżnia się od wzoru innym wyglądem przodu i tyłu. Model został skonstruowany z myślą o rynkach malajskich i tam prowadzona jest wyłącznie sprzedaż. Perdana była pierwszym modelem Protona, który został seryjnie wyposażony w ABS. Model przechodził jeden lifting polegający na zmianie wyglądu przodu i tyłu. Po modernizacji Perdana nosi dodatkowy symbol V6. W 2010 roku planowane jest wprowadzenie następcy pod nazwą Proton Pendera.

</doc>
<doc id="1590647" url="https://pl.wikipedia.org/wiki?curid=1590647" title="41. Turniej Czterech Skoczni">
41. Turniej Czterech Skoczni

41. Turniej Czterech Skoczni był częścią Pucharu Świata w skokach narciarskich w sezonie 1992/1993. Rozgrywany był od 30 grudnia 1992 do 6 stycznia 1993.
Turniej wygrał Andreas Goldberger.
Oberstdorf.
Data: 30 grudnia 1992
Państwo: Niemcy
Skocznia: Schattenbergschanze
Garmisch-Partenkirchen.
Data: 1 stycznia 1993
Państwo: Niemcy
Skocznia: Große Olympiaschanze
Innsbruck.
Data: 4 stycznia 1993
Państwo: Austria
Skocznia: Bergisel
Bischofshofen.
Data: 6 stycznia 1993
Państwo: Austria
Skocznia: Paul-Ausserleitner-Schanze

</doc>
<doc id="1590650" url="https://pl.wikipedia.org/wiki?curid=1590650" title="Próba jądrowa">
Próba jądrowa



</doc>
<doc id="1590653" url="https://pl.wikipedia.org/wiki?curid=1590653" title="Anian z Celedo">
Anian z Celedo

Anian z Celedo – tłumacz pism Jana Chryzostoma i autor niezachowanego dzieła (napisanego ok. 420 roku) będącego polemiką z Hieronimem ze Strydonu. W latach 419-421 przełożył na łacinę "Homilie na Ewangelię św. Mateusza" Jana Chryzostoma oraz siedem jego mów ku czci św. Pawła. Prawdopodobnie jest on również autorem przekładów innych pism Jana Chryzostoma.

</doc>
<doc id="1590654" url="https://pl.wikipedia.org/wiki?curid=1590654" title="40. Turniej Czterech Skoczni">
40. Turniej Czterech Skoczni

40. Turniej Czterech Skoczni był częścią Pucharu Świata w skokach narciarskich w sezonie 1991/1992. Rozgrywany był od 29 grudnia 1991 do 6 stycznia 1992.
Turniej wygrał Toni Nieminen.
Oberstdorf.
Data: 29 grudnia 1991
Państwo: Niemcy
Skocznia: Schattenbergschanze
Garmisch-Partenkirchen.
Data: 1 stycznia 1992
Państwo: Niemcy
Skocznia: Große Olympiaschanze
Innsbruck.
Data: 4 stycznia 1992
Państwo: Austria
Skocznia: Bergisel
Bischofshofen.
Data: 6 stycznia 1992
Państwo: Austria
Skocznia: Paul-Ausserleitner-Schanze

</doc>
<doc id="1590660" url="https://pl.wikipedia.org/wiki?curid=1590660" title="AMD Athlon 64">
AMD Athlon 64



</doc>
<doc id="1590662" url="https://pl.wikipedia.org/wiki?curid=1590662" title="Proton Waja">
Proton Waja

Proton Waja – samochód osobowy typu sedan produkowany od 2000 roku przez malezyjski koncern Proton.
Historia modelu.
W 2000 roku Proton zaprezentował swój pierwszy samochód własnej konstrukcji, a zarazem pierwszy model we współpracy z brytyjskim Lotusem. Model odniósł sukces ze względu na jakość i niską jak na ten segment cenę. Sprzedaż prowadzona jest pod nazwą Impian w Australii, Wielkiej Brytanii oraz w Irlandii. Stylizacyjnie model „wyróżnia się z tłumu”. Wiosną 2008 roku Proton zdecydował się na lifting polegający na zmianie wyglądu przodu, zmieniono również nazwę w Malezji na Waja CPS.
W 2007 roku zaprezentowano przedłużoną wersję pod nazwą Chancellor. Sprzedaż prowadzona jest wyłącznie w Malezji.

</doc>
<doc id="1590666" url="https://pl.wikipedia.org/wiki?curid=1590666" title="Kosmos 38">
Kosmos 38

Kosmos 38 – radziecki wojskowy satelita telekomunikacyjny wysłany wraz z bliźniaczymi Kosmos 39 i 40. Były to pierwsze trzy statki typu Strzała.

</doc>
<doc id="1590667" url="https://pl.wikipedia.org/wiki?curid=1590667" title="Arator">
Arator

Arator (VI wiek) – łaciński poeta, archidiakon Rzymu i autor eposu w dwóch księgach (336 heksametrów) "O dziejach apostolskich", który zadedykował papieżowi Wigiliuszowi. Podobno recytował go publicznie w roku 544. W utworze tym, wbrew roszczeniom Konstantynopola, Arator nazywa biskupa Rzymu "princeps ecclesiae" („książę Kościoła”).

</doc>
<doc id="1590670" url="https://pl.wikipedia.org/wiki?curid=1590670" title="Khalid Al-Muwallid">
Khalid Al-Muwallid

Khalid Al-Muwallid (ur. 23 listopada 1971 w Dżudda) – piłkarz Arabii Saudyjskiej, występujący na pozycji pomocnika. Uczestnik mundialu w USA 1994 i we Francji 1998.
Kariera.
Przez całą swoją karierę bronił barw dwóch klubów z Dżuddy. Karierę rozpoczął w Al-Ahli Dżudda, a zakończył w Ittihad FC.
Z reprezentacją Arabii Saudyjskiej prócz finałów mistrzostw świata wystąpił na trzech Pucharach Konfederacji (1992, 1995 i 1997), dwóch Pucharach Azji (zwycięstwo 1996 i srebro 1992), dwóch Pucharach Narodów Arabskich (2. miejsce 1992 i zwycięstwo 1998) i dwóch Pucharach Narodów Zatoki Perskiej (zwycięstwo 1994 i 2. miejsce 1998).

</doc>
<doc id="1590671" url="https://pl.wikipedia.org/wiki?curid=1590671" title="Backpackers">
Backpackers



</doc>
<doc id="1590672" url="https://pl.wikipedia.org/wiki?curid=1590672" title="The Bard's Tale">
The Bard's Tale



</doc>
<doc id="1590674" url="https://pl.wikipedia.org/wiki?curid=1590674" title="Katechetyka">
Katechetyka

Katechetyka (, "katēchéō" – nauczam ustnie) – dział teologii pastoralnej dotyczący katechezy.
Działy katechetyki:

</doc>
<doc id="1590678" url="https://pl.wikipedia.org/wiki?curid=1590678" title="Lerneoza">
Lerneoza

Lerneoza – choroba pasożytnicza ryb wywoływana przez widłonogi z rodziny Lernaeidae. Najczęściej spotykanym pasożytem z tej rodziny jest "Lernaea cyprinacea". Pasożyty usadawiają się w skórze.
W miejscu przyczepu pasożyta powstają głębokie ubytki skóry. Również występują zmiany i ubytki w tkance mięśniowej. Efektem tego są owrzodzenia z zaczerwienionymi brzegami. Takie zmiany może też otaczać wał martwiczy. Zmiany te po odpadnięciu pasożyta mogą ulegać wtórnym infekcjom bakteryjnym lub grzybiczym.
Silna inwazja może też powodować zmiany w narządach wewnętrznych takich jak wątroba, nerki, jelita.

</doc>
<doc id="1590680" url="https://pl.wikipedia.org/wiki?curid=1590680" title="Murray Bartlett">
Murray Bartlett

Murray Bartlett (ur. 20 marca 1971 w Sydney) – australijski aktor telewizyjny i filmowy.
Życiorys.
Wczesne lata.
Urodzony w Sydney, wychowywał się w Perth. W 1991 ukończył studia na wydziale aktorskim Australia's National Institute of Dramatic Art (NIDA), w tym samym czasie co Cate Blanchett.
Kariera.
W 1987 pojawił się gościnnie w serialu "Latający doktorzy" ("The Flying Doctors") z Nicki Paull i Liz Burch. Potem wystąpił w popularnych australijskich operach mydlanych: "Zatoka serc" ("Home and Away", 1992) i "Sąsiedzi" ("Neighbours", 1993) w roli Luke'a Fostera. Debiutował na kinowym ekranie w komedii "Tato i Dave: Na waszym wyborze" ("Dad and Dave: On Our Selection", 1995) u boku Geoffreya Rusha. 
Mimo krótkiej przygody w serialu HBO "Seks w wielkim mieście" ("Sex and the City", 2000) w roli Olivera Spencera oraz w trzech odcinkach serialu "Córki McLeoda" ("McLeod's Daughters", 2002), wykorzystał szansę i zaczął rozwijać swoją karierę. Na początek w 2002 roku wystąpił w roli Nicka w pięciu odcinkach serialu "Tajemnica życia USA" ("The Secret Life of Us"), potem pojawił się w popularnej operze mydlanej ABC "Wszystkie moje dzieci" (2002) jako Julian Sinclair. Przewijał się również w roli D.K. przez serial fantasy/sci-fi Hallmark "Ucieczka w kosmos" ("Farscape", 1999-2003). W dramacie o kochankach, którzy po bolesnym zerwaniu spotykają się ponownie "Nekrolog" ("Postmortem", 2005) zagrał jedną z głównych ról. Pojawił się gościnnie w jednym odcinku "Wszyscy Święci" ("All Saints", 2006). W 2006 roku pomagał Hugh Jackmanowi w promocji jego pierwszej wystawianej na nowojorskim Broadwayu sztuki australijskiej firmy Touring "Chłopiec z Oz" ("The Boy From Oz"). Następnie wystąpił w krótkometrażowej komedii "Om" (2007).
9 marca 2007 roku dołączył do obsady opery mydlanej CBS "Guiding Light", gdzie grał niebezpiecznego Cyrusa Foleya, złodzieja, zarówno biżuterii, jak i tożsamości. W 2014 dołączył do serialu HBO "Spojrzenia" ("Looking") jako Dom.
Życie prywatne.
W 2014 na łamach magazynu „Out” dokonał homoseksualnego coming outu.

</doc>
<doc id="1590682" url="https://pl.wikipedia.org/wiki?curid=1590682" title="Benedict Vilakazi">
Benedict Vilakazi

Benedict Bongani Vilakazi (ur. 9 sierpnia 1982 roku w Soweto) – południowoafrykański piłkarz, grający na pozycji pomocnika w klubie Premier Soccer League – Mpumalanga Black Aces, dokąd jest wypożyczony z Mamelodi Sundowns.
Kariera.
Orlando Pirates.
Vilakazi rozpoczynał karierę podobnie jak jego byli koledzy z drużyny Lebohang Mokoena i Gift Leremi w Orlando Pirates. Pierwsze mecze zaliczył już w sezonie 1999/2000, a od sezonu 2000/01 stał się pewnym punktem drużyny.
Europa.
Po Pucharze Narodów Afryki w Egipcie zainteresowanie młodym zawodnikiem wyraziły FC Porto oraz KSC Lokeren. Skandal, który wybuchł wokół jego osoby spowodował, że nie doszło nawet do transferu do Djurgårdens IF.
27 lipca 2007 roku 5-letni kontrakt z Vilakazim podpisał duński Aalborg BK.
Benedict nie poradził sobie w Aalborgu. Trudności sprawiał mu zwłaszcza europejski styl gry.
W lipcu 2008 roku Vilakazi wrócił do RPA i podpisał kontrakt z klubem Mamelodi Sundowns. W 2011 roku został wypożyczony do Mpumalanga Black Aces.

</doc>
<doc id="1590684" url="https://pl.wikipedia.org/wiki?curid=1590684" title="Norberto Casanello">
Norberto Casanello

Norberto Casanello (lub Norberto Cassanello) – piłkarz urugwajski, napastnik.
Jako piłkarz klubu Montevideo Wanderers wziął udział w turnieju Copa América 1921, gdzie Urugwaj zajął trzecie miejsce. Casanello zagrał w dwóch meczach - z Brazylią i Argentyną.
Był także w kadrze reprezentacji podczas turnieju Copa América 1922, gdzie Urugwaj zajął dopiero trzecie miejsce - nie zagrał jednak w żadnym meczu.
Grając w barwach klubu Wanderers Casanello zdobył 67 bramek i znajduje się w gronie największych strzelców w historii klubu.

</doc>
<doc id="1590686" url="https://pl.wikipedia.org/wiki?curid=1590686" title="McDonald Mariga">
McDonald Mariga

McDonald Mariga (ur. 4 kwietnia 1987) – kenijski piłkarz występujący w hiszpańskim klubie Real Oviedo na pozycji środkowego pomocnika.
Kariera.
Początki.
Rozpoczynał swoją karierę w zespole Ulinzi Stars Nakuru, później przeniósł się do Tusker Nairobi, a następnie do Kenya Pipeline FC. McDonald był członkiem znanej szkoły Kamukunji High School 'Golden Boys', z której wywodzi się również kenijski napastnik Dennis Oliech (obecnie AJ Auxerre, Francja), która dwa razy z rzędu wygrała Mistrzostwa Kraju w 2002 i 2003 roku. Istnieje legenda o Maridze i Oliechu, która mówi: Kamukunji High School przegrywali do przerwy 5:0 z Parklands High, podczas gdy Mariga i Oliech siedzieli w klasie zdając egzaminy. Podczas drugiej połowy meczu gdy do końca spotkania zostało 20 minut, duet skończył egzamin, wszedł na boisko i obaj piłkarze zdobyli hattricka, prowadząc swój zespół do zwycięstwa 6:5.
Szwecja.
Jako utalentowany środkowy pomocnik przyjechał do Szwecji w 2005 roku, by grać dla trzecioligowego Enköpings SK.
Po zaledwie jednym sezonie w ESK, a przed startem sezonu 2006 podpisał kontrakt z pierwszoligowym Helsingborgiem. "Di Röe" zapłacili za niego 250.000 euro. Bardzo szybko odniósł tam sukces i stał się jednym z najważniejszych zawodników drużyny. Razem z nią zdobył Puchar Szwecji pokonując w finale Gefle IF 2:0. Po zainteresowaniu piłkarzem okazanym przez ówczesnego menadżera Portsmouth F.C., Harry’ego Redknappa, wyglądało, że McDonald Mariga podpisze kontrakt z klubem Premier League, lecz sprawy związane z pozwoleniem na pracę (za niska pozycja w rankingu FIFA Kenii) wstrzymały transfer, który według doniesień prasowych miał wynieść około 2,7 mln euro. Jednak nie pozostał już w Helsinborgu w barwach którego rozegrał 37 spotkań ligowych i zdobył 6 bramek.
Parma.
W sierpniu 2007 roku na zasadzie wypożyczeni przeniósł się do drużyny Parma F.C. grającej we włoskiej Serie A. Włoski klub otrzymał opcję pierwokupu w lecie za kwotę 20 milionów koron szwedzkich (około dwóch milionów euro) i jeżeliby nie skorzystał z niej, piłkarz wróciłby do HIF, by razem ze szwedzkim klubem dokończyć ostatnią część sezonu w Allsvenskan, ponieważ jego kontrakt z Helsingborgiem obowiązywał do lata 2010 roku. 7 października zaliczył debiut w barwach Parmy w spotkaniu z AS Roma (0:3) zmieniając w 72 minucię Lukę Cigariniego.
Mariga w 2008 zgodził się na czteroletni kontrakt zatrzymujący go w Parmie. Kenijczyk kosztował włoski klub 18 milionów koron szwedzkich (około 1,94 mln euro). Transfer, przeprowadzony przez byłego świetnego szwedzkiego piłkarza Martina Dahlina, obecnie agenta, niewiele różnił się od początkowych 20 milionów koron szwedzkich żądanych przez Helsingborg. 25% z kwoty transferu otrzymał Enkopings SK, który sprowadził Marigę do Szwecji w 2005 roku. W styczniu 2010 roku dzięki dobrym występom McDonaldem zainteresował się Manchester City, który chciał go sprowadzić, lecz nie uzyskał dla niego pozwolenia na pracę.
Inter.
1 lutego 2010 Mariga podpisał kontrakt z Interem, który wydał na niego 5 mln euro, oddał połowę praw do Jonathana Biabiany'ego i wypożyczył Luisa Jimeneza. 10 lutego zadebiutował w barwach Nerazzurrich w meczu z Parmą, gdy w 66 minucie zmienił Samuela Eto’o. 16 marca został pierwszym kenijskim piłkarzem, który zagrał w rozgrywkach Ligi Mistrzów występując w meczu z Chelsea F.C.. 24 kwietnia zaliczył pierwsze we Włoszech trafienie w spotkaniu z Atalantą BC. W czerwcu 2010 Massimo Moratti nabył resztę praw do zawodnika oddając drugą połowę karty Biabiany'ego Parmie.
Nie potrafiąc wywalczyć sobie miejsca w pierwszym zespole został przed sezonem 2011/2012 wypożyczony do Realu Sociedad za 1,5 mln euro z opcją pierwokupu za 5 mln. Pierwszy mecz dla "RSSS" rozegrał w 3 kolejce Primera División 10 września w starciu z Barceloną. Początkowo był graczem pierwszej jedenastki, jednak pod koniec pobytu w Katalonii jego rola w zespole zmniejszyła się i Kenijczyk jeśli już grał to wchodził jedynie na końcówki spotkań. Po zakończeniu sezonu Baskowie nie zdecydowali się na wykupienie Marigi, gdyż zabrakło im pieniędzy. Łącznie w barwach Espanyolu zagrał w 14 spotkaniach ligowych.
Po powrocie do Włoch został ponownie wypożyczony do dobrze znanej mu Parmy. W jej koszulce wystąpił w 11 meczach Serie A w których zdobył jednego gola w rozegranym 31 marca 2012 r. spotkaniu z S.S. Lazio.
Początek jak i koniec sezonu 2012/2013 był dla niego nieudany. W wyniku zerwania wiązadeł krzyżowych stracił pierwsze 3 miesiące lecząc uraz. Po wyzdrowieniu zagrał zaledwie raz w meczu z US Palermo wchodząc na ostatnie 10 minut. Chcąc grać zgodził się na ponowne wypożyczenie do Parmy, która dla niego stała się drugim domem. W drugim spotkaniu ponownie doznał poważnej kontuzji, która wykluczyła go z gry, aż do początku sezonu 2013/2014.
Kariera reprezentacyjna.
McDonald od 2004 występuje w reprezentacji Kenii. Mariga strzelił swojego pierwszego reprezentacyjnego gola dla Kenii przeciwko zespołowi Suazi 25 marca 2007 roku.
Życie prywatne.
McDonald pochodzi z bardzo sportowej rodziny. Jego ojciec - Noah, był piłkarzem grającym w AFC Leopards oraz w reprezentacji Kenii. Trzej młodsi bracia - Victor, Sylvester i Thomas są także zawodowymi piłkarzami.

</doc>
<doc id="1590687" url="https://pl.wikipedia.org/wiki?curid=1590687" title="Claudianus Mamertus">
Claudianus Mamertus

Claudianus Mamertus, też Klaudian Mamert (zm. ok. 474) – filozof i teolog galijski, autor napisanego w 468/469 roku dzieła "De statu animae" (pol. "O stanie duszy"), będącego polemiką z nauką Faustusa z Riez, a opierającego się w wykładzie na naukach św. Augustyna i Boecjusza. Jako prezbiter wspomagał swojego brata, biskupa Mamerta z Vienne. Zachowały się dwa listy Klaudiana: jeden do retora Sapadausa, a drugi do Sydoniusza Apolinarego. Poezje Klaudiana Mamerta nie zachowały się.

</doc>
<doc id="1590689" url="https://pl.wikipedia.org/wiki?curid=1590689" title="Ulica Bohaterów Monte Cassino">
Ulica Bohaterów Monte Cassino



</doc>
<doc id="1590694" url="https://pl.wikipedia.org/wiki?curid=1590694" title="Strzała (satelita)">
Strzała (satelita)

Strzała () – wspólna nazwa trzech serii .
Statki były przekaźnikami informacji odbieranych z różnych źródeł (agentów wywiadu, jednostek i placówek wojskowych). Satelity odbierały i przechowywały komunikaty, gdy znajdowały się w polu widzenia nadawcy i przekazywały je na Ziemię, gdy znajdowały się nad Moskwą (metoda typu store and forward).
Seria Strzała-1 była testową serią 26 satelitów, których wysyłanie rozpoczęto w 1964 roku (satelity Kosmos 38, 39 i 40). Testy trwały do 1965. System uruchomiono oficjalnie w roku 1970, a stanowiły go statki serii Strzała-1M. Ze względu na znaczną wysokość orbit wiele z nich pozostaje tam do dziś na kosmicznym cmentarzysku.
Inne oznaczenia.
Oznaczeniem projektu jako całości było 11F610.
Strzała-1.
Statki powstawały w biurze konstrukcyjnym OKB-10 i mieście Krasnojarsk-26. Miały kształt kulisty, o wymiarach 0,8×1,0 m. Zewnętrzną powierzchnię zajmowały ogniwa baterii słonecznych. Pracowały na częstotliwościach między 200 a 400 MHz. Ważyły ok. 50 kg.
Strzała-1M.
Ważące 61 kilogramów satelity miały wymiary 0,80×0,75 m. Wystrzeliwane był z kosmodromu Plesieck po 8 sztuk, na orbity między wysokościami 1430 a 1490 km.
Każdy z satelitów wysyłany w danym zestawie posiadał trochę inny okres obiegu, co sprawiało, że już krótko po starcie statki były rozmieszczone losowo na orbicie. W odróżnieniu od konstelacji na niskich orbitach, Strzały-1M krążyły w jednej płaszczyźnie orbitalnej (74°), uzupełnianej średnio raz do roku. Ostatniego uzupełnienia ich floty dokonano w czerwcu 1992 roku, po czym zostały zastąpione statkami Strzała-3.
Strzała-2M.
Seria 59 satelitów wynoszonych w latach 1970-1994, również typu store &amp; forward. Satelity testowe były wynoszone od roku 1972. Egzemplarze seryjne od 1972. W 1974 system Strzała-2M został oficjalnie przyjęty przez wojsko.
Wystrzeliwane pojedynczo, krążyły na orbicie o wysokości ok. 800 km i nachyleniu 74°, rozdzielone odległością kątową 120°. Działającą konstelację tworzyły więc 3 aktywne w jednym czasie satelity. Nadawały ciągły sygnał na częstotliwości 153,660 MHz. Planowa długość służby jednego satelity wynosiła 24-36 miesięcy. Po 1994, wraz z satelitami Strzała-1M, zastąpione serią Strzała-3.
Budowa.
Satelity były zbudowane na platformie KAUR-1. Każdy miał masę około 900 kg, cylindryczny korpus o długości 3 metrów i średnicy 2,035 metra. Obsługiwały szyfrowanie danych.
Powierzchnię statków pokrywały ogniwa słoneczne. Stabilizację statku zapewniał pasywny system magnetyczno-grawitacyjny. Akumulatory, sprzęt radiowy i sterujący zamocowany był we wnętrzu korpusu, w hermetycznych pojemnikach.
Strzała-3.
Kolejna seria satelitów Strzała, nosząca również nazwę Rodnik i oznaczenie 17F13, uruchomiona w 1985. Przyjęta na stan uzbrojenia w 1990. W 1992 zastąpiła całkowicie satelity Strzała 1, a dwa lata później również Strzały 2M. Wersje cywilne były oznaczane jako Goniec D1. 
Satelity posiadają po jednym kanale łączności w kierunku Ziemia - satelita i satelita - Ziemia. Pamięć pokładowa ma pojemność 12 Mbitów. Prędkość transmisji danych wynosi 2,4 kbps.
Unowocześniona wersja satelitów oznaczana jest jako Strzała-3M (Rodnik-S; 14F132).

</doc>
<doc id="1590697" url="https://pl.wikipedia.org/wiki?curid=1590697" title="Lars Boom">
Lars Boom

Lars Anthonius Johannes Boom (ur. 30 grudnia 1985 w Vlijmen) – holenderski kolarz przełajowy i szosowy, mistrz świata w konkurencji "elite" (2008), mistrz świata juniorów (2003), dwukrotny mistrz świata juniorów U23 (2007), szosowy mistrz świata w jeździe na czas do lat 23 (U23) ze Stuttgartu (2007), wielokrotny mistrz Holandii. Zawodnik profesjonalnej grupy Team LottoNL-Jumbo.

</doc>
<doc id="1590706" url="https://pl.wikipedia.org/wiki?curid=1590706" title="Brzeźne">
Brzeźne

Brzeźne Jezioro (niem. "Berggen See") – jezioro na granicy gmin Łukta i Małdyty (woj. warmińsko-mazurskie), położone na północ od wsi Ględy.
Według różnych źródeł powierzchnia jeziora wynosi 8,4 lub 9,63 ha. Jezioro jest udostępnione do wędkowania.

</doc>
<doc id="1590707" url="https://pl.wikipedia.org/wiki?curid=1590707" title="Jacek Gałuszka">
Jacek Gałuszka

Jacek Gałuszka (ur. 8 stycznia 1965 w Gorlicach) − były polski dominikanin, kompozytor muzyki scenicznej oraz liturgicznej.
Życiorys.
Wstąpił do zakonu w 1985, śluby wieczyste złożył 15 września 1991, święcenia kapłańskie przyjął 6 czerwca 1992. Duszpasterz Duszpasterstwa Akademickiego Beczka w latach 1992–1994, następnie wspólnoty Odnowy w Duchu Świętym "Nowe Życie" w latach 1994-1996. Dyrektor Dominikańskiego Ośrodka Liturgicznego w Krakowie w latach 1993-1995. Twórca i pierwszy dyrektor Dominikańskiego Ośrodka Informacji o Nowych Ruchach Religijnych i Sektach od 1995. W 1999 porzucił kapłaństwo i opuścił zakon. Poza klasztorem prowadził działalność w branży mediów i reklamy, a następnie został instruktorem szkolenia psów..
Kompozycje.
Był zaangażowany w odnowę muzyki liturgicznej. Uczestniczył w przygotowaniu i napisał wstęp do popularnego śpiewnika dominikańskiego "Niepojęta Trójco". Przed opuszczeniem zakonu komponował głównie utwory o tematyce religijnej. Jest autorem muzyki do znanych pieśni: "Oto są Baranki młode", "Będę śpiewał na cześć Pana", "Ojcze spraw", "Światłem i zbawieniem mym", "Chwała Tobie, Boże". Od roku 1999 komponuje muzykę relaksacyjną i terapeutyczną.
Działalność w zakresie szkolenia psów.
Od 2002 zajmuje się szkoleniem psów. Należy do IIACAB (International Institute for Applied Companion Animal Behavior), zrzeszającego osoby zajmujące się szkoleniem psów metodami opartymi na pozytywnym wzmocnieniu. Związał się z Fundacją Alteri, gdzie od 2004 prowadzi wykłady dla instruktorów szkolenia psów pomagających osobom niepełnosprawnym ruchowo. Po opuszczeniu Fundacji Alteri założył Szkołę Przyjaciół Psów "Wesoła Łapka". Wywiady z Jackiem Gałuszką ukazywały się wielokrotnie m.in. w "Dzienniku Zachodnim", miesięczniku "Mój Pies". W ramach portalu Onet.pl występuje jako ekspert w dziale poświęconym psom. W ostatnich latach był jednym z wykładowców w COAPE (Centre Of Applied Pet Ethology) Polska. Obecnie należy do stowarzyszenia IACP (International Association of Canine Professionals)
Muzyka do filmów.
Skomponował utwory do filmów:

</doc>
<doc id="1590708" url="https://pl.wikipedia.org/wiki?curid=1590708" title="Eva LaRue Callahan">
Eva LaRue Callahan



</doc>
<doc id="1590709" url="https://pl.wikipedia.org/wiki?curid=1590709" title="Zębiełek sumatrzański">
Zębiełek sumatrzański

Zębiełek sumatrzański ("Crocidura beccarii") – gatunek owadożernego ssaka z rodziny ryjówkowatych (Soricidae). Występuje endemicznie w Indonezji (pasma górskie w północnej i zachodniej Sumatrze). Zamieszkuje górskie lasy deszczowe, na wysokościach 1800-2200 m n.p.m. Ekologia, tryb życia i wielkość populacji słabo poznane. Wylesianie na potrzeby rolnictwa, pozyskiwania drewna i urbanizacji, stanowi poważne zagrożenie dla tego gatunku, gdyż nie wiadomo jak dostosuje się do zmiany siedliska życia. Jednak na wysokościach na których występuje ten gatunek, degradacja lasów postępuje wolniej i dlatego w Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii niższego ryzyka LC.

</doc>
<doc id="1590710" url="https://pl.wikipedia.org/wiki?curid=1590710" title="Klimat polarny">
Klimat polarny

Klimat polarny – najsurowszy klimat na kuli ziemskiej, głównie ze względu na niskie temperatury powietrza – w środkowej części Antarktydy (półkula południowa) przeciętna temperatura w zimie wynosi ok. –60 °C do –70 °C, w lecie nieco cieplej od –30 °C do –50 °C. Najcieplejszym obszarem jest wybrzeże, szczególnie okolice Półwyspu Antarktycznego – styczeń przeciętnie +1 °C. Poza tym klimat polarny charakteryzują silne wiatry i burze śnieżne.
Natomiast klimat Arktyki (półkula północna) jest zróżnicowany, ponieważ zależy od szerokości geograficznej oraz położenia względem dużych zbiorników wodnych. Najniższą temperaturę powietrza odnotowano na terenie Jukonu, w Jakucji i Grenlandii i wynosiła ona –70 °C. Najwyższe arktyczne temperatury średnie spotyka się na Arktyce morskiej, a więc na Aleutach, Islandii i północy Europy.
Klimat polarny znajduje się w jednej z głównych stref klimatycznych - w klimacie okołobiegunowym, obejmującym dwa typy klimatów:
Klimaty obszarów okołobiegunowych są kształtowane pod wpływem dużych różnic w warunkach oświetlenia podczas długiego dnia polarnego i nocy polarnej. Głównymi cechami tych klimatów są długie zimy, podczas których dominują niskie temperatury oraz krótkie lata. Pomiędzy poszczególnymi obszarami występują jednak pewne różnice, wynikające z wielkości obszaru (np. w dwóch miejscach na Grenlandii oddalonych zaledwie o 8° szerokości geograficznej można zauważyć aż do 14 °C różnicy, jeśli chodzi o średnie temperatury). W klimacie polarnym opady są bardzo rzadkie, wilgotność względna bardzo niska, a wiatr wieje z dużą intensywnością dochodzącą do 97 km/h.

</doc>
<doc id="1590712" url="https://pl.wikipedia.org/wiki?curid=1590712" title="Kakutsa Cholokashvili">
Kakutsa Cholokashvili



</doc>
<doc id="1590713" url="https://pl.wikipedia.org/wiki?curid=1590713" title="Souleymanou Hamidou">
Souleymanou Hamidou

Souleymanou Hamidou (ur. 22 listopada 1973 w Mokolo) – kameruński piłkarz występujący na pozycji bramkarza.
Kariera klubowa.
Hamidou profesjonalną karierę rozpoczynał w Cotonsport Garoua. Grał tam do 2000 roku. Wtedy trafił do tureckiego Rizesporu. W debiutanckim sezonie rozegrał tam osiemnaście ligowych spotkań i zajął z zespołem dziewiątą pozycję w lidze. Rok później w rozgrywkach ligowych wystąpił 22 razy. Natomiast Rizespor uplasował się na szesnastym miejscu w Superlidze, w efekcie czego spadł do drugiej ligi. Na zapleczu ekstraklasy spędził jeden sezon. Jego drużyna wywalczyła awans do pierwszej ligi, ale Hamidou odszedł z zespołu.
Podpisał kontrakt z Denizlisporem. Szybko wywalczył tam sobie miejsce w wyjściowej jedenastce. Spędził tam pięć sezonów. Przez ten czas najlepszą pozycją, zajętą z tym klubem, była piąta lokata w sezonie 2003/04.
W 2008 roku przeszedł do Kayserisporu. Debiut w barwach tej drużyny zaliczył 23 sierpnia 2008, w bezbramkowo zremisowanym pojedynku z Sivassporem. W 2011 zakończył karierę.
Kariera reprezentacyjna.
Hamidou jest reprezentantem Kamerunu. W drużynie narodowej zadebiutował w 2000 roku i dotychczas rozegrał w niej 40 spotkań. Był uczestnikiem Pucharu Narodów Afryki w 2006 roku oraz Pucharu Narodów Afryki w 2008 roku.

</doc>
<doc id="1590715" url="https://pl.wikipedia.org/wiki?curid=1590715" title="Tu-104">
Tu-104

Tu-104 "Ту-104" – pierwszy samolot pasażerski z napędem turboodrzutowym produkowany w ZSRR. Zaprojektowany został przez biuro konstrukcyjne Tupolewa, a wytwarzany był w latach 1956-1961.
Wykorzystywany w barwach Aerofłotu i czechosłowackich ČSA. Zbudowano około dwustu samolotów tego typu.
Czwarty turboodrzutowy samolot pasażerski na świecie, po De Havilland Comet, Avro Canada C-102 Jetliner i Sud Aviation Caravelle.
Historia.
Konstrukcja samolotu została oparta o rozwiązania wykorzystywane w wojskowym samolocie Tu-16, który charakteryzował się bardzo dobrymi właściwościami, niezawodną konstrukcją i jest wykorzystywany do dzisiaj. Doświadczenia zdobyte przy budowie i użytkowaniu bombowca pozwoliły w 1954 roku przystąpić do projektowania samolotu pasażerskiego, pierwotnie przeznaczonego do przewozu 50 pasażerów. 17 czerwca 1955 roku nowa maszyna wzbiła się po raz pierwszy w powietrze, a w połowie maja następnego roku, weszła na wyposażenie Aerofłotu. 15 września 1956 roku samolot odbył pierwszy rejsowy lot z Moskwy do Irkucka, a 12 października samolot odbył pierwszy międzynarodowy lot z Moskwy do Pragi i był to pierwszy lot samolotu pasażerskiego z napędem turboodrzutowym na linii międzynarodowej. Na Tu-104 ustanowiono 26 rekordów świata samolotów pasażerskich w prędkości i udźwigu. Maszyna była wykorzystywana w przewozach pasażerskich do końca lat 70. ubiegłego wieku.
Konstrukcja.
Tu-104 jest dwusilnikowym, wolnonośnym dolnopłatem o całkowicie metalowej konstrukcji. Pół-skorupowy kadłub o kołowym przekroju mieścił hermetyzowaną kabinę składającą się z części pasażerskiej i załogowej. Załoga składała się z dwóch pilotów, nawigatora, mechanika pokładowego, radiotelegrafisty i trzech stewardes do obsługi pasażerów. Skrzydło skośne (35° na krawędzi natarcia) wyposażone w lotki i klapy szczelinowe. Na górnej powierzchni płatów zamontowano grzebienie aerodynamiczne zapobiegające odginaniu się strug przepływającego powietrza w kierunku końcówek skrzydeł i wymuszające równoległy opływ na całej powierzchni płata. Usterzenie klasyczne, wolnonośne ze statecznikami o konstrukcji dźwigarowej. Krawędzie natarcia skrzydeł i stateczników zaopatrzone w instalację przeciwoblodzeniową, stateczniki w instalację elektryczną, a skrzydła są owiewane gorącym powietrzem doprowadzanym ze sprężarki silników. Chowane podwozie, przednie dwukołowe do wnęki w kadłubie, dwa główne zespoły po cztery koła do gondoli w skrzydłach. Napęd samolotu stanowiły dwa silniki turboodrzutowe RD-3M-500, będące cywilną wersją wojskowych AM-3. Zbiorniki paliwa rozmieszczone są w skrzydłach. Na bazie Tu-104 opracowano prototypy wojskowych samolotów: Tu-107 i czterosilnikowego Tu-110.

</doc>
<doc id="1590718" url="https://pl.wikipedia.org/wiki?curid=1590718" title="Jezioro Brzydowskie">
Jezioro Brzydowskie

Jezioro Brzydowskie (niem. "Hinter See") – jezioro w woj. warmińsko-mazurskim, w powiecie olsztyńskim, w gminie Świątki, o powierzchni 22,56 ha, znajdujące się na zachód od wsi Brzydowo.

</doc>
<doc id="1590719" url="https://pl.wikipedia.org/wiki?curid=1590719" title="Władysław Czachorski">
Władysław Czachorski



</doc>
<doc id="1590720" url="https://pl.wikipedia.org/wiki?curid=1590720" title="Rekin biały">
Rekin biały



</doc>
<doc id="1590721" url="https://pl.wikipedia.org/wiki?curid=1590721" title="Nieustraszony (serial telewizyjny 2008)">
Nieustraszony (serial telewizyjny 2008)

Nieustraszony (ang. "Knight Rider") – amerykański serial telewizyjny, emitowany w latach 2008-2009 przez telewizję NBC, oparta na serialu pod tym samym tytułem z lat 1982-86. W Polsce serial był emitowany na antenie TVP1 w wersji lektorskiej. Lektorami byli Marek Ciunel i Maciej Gudowski.
Michael Knight (syn Michaela Knighta) wraz z super nowoczesnym samochodem K.I.T.T. (Knight Industries Three Thousand), rozwiązują zagadki kryminalne i walczą ze złem.
Obsada.
Postacie drugoplanowe.
i inni.

</doc>
<doc id="1590722" url="https://pl.wikipedia.org/wiki?curid=1590722" title="(I’ll Never Be) Maria Magdalena">
(I’ll Never Be) Maria Magdalena

(I’ll Never Be) Maria Magdalena – utwór muzyczny niemieckiej piosenkarki Sandry wydany w 1985 roku, znany też jako „Maria Magdalena”. Piosenka promowała debiutancką płytę solową Sandry pt. "The Long Play" i stała się wielkiem hitem w Europie, docierając do pierwszych miejsc list przebojów m.in. w Niemczech, Austrii, Szwajcarii, Grecji i Finlandii.
Ogólne informacje.
Piosenkę napisali Hubert Kemmler, Markus Löhr, Michael Cretu i Richard Palmer-James, a za produkcję odpowiedzialny był Cretu. Słowa utworu nawiązują do biblijnej postaci Marii Magdaleny. Wokale wspierające w refrenie nagrał Kemmler.
Singel ukazał się w 1985 roku i był to międzynarodowy debiut Sandry – wcześniej piosenkarka wydała tylko w Niemczech dwa solowe single w języku niemieckim. Na stronie B singla zamieszczono instrumentalną wersję pt. „Party Games”. Piosenka najpierw cieszyła się dużą popularnością w Grecji, a następnie stopniowo w innych krajach Europy pod koniec 1985 i na początku 1986 roku. Dotarła do miejsca 1. w krajach niemieckojęzycznych i skandynawskich, do top 5 m.in. w Belgii, Holandii i Włoszech, a także do 13. miejsca na ogólnoeuropejskiej liście sprzedaży. „Maria Magdalena” uplasowała się w pierwszej piątce najlepiej sprzedających się singli w Niemczech w 1985 roku, a w Austrii i Szwajcarii – w pierwszej dziesiątce. Nagranie osiągnęło również dużą popularność w Europie Wschodniej, Brazylii i na Bliskim Wschodzie.
W 1993 roku ukazał się remiks piosenki, który osiągnął sukces jednak tylko w Skandynawii. W roku 1999 piosenka została zremiksowana na album "My Favourites", a następnie w 2006 i 2007 roku na płytę "Reflections".

</doc>
<doc id="1590726" url="https://pl.wikipedia.org/wiki?curid=1590726" title="Korzenie. Drrama wieloaktowe">
Korzenie. Drrama wieloaktowe

Korzenie. Drrama wieloaktowe – groteskowo-prześmiewcza sztuka Stanisława Lema o czasach stalinizmu. Napisana pod koniec lat 40. XX wieku, pierwodruk miała 12 października 2008 w „Gazecie Wyborczej”. Została również umieszczona w wydanym w styczniu 2009 16. tomie dzieł wybranych pisarza (w kolekcji „Gazety Wyborczej”), wraz ze "Sknoconym kryminałem" oraz "Dyktandami").
Sztuka, stylistycznie zbliżona do utworów Stanisława Ignacego Witkiewicza, składa się z dwóch aktów, a wśród jej bohaterów są m.in. Dementij Psichow Bartułychtimuszenko („dyrektor fabryki sody kiszonej, bolszewik z odchyleniem”), jego żona Awdotia Niedonogina-Praksywcichina, Tryzad Drumliszyn-Miczurenko („biolog radziecki, uczeń Łysiurina”), Anichwili Tegonieradze („sekretarz organizacji partyjnej w fabryce sody”) oraz Josif Wissarionowicz. Tytułowe „korzenie” to „plugawe korzenie się przed zachodem”.
Lem napisał sztukę pod koniec lat 40., jeszcze w okresie studiów. Była ona przeznaczona dla wąskiego grona znajomych, do których należeli m.in. Roman Husarski, Halina Burton, Jan Józef Szczepański, Aleksander Ścibor-Rylski oraz przyszła żona pisarza. Barbara Lem wspomina: „Po raz pierwszy usłyszałam ten utwór na pewno jeszcze w czasach kawalerskich Staszka, chyba około roku 1949. Staszek sam wcielał się we wszystkie postacie, najlepszy był w roli kobiecej. Wykonywał to tak długo, jak długo Stalin żył – najwyraźniej potrzebował takiego odreagowania”. Autor odczytywał sztukę wyłącznie w ścisłym gronie, gdyż w apogeum stalinizmu pokazanie jej szerszej publiczności mogłoby się okazać niebezpieczne ze względu na tematykę i charakter utworu. Z podobnych powodów jej egzemplarz został przezeń starannie ukryty.
O kryjówce Stanisław Lem w późniejszym okresie zapomniał i przez około 50 lat uważał swą sztukę za zaginioną, bezskutecznie próbował ją odnaleźć w swoim archiwum; wieloletnie poszukiwania prowadził również sekretarz pisarza. Sztukę odnaleziono dopiero w 2008 roku, już po śmierci autora – ukryta była w schowku przemyślnie urządzonym w szarej, tekturowej teczce zawierającej maszynopis niedokończonej powieści kryminalnej w stylu Chandlerowskim – "Sknoconego kryminału".

</doc>
<doc id="1590729" url="https://pl.wikipedia.org/wiki?curid=1590729" title="Hamzah Saleh">
Hamzah Saleh

Hamzah Saleh (ur. 19 kwietnia 1967) – saudyjski piłkarz występujący na pozycji pomocnika.
Całą karierę wierny klubowi Al-Ahli Dżudda.
Z reprezentacją Arabii Saudyjskiej uczestnik Mistrzostw Świata w Piłce Nożnej 1994 i 1998. Mistrz (1996) i wicemistrz (1992) Azji, zwycięzca (1998) i wicemistrz (1992) Pucharu Państw Arabskich oraz mistrz (1994) i wicemistrz (1998) Pucharu Narodów Zatoki. Brał udział w Pucharze Konfederacji 1995 i 1997.

</doc>
<doc id="1590730" url="https://pl.wikipedia.org/wiki?curid=1590730" title="Mercedes-Benz Actros">
Mercedes-Benz Actros

Mercedes-Benz Actros – samochód ciężarowy produkowany przez przedsiębiorstwo Mercedes-Benz od 1996. Pierwszą generację (zdobywca tytułu „International Truck of the Year” w 1997, 2004, 2009 i 2012) produkowano do roku 2003. Od 2011 roku produkowana jest druga generacja pojazdu oznaczona jako MP4.
Ciągnik dostępny jest w konfiguracjach osi: 4x2, 6x2, 6x4, 6x6, 8x4. Mercedes oferuje również ramy do zabudowy, które znajdują zastosowanie jako wywrotki, czy po prostu jako zestawy typu "jumbo", a tutaj wybór konfiguracji się zwiększa, bo począwszy od 4x2, przez 4x4, 6x2, 6x4, 6x6, do 8x6 i 8x8. Aktualnie do Actrosa montowanych jest również kilka rodzajów silników. Wszystkie one spełniają normę czystości spalin Euro 5 lub Euro 6.
Auto wyposażone jest w ABS, system kontroli trakcji, hamulce tarczowe na wszystkich osiach, pirotechniczne pasy bezpieczeństwa, cofającą się podczas uderzenia czołowego kabinę kierowcy i łamaną kolumnę kierownicy. Opcjonalnie ESP oraz poduszkę powietrzną kierowcy. Komfort kierowcy zapewniają także dwa łóżka z materacami zaprojektowanymi przez ortopedów, duże i pojemne schowki, a także, w kabinie Megaspace w pełni płaska podłoga.
Model ten wyprodukowano w liczbie przeszło 650 000 egzemplarzy (dane z jesieni 2009).
Mercedes-Benz Actros MP1 (1996-2002).
Pierwsza generacja Actrosa zadebiutowała w 1996 roku i była wyposażona w wiele innowacyjnych rozwiązań takich jak: elektronicznie sterowany system pneumatyczny hamulców czy szyna CAN. Dzięki współpracy konstruktorów ze specjalistami z zakresu aerodynamiki, udało się zredukować opór powietrza o 17%. Model MP1 mógł być wyposażony w silnik V6 o oznaczeniu OM501LA lub V8 OM502, sparowany z 16 biegową skrzynią manualną bądź automatyczną. W zakresie zawieszenia, zamawiający miał do dyspozycji wariant dwu, trzy bądź czteroosiowy.
Mercedes-Benz Actros MP2 (2003-2006).
Następcą Actrosa MP1 po liftingu została seria MP2. Innowacje w dziedzinie bezpieczeństwa, wnętrze zaprojektowane po konsultacjach z kierowcami zawodowymi, oraz ekonomiczność i niezawodność dały Mercedesowi w 2004 roku, kolejny tytuł „Samochód Ciężarowy Roku”.
Mercedes Benz Actros MP2 Black Edition.
Mercedes Actros Black Edition to edycja specjalna modelu MP2, której wyprodukowano jedynie 250 sztuk. Od zwykłej wersji różniła się:
Mercedes-Benz Actros MP3 (2008-2011).
Mercedes-Benz Actros MP3 produkowany jest od 2008 roku. Zdobywca tytułu International Truck of the Year w 2009 roku.
Względem poprzednika poprawiono m.in. wolno działający komputer odpowiedzialny za dobór odpowiednich biegów. Actros MP3 pracuje 15 procent szybciej, we wnętrzu dodano stolik, umieszczony przed siedzeniem pasażera. Nowy Actros ustanowił również nowy rekord Guinnessa w spalaniu na 100 km, na zamkniętym torze, załadowana 24 tonami balastu ciężarówka z tej serii potrzebowała 19,44 l paliwa na pokonanie dystansu stu kilometrów. Kolejny raz, Actros stanął na szczycie podium konkursu „International Truck of the Year”, było to w 2009 roku.
Mercedes-Benz Actros MP4 (od 2011).
Mercedes-Benz Actros MP4 zadebiutował 30 września 2011 roku, Model ten również zdobył tytuł Truck Of The Year (2011).
Mercedes-Benz Actros MP5 (2019-obecnie).
Mercedes-Benz Actros MP5 wprowadzony został w roku 2019, i jest pierwszym ciągnikiem siodłowym w którym lusterka zastąpione zostały kamerami. Model ten występuje w konfiguracji dwu- oraz trzyosiowej oraz z trzema wariantami kabiny. Wielkości kabin: Stream-space, Big-space, Giga-space. Jest to pierwszy actros z w pełni cyfrowym kokpitem. 
W 2022 roku zainstalowano nową wersję kamer o zwiększonej rozdzielczości. Dostępna jest też wersja Actrosa z lusterkami. 

</doc>
<doc id="1590731" url="https://pl.wikipedia.org/wiki?curid=1590731" title="Sól Schlippego">
Sól Schlippego

Sól Schlippego (dziewięciowodny tetratioantymonian sodu), Na3SbS4·9H2O – nieorganiczny związek chemiczny, sól sodowa kwasu tetratioantymonowego. Nazwa pochodzi od Karla von Schlippego (1798–1867) – niemiecko-rosyjskiego chemika.
Można ją otrzymać np. w wyniku reakcji trójsiarczku antymonu z wodorotlenkiem sodu i siarką w środowisku wodnym:

</doc>
<doc id="1590733" url="https://pl.wikipedia.org/wiki?curid=1590733" title="Bałtyń">
Bałtyń

Bałtyń(Buten, Butowo, Bautyń, Bałtyn, niem. "Bauten See") – eutroficzne jezioro o powierzchni 23,62 ha, leżące w Lasach Taborskich, na południowy wschód od osady Białka (województwo warmińsko-mazurskie).

</doc>
<doc id="1590736" url="https://pl.wikipedia.org/wiki?curid=1590736" title="Bradley Cole">
Bradley Cole

Bradley Thomas Cole (ur. 11 lutego 1959 roku w Los Angeles, w stanie Kalifornia) - amerykański aktor telewizyjny i piosenkarz, najbardziej znany z roli Jeffreya O'Neilla w operze mydlanej CBS "Guiding Light" (1999-2008). 
Urodził się i wychował w Południowej Kalifornii. Od najmłodszych lat interesował się muzyką, grał na gitarze i śpiewał w grupach muzycznych. Studiował biznes i teatr Pepperdine University, gdzie zdobył nagrodę jako "najlepszy aktor". Występował na scenie off-Broadwayu oraz produkcjach telewizyjnych i filmowych. Debiutował na kinowym ekranie we francuskim dramacie "Mój przyjaciel zdrajca" ("Mon ami le traître", 1988) z Valérie Kaprisky. W 1994 roku nagrał swój debiutancki album studyjny "Tonite". Podróżował, mieszkał i pracował w Paryżu, gdzie wystąpił w sztuce "Fryderyk" ("Friderick") u boku Jeana-Paula Belmondo, Londynie, a także różnych miastach w całej Europie i innych częściach świata. Wrócił do Kalifornii w 1996 roku i niezwłocznie rozpoczął nagrywanie swojej drugiej płyty "All Your Dreams" ("Wszystkie twoje marzenia"). Pojawił się także w popularnej operze mydlanej ABC "Wszystkie moje dzieci" ("All My Children", 2003) jako Jordan.
W dniu 25 czerwca 2005 roku ożenił się z Yasuko Noadą, z którą zamieszkał w Nowym Jorku. Mają syna Seana Williama (ur. 18 lipca 2006).

</doc>
<doc id="1590743" url="https://pl.wikipedia.org/wiki?curid=1590743" title="Chomik (jezioro)">
Chomik (jezioro)

Chomik (niem. "Komnick See") – jezioro w woj. warmińsko-mazurskim, w powiecie ostródzkim, w gminie Morąg o powierzchni około 0,5 ha, położone w Lasach Taborskich, na południe od osady Prośno.

</doc>
<doc id="1590747" url="https://pl.wikipedia.org/wiki?curid=1590747" title="Kwisąg">
Kwisąg

Kwisąg (niem. "Quesing See") – jezioro o powierzchni około 3,5 ha, położone na północ od wsi Niebrzydowo Wielkie w gminie Morąg (województwo warmińsko-mazurskie). 

</doc>
<doc id="1590749" url="https://pl.wikipedia.org/wiki?curid=1590749" title="Jezioro Ruda Woda">
Jezioro Ruda Woda



</doc>
<doc id="1590753" url="https://pl.wikipedia.org/wiki?curid=1590753" title="Martin Dehmisch">
Martin Dehmisch

Martin Dehmisch (ur. 12 listopada 1896 w Budziszynie, zm. 25 września 1918 w Abancourt) – as lotnictwa niemieckiego Luftstreitkräfte z 10 zwycięstwami w I wojnie światowej.
Od 28 lipca 1917 roku został przydzielony do Feldflieger Abteilung 9 w Darmstadt. W styczniu 1917 został skierowany do Fliegerbeobachterschulen w Kolonii (FBS Köln) skąd po odbyciu szkolenia na samolotach myśliwskich został 19 lutego 1918 przeniesiony do Jagdstaffel 58. Wkrótce po odniesieniu swojego 10 zwycięstwa nad samolotem kapitana Gilbert John „Ben” Strange z 40 eskadry RAF, został zestrzelony przez innego pilota tej jednostki. W wyniku odniesionych ran zmarł dnia następnego. Latał na samolocie Fokker D.VII.

</doc>
<doc id="1590757" url="https://pl.wikipedia.org/wiki?curid=1590757" title="Kształtka wewnątrzmaciczna">
Kształtka wewnątrzmaciczna



</doc>
<doc id="1590775" url="https://pl.wikipedia.org/wiki?curid=1590775" title="Schubert">
Schubert

Osoby noszące nazwisko Schubert

</doc>
<doc id="1590776" url="https://pl.wikipedia.org/wiki?curid=1590776" title="Hutmen">
Hutmen

Hutmen Spółka Akcyjna – polskie przedsiębiorstwo hutnicze zajmujące się przetwórstwem miedzi i jej stopów, powstałe we Wrocławiu w 1918 roku.

</doc>
<doc id="1590778" url="https://pl.wikipedia.org/wiki?curid=1590778" title="Siren lacertina">
Siren lacertina



</doc>
<doc id="1590779" url="https://pl.wikipedia.org/wiki?curid=1590779" title="Max Kühn">
Max Kühn

Max Kühn (zm. 1920) – as lotnictwa niemieckiego Luftstreitkräfte z 12 zwycięstwami w I wojnie światowej.
W 1918 roku służył w Jagdstaffel 21. Mianowany na wicefeldwebela w lipcu 1918 roku. Odniósł łącznie 12 zwycięstw powietrznych (wszystkie w Jasta 21). Należał do Balloon Buster z 8 zestrzelonymi francuskimi balonami obserwacyjnymi na koncie. Latał na samolocie Pfalz D.III oraz Fokker D.VII.

</doc>
<doc id="1590794" url="https://pl.wikipedia.org/wiki?curid=1590794" title="Pogrom w Warszawie">
Pogrom w Warszawie



</doc>
<doc id="1590797" url="https://pl.wikipedia.org/wiki?curid=1590797" title="Rachid Daoudi">
Rachid Daoudi

Rachid Daoudi, arab. راشد داوودي (ur. 21 lutego 1966 w Fezie) – marokański piłkarz grający na pozycji ofensywnego pomocnika.
Kariera klubowa.
Karierę piłkarską Daoudi rozpoczął w klubie Wydad Casablanca. W jego barwach zadebiutował w jego barwach w rozgrywkach pierwszej ligi marokańskiej. W 1989 roku zdobył Puchar Maroka, a także wygrał z Wydadem Arabską Ligę Mistrzów. W 1990 roku wywalczył swoje pierwsze mistrzostwo kraju, a zdobycie tego tytułu powtórzył także w latach 1991 i 1993. W 1994 roku został wicemistrzem Maroka oraz zdobywcą pucharu kraju i Puchar Afro-Azjatycki.
Na początku 1996 roku Daoudi wyjechał za granicę i został zawodnikiem portugalskiego FC Tirsense, z którym spadł z pierwszej do drugiej ligi. Następnie latem wrócił do Wydadu, z którym zdobył marokański puchar. W 1997 roku odszedł do hiszpańskiego drugoligowca Xerez CD, w którym spędził jeden sezon. Latem 1998 stał się piłkarzem klubu saudyjskiej ligi, Al Ain FC. Już po roku stał się piłkarzem Al-Wasl Dubaj. Z kolei w 2001 roku trafił do Kataru, gdzie grał w drużynie Al Ahli Ad-Dauha. W 2002 roku po raz drugi wrócił do Wydadu i w 2003 będąc jego zawodnikiem zakończył karierę.
Kariera reprezentacyjna.
W reprezentacji Maroka Daoudi zadebiutował w 1991 roku. W 1994 roku selekcjoner Abdellah Blinda powołał go do kadry na Mistrzostwa Świata w USA. Na tym turnieju zaliczył wszystkie trzy spotkania reprezentacji, przegrane 0:1 z Belgią i po 1:2 z Arabią Saudyjską oraz z Holandią. W kadrze narodowej grał do 1996 roku.

</doc>
<doc id="1590799" url="https://pl.wikipedia.org/wiki?curid=1590799" title="Układ o nierozprzestrzenianiu broni jądrowej (NPT)">
Układ o nierozprzestrzenianiu broni jądrowej (NPT)



</doc>
<doc id="1590806" url="https://pl.wikipedia.org/wiki?curid=1590806" title="Odontaspididae">
Odontaspididae



</doc>
<doc id="1590809" url="https://pl.wikipedia.org/wiki?curid=1590809" title="Rosie Rushton">
Rosie Rushton

Rosie Rushton (ur. 1946) – brytyjska autorka książek dla młodzieży.
Jak sama mówi, Rosie Rushton pisze „książki dla nastolatków i młodych dorosłych”. Książki jej autorstwa wydają wydawnictwa: "Piccadilly Press" i "Puffin" w Wielkiej Brytanii oraz "C&amp;T", "Jaguar" i "Akapit-press" w Polsce.
Życie prywatne.
Rushton ma trzy dorosłe córki i pięcioro wnucząt. Mieszka w Moulton w Northamptonshire. Autorka od 2005 roku jest lektorem w kościele anglikańskim.
Początki pisania.
Rosie Rushton pisarką została przez przypadek. Najpierw pisała krótkie nowelki do kobiecych magazynów, a następnie, w 1993 roku, wydawnictwo "Piccadilly Press" wydało pierwszą jej książkę "Staying Cool, Surviving School". Zarówno ta powieść, jak i druga książka autorki "You’re My Best Friend, I Hate You!" opowiadają o prawdziwych wydarzeniach. Większość późniejszych książek to fikcja literacka, choć są oparte na wydarzeniach z życia nastoletnich znajomych Rushton.

</doc>
<doc id="1590810" url="https://pl.wikipedia.org/wiki?curid=1590810" title="Salamandrella">
Salamandrella

Salamandrella – rodzaj płaza ogoniastego z podrodziny Hynobiinae w rodzinie kątozębnych (Hynobiidae), obejmujący gatunki o czteropalczastych kończynach tylnych. 
Zasięg występowania.
Rodzaj obejmuje gatunki występujące na wyspach Hokkaido (Japonia) i Sachalinie (Rosja), na Kamczatce do wschodniej europejskiej części Rosji, na południe do północnej Mongolii i północno-wschodnich Chin.
Systematyka.
Podział systematyczny.
Do rodzaju należą następujące gatunki:

</doc>
<doc id="1590811" url="https://pl.wikipedia.org/wiki?curid=1590811" title="Npi">
Npi



</doc>
<doc id="1590814" url="https://pl.wikipedia.org/wiki?curid=1590814" title="Raport luksemburski">
Raport luksemburski



</doc>
<doc id="1590816" url="https://pl.wikipedia.org/wiki?curid=1590816" title="Kimberly Williams-Paisley">
Kimberly Williams-Paisley



</doc>
<doc id="1590818" url="https://pl.wikipedia.org/wiki?curid=1590818" title="Bitwa o Marun al Ras">
Bitwa o Marun al Ras



</doc>
<doc id="1590822" url="https://pl.wikipedia.org/wiki?curid=1590822" title="Kościół Niepokalanego Poczęcia Najświętszej Marii Panny w Busku-Zdroju">
Kościół Niepokalanego Poczęcia Najświętszej Marii Panny w Busku-Zdroju



</doc>
<doc id="1590828" url="https://pl.wikipedia.org/wiki?curid=1590828" title="Egon Koepsch">
Egon Koepsch

Egon Koepsch (ur. 27 października 1891, zm. 26 listopada 1976) – niemiecki pilot, as lotnictwa Luftstreitkräfte z 9 zwycięstwami w I wojnie światowej.
Od 2 października 1917 roku po przejściu przeszkolenia w Fliegerabteilung 256 (Artillerie) Egon Koepsch służył w Jagdstaffel 4, w której pozostał do końca wojny. W okresie od 20 października do 4 listopada 1918 roku został skierowany do Jagdstaffel 11 na stanowisko dowódcy z zastępstwie Ericha von Wedla. Pod nieobecność Ernsta Udeta w okresie od 19 września do 22 października pełnił funkcję dowódcy Jasta 4.
Egon Koepsch odniósł zwycięstwa nad dwoma asami myśliwskimi, kanadyjskim Kennethem Junorem oraz brytyjskim Johnem Doyle.
Latał na samolocie Fokker D.VII.

</doc>
<doc id="1590829" url="https://pl.wikipedia.org/wiki?curid=1590829" title="Preludium i fuga B-dur nr 21, I tom &quot;Das Wohltemperierte Clavier&quot;">
Preludium i fuga B-dur nr 21, I tom &quot;Das Wohltemperierte Clavier&quot;

Preludium i fuga B-dur nr 21 (BWV 866) – utwór z pierwszego tomu "Das Wohltemperierte Klavier" Johanna Sebastiana Bacha złożony z dwóch różnych części: wirtuozyjnego preludium i żartobliwej fugi trzygłosowej.
Preludium.
W pierwszej części preludium występuje powtarzana trzydziestodwójkowa figura przeplatana dynamicznymi gamami. Potem następuje coda składająca się z akordów zmniejszonych (zbudowanych z małych tercji) – molowych tonik i dominant z obniżoną kwintą i dodaną sekstą. Akordy są przeplatane pasażami i gamami. W końcowej części cody powracają początkowe figury trzydziestodwójkowe. Pojawiają się w oktawie wielkiej, a potem w diminuendzie szybko przechodzą przez oktawę małą i razkreślną, przebywają prawie całą oktawę dwukreślną i w końcu następuje tonika, która kończy cały utwór. W niektórych wydaniach po ostatnim B dwukreślnym następuje zdwojone B w basie.
Fuga.
Temat rozpoczyna się dominantą – F. Na początku są ósemki układające się w figurę przypominającą rzut melodyczny z ósmej inwencji dwugłosowej. Po nich następuje po dwakroć powtórzona melodia złożona z szesnastek.
Drugi głos wchodzi o kwintę niżej – jest to odpowiedź tonalna. Kontrapunkt (stały) składa się z ósemek, kilkakrotnie przedłużonych łukami i dwóch niewielkich grup szesnastek. Kiedy w temacie słychać powtórzoną melodię szesnastkową, w kontrapunkcie następują nuty ostinato w grupach po cztery przedzielone grupami szesnastek.
Trzeci głos wchodzi o oktawę niżej od pierwszego. Po zakończeniu tematu najwyższy głos gra łącznik zewnętrzny oparty na melodii szesnastkowej z drugiej części, czyli codetty tematu.
Gdy kończy się ekspozycja i łącznik zewnętrzny, głosy przechodzą przez kilka tonacji durowych pokrewnych i niepokrewnych do B-dur (np. F-dur, G-dur), molowych eolskich (np. a-moll) oraz molowych harmonicznych (np. d-moll z cis, c-moll z h), po czym następuje coda.

</doc>
<doc id="1590842" url="https://pl.wikipedia.org/wiki?curid=1590842" title="Ramazan">
Ramazan



</doc>
<doc id="1590848" url="https://pl.wikipedia.org/wiki?curid=1590848" title="Hilda Solis">
Hilda Solis

Hilda Solis (ur. 20 października 1957 w Los Angeles) – amerykańska polityk, działaczka Partii Demokratycznej. Prezydent Stanów Zjednoczonych Barack Obama wyznaczył i desygnował ją na sekretarza pracy Stanów Zjednoczonych. 24 lutego 2009 została zaprzysiężona na ten urząd.
Działalność polityczna.
Od 1992 do 1994 zasiadała w California State Assembly, a następnie do 2001 w stanowym Senacie Kalifornii. W latach 2001-2009 przez pełne cztery kadencje i 52 dni zasiadała w Izbie Reprezentantów: w okresie od 3 stycznia 2001 do 3 stycznia 2003 reprezentując 31. okręg wyborczy, a następnie do 24 lutego 2009 reprezentując 32. okręg wyborczy w stanie Kalifornia.
Solis jest pierwszą Latynoską zajmującą stanowisko w gabinecie Stanów Zjednoczonych.
9 stycznia 2013 złożyła rezygnację z funkcji sekretarza pracy, zostając jednym z kilku członków gabinetu decydujących nie pozostanie na drugą kadencję. Urząd zakończyła 22 stycznia 2013.

</doc>
<doc id="1590851" url="https://pl.wikipedia.org/wiki?curid=1590851" title="Connor Paolo">
Connor Paolo

Connor Paolo (ur. 11 lipca 1990 w Nowym Jorku) - amerykański aktor filmowy, telewizyjny i teatralny. Wystąpił jako Eric van der Woodsen w serialu "Plotkara" (2007–2012).

</doc>
<doc id="1590854" url="https://pl.wikipedia.org/wiki?curid=1590854" title="Alioum Saidou">
Alioum Saidou

Alioum Saidou (ur. 19 lutego 1978 w Maroui) – kameruński piłkarz występujący na pozycji pomocnika.
Kariera klubowa.
Saidou jest wychowankiem Cotonsportu Garua. W 1999 roku przeszedł do tureckiego Istanbulsporu. W pierwszej lidze tureckiej zadebiutował 8 sierpnia 1999 w wygranym 3:0 meczu z Antalyasporem. Zawodnikiem İstanbulsporu był przez 5 sezonów.
W 2004 roku przeszedł do Galatasaray SK. Część sezonu 2004/2005 spędził na wypożyczeniu w Malatyasporze, a następnie wrócił do Galatasaray, z którym w sezonie 2005/2006 zdobył mistrzostwo Turcji.
W 2006 roku Saidou został zawodnikiem francuskiego FC Nantes. W Ligue 1 zadebiutował 4 sierpnia 2006 w przegranym 1:3 pojedynku z Olympique Lyon. W Nantes spędził sezon 2006/2007, zakończony przez jego zespół spadkiem do Ligue 2. W 2007 roku wrócił do Turcji, gdzie podpisał kontrakt z Kayserisporem. W sezonie 2007/2008 zdobył z nim Puchar Turcji. W 2010 roku odszedł do Sivassporu, a rok później zakończył tam karierę.
W pierwszej lidze tureckiej rozegrał 270 spotkań i zdobył 17 bramek.
Kariera reprezentacyjna.
W latach 1997–2009 w reprezentacji Kamerunu Saidou rozegrał 18 spotkań. W 2006 roku został powołany do kadry na Pucharu Narodów Afryki. Zagrał na nim w meczach z Angolą (3:1), Togo (2:0), Demokratyczną Republiką Konga (2:0) oraz Wybrzeżem Kości Słoniowej (1:1, 11:12 w rzutach karnych), a Kamerun osiągnął ćwierćfinał turnieju.

</doc>
<doc id="1590859" url="https://pl.wikipedia.org/wiki?curid=1590859" title="Penelope (film)">
Penelope (film)

Penelope – amerykański film z 2006 roku.

</doc>
<doc id="1590860" url="https://pl.wikipedia.org/wiki?curid=1590860" title="Egzegeza o duszy">
Egzegeza o duszy

Egzegeza o duszy – gnostycki utwór z Nag Hammadi (NHC II,6). Treścią jest opis upadku i wyzwolenia duszy zilustrowana za pomocą cytatów ze Starego i Nowego Testamentu, a także z Homera i "Listu" Klemensa Rzymskiego.

</doc>
<doc id="1590863" url="https://pl.wikipedia.org/wiki?curid=1590863" title="Rynek polityczny">
Rynek polityczny

Rynek polityczny – czasowa i przestrzenna arena, na której dokonywane są działania mające doprowadzić do kupna i sprzedaży towaru politycznego chętnym obywatelom. Składa się z potencjalnych „klientów” (osób mających czynne prawo wyborcze, członków partii, działaczy społecznych, autorytetów) mających potrzeby (uproszczenia życia, sumienia, obowiązku) i pragnienia, np. modernizacji kraju, a którzy są skłonni w ten sposób dokonać wymiany oferując w zamian poparcie kandydatowi lub partii.
Rynku politycznego nie należy mylić z rynkiem wyborczym, ten ostatni jest to ogól obywateli mających czynne prawo wyborcze.
Rodzaje rynków politycznych.
Można wyróżnić rynki polityczne:
1) Ze względu na wielkość rynku:
2) Ze względu na dostęp do rynku:
3) Ze względu na charakter rynku:
4) Ze względu na zasięg terytorialny:
5) Ze względu na preferencje wyborcy:

</doc>
<doc id="1590865" url="https://pl.wikipedia.org/wiki?curid=1590865" title="Dialog zbawcy">
Dialog zbawcy

Dialog zbawcy – gnostycki utwór z Nag Hammadi (NHC III,5) mający formę dialogu objawiającego Zbawcy z uczniami. Według Wincentego Myszora jest on najprawdopodobniej komentarzem do nowotestamentowej nauki Jezusa.

</doc>
<doc id="1590866" url="https://pl.wikipedia.org/wiki?curid=1590866" title="Przygoda na Antarktydzie">
Przygoda na Antarktydzie

Przygoda na Antarktydzie () – amerykański film przygodowy w reżyserii Franka Marshalla z 2006 roku.
Fabuła.
Film opowiada o ludziach i ośmiu psach przebywających na Antarktydzie. Pewnego dnia do stacji, w której przebywa m.in. Jerry Shepherd (Paul Walker), przybywa naukowiec (Bruce Greenwood) z zamiarem odnalezienia meteorytu, który niedawno spadł na Antarktydę. Jerry oferuje dojazd psim zaprzęgiem do prawdopodobnego miejsca upadku meteorytu. Po wyruszeniu rozpętuje się ogromna burza, jednak naukowiec nie chce zrezygnować ze znalezienia tego, czego szukał. Przypłaciłby to śmiercią, gdyby nie psy, które ratują mu życie. Po powrocie do stacji Jerry zostaje zmuszony do pozostawienia psów, do których był ogromnie przywiązany. Pewny, że wróci po pupili za kilka dni, przywiązuje je do siebie łańcuchem bardzo mocno, żeby się nie rozbiegły. Następnie razem z resztą załogi odlatuje z kontynentu. Warunki są na tyle trudne, że po psy nie można powrócić. Jerry, po powrocie do domu, szuka wszelkich sposobów, by dostać się na Antarktydę, jednak ze względu na warunki nikt inny nie chce się tam zapuszczać. Tymczasem na Antarktydzie zwierzęta zdołały się uwolnić i nauczyć, jak żyć w tych trudnych warunkach. Ponad pół roku później Jerry wraca po przyjaciół i ku jego zaskoczeniu łańcuch jest prawie pusty. Czeka go jeszcze jedna niespodzianka, sześć psów jest żywych.
Zobacz też.
Taro i Jiro

</doc>
<doc id="1590867" url="https://pl.wikipedia.org/wiki?curid=1590867" title="USOC">
USOC

USOC () – określenie używane początkowo przez spółki telefoniczne dla opisania standardowego gniazda modularnego, różniącego się od gniazd RJ 11W/RJ 11C. Ostatnio tym terminem określa się jedną z sekwencji połączeń stosowaną głównie w systemach teleinformatycznych w USA. Zasada terminowania pinów jest prosta. Pierwsza para zagnieżdżona jest w środku interfejsu (miejsca 4 i 5), a każda następna skrajnie do pary poprzedniej. Druga para znajduje się na pozycji 3 i 6, a trzecia na 2 i 7 itd.
Powyższy schemat obrazuję zasadę układania żył kabla dla wtyku 8-pinowego. W przypadku polaryzacji 4- lub 6-parowej obowiązuje taka sama zasada zagnieżdżania par:

</doc>
<doc id="1590868" url="https://pl.wikipedia.org/wiki?curid=1590868" title="ROSAT">
ROSAT

Röntgensatellit (ROSAT, z ) – sztuczny satelita zbudowany specjalnie do badań promieniowania rentgenowskiego (zwanego też promieniowaniem X). Został wystrzelony 1 czerwca 1990 roku. Satelita działał na kołowej niskiej orbicie okołoziemskiej odległej o 580 km od Ziemi do 12 lutego 1999. Dzięki udanym badaniom odkryto i skatalogowano około 80 tysięcy źródeł promieniowania rentgenowskiego oraz ok. 6000 źródeł skrajnego ultrafioletu. Satelita dokonał przeglądu całego nieba na falach X oraz przeprowadził badania struktury rentgenowskiego promieniowania tła.
ROSAT został zbudowany i umieszczony na orbicie dzięki współpracy Niemiec, Stanów Zjednoczonych oraz Wielkiej Brytanii.
Budowa i wyposażenie.
Satelita ważył 2426 kg, a jego wymiary wynosiły: 2,4 × 2,15 × 4,5 m podczas startu oraz 2,3 × 4,7 × 8,9 m na orbicie, z rozłożonymi antenami i panelami baterii słonecznych.
Na jego pokładzie znajdowały się:
Przebieg misji.
Satelitę ROSAT wyniosła rakieta nośna Delta II 6920-10. Start nastąpił 1 czerwca 1990 o godzinie 21:50:00 UTC z kosmodromu na Przylądku Canaveral z platformy startowej LC17A.
Po trwającym 2 miesiące okresie kalibracji i testów urządzeń, nastąpił 6-miesięczny przegląd całego nieba. Pozostała część misji była poświęcona dokładniejszym obserwacjom wybranych źródeł promieniowania. Satelita miał funkcjonować przez 18 miesięcy, ale użytecznych naukowo danych (np. o promieniowaniu rentgenowskim komet, które zostało odkryte podczas obserwacji komety Hyakutake w marcu 1996) dostarczał aż do września 1998, choć większość urządzeń przestała działać już wcześniej. Awaria wykrywacza gwiazd służącego do określania orientacji satelity w przestrzeni spowodowała, że urządzenie HRI skierowało się bezpośrednio w stronę Słońca i uległo uszkodzeniu. W wyniku tej awarii zadecydowano o wyłączeniu satelity, które nastąpiło 12 lutego 1999.
W lipcu 1999 nieczynnego satelitę zastąpił teleskop kosmiczny Chandra.
ROSAT wszedł w atmosferę ziemską 23 października 2011 o godzinie 01:50 UTC nad Zatoką Bengalską. Nie wiadomo czy jakieś jego fragmenty dotarły do powierzchni Ziemi.

</doc>
<doc id="1590873" url="https://pl.wikipedia.org/wiki?curid=1590873" title="Barzan">
Barzan



</doc>
<doc id="1590878" url="https://pl.wikipedia.org/wiki?curid=1590878" title="Stanisław Adamiak (poseł)">
Stanisław Adamiak (poseł)

Stanisław Adamiak (ur. 12 listopada 1932 w Zawadkach) – polski rolnik, polityk, poseł na Sejm PRL VII i VIII kadencji.
Życiorys.
Ukończył Szkołę Podstawową w Karwaczu i Zawodową Szkołę Rolniczą w Przasnyszu. Prowadził wraz z żoną Aleksandrą gospodarstwo rolne w Zawadkach, wyróżnione „Złotą Wiechą”. 
Od 1957 należał do Zjednoczonego Stronnictwa Ludowego, następnie członek Polskiego Stronnictwa Ludowego. Członek Wojewódzkiego Komitetu ZSL w Ostrołęce, zastępca członka Naczelnego Komitetu ZSL. Poseł na Sejm PRL VII i VIII kadencji (1976–1985) z ramienia ZSL, członek Komisji Komunikacji i Łączności, Spraw Wewnętrznych i Wymiaru Sprawiedliwości, radny Gminnej Rady Narodowej w Krępie, przez jedną kadencję radny Powiatowej Rady Narodowej w Przasnyszu. 
Długoletni działacz Ochotniczych Straży Pożarnych, m.in. członek Zarządu Głównego Związku OSP w Warszawie (1982–1992), prezes OSP w Zawadkach. 

</doc>
<doc id="1590880" url="https://pl.wikipedia.org/wiki?curid=1590880" title="Mustafa El Haddaoui">
Mustafa El Haddaoui

Mustafa El Haddaoui (arab. مصطفى الحداوي, ur. 28 lipca 1961 w Casablance) – piłkarz marokański grający na pozycji pomocnika.
Kariera klubowa.
El Haddaoui urodził się w Casablance i tam też rozpoczął swoją piłkarską karierę w klubie Raja Casablanca. W sezonie 1979/1980 zadebiutował w pierwszej lidze marokańskiej. Występował tam do 1985 roku, jednak nie osiągnął z Rają większych sukcesów.
Latem 1985 El Haddaoui trafił do Szwajcarii i został zawodnikiem klubu Lausanne Sports. Po dwóch latach gry w drużynie z Lozanny przeniósł się do Francji stając się piłkarzem grającego w Ligue 1, AS Saint-Étienne. 1 sierpnia 1987 zadebiutował w lidze francuskiej w zremisowanym 1:1 domowym spotkaniu z FC Nantes. W całym sezonie zdobył 10 bramek w lidze i był czołowym strzelcem "Zielonych" obok Philippe'a Tibeufa oraz Patrice'a Garande. ASSE zajęło 4. miejsce w lidze.
W 1988 roku El Haddaoui przeszedł do OGC Nice. Tam jednak nie był tak skuteczny jak w Saint-Étienne, a latem 1990 roku podpisał kontrakt z RC Lens. W sezonie 1990/1991 zdobył 8 goli i przyczynił się do awansu klubu z Ligue 2 do Ligue 1. W Lens grał jeszcze przez dwa lata dokładając kolejnych 6 trafień. W 1993 roku odszedł z Lens do Angers SCO i w 1994 roku spadł z nim do Ligue 2. W drugiej lidze Francji grał przez sezon, a następnie trafił na wyspę Reunion i przez trzy lata był piłkarzem SS Jeanne d'Arc. W 1997 roku zakończył karierę w wieku 36 lat.
Kariera reprezentacyjna.
W reprezentacji Maroka El Haddaoui zadebiutował w 1982 roku. W 1986 roku znalazł się w kadrze powołanej przez José Farię na Mundial w Meksyku. Tam był podstawowym zawodnikiem swojej reprezentacji i wystąpił w trzech spotkaniach: grupowych z Polską (0:0) i z Portugalią (3:1) oraz w 1/8 finału z RFN (0:1).
Z kolei w 1994 roku selekcjoner Abdellah Blinda powołał Mustafę do kadry na Mistrzostwa Świata w USA. Na tym turnieju zaliczył on tylko jedno spotkanie, przegrane 0:1 z Belgią. W kadrze narodowej grał do 1995 roku. W swojej karierze El Haddaoui wystąpił także na Igrzyskach Olimpijskich w Los Angeles i w Pucharze Narodów Afryki 1988.

</doc>
<doc id="1590881" url="https://pl.wikipedia.org/wiki?curid=1590881" title="Boni pueri">
Boni pueri

Czeski Chór Chłopięcy BONI PUERI został założony w 1982 r. Od tego czasu stał się jedną z najbardziej znaczących europejskich instytucji muzycznych. Chór stanowi część nowo otwartej szkoły chóralnej BONI PUERI, działającej pod patronatem Czeskiego Ministerstwa Oświaty. Zespół liczy 350 członków i dał ponad 2550 koncertów w Europie, Ameryce i Azji. Zrealizował 8 własnych nagrań oraz wziął udział w 19 nagraniach dla innych podmiotów (Supraphon, EMI, BMG, ArcoDiva itp.).
Boni Pueri występuje z takimi wybitnymi artystami jak José Carreras. Realizuje nagrania dla telewizji i stacji radiowych, jak również występuje ze znaczącymi zespołami i orkiestrami z całego świata. Regularnie wyjeżdża na trasy koncertowe po USA (Grace Cathedral San Francisco), Japonii (Tokyo Bunka Kaikan Hall), Korei Południowej (Seoul Arts Centre), Wielkiej Brytanii, Holandii (Concertgebouw Amsterdam, De Doelen Rotterdam), Danii, Francji i Włoszech (Basilica di S. Maria Maggiore Bergamo) itd.
Chór brał udział w wielu międzynarodowych festiwalach muzycznych (The Prague Spring Festival 1994, 1995, 1998, 2004 and 2005, Europalia - Bruksela 1998, AmericaFest - Minneapolis 1998, 2002, Jeonju Sori Festival - Korea Południowa 2002) a w lipcu 2004 r. Stał się pierwszym w Europie gospodarzem World Festival of Singing for Men and Boys. Członkowie Boni Pueri występowali także w partiach solowych w przedstawieniu „Czarodziejski flet” W.A. Mozarta w Teatro dell'Opera di Roma w 2004 r.
Do najważniejszych projektów chóralnych w ostatnich latach należą występy z Bachowską Pasją według św. Mateusza, Requiem Mozarta i Fauré, inscenizacja opery dziecięcej Hansa Krása Brundibár oraz premiera nagrania muzyki kompozytorów barokowych, takich jak J.C.F. Fischera, P.J. Vejvanovský'ego i J.D. Zelenki. W 2003 r. za nagranie utworu Zelenki Sub olea pacis et palma virtuitis zespół otrzymał prestiżową nagrodę Cannes Classical Award.
Boni Pueri jest ambasadorem kulturalnym „Europejskiego Związku Chórów Unijnych”.

</doc>
<doc id="1590887" url="https://pl.wikipedia.org/wiki?curid=1590887" title="Transmisja synchroniczna">
Transmisja synchroniczna

Transmisja synchroniczna (ang. "synchronous transmission") – sposób przesyłania danych, w którym następuje ono w wyznaczonych momentach czasu określonych dodatkowym sygnałem, tzw. sygnałem zegarowym CLK, wspólnym dla nadajnika i odbiornika informacji (danych). Po ustaleniu parametrów transmisji i synchronizacji jej uczestników, w czasie trwania sygnału zegarowego, następuje faza transmisji danych, która odbywa się ze stałą prędkością, a „odbiorca” zlicza przesyłane bity (na podstawie czasu transmisji).
Przykłady transmisji synchronicznej:

</doc>
<doc id="1590891" url="https://pl.wikipedia.org/wiki?curid=1590891" title="Hynobius">
Hynobius

Hynobius – rodzaj płaza ogoniastego z podrodziny Hynobiinae w rodzinie kątozębnych (Hynobiidae).
Zasięg występowania.
Rodzaj obejmuje gatunki występujące w Japonii, Korei, Chinach i Tadżykistanie.
Systematyka.
Podział systematyczny.
Do rodzaju należą następujące gatunki:

</doc>
<doc id="1590892" url="https://pl.wikipedia.org/wiki?curid=1590892" title="Komunikacja polityczna">
Komunikacja polityczna

Komunikacja polityczna – proces wzajemnych oddziaływań informacyjnych pomiędzy podmiotami polityki połączonymi relacjami władzy, walki i współpracy. W państwie niedemokratycznym komunikacja polityczna przebiega w inny sposób niż w państwie demokratycznym.
Komunikacja polityczna jest częścią komunikacji społecznej.
Charakterystyka.
W państwie niedemokratycznym dominuje jednokierunkowa komunikacja polityczna. Informacje są przekazywane tylko w jedną stronę – od władzy do społeczeństwa. Społeczeństwo ma do dyspozycji tylko oficjalne, dość ograniczone kanały przekazywania informacji władzy, przez co rząd może być zaskoczony reakcjami społecznymi i chaotycznie na nie reagować. Istnieje państwowy monopol informacyjny: środki przekazu w większości należą do państwa i są przez nie cenzurowane. Jednokierunkowa komunikacja polityczna jest rozumiana jako tożsama z propagandą.
Propaganda polega na wpływaniu przez władzę przy pomocy różnych, często nieetycznych zabiegów – takich jak manipulacja – na opinie, postawy i zachowania społeczne. Jest to niezbyt użyteczne ze względu na to, że propaganda ma dla odbiorcy zdecydowanie negatywne konotacje, łącząc się z takimi działaniami jak manipulacja, wojna psychologiczna, reedukacja, pranie mózgów, a także z jej stosowaniem w państwach totalitarnych – w Niemczech hitlerowskich i Związku Radzieckim oraz w wojnie propagandowej między Wschodem a Zachodem.
W państwie demokratycznym funkcjonuje dwukierunkowa komunikacja polityczna, utrzymywany jest także wysoki poziom otwartości informacyjnej. Władza otrzymuje od społeczeństwa sygnały dzięki niezależnym środkom przekazu, stanowiskom grup nacisku, różnorodnym formom protestu, badaniom opinii publicznej, oddziaływaniu opozycji – i reaguje na nie. Demokratyczne wybory pozwalają na ocenę działalności polityków przez społeczeństwo.
Patrząc na komunikację polityczną w kategoriach marketingowych sygnały od społeczeństwa wskazują na popyt na określone idee i posunięcia, a działania polityków – to podaż. Marketing polityczny stanowi natomiast sposób na zorientowanie się, jaki jest ów popyt i jak najkorzystniej można sprzedać partię na rynku politycznym, wykorzystując różnorakie metody perswazji i programowania neurolingwistycznego.
Władza, rozumiana jako rząd i administracja państwowa, dysponuje własną siecią narzędzi służących komunikacji politycznej, na którą składają się między innymi państwowe instytucje gromadzące i przetwarzające informacje o działalności struktury państwa, urzędy statystyczne, policja i służby specjalne, rządowe instytuty badania opinii publicznej. Informacje uzyskane dzięki tej sieci mogą być przetwarzane i udostępniane zgodnie z potrzebami władzy, a do niewygodnych dla niej informacji może ona bronić dostępu zasłaniając się tajemnicą państwową czy racją stanu.

</doc>
<doc id="1590893" url="https://pl.wikipedia.org/wiki?curid=1590893" title="Doustne tabletki antykoncepcyjne">
Doustne tabletki antykoncepcyjne



</doc>
<doc id="1590897" url="https://pl.wikipedia.org/wiki?curid=1590897" title="Restless Heart">
Restless Heart

Restless Heart – amerykańska grupa wykonująca muzykę z pogranicza country, rocka i popu. Zespół powstał 1984 roku w Nashville w stanie Tennessee.

</doc>
<doc id="1590910" url="https://pl.wikipedia.org/wiki?curid=1590910" title="Toponimika">
Toponimika



</doc>
<doc id="1590911" url="https://pl.wikipedia.org/wiki?curid=1590911" title="MobileMe">
MobileMe

MobileMe, dawniej .Mac i iTools, obecnie zastąpiony przez iCloud – zestaw usług online oraz oprogramowania firmy Apple. Uruchomiona 5 stycznia 2000 r. pod nazwą iTools, jako darmowy zestaw usług internetowych dla użytkowników Mac OS 9. 17 lipca 2002 zmieniono jej nazwę na .Mac kiedy to stała się płatną usługą przeznaczona dla użytkowników systemu Mac OS X. Firma Apple ponownie zmieniła nazwę tej usługi na MobileMe podczas WWDC 2008, a dokładnie 9 lipca 2008 r. przeznaczając ją dla użytkowników Mac OS X, Microsoft Windows, iPhone oraz iPod touch.
MobileMe zostało oficjalnie zamknięte 30 czerwca 2012 roku i zastąpione nową wersją systemu – iCloud, która wyszła 6 czerwca 2011 roku.
Cechy.
iTools i .Mac początkowo zostały zaprojektowane, by świadczyć usługi internetowe dla właścicieli komputerów Mac. Wszyscy użytkownicy iTools oraz .Mac otrzymali specjalny adres e-mail @mac.com, który stanowił połączenie usług internetowych ze sprzętem firmy Apple. Jednak wraz z wypuszczeniem iPhone 3G w 2008 r., przemianowana usługa, MobileMe, zaczęła dostarczać usługi internetowe zarówno użytkownikom Mac OS X, iPhone OS jak i Microsoft Windows. Członkowie MobileMe otrzymywali adres e-mail @me.com i nie byli ograniczeni jedynie do oprogramowania Mac OS X takiego jak Mail i iCal, ale mieli dostęp do wykupionych usług z dowolnego komputera podłączonego do Internetu wykorzystując wiele aplikacji przeznaczonych do tego celu, w tym również z programu Microsoft Outlook.
Przestrzeń dyskowa.
MobileMe oferowało dwa pakiety przestrzeni dyskowej. W pakiecie Indywidualnym do dyspozycji było 20 GB przestrzeni na dysku oraz 200 GB na transfer. W Pakiecie Rodzinnym 40 GB przestrzeni podzieloną na część 20 GB i cztery części po 5 GB na pocztę. Członkowie MobileMe mogli wykupić dodatkową przestrzeń dyskową 20 GB lub 40 GB.
Poczta.
Użytkownicy MobileMe otrzymywali adresy e-mail @me.com (użytkownicy usługi .Mac i iTools zachowali swoje adresy @mac.com, i mogli ich używać równocześnie z nowym adresem @me.com). Po odebraniu wiadomości zostawała ona wysłana do wszystkich urządzeń danego użytkownika obsługujących Push Mail, podobnie jak obecnie dzieje się to w darmowym iCloud; przykładowo iPhone, iPod touch, program Mail w systemie Mac OS X i Microsoft Outlook w systemie Microsoft Windows. Użytkownicy mogli również utworzyć alias do poczty elektronicznej tak aby poczta elektroniczna była przekierowana na konto MobileMe.
Książka adresowa i Kalendarz.
MobileMe utrzymywało synchronizację książki adresowej i kalendarza wykorzystując funkcję Push. Jeśli użytkownik zrobił zmianę w książce adresowej lub kalendarzu na jednym urządzeniu to informacja o tym zostawała wysłana na serwer MobileMe, a następnie zostanie przekazana do programów działających na telefonie iPhone, iPodzie touch, komputerach z systemem Mac OS X oraz Microsoft Windows.
Galeria zdjęć.
MobileMe umożliwia publikowanie zdjęć w Internecie. Zdjęcia mogą być przesłane na me.com, możliwa jest synchronizacja galerii z programem iPhoto lub Aperture w systemie Mac OS X, z telefonem iPhone lub iPodem Touch.
iDisk.
MobileMe umożliwiał korzystanie z iDisku, czyli przestrzeni dyskowej dostępnej przez przeglądarkę internetową na me.com, Finder w systemie Mac OS X, lub jako dysk sieciowy w systemie Microsoft Windows. Usługa ta umożliwiała również udostępnienie plików poprzez umieszczenie ich w publicznym folderze na iDisk wraz z zabezpieczeniem ich poprzez hasło dostępu przez właściciela pliku.
iWeb i publikowanie stron www.
Użytkownicy systemu Mac OS X Leopard mogli użyć programu iWeb z pakietu iLife08, by publikować strony internetowe na ich koncie MobileMe, albo wykorzystać domenę którą kontroluje użytkownik na serwerze me.com. Pozostali użytkownicy mogą również umieszczać strony internetowe umieszczając pliki w folderze Web/Sites. Jednak serwer www na którym znajduje się ta usługa nie obsługuje żadnych języków programowania takich jak PHP.
Aplikacje internetowe.
MobileMe używało Ajax i Dynamic HTML do symulacji wyglądu i odczucia pracy przez przeglądarkę internetową tak jak podczas pracy z klasycznym pulpitem. Aplikacje na me.com zawierały pocztę, kontakty, kalendarz, galerię oraz dostęp do iDysku. Użytkownicy mogli również skonfigurować cechy takie jak aliasy do poczty elektronicznej lub nazw domenowych dla stron publikowanych przez program iWeb. Przeglądarki jakie wspierał me.com to: Safari lub późniejsza (Mac OS X lub Windows), Firefox 2 lub późniejsza (Mac OS X lub Windows), Internet Explorer 7 (Windows) nie był w pełni wspierany. Wczesne wersje Safari 4 nie były w pełni kompatybilne i uniemożliwiały użytkownikowi klikanie na elementach stworzonych w technologii Ajax, ale najnowsza aktualizacja tego programu rozwiązywała ten problem. MobileMe była również niedostępna na Mozilli Firefox w systemie Linux, chociaż odniesiono sukces używając Mozilla Firefox 3. Przeglądarka Konqueror w systemie Linux wydawała się wspierać MobileMe, jednakże nie zostało to oficjalnie potwierdzone przez Apple. W i
iChat/AIM.
Użytkownicy MobileMe mogli łączyć się z usługą AIM z ich konta @mac.com lub @me.com. Połączenia MobileMe są zabezpieczone szyfrowaniem SSL. Dodatkowo użytkownicy iChat używający MobileMe mogli szyfrować swoje rozmowy z innymi użytkownikami MobileMe używającymi programu iChat.
Integracja z systemem Mac OS X.
Mobile Me wraz z wcześniejszymi usługami .Mac i iTools, była mocno zintegrowana z systemem Mac OS X. Posiadanie konta MobileMe znacznie poszerzało funkcje wielu programów, które znajdują się w pakiecie iLife. Dowolny iDisk mógł być zamontowany jako osobny dysk na biurku w systemie Mac OS X. Ponadto, istniała możliwość zamontowania publicznej części innego iDisk. Ten mechanizm był jednym z wcześniejszych sposobów aby otrzymać darmowe oprogramowanie jako część usługi .Mac. Można również było ustawić pliki w kolejce do załadowania na iDisk pracując w trybie offline, aktualizacja iDisku następuje dopiero w momencie połączenia z Internetem i zamontowania IDisku. IDisk umieszczony jest w menu „Idź” w Finder ze (Mac OS X). Dodatkowo, dowolne wpisy do książki adresowej, zdarzenia w kalendarzu, notatki, zakładki z Safari, konta pocztowe, reguły poczty, inteligentne skrzynki pocztowe, mogły być zsynchronizowane z iDiskiem, umożliwiając łatwą synchronizację danych pomiędzy różnymi komputerami. iWeb umożliwiał tworzenie stron internetowych które mogą być aktualizowane i publikowane na iDisku. Photo jednym kliknięciem daje możliwość publikacji albumów ze zdjęciami. Program iCal mógł posłużyć do przeniesienia danych z książki adresowej do Internetu. Podobnie jak w usłudze .Mac również na iDisku można było zrobić kopie zapasowe danych z naszego komputera lub mogłyby zostać uaktualnione projekty tworzone w programach iPhoto, iMovie, GarageBand i biblioteki iTunes (zgodnie z warunkami licencji).
Historia.
iTools.
Oryginalny zbiór oprogramowania i usług internetowych aktualnie znanych jako iCloud był na początku nazywany iTools. Został zaprezentowany po raz pierwszy na Macworld Expo w San Francisco 5 stycznia 2000 r. i był udostępniany za darmo dla użytkowników systemu Mac OS 9. Usługi jaki oferował iTools to konto poczty elektronicznej @mac.com z dostępem przez stronę internetową lub poprzez programy pocztowe takie jak np.: Outlook Express; iCards usługa tworzenia i przesyłania elektronicznych kartek; HomePage czyli darmowa publikacja stron internetowych; pierwsza wersja iDisk; dostęp online do przestrzeni dyskowej; KidSafe katalog na rodzinne strony www. Początkowo iTools były preferowane użytkownikom komputerów Mac wraz z ograniczonym wsparciem technicznym za pośrednictwem Internetu. Jednak pewne usługi iTools były dostępne poprzez inne platformy, przykładowo modyfikacja strony HomePage przez Internet Explorer na komputerach PC z systemem Microsoft Windows. Ponieważ iDisk wykorzystywał technologie WebDAV a poczta elektroniczna IMAP, dlatego usługi mogły być dostępne poprzez inne platformy, chociaż Mac nadal był potrzebny do założenia konta.
.Mac.
Ze względu na wzrastające koszty, szczególnie w przypadku utrzymywania przestrzeni dyskowej iDisk, zwiększone wymagania dla kont pocztowych @mac.com, oraz wzrastającej potrzeby pomocy technicznej, iTools zmienił nazwę na .Mac na Macworld Expo 17 lipca 2002 r, jako płatny zestaw usług internetowych wraz ze wsparciem technicznym. Nowy .Mac zaoferował swoim użytkownikom kilka narzędzi: poprawioną wersję HomePage, zwiększono możliwości prowadzenia własnej strony www; usprawniono dostęp do przestrzeni dyskowej iDisk; konta pocztowe @mac.com obsługiwały zarówno protokół POP jak i IMAP; iCards obsługę online elektronicznych kartek. Nowością jaką oferował .Mac było tworzenie kopii zapasowych, które pozwalało użytkownikom na archiwizację plików na iDisku, dysku CD lub DVD; McAfee Virex, skaner antywirusowy przygotowany dla użytkowników .Mac do 15 czerwca 2005 r.
Firma Apple zawiadomiła, ze 17 września 2002 liczba użytkowników .Mac wzrosła o ponad 100 000 w porównaniu z rokiem ubiegłym. Istniejące konta iTools zostały przeniesione do usługi .Mac podczas darmowego okresu próbnego, który kończył się 30 września 2002 r. Ten ruch spowodował mieszane reakcje wśród użytkowników komputerów Mac, ponieważ niektórzy stwierdzili, że firma Apple narzuciła zbyt dużą cenę.
Stopniowo .Mac otrzymywał nowe funkcje. W październiku 2006 r., Apple dokonał aktualizacji usług pocztowych ścisłe związanych z programem Mail w systemie Mac OS X. Nowa funkcja była oparta na technologii AJAX oraz była związana z dobrze znaną techniką przeciągnij i upuść, potrójnym widokiem oraz możliwością zmiany wielkości wyświetlanych paneli.
Na specjalnym spotkaniu 7 sierpnia 2007 r, Steve Jobs zaprezentował nowe funkcje dla .Mac, które zawierały nowe możliwości galerii internetowej Gallery Web, podobne do połączonego YouTube i Flickr. Każde konto .Mac otrzymało 10 GB przestrzeni dyskowej, która mogłaby być podzielona pomiędzy pocztę elektroniczną dla dowolnego adresu @mac.com i przestrzeń przeznaczoną na iDysk. Preferencje konta pozwalały użytkownikowi decydować jak dużą część przestrzeni dyskowej przydzielić do konkretnej usługi. Użytkownicy, którzy potrzebowali większej przestrzeni dyskowej mogli za dopłatą powiększyć ją do 30 GB. Przestrzeń dyskowa zarówno dla poczty elektronicznej jak i iDysku mogła być używana zgodnie z potrzebami użytkownika, zgodnie z warunkami licencji konta .Mac.
.Mac był oferowany również w wersji pudełkowej, dostępnej w sklepach oraz online (jako konkretny produkt). Wersja pudełkowa zawierała kod aktywacyjny umożliwiający zarejestrowanie i korzystanie z usług .Mac lub odnowienie prawa do korzystania z tego serwisu.
MobileMe.
Na początku czerwca 2008 r. spekulowano o nowej usłudze która miała zastąpić usługę .Mac. 9 czerwca na WWDC Apple ogłosił, że .Mac będzie zastąpiony przez usługę MobileMe. Inicjacja MobileMe miała miejsce 9 lipca 2008 roku kiedy mac.com przestało dostarczać usług od godziny 20 do 12 (Pacific Time) a usługa MobileMe została uruchomiona między 20 a 2 (Pacific Time). Wkrótce potem MobileMe przestał prawidłowo działać klienci byli przekierowywani na stronę gdzie nie było opcji logowania. Oficjalnie MobileMe został uruchomiony 11 lipca 2008 r.
Przy zmianie usługi na MobileMe kilka funkcji serwisu .Mac zostało usuniętych. Zostało przerwane wsparcie dla systemu Mac OS X v.10.3 „Panther”, podobnie jak iCards, czy dostęp do zakładek.
Wraz z uruchomieniem MobileMe pojawiło się wiele problemów. Wielu użytkowników miało problem z dostępem do poczty elektronicznej w nowej usłudze MobileMe. Podejrzewano, że było to związane z przejściem z Mac na MobileMe. podczas darmowego okresu próbnego MobileMe karty kredytowe kilku australijskich i europejskich klientów zostały obciążone należnościami, a po tym fakcie Apple była zmuszona do oddania pieniędzy i przedłużenia okresu próbnego do 4 miesięcy. Z powodu problemów z przejściem z kont .Mac Apple utworzył nową stronę i usprawnił jej działanie wsparcia technicznego. pierwotne wersje panelu kontrolnego MobileMe dla systemu Windows umożliwiały synchronizację kont Outlooka z MobileMe. W połowie 2008 r., unowocześnienie panelu spowodowało usunięcie możliwości synchronizacji Outlooka z MobileMe w sytuacji gdy Outlook korzysta z Microsoft Exchange Server. Według Apple jest to krok zamierzony a nie błąd który zostanie naprawiony. Nie ma również wsparcia dla autonomicznych zadań i notatek Outlooka z MobileMe. W mailu wysłanym do pracowników Apple z 4 sierpnia 2008 r. Steve Jobs przyznał, że MobileMe został uruchomiony zbyt pośpiesznie i niezgodnie ze standardami Apple. Napisał również, że błędem było wypuszczenie na rynek MobileMe podobnie jak miało to miejsce z iPhone i iPhone 3G. Jako że z MobileMe wynikało wiele problemów podjęto decyzję o zamknięciu oprogramowania.
iCloud.
MobileMe zostało zastąpione nową, darmową usługą iCloud w czerwcu 2011 roku.

</doc>
<doc id="1590913" url="https://pl.wikipedia.org/wiki?curid=1590913" title="Trachelektomia">
Trachelektomia

Trachelektomia (gr. "trachelos" – szyja) – chirurgiczne usunięcie szyjki macicy.
Trachelektomię wykonuje się u młodszych kobiet z wczesnym stadium raka szyjki macicy (z guzem mniejszym niż 2–3 cm)
. Szyjka i górna część pochwy są usuwane, ale reszta macicy jest pozostawiana na miejscu. Węzły chłonne miednicze także są usuwane, najczęściej laparoskopowo, by określić rozprzestrzenienie nowotworu.
Po trachelektomii 70% kobiet może zachodzić w ciążę. Zakłada się szew na dolną część macicy i pełni on rolę szyjki podczas ciąży. Jednak po tego rodzaju interwencji chirurgicznej jest większe ryzyko utraty ciąży, a rozwiązanie musi odbywać się drogą cięcia cesarskiego.

</doc>
<doc id="1590917" url="https://pl.wikipedia.org/wiki?curid=1590917" title="Polska Liga Futbolu Amerykańskiego 2009">
Polska Liga Futbolu Amerykańskiego 2009

Polska Liga Futbolu Amerykańskiego w sezonie 2009 – czwarta edycja rozgrywek ligowych futbolu amerykańskiego w Polsce (najwyższa w hierarchii klasa rozgrywek ligowych w tej dyscyplinie sportu). Jej triumfator otrzyma tytuł Mistrza Polski. Do rywalizacji przystąpiło 8 drużyn. Rozgrywki toczone są systemem "wiosna-jesień". W sezonie zasadniczym drużyny rozegrają po jednym meczu systemem "każdy z każdym"(bez rewanżów). Zespoły z miejsc 1-4 awansują do fazy playoff, zespół z 8. miejsca powalczy o pozostanie w PLFA I w barażu z wicemistrzem PLFA II, zaś ekipa, która zajmie 7. miejsce zagra baraż o pozostanie w lidze z trzecim zespołem PLFA II. Z tych zmian wynika, że od 2010 PLFA I zostanie powiększona do 9 zespołów. Organizatorem i zarządcą rozgrywek PLFA jest Polski Związek Futbolu Amerykańskiego. Inauguracja ligi odbyła się 5 kwietnia, kiedy to zmierzyły się ze sobą drużyny Seahawks i Eagles.
Faza play-off.
Półfinały.
3 X The Crew Wrocław (28) - Kozły Poznań (8)
4 X Warsaw Eagles (26) - Silesia Miners (31)
Finał (Polish Bowl IV).
17 X The Crew Wrocław (7) - Silesia Miners (18)
Baraże o PLFA 2010.
7.XI Sioux Kraków Tigers (30) (PLFA II) - Białystok Lowlanders (14)
8.XI Devils Wrocław (28) - Torpedy Łódź (0) (PLFA II)

</doc>
<doc id="1590923" url="https://pl.wikipedia.org/wiki?curid=1590923" title="Skład podatkowy">
Skład podatkowy

Skład podatkowy – miejsce, w którym określone wyroby akcyzowe są: produkowane, magazynowane, przeładowywane lub do którego wyroby te są wprowadzane, lub z którego są wyprowadzane – z zastosowaniem procedury zawieszenia poboru akcyzy. W przypadku składu podatkowego znajdującego się na terytorium kraju miejsce to jest określone w zezwoleniu wydanym przez właściwego naczelnika urzędu celno-skarbowego.
Do Polski definicje składu podatkowego wprowadziła po raz pierwszy ustawa z 23 stycznia 2004 r. w związku z wejściem Polski do Unii Europejskiej. Jest to instytucja charakterystyczna dla wspólnotowego systemu podatku akcyzowego. Ma na celu umożliwienie swobodnego przemieszczanie wyrobów akcyzowych pomiędzy państwami członkowskimi bez obowiązku zapłaty podatku do momentu wprowadzenia ich do konsumpcji.
Składem podatkowym jest takie miejsce, które zostało uznane za skład podatkowy w zezwoleniu wydanym przez właściwego naczelnika urzędu celnego. Zezwolenie takie jest wydawane na pisemny wniosek zainteresowanego podmiotu, gdy spełni on określone przez prawo warunki. Może być wydane na czas oznaczony, nie dłuższy niż 3 lata, albo na czas nieoznaczony.
Istnieją składy podatkowe produkcyjne, magazynowe i produkcyjno-magazynowe. Składy produkcyjne, są to składy, w których prowadzona jest działalność produkcyjna wyrobów akcyzowych, mogą one też być w nim magazynowane (ale gdy jest to powiązane z procesem produkcyjnym). W magazynowym składzie podatkowym, wyroby akcyzowe mogą być tylko magazynowane. W składzie produkcyjno-magazynowym wyroby akcyzowe mogą być produkowane i magazynowane. Przy czym magazynowane wyroby nie są bezpośrednio związane z czynnościami produkcyjnymi prowadzonymi w składzie.
Skład podatkowy działa w oparciu o regulamin funkcjonowania składu podatkowego. Projekt tego regulaminu przedkłada się wraz z wnioskiem o zezwolenie na prowadzenie składu podatkowego. Właściwy naczelnik urzędu celnego przy wydawaniu zezwolenia zatwierdza regulamin funkcjonowania składu podatkowego. Zatwierdzenia wymaga również każda zmiana regulaminu.
Regulamin powinien zawierać następujące elementy:
1) zasady funkcjonowania składu podatkowego;
2) wykaz wyposażenia składu podatkowego niezbędnego do:
a) prowadzenia działalności gospodarczej,
b) wykonywania kontroli wyrobów akcyzowych, na podstawie odrębnych przepisów,
c) wykonywania prac magazynowych oraz przeładunkowych;
3) opis stosowanych zabezpieczeń technicznych;
4) opis urządzeń służących do produkcji i magazynowania wyrobów akcyzowych oraz technologii stosowanych w składzie podatkowym;
5) opis infrastruktury technicznej, sanitarnej i komunikacyjnej;
6) wskazanie wyrobów bezpośrednio służących do produkcji finalnej

</doc>
<doc id="1590928" url="https://pl.wikipedia.org/wiki?curid=1590928" title="Dom Pomocy Społecznej dla Dzieci w Ścinawce Dolnej">
Dom Pomocy Społecznej dla Dzieci w Ścinawce Dolnej

Dom Pomocy Społecznej dla Dzieci w Ścinawce Dolnej - wybudowany w 1893 roku z fundacji hrabiny Anny von Magnis w Ścinawce Dolnej. Pierwotnie był to sierociniec.
Historia.
Dwupiętrowy budynek pod wezwaniem Św. Aniołów Stróżów powstał z przeznaczeniem na sierociniec dla 40 wychowanków. Fundatorka pełniła w nim obowiązki kierowniczki zakładu, który w 1901 roku powierzyła Siostrom św. Jadwigi z Wrocławia. W 1917 roku do istniejącego budynku o wymiarach 15 x 25 metrów, dobudowano od południowo-zachodniej strony piętrową przybudówkę o wymiarach 6 x 9 metrów. Na parterze urządzono klasę, w której mogły się uczyć dzieci z sierocińca, a na piętrze kaplicę dla sióstr. Po przejęciu tutejszych terenów przez władze polskie, Siostry Jadwiżanki wyraziły chęć powrotu do Niemiec.
Ówczesny administrator apostolski Dolnego Śląska, ksiądz dr Karol Milik, pismem z dnia 19 marca 1946 roku Nr 931/46, przekazał Sierociniec pod wezwaniem Świętych Aniołów Stróżów Siostrom Kongregacji Św. Teresy od Dzieciątka Jezus. Nałożył obowiązek zorganizowania domu dziecka, prowadzenia w nim dzieła wychowania i opieki nad sierotami. W krótkim czasie dom zapełniły sieroty, chłopcy i dziewczęta polskie, które tu znalazły opiekę i wychowanie. Dom dziecka był subsydiowany przez Wojewódzki Wydział Oświaty we Wrocławiu.
W 1947 roku dom dziecka otrzymuje urzędową nazwę Dom Dziecka Św. Aniołów Stróżów w Ścinawce Dolnej i zostaje zarejestrowany w Kuratorium Okręgu Szkolnego we Wrocławiu. Dotychczasowe trudne warunki finansowe polepszyły się, gdyż kuratorium pokrywało pełne koszty wyżywienia i zakupu odzieży, a fundusz na środki administracyjne pochodził od Powiatowego Komisarza Opieki Społecznej w Kłodzku. Pod koniec 1947 w domu dziecka mieszkało 43 wychowanków. Były to dzieci osierocone wskutek działań wojennych oraz takie, którymi rodzice z różnych powodów nie mogli zaopiekować się.
W sierpniu 1948 roku Powiatowy Komisarz Opieki Społecznej w Kłodzku przeniósł wychowanków domu dziecka do Kłodzka. Kuratorium Okręgu Szkolnego we Wrocławiu skierowało na to miejsce wychowanków z Domu Małego Dziecka z Dusznik. Były to dzieci małe, często niewiadomego pochodzenia. Opiekę nad domem dziecka przejął wrocławski oddział Caritas. Pod koniec 1949 roku następują zmiany w Zarządzie Caritasu, a ich konsekwencją jest wstrzymanie wszelkich dotacji finansowych i materialnych na rzecz domu. Subwencje przeznaczone na żywienie i odzież przesyłało Kuratorium Okręgu Szkolnego. W celu wygospodarowania funduszy na zakup pomocy naukowych dla wychowanków, opału, pokrycia kosztów energii elektrycznej i remontów, kierownictwo domu dziecka powiększyło gospodarstwo rolne i hodowlane, z którego podwyżki były sprzedawane.
W 1950 roku powstało Zrzeszenie Katolików „Caritas”, które objęło opiekę nad domami zarządzanymi przez poprzedni Caritas. 17 lutego 1952 roku zrzeszenie to przeorganizowało dom dziecka na Zakład Specjalny dla Dzieci Upośledzonych Umysłowo „Caritas”. Wychowanków dotychczas mieszkających przeniesiono do domów dziecka w Szklarskiej Porębie, Karpaczu i Bystrzycy Kłodzkiej. Na przekształcenie domu dziecka w zakład specjalny pieniądze wyasygnował wojewódzki oddział Caritas we Wrocławiu. Odnowiono wnętrze całego budynku, zakupiono 50 łóżek, kołdry, narzuty na łóżka oraz firanki. Na sypialnie przeznaczono 3 sale, urządzono pokój lekarski i izolatkę. Na pierwszym piętrze urządzono łazienkę oraz suszarnię bielizny. Zakupiono dużą ilość pieluch i gum podkładowych, co było niezbędne ze względu na stan zdrowia dzieci. Dla dzieci chodzących urządzono 2 świetlice będące jednocześnie jadalnią.
W czerwcu 1952 roku zaczęły przyjeżdżać pierwsze grupy dzieci. Praca przy nich była bardzo trudna i fizycznie wyczerpująca, gdyż niekiedy liczba leżących wychowanków wynosiła 24 osoby. Zakład specjalny był przeznaczony dla 75 wychowanków płci męskiej i w miarę ich przybywania wzrastała liczba opiekujących się nimi sióstr. Przyjmowano też do pracy dziewczęta i starsze, samotne kobiety.
Dzieci podzielono na trzy grupy:
W ramach zajęć dzieci wyjeżdżały do okolicznych miast, a także pracowały w liczącym 5 ha gospodarstwie rolnym należącym do zakładu.
W kolejnych latach wielokrotnie dokonywano remontów i modernizacji pomieszczeń zakładu. Zmianom uległa także liczba wychowanków i personelu.
1 września 1971 roku rozpoczęły się zajęcia w Szkole Życia. Na lekcje odbywające się trzy razy w tygodniu i prowadzone przez dwóch nauczycieli uczęszczało czternastu chłopców. Terapię zajęciową w połączeniu z ćwiczeniami wspomagającymi prowadzili w godzinach rannych nauczyciele poszczególnych grup.
Od stycznia 1972 roku nazwa zakładu brzmiała Dom Pomocy Społecznej dla Dzieci „Caritas”. Podlegał on Ministerstwu Zdrowia i Opieki Społecznej - oddział w Warszawie, a jednostką wojewódzką był „Caritas” - oddział Wrocław.
Pod koniec 1973 roku w Domu przebywało 61 chłopców w wieku 5 – 27 lat, przeważnie ze znacznym i głębokim niedorozwojem umysłowym. Duży procent wychowanków posiadał poważne schorzenia natury biologicznej: niedowłady połowiczne, częściowy lub całkowity brak słuchu, wady wzroku, epilepsje, różnego rodzaju zaburzenia mowy czy nieprawidłowy rozwój fizyczny. Wszystkie dzieci były chodzące. Wychowanków o lżejszym niedorozwoju umysłowym (14 osób) objęto nauczaniem w Szkole Życia, nadzorowanej przez Wydział Oświaty. Wszyscy wychowankowie objęci byli terapią zajęciową. W przypadku głębokiego niedorozwoju była to terapia o charakterze zabawowym. W przypadku pozostałych upośledzeń zajęcia prowadzone były w trzech kierunkach: 
Oprócz tego kierownictwo zakładu czyniło staranie o zorganizowanie warsztatów pracy chronionej.
W 1990 roku Zrzeszenie Katolików „Caritas” przekazało dom pomocy społecznej na własność Zgromadzeniu. Dom funkcjonuje na zasadzie umowy między Zgromadzeniem a Starostą powiatu kłodzkiego. W 2009 roku w domu przebywało 52 wychowanków. Dzieci objęte są opieka lekarsko-pielęgniarską, prowadzona jest rehabilitacja ruchowa, fizykoterapia, kinezoterapia, hydroterapia, terapia zajęciowa, zajęcia rewalidacyjne, nauka w szkole specjalnej na 4 szczeblach. Dom posiada sale Doświadczania Świata z której korzystają dzieci.
Dom zapewnia warunki bezpiecznego i godnego życia, umożliwia rozwój osobowości i samodzielności, przygotowuje do życia w społeczeństwie.

</doc>
<doc id="1590933" url="https://pl.wikipedia.org/wiki?curid=1590933" title="Matthew Birir">
Matthew Birir

Matthew Kiprotich Birir (ur. 2 lipca 1972 w Eldama Ravine) – kenijski lekkoatleta specjalizujący się w biegu na 3000 metrów z przeszkodami.
Sukcesy.
Duże sukcesy w biegach średnich odnosił również jego starszy brat – Jonah Birir.

</doc>
<doc id="1590934" url="https://pl.wikipedia.org/wiki?curid=1590934" title="Earth Inferno">
Earth Inferno

Earth Inferno – koncertowy i pożegnalny album grupy Fields of the Nephilim w pierwszym składzie, wydany w 1991 roku.
Materiał został zarejestrowany podczas trzech koncertów trasy promocyjnej albumu "Elizium": 6 X 1990 w Brixton Academy, 4 VIII 1990 w Wolverhampton Civic Centre i 6 XI 1990 w Hamburg Sportshalle.
Zawartość:

</doc>
<doc id="1590936" url="https://pl.wikipedia.org/wiki?curid=1590936" title="Synagoga Fieldgate w Londynie">
Synagoga Fieldgate w Londynie

Synagoga Fieldgate w Londynie – synagoga położona na ulicy 41 Fieldgate Street w Londynie. Została założona w 1899 roku.
W 1950 budynek synagogi został odbudowany po zniszczeniach wywołanych niemieckimi nalotami bombowymi podczas II wojny światowej. Do końca 2007 roku była jedną z ostatnich funkcjonujących synagog w Londynie, jednakże z braku wiernych synagogę ostatecznie zamknięto. 
Synagoga na Fieldgate Road sąsiaduje z East London Mosque, jednym z największych meczetów w Wielkiej Brytanii.
W 2008 roku synagoga została otwarta na czas obchodów Jom Kipur, a członkowie lokalnej społeczności żydowskiej starają się o jej regularne otwarcie.

</doc>
<doc id="1590937" url="https://pl.wikipedia.org/wiki?curid=1590937" title="Kraton wschodnioeuropejski">
Kraton wschodnioeuropejski

Kraton wschodnioeuropejski – wielki (jeden z największych na świecie) kraton współtworzący obecnie płytę eurazjatycką i kontynent Eurazji, wcześniej stanowiący główną część kontynentu Bałtyki. 
Kraton wschodnioeuropejski składa się z trzech mniejszych kratonów: płyty bałtyckiej (Fennoskandii) na północnym zachodzie, kratonu sarmackiego (Sarmacji) na południu i kratonu wołgo-uralskiego na wschodzie. Płyta bałtycka ma zróżnicowaną budowę i składa się z nagromadzonych w drodze akrecji skał archaicznych i wczesnoproterozoicznych, zaś cokoły sarmacki i wołgo-uralski składają się ze starszych skał archaicznych, przeważnie przykrytych grubą (przekraczającą 3 km miąższości) warstwą skał osadowych.
Większość powierzchni kratonu wschodnioeuropejskiego zajmuje rozległa Platforma wschodnioeuropejska, ale leżą na nim również dwie tarcze - tarcza bałtycka w północnej części płyty bałtyckiej i tarcza ukraińska we wschodniej części kratonu sarmackiego. Grubość skał kratonu waha się od maksymalnie 250 km w północnej części Półwyspu fennoskandzkiego poprzez 120 km w południowej Rosji do 150-200 km na Ukrainie. 
Na zachodzie granicę kratonu wschodnioeuropejskiego wyznacza strefa Teisseyre’a-Tornquista, brzeg szerszej strefy szwu transeuropejskiego. Na wschodzie pasmo Uralu oddziela go od kratonu syberyjskiego. 

</doc>
<doc id="1590938" url="https://pl.wikipedia.org/wiki?curid=1590938" title="Barstow (Kalifornia)">
Barstow (Kalifornia)

Barstow – miasto w Stanach Zjednoczonych położone w Hrabstwie San Bernardino, w południowo-wschodniej części stanu Kalifornia. 
Liczba mieszkańców w 2019 roku wynosiła 23 915 osób. Regionalny węzeł drogowy i kolejowy, największy ośrodek miejski położony na drodze pomiędzy aglomeracjami Los Angeles i Las Vegas. W mieście znajduje się baza wojskowa (Marine Corps Logistics Base Barstow). Założone zostało w latach 40. XIX wieku na pustyni Mojave. Nazwa miasta wywodzi się od imienia XIX-wiecznego potentata kolejowego Williama Barstowa Strong.
Barstow leży na trasie nazywanej "Old Spanish Trail", wytyczonej w 1829 roku przez handlarzy z Taos oraz Santa Fe a wiodącej ze wschodu do Kalifornii, która szybko stała się wśród pionierów i handlarzy jedną z najbardziej znanych i uczęszczanych.
Przez miasto przebiega Droga 66 (Route 66).

</doc>
<doc id="1590945" url="https://pl.wikipedia.org/wiki?curid=1590945" title="BiFF">
BiFF

BiFF – polski zespół grający muzykę alternatywną, znany również jako "Brachaczek i Fochmann".
W lutym 2010 roku zespół otrzymał siedem nominacji do nagrody polskiego przemysłu fonograficznego Fryderyka w kategoriach: nowa twarz fonografii, piosenka roku ("Pies 1"), klip roku ("Pies 1", reż. Grzegorz Nowiński), produkcja muzyczna roku, wydawnictwo specjalne – najlepsza oprawa graficzna, kompozytor roku i autor roku za debiutancki album zatytułowany "Ano".
Zespół otrzymał dwa Fryderyki w kategoriach nowa twarz fonografii i klip roku.
Skład zespołu.
W skład zespołu wchodzą:

</doc>
<doc id="1590947" url="https://pl.wikipedia.org/wiki?curid=1590947" title="Hans Auer">
Hans Auer

Hans Auer – as lotnictwa niemieckiego Luftstreitkräfte z 5 zwycięstwami w I wojnie światowej.
Podporucznik Hans Auer po okresie służby w bawarskim Feldflieger Abteilung 9 został przydzielony najpierw do Jagdstaffel 16, a potem do Jagdstaffel 26 W Jasta 26 odniósł swoje pierwsze zwycięstwo powietrzne 5 kwietnia 1917 roku. W połowie sierpnia 1917 roku został przeniesiony do Jagdstaffel 32, gdzie 19 sierpnia objął stanowisko dowódcy eskadry. Funkcję tę pełnił do 19 października odnosząc w jednostce 3 zwycięstwa. Kolejnym przydziałem Hansa Auera było Fliegerersatz Abteilung Nr. 1b w Oberschleißheim.
Latał na samolocie Albatros D.V z godłem osobistym białą spadającą gwiazdą z ogonem w czarnej obwódce.

</doc>
<doc id="1590949" url="https://pl.wikipedia.org/wiki?curid=1590949" title="Jonah Birir">
Jonah Birir

Jonah Birir (ur. 27 grudnia 1971 w Eldama Ravine) – kenijski lekkoatleta, średniodystansowiec.
Sukcesy.
Znaczne sukcesy (m.in. złoty medal Igrzysk olimpijskich w 1992) odonosił jego młodszy brat – Matthew, specjalizujący się w biegu na 3000 metrów z przeszkodami.

</doc>
<doc id="1590950" url="https://pl.wikipedia.org/wiki?curid=1590950" title="Galeria Piastów">
Galeria Piastów

Galeria Piastów – centrum handlowo-rozrywkowe znajdujące się przy ul. Najświętszej Marii Panny w Legnicy. 
Opis.
Budowa Galerii Piastów została zaplanowana w III etapach. I etap, o powierzchni 12 600 m² oddano do użytku w 2006 roku. Drugi budynek, będący częścią Galerii oddano do użytku 16 października 2008 r. Trzecią część, którą połączono z pierwszą, otwarto 24 kwietnia 2009 r. Inwestorem była spółka Rank Progress S.A., zaś galerię wybudowało przedsiębiorstwo Erbud. Na trzech kondygnacjach mieści się ponad 110 sklepów.
W ostatniej części Galerii Piastów, znajduje się także Centrum Filmowe HELIOS z 5 salami kinowymi na 1100 miejsc, wielopoziomowy parking na 400 miejsc, kręgielnia i fitness.
Do jej budowy użyto takich materiałów jak piaskowiec czy naturalny kamień. Swoim wyglądem, architektonicznie nawiązuje do dawnej, tradycyjnej zabudowy Starego Miasta. W bryłę galerii wkomponowana jest renesansowa kamienica Scultetusa.

</doc>
<doc id="1590953" url="https://pl.wikipedia.org/wiki?curid=1590953" title="Reprezentacja Japonii w piłce ręcznej mężczyzn">
Reprezentacja Japonii w piłce ręcznej mężczyzn

Reprezentacja Japonii w piłce ręcznej mężczyzn ("Hihon Handball Kyokai") – narodowy zespół piłkarzy ręcznych z Japonii. Reprezentuje swój kraj w rozgrywkach międzynarodowych.
Historia.
Federacja Piłki Ręcznej w Japonii powstała w 1938 roku jako "Nihon Sokyu Kyokai". Celem powstania federacji był rozwój tej mało znanej dyscypliny w Japonii. II wojna światowa spowodowała, że Federacja przystąpiła do Międzynarodowej Federacji Piłki Ręcznej dopiero w 1952 roku. Był to pierwszy krok do pokazania się na scenie międzynarodowej. Wydarzenia te poprzedzone były znaczącym wzrostem zainteresowania siedmioosobową odmianą tej dyscypliny, w latach 50. XX wieku. W 1957 r. nastąpiła unifikacja i zaadaptowanie siedmioosobowej odmiany piłki ręcznej dla kobiet, a następnie w 1963 roku dla mężczyzn.
W 1961 reprezentacja Japonii uczestniczyła po raz pierwszy w mistrzostwach świata. Od tego czasu "męska reprezentacja" uczestniczyła już dziesięciokrotnie w tej imprezie. Jak dotąd w Igrzyskach Olimpijskich "reprezentacja" występowała czterokrotnie, w tym po raz pierwszy w Igrzyskach w Monachium, na których to piłka ręczna debiutowała jako nowa dyscyplina.
Po raz pierwszy na Mistrzostwach Azji "reprezentacja" wystąpiła po raz pierwszy w 1961 roku.
Federacja została oficjalnie zarejestrowana w 1981.
W latach 1991 i 1994 mistrzostwa Azji odbyły się w Japonii, w Hiroszimie. A w 1997 Japonia była organizatorem mistrzostw świata.

</doc>
<doc id="1590954" url="https://pl.wikipedia.org/wiki?curid=1590954" title="Klej rybi">
Klej rybi



</doc>
<doc id="1590955" url="https://pl.wikipedia.org/wiki?curid=1590955" title="Zbrojony beton">
Zbrojony beton



</doc>
<doc id="1590956" url="https://pl.wikipedia.org/wiki?curid=1590956" title="Tu-124">
Tu-124

Tu-124 "Ту-124" – radziecki dwusilnikowy samolot pasażerski, skonstruowany w biurze konstrukcyjnym Tupolewa. Zaprojektowany w oparciu o wcześniejszy model samolotu Tu-104. W znacznym stopniu pomniejszona o ok. 1/4 jego wersja. 
W wersji podstawowej miał 56 miejsc pasażerskich. Produkowano również inne wersje, które były wyposażane z przeznaczeniem dla VIP-ów i dla wojska.
Wykorzystywany w barwach sowieckiego Aerofłotu, czechosłowackich ČSA, wschodnioniemieckiego Interflugu i irackich Iraqi Airways. W wersjach specjalnych (wojskowych) używany, oprócz ZSRR, w Czechosłowacji, NRD, Iraku, Chinach i Indiach.
Łącznie wybudowano 165 samolotów tego typu. Zastąpiony został przez model Tu-134.

</doc>
<doc id="1590964" url="https://pl.wikipedia.org/wiki?curid=1590964" title="Tytoń Burley">
Tytoń Burley

Tytoń Burley – jest to jeden z tytoni, stosowanych do produkcji papierosów. Posiada jasnozieloną barwę.
Uprawa tej rośliny wymaga bardzo urodzajnej gleby i intensywnego nawożenia. Najlepszy tytoń Burley uprawia się w USA, Malawi, Indonezji, Ameryce Środkowej. W Polsce 40% uprawianego tytoniu stanowi odmiana Burley . Aby można było tę odmianę tytoniu wykorzystać do produkcji papierosów, należy poddać ją procesowi suszenia powietrzem. Proces ten odbywa się w dobrze wentylowanych pomieszczeniach i trwa do dwóch miesięcy. Po tym procesie liście tytoniu Burley zmieniają kolor na brunatny i tracą prawie cały cukier. Dzięki temu tytoń zyskuje smak zbliżony do cygara. 
Burley jest również składnikiem mieszanki typu amerykańskiego (American blend), z której produkowane są papierosy takie jak Lucky Strike, Pall Mall. Często tytoń, który jest suszony powietrzem nasącza się roztworami cukrów na przykład: lukrecja czy melasa. Mieszanka tytoniowa może również zawierać dodatek substancji smakowo-zapachowych.

</doc>
<doc id="1590965" url="https://pl.wikipedia.org/wiki?curid=1590965" title="Ruda Guzowska">
Ruda Guzowska



</doc>
<doc id="1590967" url="https://pl.wikipedia.org/wiki?curid=1590967" title="Moduł brzmieniowy">
Moduł brzmieniowy

Moduł brzmieniowy – urządzenie służące jako syntezator w kartach dźwiękowych, mające postać układu scalonego. Jest podłączane do instrumentów muzycznych za pomocą portów MIDI. W pamięci tego urządzenia przechowywane mogą być wzory dźwięków, np. gitary, fortepianu. Moduł brzmieniowy nie posiada klawiatury, ale istnieje możliwość jej podłączenia, dzięki czemu może być używany jako całkowicie funkcjonalny instrument muzyczny. 
Występuje on również w postaci odrębnego urządzenia (np. Yamaha Motif ES Rack, Korg Triton Rack, Kurzweil K2000R), zazwyczaj dostosowanego do montażu w szafie rack.
Moduł brzmieniowy jest także elementem na przykład syntezatora oraz keyboardu odpowiedzialnym za wydobycie dźwięku.

</doc>
<doc id="1590968" url="https://pl.wikipedia.org/wiki?curid=1590968" title="BBC Radio 1 – Live In Concert">
BBC Radio 1 – Live In Concert

BBC Radio 1 – Live In Concert – koncertowa EPka zespołu Fields of the Nephilim. Zawiera nagranie z wyemitowanego przez BBC Radio 1 koncertu, który odbył się na Uniwersytecie w Sheffield 5.09.1988 roku. Została wydana w wersji kompaktowej w 1992.
Lista utworów:

</doc>
<doc id="1590972" url="https://pl.wikipedia.org/wiki?curid=1590972" title="Cmentarz żydowski w Dubiecku">
Cmentarz żydowski w Dubiecku

Cmentarz żydowski w Dubiecku – znajduje się w północnej części miasta, dokładna data jego powstania pozostaje nieznana (pierwsze wzmianki o kirkucie w Dubiecku pochodzą z połowy XVIII wieku). Jego powierzchnia wynosi 0,26 lub 0,58 ha. Podczas II wojny światowej cmentarz uległ znacznej dewastacji (do naszych czasów zachowały się jedynie pojedyncze fragmenty nagrobków) i służył jako miejsce masowych egzekucji ludności żydowskiej.

</doc>
<doc id="1590975" url="https://pl.wikipedia.org/wiki?curid=1590975" title="Demux">
Demux



</doc>
<doc id="1590977" url="https://pl.wikipedia.org/wiki?curid=1590977" title="Lista traktatów ograniczających zbrojenia">
Lista traktatów ograniczających zbrojenia

Lista traktatów ograniczających zbrojenia
Po II wojnie światowej.
Pozostałe ograniczenia.
W celu nadzoru rozbrojenia w 1992 zawarto w Helsinkach Traktat o otwartych przestworzach.

</doc>
<doc id="1590980" url="https://pl.wikipedia.org/wiki?curid=1590980" title="Flannan">
Flannan



</doc>
<doc id="1590982" url="https://pl.wikipedia.org/wiki?curid=1590982" title="Deivydas Matulevičius">
Deivydas Matulevičius

Deivydas Matulevičius (ur. 8 kwietnia 1989 w Olicie) – litewski piłkarz występujący na pozycji napastnika, reprezentant Litwy w latach 2012–2019.
Kariera klubowa.
W A lydze – w barwach Interas-AE Wisaginia oraz FC Vilnius – rozegrał łącznie 46 spotkań i strzelił 20 bramek. Następnie przeszedł do Odry Wodzisław Śląski w której zadebiutował w Ekstraklasie. W klubie z Wodzisławia Śląskiego rozegrał 17 spotkań i strzelił 2 bramki. Po spadku Odry z Ekstraklasy został zawodnikiem FK Žalgiris Wilno. 16 lutego 2012 podpisał półroczny kontrakt z Cracovią. W zespole rozegrał siedem meczów, a po sezonie odszedł do rumuńskiego Pandurii Târgu Jiu. W 2015 został zawodnikiem kazachskiego klubu Toboł Kustanaj. Następnie grał kolejno w: FC Botoșani, Royal Excel Mouscron, Hibernian FC, a w 2018 trafił do Kuopion Palloseura.
Kariera reprezentacyjna.
W latach 2012–2019 zanotował 40 występów w reprezentacji Litwy.

</doc>
<doc id="1590989" url="https://pl.wikipedia.org/wiki?curid=1590989" title="Nowy cmentarz żydowski w Augustowie">
Nowy cmentarz żydowski w Augustowie

Nowy cmentarz żydowski w Augustowie – nieczynny cmentarz żydowski w Augustowie, położony przy ul. Zarzecze.
Cmentarz powstał ok. 1820, wraz z nowym cmentarzem dla pozostałych wyznań. Położony był w zachodniej części kompleksu cmentarnego i oddzielony parkanem. Pierwsze murowane nagrobki pojawiły się wcześniej niż w części katolickiej – w latach 1826, 1835, 1840, a kapliczka grobowa – w 1830.
Zajmuje powierzchnię 3 ha, na której – wskutek dewastacji z okresu II wojny światowej – zachowało się jedynie 8 macew z przełomu XIX i XX wieku oraz dom przedpogrzebowy służący obecnie celom mieszkalnym.
W 1981 Żydzi pochodzący z Augustowa ufundowali na terenie nekropolii pomnik ku czci przedwojennych żydowskich mieszkańców Augustowa i Ziemi augustowskiej. Historia budowy monumentu została ukazana w amerykańskim filmie dokumentalnym „Journey to Augustow” z 1991 w reżyserii Naomi Zeavin, której rodzina pochodziła z Augustowa. Kirkutem opiekują się uczniowie Gimnazjum nr 2 im. Sybiraków w Augustowie.

</doc>
<doc id="1590993" url="https://pl.wikipedia.org/wiki?curid=1590993" title="Razak Omotoyossi">
Razak Omotoyossi

Razak Omotoyossi (ur. 8 października 1985) – piłkarz reprezentujący Benin, grający na pozycji napastnika.
Kariera.
Rozpoczął swoją karierę w ojczystej Nigerii, lecz została ona szybko zakłócona kiedy Nigeryjski Związek Piłki Nożnej ogłosił karę pięcioletniego zawieszenia dla Omotoyossiego za rzekomy atak na sędziego podczas meczu nigeryjskiej Premier League między jego klubem Sunshine Stars i drużyną Enyimba FC. Podczas następnego sezonu występował w lidze Beninu, gdzie już w tym samym roku zmienił obywatelstwo.
Wśród różnych osiągnięć, Omotoyossi strzelił pierwszego gola dla Beninu w młodzieżowych Mistrzostwach Świata i wyrównał stan meczu dla Sheriffa Tyraspol w doliczonym czasie gry przeciwko Spartakowi Moskwa w drugiej rundzie kwalifikacji Ligi Mistrzów. Przyszedł do Sheriffa, klubu mołdawskiego w listopadzie 2005 roku. W marcu 2007 roku wyjechał na testy do Hapoelu Kefar Sawa, klubu pierwszej ligi Izraela, którego trenerem był były Eli Ochanna. Omotoyossi ostatecznie nie został kupiony.
W swoim pierwszym sezonie w Allsvenskan Omotoyossi strzelił dla Helsingborga 14 goli w 23 meczach. Dzięki temu został królem strzelców ligi szwedzkiej, dzieląc ten tytuł z napastnikiem IFK Göteborg Marcusem Bergiem, który zdobył 14 goli w 17 meczach. Po fazie grupowej Pucharu UEFA w sezonie 2007/08, miał na swoim koncie sześć zdobytych bramek w sześciu meczach, co czyniło go najlepszym strzelcem rozgrywek wespół z partnerem z drużyny Henrikiem Larssonem i Lucą Tonim z Bayernu Monachium. To imponujące osiągnięcie zwróciło uwagę holenderskiego SC Heerenveen, które szukało następcy dla szykującego się do odejścia brazylijskiego napastnika Afonso Alvesa. Po zamknięciu styczniowego okienka transferowego ujawniono, że Omotoyossi odrzucił ofertę przenosin do FC Groningen, gdzie dołączyłby do współkróla strzelców Allsvenskan Marcusa Berga. Transfer ten, który zatwierdził trener Helsingborgs IF Bo Nilsson kosztowałby holenderski klub więcej, niż Sheffield United zapłaciło za Lutona Sheltona, kiedy opuszczał Helsingborg za 2 miliony funtów.
Portsmouth okazało się faworytem w wyścigu po afrykańskiego napastnika o umiejętnościach podobnej jakości do tych oferowanych przez Benjaniego Mwaruwariego, który właśnie odszedł.
Był także łączony z transferem do Shefield United podążając śladem Lutona Sheltona. Aczkolwiek w czerwcu 2008 ogłoszono, że Omotoyossi przenosi się do Al-Nasr w Arabii Saudyjskiej.
Obecnie jest jednym z dwóch napastników Reprezentacji Beninu, który strzelił gola przeciwko Senegalowi w meczu towarzyskim 7 lutego 2007 roku i strzelił także gola przeciwko reprezentacji Wybrzeża Kości Słoniowej w przegranym 4:1 meczu Pucharu Narodów Afryki rozgrywanym na boiskach Ghany.
Życie prywatne.
Omotoyossi jest gorliwym muzułmaninem i twierdzi, że posiada tylko jedną książkę – Koran. W wywiadzie udzielonym lokalnej gazecie Helsingborgs Dagblad porównał piłkarzy do prostytutek mówiąc: „Idziemy tam, gdzie są pieniądze”.

</doc>
<doc id="1590995" url="https://pl.wikipedia.org/wiki?curid=1590995" title="Reprezentacja Libanu w piłce ręcznej mężczyzn">
Reprezentacja Libanu w piłce ręcznej mężczyzn

Reprezentacja Libanu w piłce ręcznej mężczyzn to narodowy zespół piłkarzy ręcznych Libanu. Reprezentuje swój kraj w rozgrywkach międzynarodowych. Dotychczas dwukrotnie uczestniczył w finałach wielkiej imprezy – było to na mistrzostwach Azji w Iranie w 2008 roku oraz dwa lata później w Libanie.

</doc>
<doc id="1590997" url="https://pl.wikipedia.org/wiki?curid=1590997" title="Ottone de Tonengo">
Ottone de Tonengo

Ottone de Tonengo (zm. 1250 w Lyonie) – włoski kardynał i dyplomata papieski. Znany również jako Ottone de Monferrato lub Ottone Candido.
Życiorys.
Pochodził z rodziny markizów Monferrato. 
W latach 1214-24 był kanonikiem kapituły katedralnej w Ivrea, następnie przeszedł do pracy w Kurii Rzymskiej. W 1225 papież Honoriusz III wysłał go jako nuncjusza do Anglii, skąd powrócił na początku 1226. Następny papież Grzegorz IX na swoim pierwszym konsystorzu 18 września 1227 roku mianował go kardynałem diakonem San Nicola in Carcere. W następnych latach dwukrotnie był legatem wobec przebywającego we Włoszech cesarza Fryderyka II (grudzień 1227 i 1232), a w 1229-31 był legatem papieskim w Niemczech i Danii. W 1237 został ponownie wysłany do Anglii, gdzie przebywał do stycznia 1241 roku. W drodze powrotnej został uwięzony przez Fryderyka II razem z kardynałem Giacomo Pecorarią z Palestriny; przebywał w niewoli do sierpnia 1242 roku, przez co nie wziął udziału w wyborze Celestyna IV (1241). Uczestniczył w papieskiej elekcji 1243. Nowy papież Innocenty IV konsekrował go na biskupa Porto e S. Rufina (28 maja 1244) i ponownie wysłał z misją pokojową do Fryderyka II, która jednak zakończyła się niepowodzeniem. Brał udział w Soborze Lyońskim w (1245).
Kardynał Ottone de Tonengo podpisywał bulle papieskie między 23 września 1227 a 16 grudnia 1247. W kurii papieskiej działał jako protektor zakonu humiliatów. 
Zmarł w Lyonie około roku 1250 (przed 23 stycznia 1251).

</doc>
<doc id="1590999" url="https://pl.wikipedia.org/wiki?curid=1590999" title="Stary cmentarz żydowski w Augustowie">
Stary cmentarz żydowski w Augustowie

Stary cmentarz żydowski w Augustowie – cmentarz żydowski przy ul. Wilczej (późniejsza ul. Polna) w Augustowie. Założony w XVII wieku i wykorzystywany do XIX wieku.
Nie zachowały się żadne nagrobki ani pozostałości cmentarza. W 1800 władze pruskie założyły nowy cmentarz żydowski na piaszczystych wydmach nad rzeką Netta na zachód od obecnego cmentarza parafialnego.

</doc>
<doc id="1591002" url="https://pl.wikipedia.org/wiki?curid=1591002" title="Conall Cremthainne">
Conall Cremthainne

Conall Cremthainne zwany też Conall Err Breg (zm. 480) - irlandzki król, syn Nialla od Dziewięciu Zakładników, jeden z protoplastów dynastii Uí Néill. Według "Book of Leinster" jego następcą był jego brat, Fiachu mac Néill.

</doc>
<doc id="1591003" url="https://pl.wikipedia.org/wiki?curid=1591003" title="Stéphane Sessegnon">
Stéphane Sessegnon



</doc>
<doc id="1591004" url="https://pl.wikipedia.org/wiki?curid=1591004" title="Ozolagnia">
Ozolagnia

Ozolagnia – parafilia (rodzaj fetyszyzmu seksualnego) polegająca na osiąganiu podniecenia zapachem partnera. Istnieją jej różne odmiany, w których bodźcem jest wyłącznie naturalny zapach narządów płciowych partnera, naturalny zapach jego potu lub zapach jego kosmetyków (perfumy, dezodoranty).

</doc>
<doc id="1591005" url="https://pl.wikipedia.org/wiki?curid=1591005" title="Francisco Rabal">
Francisco Rabal

Francisco Rabal, właśc. Francisco Rabal Valera, znany także jako Paco Rabal (ur. 8 marca 1926 w Águilas, zm. 29 sierpnia 2001 w Bordeaux) – hiszpański aktor, reżyser i scenarzysta. Grał najczęściej ludzi gwałtownych, namiętnych i brutalnych.
Życiorys.
Wczesne lata.
Jego ojciec pracował w kopalnictwie, a matka była właścicielką małych olejarni. Wychowywał się z bratem Damiánem i siostrą Dolores. W końcowych latach wojny domowej jego rodzina przeniosła się z małego miasteczka do Madrytu. Wcześnie zaczął zarabiać na życie; pracował w fabryce czekolady, potem jako elektryk, wreszcie zajął się statystowaniem w teatrze i filmie. Po pracy uczył się w wieczorowej szkole prowadzonej przez jezuitów. 
Kariera.
Mając dwadzieścia lat zadebiutował niewielką rolą w dramacie "Rozrzutna kobieta" ("La Pródiga", 1946), ale dopiero udział w ekranizacji powieści Miguela de Cervantesa "Don Kichot z Manczy" ("Don Quijote de la Mancha", 1947) i dramacie "Szukaj uczciwości" ("La honradez de la cerradura", 1950) otworzył mu drogę na ekrany. W melodramacie "Sonaty" ("Sonatas", 1959) wystąpił w roli markiza de Brandomin, awanturnika, uwodziciela i hazardzisty, który angażuje się w walkę po stronie rewolucji w Meksyku; akcja toczy się w 1830. 
W dramacie Luisa Buñuela "Nazarin" ("Nazarín", 1959) jako ojciec Nazario, dążący uparcie do świętości, naśladując wędrówkę Chrystusa, ponosi porażkę za porażką i potrafi tylko wzbudzić pożądanie w dwóch ograniczonych kobietach. W dramacie Buñuela "Viridiana" (1961) zagrał postać brutalnego i pozbawionego złudzeń Jorge, kuzyna tytułowej bohaterki. Pojawia się potem w roli porzuconego kochanka Vittorii (Monica Vitti) w dramacie "Zaćmienie" ("L'eclisse", 1962) u boku Alaina Delona, jako jeden z gości schadzek w dramacie Buñuela "Piękność dnia" ("Belle de jour", 1967) z Catherine Deneuve i Michelem Piccoli, poważny i zamożny Aqustin w adaptacji powieści Benita Péreza-Galdósa "Udręka" ("Tormento", 1974), sierżant Tronk w dramacie wojennym "Pustynia Tatarów" ("Il deserto dei Tartari", 1976) z udziałem Vittoria Gassmana, Philippe’a Noiret, Jeana-Louisa Trintignant i Maxa von Sydow, mafioso Don Giusto Provenzano w thrillerze "Corleone" (1977) z Claudią Cardinale.
W 1989 był członkiem jury konkursu głównego na 39. MFF w Berlinie. Za kreację Francisca Goi w dramacie biograficznym Carlosa Saury "Goya" ("Goya en Burdeos", 1999) został uhonorowany Nagrodą Goya dla najlepszego aktora. Goyę zagrał wtedy już po raz trzeci – wcześniej wystąpił w tej roli w filmie "Goya" ("Goya, historia de una soledad", 1971) i miniserialu "Okropności wojny" ("Los desastres de la guerra", 1983).
Życie prywatne.
W 1950 poślubił Asunción Balaguer (1925-2019), z którą miał syna Benito (ur. 1954) i córkę Teresę (ur. 1952 w Barcelonie).
Śmierć.
Zmarł w wieku 75 lat w czasie lotu samolotem podczas powrotu z MFF w Montrealu.

</doc>
<doc id="1591006" url="https://pl.wikipedia.org/wiki?curid=1591006" title="Jean-Hugues Ateba">
Jean-Hugues Ateba

Jean-Hugues Ateba Bilayi (ur. 1 kwietnia 1981 w Jaunde) – kameruński piłkarz, występujący na pozycji obrońcy. Obecnie jest zawodnikiem greckiego klubu Atromitos Ateny.
Kariera klubowa.
Ateba profesjonalną karierę rozpoczynał w FC Nantes. Debiut w Ligue 1 zaliczył 18 grudnia 2001 w przegranym 0-3 pojedynku z RC Lens. Wszedł wtedy na boisko w 76. minucie meczu, zmieniając Stéphane'a Zianiego. Łącznie w tamtym sezonie rozegrał cztery spotkania, a jego zespół zajął dziesiątą pozycję w lidze. W kolejnej edycji tych rozgrywek zagrał dwunastokrotnie. Natomiast w ostatnim sezonie pobytu Stade de la Beaujoire w Ligue 1 wystąpił dziewięć razy. W trakcie pobytu w Nantes nie udało mu się tam odnieść żadnych sukcesów.
W 2004 roku Ateba przeszedł do Paris Saint-Germain. Po raz pierwszy w barwach tego klubu zagrał 21 sierpnia 2004, w przegranym 1-2 meczu przeciwko Toulouse FC. Z tym zespołem grał także w Lidze Mistrzów. Te rozgrywki zakończyli jednak na pierwszej rundzie, po zajęciu ostatniej pozycji w swojej grupie. W sezonie 2004/05 Ateba ośmiokrotnie wystąpił w Ligue 1. Rok później na boisku pojawił się jedynie dwa razy. Wtedy postanowił odejść do drugoligowego LB Châteauroux. W nowym klubie regularnie grywał w wyjściowej jedenastce.
W 2009 roku Ateba został zawodnikiem Atromitosu Ateny.
Kariera reprezentacyjna.
Ateba jest reprezentantem Kamerunu. W drużynie narodowej zadebiutował w 2004 roku i dotychczas rozegrał w niej piętnaście spotkań, a także zdobył jedną bramkę. Był uczestnikiem Pucharu Narodów Afryki w 2006 roku, który Kameruńczycy zakończyli na ćwierćfinale, po porażce w rzutach karnych z Wybrzeżem Kości Słoniowej.

</doc>
<doc id="1591007" url="https://pl.wikipedia.org/wiki?curid=1591007" title="Pierwszy rząd Antoniego Pająka">
Pierwszy rząd Antoniego Pająka

Pierwszy rząd Antoniego Pająka – gabinet pod kierownictwem premiera Antoniego Pająka, istniał od 12 września 1955 do 28 marca 1957 roku.

</doc>
<doc id="1591008" url="https://pl.wikipedia.org/wiki?curid=1591008" title="Krajobraz geohistoryczny">
Krajobraz geohistoryczny

Krajobraz geohistoryczny – skonkretyzowanie środowiska geograficznego, przedmiot badań geografii historycznej. Składają się na niego krajobraz naturalny, krajobraz kulturalny (zmieniony działalnością człowieka) i krajobraz historyczno-polityczny.

</doc>
<doc id="1591011" url="https://pl.wikipedia.org/wiki?curid=1591011" title="Appel (Dolna Saksonia)">
Appel (Dolna Saksonia)

Appel – miejscowość i gmina położona w niemieckim kraju związkowym Dolna Saksonia, w powiecie Harburg, wchodzi w skład gminy zbiorowej (niem. "Samtgemeinde") Hollenstedt.
Położenie geograficzne.
Appel leży w północno-wschodniej części gminy zbiorowej Hollenstedt i graniczy z Neu Wulmstorf od wschodu z gminą Moisburg od północnego zachodu, z gminą Hollenstedt od południowego zachodu i z gminą Wenzendorf od południa. Obszar gminy zawarty jest pomiędzy rzeczką Este, lewym dopływem Łaby od zachodu, a wzniesieniami Harburger Berge od wschodu.
Appel jest znane ze swoich stawów rybnych połączonych ścieżkami do pieszych wędrówek.
Dzielnice gminy.
W skład gminy Appel wchodzą następujące dzielnice: Appel, Eversen, Eversen-Heide, Grauen i Oldendorf.

</doc>
<doc id="1591012" url="https://pl.wikipedia.org/wiki?curid=1591012" title="Cmentarz żydowski w Rawie Mazowieckiej">
Cmentarz żydowski w Rawie Mazowieckiej

Cmentarz żydowski w Rawie Mazowieckiej – został założony w XVIII wieku. Znajduje się na Wzgórzu Sójczym pomiędzy obecnymi ulicami Kazimierza Wielkiego i Żydomicką, na południe od torów kolejowych w Rawie Mazowieckiej. Cmentarz ma powierzchnię 2,3 ha. 
W okresie II wojny światowej i pierwszych lat powojennych cmentarz uległ znacznej dewastacji, a w okresie PRL bezskutecznie rozważano budowę na nim osiedla bloków lub przeprowadzenie rur kanalizacyjnych przez teren nekropolii. Do naszych czasów zachowały się pojedyncze fragmenty zniszczonych nagrobków.
Cmentarz wpisany jest do rejestru zabytków województwa łódzkiego (decyzja nr 872 A z 20.03.1992).

</doc>
<doc id="1591016" url="https://pl.wikipedia.org/wiki?curid=1591016" title="Zygmunt Szkopiak">
Zygmunt Szkopiak

Zygmunt Czesław Szkopiak (ur. 12 grudnia 1926 w Morzewcu, zm. 21 października 2002 w Londynie) – minister spraw zagranicznych rządu RP na uchodźstwie w latach 1986–1990, inżynier.
Życiorys.
Studiował na Battersea Polytechnic, w 1955 uzyskał tytuł B.Sc. w dziedzinie metalurgii. Od 1954 przez trzy lata był Research Demonstrator w Battersea College of Technology, a w latach 1957–1959 pełnił funkcję asystenta lektora. Od 1959 przez pięć lat był tam lektorem, a po obronie doktoratu w 1964 zajmował stanowisko Lecturer University of Surrey. Przewodniczący Rady Polskiego Ośrodka Społeczno-Kulturalnego w Wielkiej Brytanii w latach 1979–1980. Członek Rady Narodowej Rzeczypospolitej Polskiej z ramienia Chrześcijańskiej Demokracji w latach 1983–1991. Od 1984 profesor Polskiego Uniwersytetu na Obczyźnie. Prezes Zjednoczenia Polskiego w Wielkiej Brytanii w latach 1991–1997. Założyciel i pierwszy prezes Europejskiej Unii Wspólnot Polonijnych (1993–2000). Pochowany na cmentarzu św. Andrzeja Boboli w Londynie. 

</doc>
<doc id="1591020" url="https://pl.wikipedia.org/wiki?curid=1591020" title="Pierre Ebede">
Pierre Ebede



</doc>
<doc id="1591022" url="https://pl.wikipedia.org/wiki?curid=1591022" title="Jean-Hugues Ateba Bilayi">
Jean-Hugues Ateba Bilayi



</doc>
<doc id="1591023" url="https://pl.wikipedia.org/wiki?curid=1591023" title="Mohammadou Idrissou">
Mohammadou Idrissou



</doc>
<doc id="1591024" url="https://pl.wikipedia.org/wiki?curid=1591024" title="Revelations (album Fields of the Nephilim)">
Revelations (album Fields of the Nephilim)

Revelations – pierwsza i jak na razie jedyna oficjalna składanka zespołu Fields of the Nephilim, wydana w 1993 roku już po zawieszeniu działalności. Ukazała się w dwóch wersjach: w wersji podstawowej - jednopłytowej i limitowanej - dwupłytowej. Na szczególną uwagę zasługują utwory znane dotąd tylko z singli: "Psychonaut lib I", "Psychonaut lib III", "Blue water" i "In every dream home a heartache".
Zawartość:
"cd 1 (wersja podstawowa):"
"cd 2 (edycja limitowana):"

</doc>
<doc id="1591025" url="https://pl.wikipedia.org/wiki?curid=1591025" title="David Eto'o">
David Eto'o



</doc>
<doc id="1591027" url="https://pl.wikipedia.org/wiki?curid=1591027" title="Zofia Radziwiłłówna">
Zofia Radziwiłłówna

Zofia z Radziwiłłów Dorohostajska herbu Trąby (ur. 1577, zm. 1614) – arystokratka, bohaterka skandalu obyczajowego na progu XVII wieku.
Rodzina i małżeństwa.
Urodziła się jako najstarsza córka Mikołaja Radziwiłła wojewody nowogródzkiego i jego drugiej żony Heleny Hlebowiczówny Połńskiej (zm. 1583). Oboje jej rodzice byli gorliwymi wyznawcami kalwinizmu i w tym wyznaniu była wychowywana Zofia Radziwiłłówna. W 1594 roku została wydana za mąż za Jerzego Jurjewicza Chodkiewicza, starostę generalnego żmudzkiego, gorliwego katolika, pod wpływem którego zmieniała chyba wyznania. Małżeństwo to trwało bardzo krótko i na początku 1595 roku zmarł zarówno jej mąż jak i ich kilkumiesięczny synek Mikołaj.
Po owdowieniu powróciła na dwór brata Jerzego Radziwiłła i do kalwinizmu. Wkrótce potem, w 1597 roku wyszła za mąż za Krzysztofa Dorohostajskiego i osiadła w jego posiadłościach na Litwie. Małżeństwo choć początkowo dość udane, od początku borykało się z problemami: Krzysztof Dorohostajski niedomagał fizycznie, ciąże Zofii kończyły się poronieniami albo śmiercią dzieci w niemowlęctwie, wreszcie już wtedy Zofia zaczęła sobie dobierać kochanków.
Romans ze Stanisławem Tymińskim.
Korzystając z zaangażowania politycznego męża i jego częstych nieobecności w domu, ok. 1606 Zofia nawiązała romans ze Stanisławem Tymińskim, marszałkiem dworu swojego męża. Kochankowie początkowo utrzymywali pozory, ale z czasem ich namiętność nie osłabła i swój romans kontynuowali nawet pod bokiem męża Zofii, gdy ten wrócił do Oszmiany Murowanej, oraz gdy przeniósł się z dworem do Dorohostajów na Wołyniu. Romans pomagała utrzymać w tajemnicy służąca Zofii i jej ochmistrzyni, niewątpliwie przerażone tym, co je czeka gdyby mąż ich pani się dowiedział. 
Jesienią 1607 roku Krzysztof Dorohostajski dowiedział się o zdradzie swojej żony i uwięził oboje kochanków. Początkowo chcąc zatuszować skandal napisał do jej braci i kuzynów list wyjaśniając okoliczności zajścia, ale był gotów do ustępstw i do zatuszowania sprawy ze względu na zarówno honor obu rodzin, jak i dobro kościoła kalwińskiego. Co do Tymińskiego, zaproponował szwagrowi pozbycie się go "dyskretnie". Radziwiłł odrzucił propozycję szwagra i ostatecznie Dorohostajski jako marszałek wielki wytoczył Tymińskiemu sfingowany proces o kradzież. Wiedząc co go czeka, Tymiński przyznał się do winy, zobowiązał do wyjazdu na Węgry (tego nigdy nie dotrzymał) i został wypuszczony na wolność. Zapewne nigdy więcej nie widział się już z Zofią, choć ku swojej wściekłości Dorohostajski natknął się na niego w 1609 roku i bezskutecznie próbował aresztować, za złamanie ugody.
Ukaranie Zofii.
Zofia została otoczona początkowo ścisłym nadzorem przez zdradzanego małżonka. Jego początkowa łagodność ustąpiła jednak miejsca furii, gdy jej brat Jerzy Radziwiłł, nie tyle zaczął bronić siostrę, co oskarżać zdradzonego męża o wywlekanie spraw intymnych na światło dzienne. Krzysztof zaproponował rozwód, na co kategorycznie nie chcieli się zgodzić Radziwiłłowie. Brat Zofii sugerował pojednanie i gwarantował jej wierność, ale do jednania małżonków się nie spieszył. Ostatecznie ta dość niewdzięczna rola przypadła Krzysztofowi II Radziwiłłowi. Rozmowy nie musiały być przyjemne, ale i samej Zofii zależało na uratowaniu swojego małżeństwa, które gdyby się rozpadło oznaczałoby jej totalną kompromitację. Ostatecznie w 1608 roku Krzysztof Dorohostajski zgodził się zrezygnować z rozwodu i przebaczyć Zofii. W okresie jego nieobecności (wyjeżdżał właśnie do Włoch) Zofia miała zamieszkać w Gdańsku i podlegać ścisłemu rygorowi. Nie wolno jej było spotykać się z nieznajomymi mężczyznami albo kobietami, wychodzić na miasto bez świty. Pozwolono jej tylko na okazjonalne przejażdżki karetą albo łodzią po zatoce. Na nabożeństwo do zboru mogła chodzić tylko w niedzielę, a w tygodniu miała się modlić sama w domu. 
W takim reżimie Zofia przebywała w Gdańsku zapewne do 1609 roku. W tym czasie musiała się chyba skarżyć bratu, który bezskutecznie wstawiał się za nią u jej męża, pisząc, że żyje "jakoby w więzieniu." Choć w 1609 roku Zofia powróciła na Litwę, to jednak wyjeżdżający na kolejną kampanię wojenną mąż, znów poddał ją ostremu reżimowi. Rezydowała wtedy w Oszmianie Murowanej, siedzibie litewskich dóbr Dorohostajskich.
Ostatnie lata.
Do prawdziwego pojednania między małżonkami doszło dopiero po powrocie Krzysztofa Dorohostajskiego z kampanii smoleńskiej i kuracji w Cieplicach w 1612 roku. Zofia odzyskała swobodę, zresztą blisko pięć lat ostrego reżimu dało jej sporo czasu do namysłu. W 1614 roku była znowu w ciąży i wybrała się do posiadłości Dorohostajskich na Wołyniu. Podróż i upalne lato jednak wyczerpały Zofię i po przedwczesnym urodzeniu syna Władysława zmarła dzień później w gorączce popołogowej. Została pochowana w podziemiach zboru kalwińskiego w Dorohostajach. 
Choć jej syn nie pamiętał ani matki ani ojca i był wychowywany na kalwińskim dworze Leszczyńskich w Lesznie, to musiał być do niej bardzo przywiązany. W swoim testamencie wyraził życzenie bycia pochowanym właśnie przy niej, a nie przy ojcu w Oszmianie, oraz swoją jedyną córkę, nazwał na cześć matki.

</doc>
<doc id="1591028" url="https://pl.wikipedia.org/wiki?curid=1591028" title="Raczkujące melodyjki">
Raczkujące melodyjki



</doc>
<doc id="1591032" url="https://pl.wikipedia.org/wiki?curid=1591032" title="Jehuda Löw ben Becalel">
Jehuda Löw ben Becalel

Jehuda Löw ben Becalel (hebr. יהודה ליווא בן בצלאל) zwany MaHaRaL (hebr. מהר"ל) z Pragi – „Moreinu Ha-Rav Löw” – "Nasz Nauczyciel Rabbi Lew", „Der Hohe Rabbi Loew” – Wielki Rabin Loew (ur. ok. 1520 w Poznaniu, zm. 1609) – żydowski uczony rabiniczny, talmudysta, filozof, mistyk, kabalista, alchemik i astrolog oraz matematyk.
Życiorys.
Urodził się w znanej rabinackiej rodzinie, jego starszy brat Sinaj także był rabinem Nikolsburga (Mikulova), a ich stryj Jaakow Loew był naczelnym rabinem Rzeszy (niem. Reichsrabbiner).
Pobierał nauki w szkole talmudycznej w Polsce, po czym przez ponad 20 lat był rabinem Nikolsburga, a następnie w 1553 roku został głównym rabinem kraju Moraw (Landesrabbiner – rabin kraju). Ustąpiwszy z tego stanowiska założył w Pradze własną jesziwę, którą kierował przez 11 lat. W 1584 roku został rabinem w Poznaniu. Po złożeniu tej funkcji powrócił do Pragi, by po czterech latach znów zamieszkać w Poznaniu – tym razem jako główny rabin miasta i całej Wielkopolski. W 1598 roku został wybrany na stanowisko głównego rabina Pragi, które pełnił do śmierci. 
Opowiadał się za dostosowaniem sposobu nauczania Tory do wieku ucznia, sprzeciwiał się natomiast wprowadzeniu do programu nauczania przedmiotów świeckich. Był również przeciwnikiem pilpul, opowiadając się za dosłowną interpretacją pism. Stworzony przez niego system filozoficzny opierał się na założeniu, że filozofia potwierdza jedynie prawdy zawarte w religii żydowskiej. Za podstawowy warunek zbawienia ludzkości uważał powrót narodu żydowskiego do Palestyny.
W żydowskich i czeskich legendach jest przedstawiany jako twórca Golema.
Nagrobek rabina został opisany przez Zbigniewa Nienackiego w powieści Pan Samochodzik i tajemnica tajemnic.

</doc>
<doc id="1591035" url="https://pl.wikipedia.org/wiki?curid=1591035" title="Juda Liw ben Bekalela">
Juda Liw ben Bekalela



</doc>
<doc id="1591036" url="https://pl.wikipedia.org/wiki?curid=1591036" title="Jehuda Löw ben Bekalela">
Jehuda Löw ben Bekalela



</doc>
<doc id="1591038" url="https://pl.wikipedia.org/wiki?curid=1591038" title="Rebeka Tiktiner">
Rebeka Tiktiner

Rebeka Tiktiner (hebr. רבקה בת מאיר טִיקְטִינֶר, Riwke bas Meir Tiktiner, Rebeka Tykocińska, ur. przed 1550, zm. 1605 w Pradze) – żydowska uczona talmudystka i autorka literatury religijnej adresowanej do kobiet. 
Była córką Meira Tiktinera, prawdopodobnie pochodzącego z Tykocina. Sama Rebeka spędziła większość życia (być może całe) w Pradze – tam też zmarła. Pod okiem ojca zdobywała edukację. W 1609 r. ukazała się drukiem jej książka w języku jidysz zatytułowana "Mejnekes Riwke", która zdobyła dużą popularność. Traktowała w nim m.in. o edukacji religijnej i świeckiej dzieci żydowskich oraz roli społecznej kobiety.

</doc>
<doc id="1591043" url="https://pl.wikipedia.org/wiki?curid=1591043" title="Ewolucja Układu Słonecznego">
Ewolucja Układu Słonecznego



</doc>
<doc id="1591044" url="https://pl.wikipedia.org/wiki?curid=1591044" title="Sara Szenirer">
Sara Szenirer

Sara Szenirer (ur. 1883 w Krakowie, zm. 1935 tamże) – żydowska działaczka oświatowa i społeczna, twórczyni systemu szkół Beis Jaakow. Mieszkała i działała w Krakowie.
Życiorys.
Sara Szenirer pochodziła z ortodoksyjnej, chasydzkiej rodziny żydowskiej o tradycjach rabinackich. Jej ojciec był kupcem pochodzącym z Bełza. Po ukończeniu szkoły powszechnej pracowała jako krawcowa, studiując jednocześnie we własnym zakresie dzieła religijne i filozoficzne. Duży wpływ wywarły na nią dzieła Samsona Rafaela Hirscha, który twierdził, że ortodoksja i ścisłe przestrzegania nakazów religijnych nie stoi w sprzeczności z działalnością publiczną.
W listopadzie 1917 roku utworzyła w Krakowie – z poparciem partii Agudat Israel i cadyka bełskiego Rokeacha Jisochara Dow Beera – pierwszą na świecie żydowską szkołę ortodoksyjną dla dziewcząt. Szkoła początkowo znajdowała się w kamienicy na rogu ulic Krakowskiej i św. Katarzyny w Krakowie, w dotychczasowym warsztacie krawieckim Sary Szenirer. W pierwszym roku do szkoły uczęszczało 25 dziewcząt. W 1918 roku Sara Szenirer utworzyła organizacje Beit Jaakow (jid. Bejs Jaakow). Idea szybko zdobyła popularność i dziesięć lat później w całej Polsce istniało już ponad 300 filii szkoły, z centralną placówką w Krakowie, przy ul. św. Stanisława 10. Wiele placówek działało też za granicą.
W 1927 roku założyła żeńskie seminarium nauczycielskie w Krakowie, kształcące kadrę nauczycielską dla sieci żeńskich szkół. Obecnie szkoły Beit Jaakow działają głównie w Izraelu i Stanach Zjednoczonych.
Zmarła w 1935 roku i została pochowana na nowym cmentarzu żydowskim w Podgórzu. Jej grób został zniszczony, gdy hitlerowcy założyli na terenie cmentarza obóz koncentracyjny Plaszow. W roku 2004 na cmentarzu umieszczono upamiętniającą Sarę Szenirer symboliczną macewę.

</doc>
<doc id="1591046" url="https://pl.wikipedia.org/wiki?curid=1591046" title="Joachim Morochowski">
Joachim Morochowski

Joachim Morochowski OSBM, imię ze chrztu: Eliasz, herbu Korczak (ok. 1576-1631), unicki biskup włodzimiersko-brzeski od 1613 r., polemista, hagiograf, koryfeusz unii.
Urodził się ok. 1576 r. we Lwowie. Syn Stefana herbu Korczak i mieszczki. W 1595 r. udał się do Rzymu i tam został przyjęty do Kolegium Greckiego w dniu 16 lutego 1596 r. jako pierwszy alumn z Rzeczypospolitej. Do 1603 r. studiował filozofię i teologię. Po powrocie do kraju pozostawał w służbie unickiego biskupa włodzimierskiego Hipacego Pocieja, będąc jego sekretarzem i powiernikiem – pomagał mu w szerzeniu unii. W 1609 r. został sekretarzem królewskim. Święcenia kapłańskie przyjął w 1611 roku. Ok. 1612 r. wstąpił do zakonu bazylianów przyjmując imię Joachim. W 1613 r. został unickim biskupem włodzimiersko-brzeskim. Rozwinął szeroką działalność pasterską. Wziął udział w zjeździe biskupów unickich w Nowogródku w styczniu 1624 r., który rozpatrywał zawarcie unii z prawosławnymi, a także w synodzie kobryńskim w 1626 roku. Wraz z bpem łuckim Jeremiaszem Poczapowskim złożył relację z synodu dla króla i nuncjusza. Gorliwie zabiegał o rozwój unii w swojej diecezji, dbał o reformę kleru i zwoływał synody diecezjalne. Odnowił sobory katedralne w Brześciu Litewskim i Włodzimierzu oraz zatroszczył się o ich odpowiednie zaopatrzenie. Wzniósł kilka cerkwi. Utrzymywał szkoły dla młodzieży, dbał o nauczycieli. Szkołę we Włodzimierzu przekształcił na wzór szkół jezuickich (później szkoła ta przeszła w zawiadywanie bazylianów i nosiła nazwę kolegium). Urządził i uposażył kapitułę, założył bractwo cerkiewne Najświętszej Maryi Panny przy soborze katedralnym we Włodzimierzu (ok. 1626). Testamentem z 3 lutego 1631 r. uczynił legaty na szkołę, bractwo i szpitale włodzimierskie. Zmarł 19 marca 1631 r. we Włodzimierzu.
Jest autorem m.in. następujących dzieł: „Dyskurs o początku rozerwania Cerkwie” (Zamość 1622; dzieło napisane jeszcze w młodości), „Relacja o zamordowaniu okrutnym i osobliwej świętości... Jozaphata Kuncewicza...” (Zamość 1624), dzieło religijno-polemiczne „Paregoria, albo utulenie [...] lamentu [...] Cerkwie [...]” (Wilno 1612). „Dzieła jego odznaczają się jasnym wykładem i dobrą polszczyzną” (Dalibor Jan Wagilewicz).

</doc>
<doc id="1591051" url="https://pl.wikipedia.org/wiki?curid=1591051" title="Patrick Dewaere">
Patrick Dewaere

Patrick Dewaere, właśc. Jean-Marie Patrick Bourdeaux (ur. 26 stycznia 1947 w Saint-Brieuc, zm. 16 lipca 1982 w Paryżu) – francuski aktor i kompozytor. Sześciokrotnie nominowany do nagrody Césara.
Życiorys.
Wczesne lata.
Urodził się jako trzeci z sześciorga dzieci francuskiej aktorki Madeleine 'Mado' Maurin. Miał czworo braci – Jean-Pierre’a (ur. 18 lipca 1941, zm. 15 sierpnia 1996), Yves’a-Marie (ur. 19 kwietnia 1944, zm. 2000), Dominique (ur. 1 kwietnia 1949), Jeana-François (ur. 1957) i jedną siostrę Marie-Veronique (ur. 1960).
Zadebiutował na ekranie w wieku czterech lat pod pseudonimem Patrick Maurin w komediodramacie "Pan Fabre" ("Monsieur Fabre", 1951). Jako 5-latek trafił na scenę Comédie-Caumartin w sztuce Henrika Ibsena "Dom lalki" (1952). Stał się obiektem drwin ze strony szkolnych kolegów, co spowodowało izolację we wczesnym wieku. Mając dziesięć lat pojawił się w komedii Gene’a Kelly’ego "Szczęśliwa droga" ("The Happy Road", 1957).
Kariera.
W 1968 roku wstąpił do trupy teatralnej Café de la Gare, gdzie zaczynali swoje kariery Gérard Depardieu i Miou-Miou. Zdecydował się przyjąć nazwisko panieńskie swojej babci Dewaere. Po występach w licznych filmowych, zwrócił na siebie uwagę rolą przestępcy Pierrota w anarchicznym komediodramacie Bertranda Bliera "Jaja" ("Les Valseuses", 1974). Był sześciokrotnie nominowany do nagrody Cezara; za rolę Lefevre, zastępcy Verjeata w dramacie kryminalnym "Powodzenia, stary!" ("Adieu Poulet", 1975), jako Marc w dramacie "Najlepszym sposobem na pieszo" ("La Meilleure façon de marcher", 1976), za postać sędziego Fayarda w dramacie kryminalnym "Sędzia Fayard, zwany Szeryfem" ("Le Juge Fayard dit Le Shériff", 1977), jako neurotyczny sprzedawca Franck Poupart w dramacie "Czarna seria" ("Série noire", 1979), jako zwolniony z więzienia Bruno Calgagni, który poszukuje pracy i próbuje rozpocząć nowe życie w dramacie "Zły syn" ("Un mauvais fils", 1980) oraz za kreację ojczyma Rémi w dramacie "Ojczym" ("Beau-père", 1981).
Jego krótka kariera zakończyła się tragicznie i wciąż w tajemniczych okolicznościach. Wkrótce po premierze czarnej komedii "Raj dla wszystkich" ("Paradis pour tous", 1982) u boku Jacques’a Dutronca, w której jego bohater popełnia samobójstwo, 35-letni aktor w dniu 16 lipca 1982 postanowił zakończyć swoje życie strzałem z karabinu we własnym domu. W tym czasie otrzymał propozycję od Claude’a Leloucha zagrania w filmie "Édith i Marcel" ("Édith et Marcel", 1983). Szokujące, niewytłumaczalne do końca dla przyjaciół, fanów i rodziny samobójstwo Dewaere’a, później stało się przedmiotem pełnometrażowego dokumentu francuskiego "Patrick Dewaere" (1992), który został pokazany na festiwalu filmowym w Cannes. W 1983 we Francji powstała nagroda im. Patricka Dewaere’a. W 2005 francuski piosenkarz Raphaël napisał utwór pt. „Chanson pour Patrick Dewaere”.
Życie prywatne.
W latach 1968-1979 był żonaty z aktorką Sothą. Z nieformalnego związku z Miou-Miou miał córkę Angèle Herry-Leclerc (ur. 13 sierpnia 1974). W 1980 poślubił Élisabeth Malvinę Chalier, z którą miał córkę Lolę (ur. 4 grudnia 1979).

</doc>
<doc id="1591053" url="https://pl.wikipedia.org/wiki?curid=1591053" title="Sic">
Sic



</doc>
<doc id="1591057" url="https://pl.wikipedia.org/wiki?curid=1591057" title="Guitar nipple">
Guitar nipple

Guitar nipple (pol. "sutek gitarzysty") – postulowana nazwa zapalenia gruczołu sutkowego wywołanego jego podrażnieniem związanym z grą na gitarze klasycznej. Schorzenie to nie jest wyodrębnione w klasyfikacji ICD-10.
Nazwę do nomenklatury medycznej wprowadził w 1974 roku brytyjski lekarz P. Curtis, donosząc w swoim liście do "British Medical Journal" (BMJ) o trzech przypadkach tego schorzenia wśród swoich pacjentów. Wszystkie one dotyczyły dziewczynek w wieku 8–10 lat, uczących się gry na gitarze klasycznej. Zapalenie objawiało się torbielowatym obrzękiem podstawy brodawek sutkowych z niewielkim odczynem zapalnym. W przypadku pacjentek praworęcznych był to sutek prawy (dwa przypadki), dla leworęcznej lewy. Curtis zauważył dodatkowo, że dziewczynki grały na pełnowymiarowych gitarach i pozycja ciała zajmowana podczas gry wymuszała przyciskanie pudła rezonansowego do piersi tak, że jego krawędź ocierała się o sutek. Po zaprzestaniu ćwiczeń zapalenie ustąpiło samoistnie. Schorzeniu można zapobiegać, prócz przyjęcia poprawnej postawy podczas gry także umieszczając pomiędzy pudłem rezonansowym a ciałem kawałek grubszej tkaniny, np. ręcznik, w celu zmniejszenia nacisku pudła rezonansowego na ciało.
Doniesienie wywołało dyskusję. Nawiązując do listu Curtisa, doktor Thomas zwrócił uwagę, że poprawnie trzymana gitara nie może u muzyków praworęcznych powodować podrażnień prawego sutka, ale raczej lewego. Zasugerowano, że doktor Curtis powinien zwrócić uwagę swoim pacjentkom na to, że niewłaściwie trzymają instrument. W odniesieniu do tego listu doktor Norman P. Melia uściślił, że wspomniana poprawna pozycja gitary ma zastosowanie wyłącznie dla mężczyzn, ponieważ kobiety trzymają gitarę raczej na udzie prawej nogi założonej na lewą, co powoduje, że pudło rezonansowe całkowicie pokrywa rejon sutka, zatem jego krawędź nie może go podrażniać.
W listach do BMJ z tego samego okresu pojawiały się także doniesienia o innych schorzeniach muzyków, jak: „pachwina gitarzysty” (ang. "guitarist's groin"), z góry wymyślone jako żart „opadanie stopy gitarzysty” (ang. "guitarist's foot-drop") czy „moszna wiolonczelisty” (ang. "cello scrotum"). Ostatnie doniesienie okazało się być mistyfikacją medyczną (zainspirowaną „sutkiem gitarzysty”) wymyśloną przez Elaine Murphy, a podpisaną przez jej męża. W liście do redakcji BMJ, w którym ujawnia swój żart, Murphy podejrzewa, że podobnym żartem mogło być także doniesienie o „sutku gitarzysty”, jednak sama redakcja informuje, że nie była w stanie potwierdzić tych podejrzeń.
Mimo braku kolejnych doniesień o „sutku gitarzysty” termin ten przyjął się w literaturze medycznej (wraz z innymi, jak m.in. „szyja skrzypka”, „kolano wiolonczelisty”, „klatka piersiowa wiolonczelisty” oraz „moszna wiolonczelisty”, zanim ta ostatnia została ujawniona jako żart).

</doc>
<doc id="1591066" url="https://pl.wikipedia.org/wiki?curid=1591066" title="TACI">
TACI

 
TACI (ang. total anterior circulation infarct) – zawał mózgu w obszarze całego przedniego unaczynienia tzn. tętnicy środkowej i tętnicy przedniej mózgu.
TACI jest ciężkim typem zawału mózgu związanym z całkowitą, jednostronną niedrożnością tętnic krążenia przedniego mózgu, najczęściej tętnicy szyjnej wewnętrznej. Jeśli niedrożność nastąpi przed odejściem tętnicy ocznej, TACI może towarzyszyć jednoczna ślepota na skutek niedokrwienia siatkówki. 
TACI towarzyszą zwykle 3 objawy:
Często występuje rotacja gałek ocznych związana z uszkodzeniem korowego ośrodka skojarzonego spojrzenia oraz zaburzenia świadomości.

</doc>
<doc id="1591068" url="https://pl.wikipedia.org/wiki?curid=1591068" title="PACI">
PACI

PACI (ang. partial anterior circulation infarct) – częściowy zawał mózgu obejmujący zakres unaczynienia tętnicy przedniej lub środkowej mózgu. Jest to rodzaj zawału mózgu związany z częściową niedrożnością jednej z tętnic krążenia przedniego mózgu (obejmującego tętnicę środkową i tętnicę przednią).
Symptomatyka PACI obejmuje:

</doc>
<doc id="1591069" url="https://pl.wikipedia.org/wiki?curid=1591069" title="LACI">
LACI

 
LACI (ang. lacunar infarct) – zawał mózgu lakunarny albo zatokowaty.
Zawał lakunarny jest spowodowany niedrożnością małych naczyń lub tętnic przeszywających. Towarzyszy mu drobna zmiana niedokrwienna w mózgu (lakuna) zlokalizowana w strukturach głębokich półkuli lub pnia (podkorowo) o średnicy od 0,5 do 15 mm. Przyczyną zawału lakunarnego jest najczęściej niedrożność tętnic przeszywających odchodzących od tętnicy naczyniówkowej przedniej, tętnicy środkowej mózgu, tętnicy tylnej mózgu i tętnicy podstawnej. Mogą one też być spowodowane mikrozatorowością naczyń mózgowych. Zawały lakunarne mogą być objawowe lub bezobjawowe, pojedyncze albo mnogie.
Najczęstsze zespoły objawów klinicznych towarzyszące zawałowi lakunarnemu to:

</doc>
<doc id="1591070" url="https://pl.wikipedia.org/wiki?curid=1591070" title="POCI">
POCI

 
POCI (ang. posterior circulation infarct) – zawał mózgu w obszarze unaczynienia tylnego, tzn. kręgowo-podstawnego.
Ponieważ tętnica tylna mózgu doprowadza krew do płata potylicznego, gdzie zlokalizowany jest m.in. korowy ośrodek wzroku, więc w przypadku POCI będą występować zaburzenia wzrokowe, najczęściej pod postacią niedowidzenia połowiczego jednoimiennego obejmującego połówki pola widzenia kontralateralne do ogniska w mózgu.
Inne objawy będą wynikały z niedrożności lub zwężenia tętnicy podstawnej lub jej odgałęzień, co prowadzi m.in. do niedokrwienia móżdżku, które objawia się ataksją i oczopląsem.

</doc>
<doc id="1591072" url="https://pl.wikipedia.org/wiki?curid=1591072" title="Shillington (Pensylwania)">
Shillington (Pensylwania)

Shillington – miasto w hrabstwie Berks w stanie Pensylwania, USA. W 2000 roku miasto liczyło 5059 mieszkańców.
Autor John Updike do 13 roku życia mieszkał w pobliżu tego miasteczka.
Demografia.
Według danych z 2000 roku mieszkało 5059 osób i znajdowało się 2238 gospodarstw domowych.
Skład etniczny: 
Grupy wiekowe:

</doc>
<doc id="1591073" url="https://pl.wikipedia.org/wiki?curid=1591073" title="Songgwang-sa">
Songgwang-sa

Songgwang-sa (송광사 "Klasztor Rozłożystych Sosen") – jeden z najsłynniejszych koreańskich klasztorów szkoły sŏn.
Historia klasztoru.
O początku istnienia klasztoru wiadomo niewiele. Najpewniej został zbudowany pod koniec panowania dynastii Silla, czyli ok. X w. przez Hyerina, który zależnie od źródeł jest albo mistrzem sŏn lub mistrzem hwaŏm. Klasztor nosił wówczas nazwę Kilsang i był raczej małych rozmiarów, jest nawet nazywany pustelnią lub małą świątynią, gdyż miał ok. sześciuset stóp kwadratowych.
W około sto lat później klasztor był już ruiną. W okresie panowania króla Koryŏ (고려) Injonga (panował 1123–1146) górski mnich Sŏkcho postanowił świątynię odbudować i to w dużo większych rozmiarach. Zgromadził wielu robotników, załatwił materiały budowlane lecz niestety zmarł zanim budowa została ukończona. Budowę przerwano.
Klasztor w dzisiejszej postaci został wybudowany przez Chinula (1158–1210). Poszukiwał on nowego miejsca dla swojej założonej w 1190 r. i rozrastającej się Wspólnoty Samadhi i Pradżni. Zaakceptował miejsce znalezione przez jego ucznia Suu, mimo że Kilsang sa był znów ruiną, ale znajdował się w idealnym dla realizacji planów Chinula miejscu.
W 1197 r. Suu, Ch'ŏnjin i Kwakcho rozpoczęli odbudowę i rozbudowę klasztoru, co zostało zakończone w 1207 r. Król Hŭijong (pan. 1204-1211) – gorliwie wspierający Chinula – zmienił nazwę na Susŏn-sa, czyli klasztor (사 sa) Wspólnoty Uprawiającej Sŏn. Nazwa ta zachowała się do dziś i dotyczy budynku medytacji. Na początku panowania dynastii Chosŏn klasztor został nazwany Songgwang (Rozłożysta Sosna) od pierwotnej nazwy góry, na której został wybudowany. Mniej więcej w tym samym czasie zmieniono także nazwę góry na Chogye, co jest odpowiednikiem chińskiej nazwy Caoxi (lub Caoqi 松|廣|), czyli nazwy góry, na której przebywał Szósty Patriarcha Huineng.
Klasztor stał się wiodącym ośrodkiem koreańskiego buddyzmu przez okres Koryŏ i wiodącym klasztorem aż do czasów dzisiejszych. Chinul i jego uczeń i następca Hyesim Chingak otrzymali tytuły Kuksa (Narodowych Nauczycieli), co było najwyższą rangą w kościelnej hierarchii okresu Koryŏ. Klasztor stał się centrum zarówno praktyki medytacji, jak i studiów doktrynalnych. Gromadzili się w nim w ekumenicznym duchu mistrzowie pięciu tradycyjnych szkół doktrynalnych czy scholastycznych i mistrzowie dziewięciu górskich szkół sŏn. Klasztor wydał 16 patriarchów czy też narodowych mistrzów sŏn.
Za Chinula praktykowało w nim ponad 500 buddystów. Liczba praktykujących rosła szybko i w okresie narodowego mistrza Wŏn'gama Ch'ungjiego (1226–1292) praktykowało w nim kilka tysięcy uczniów w głównym kompleksie klasztoru oraz w mniejszych świątyniach i pustelniach wokół niego. W połowie XIV w. król Kongmin (pan. 1351–1374) wydał proklamację deklarującą, iż Songgwang-sa jest "najlepszym klasztorem Wschodu"
Jednakże pod koniec dynastii Koryŏ, na skutek jej problemów finansowych, klasztor przestał być dotowany i podupadł. Szesnasty i ostatni narodowy nauczyciel Kobong Pŏpchang (1350–1428), który przybył do klasztoru w 1395 r. rozpoczął restaurowanie zniszczonych budynków; prace zostały zakończone przez jego następców w 1427 r.
W latach 1592–1597 przez prowincję Chŏlla przetoczyła się inwazja japońska dowodzona przez generała Hideyoshiego. Cztery budynki klasztoru zostały przez Japończyków spalone, a większość mnichów została zmuszona do opuszczenia klasztoru.
W kilka lat później pod kierownictwem mnicha Ŭngsŏna rozpoczęły się prace rekonstrukcyjne. Klasztor powrócił do życia, gdy prace rozpoczął mnich Punhyu Sŏnsu (1543–1615). W 1614 r. przybył do klasztoru z ponad czterystu mnichami. Prowadził on cykl wykładów, w których uczestniczyło ponad sześciuset słuchaczy. Klasztor potrafił utrzymać swoją pozycję przez resztę okresu Chosŏn.
2 marca 1842 r. wybuchł w klasztorze pożar, który w ciągu dwóch dni zniszczył wszystkie budynki i prawie wszystkie rzeźby, obrazy i inne religijne przedmioty. Ocalała tylko trójca buddyjska z gmachu głównej świątyni, posąg bodhisattwy Chijanga (sans. Ksitigarbha), duży dzwon w dzwonnicy i drewniane bloki z sutrą Avatamsaką.
Mnisi i ludzie świeccy rozpoczęli trwającą przez czternaście lat odbudowę klasztoru w pierwotnym kształcie. Nadzór sprawowali mnisi Kibong i Yongun. Klasztor został przywrócony do poprzedniej świetności.
W latach 1924–1928 mnich Yurma wybudował lub całkowicie wyremontował dziewiętnaście budynków. W 1948 r. komuniści zainicjowali serię ataków w okolicy klasztoru i oenzetowskie bombardowania zniszczyły las otaczający klasztor. Rebelianci komunistyczni wkroczyli do klasztoru, który został opuszczony przez wszystkich młodych mnichów w celu uniknięcia przymusowego poboru do wojska komunistycznego. Pozostali tylko starzy mnisi, którzy czuwali nad klasztorem i prowadzili normalne praktyki. W lutym 1951 r. partyzantka komunistyczna weszła do klasztoru i wymordowała wszystkich pozostałych mnichów. W maju kontratak odrzucił komunistów od klasztoru, jednak jego plonem było ponowne zniszczenie całej centralnej części klasztoru łącznie z głównym budynkiem, biblioteką i większością kwater mnisich.
Po zakończeniu wojny mnich Ch'wibong, który w klasztorze spędził 70 lat, rozpoczął odbudowę. Razem z opatem Kŭmdankiem zainicjowali 1000-dniowe odosobnienie poświęcone śpiewaniu sutr i dharani (kor. ch'ŏnil kido-hoe), aby zebrać pieniądze na zrealizowanie prac rekonstrukcyjnych. Pomiędzy 1955 a 1961 r. odbudowano główny budynek, cztery inne świątynie, dzwonnicę i wzniesiono muzeum.
2 września 1967 r. rozwiązano ostatecznie konflikt pomiędzy zjaponizowanymi (żonatymi) mnichami, którzy okupowali klasztor, a tradycyjnymi mnichami prowadzonymi przez Kusana (1908-1983).
15 kwietnia 1969 r. Songgwang-sa stał się klasztorem należącym do systemu ch'ongnim. Suryŏn został mistrzem sŏn i przyjął wtedy imię Kusan. Rozpoczął on na wielką skalę prace rekonstrukcyjne klasztoru. Klasztor znów stał się wiodącą sił buddyzmu koreańskiego
Klasztor ten jest klasztorem parafialnym szkoły chogye, który zarządza 41 innymi klasztorami.
Klasztor.
Położenie.
Klasztor położony jest na górze Chogye w Songgwang-myŏn, Suncheon, w prowincji (kor. do) Chŏllanam (Jeolla Południowa) w Korei Południowej.
Prowincja Jeolla (13) jest najbardziej na południe wysuniętą częścią półwyspu.
35° 0' 50 (północna)
127° 16' 45 (wschodnia)
Achitektura.
Do klasztoru wchodzi się przez bramę "ilchu-mun" (dosł. jednobelkowa brama) przypominającą nieco japońską bramę torii w świątyniach shintō. Pomiędzy posągami "Czterech Niebiańskich Królów" (sach'ŏn-wang) znajduje się budynek wejściowy, a zaraz za nim "dwie wieże": "Dzwonu" i "Bębna" (Chonggo-ru). Po dojściu do centralnego zespołu budynków staje się przed głównym budynkiem Buddy – "Domem Wielkiego Bohatera" (Taeung-chŏng) w większości klasztorów poświęconemu "Vairocanie" głównemu Buddzie "szkoły hwaŏm" (chin. huayan) i to pomimo tego, że obecnie wszędzie praktykuje się w Korei "sŏn". Jest to architektoniczne i ideologiczne centrum klasztoru. Od podłogi do stropu sięga ołtarz wysokości ok. 7 m., w pewnej odległości od frontowej ściany, tak że wierni mogą go okrążać (choć nie jest to właściwie już praktykowane). Za ołtarzem znajduje się powieszony olbrzymi, wielokolorowy obraz na płótnie "t'aenghwa" z panteonem buddyjskim. Na jednej ze ścian znajduje się także wyobrażenie obrońcy buddyzmu "generała Wit'a" (chin. Weito), co było typowe dla klasztorów chińskich po XVI wieku. Poduszki dla medytacji dla starszych mnichów znajdują się daleko z tyłu. Jak wszystkie inne budynki klasztorne, "Taeung-chŏng" jest wykonany z drewna, w związku z tym, co jakiś czas dokonuje się wymiany zniszczonych elementów, które są wiernymi kopiami usuniętych części. Dlatego też rzadko spotyka się elementy sprzed kilku wieków, a klasztor np. z VIII wieku z pewnością nie ma ani jednej oryginalnej części. Na Dalekim Wschodzie nie jest to żadną przeszkodą i klasztor traktuje się jako oryginalny. Budynek ma typową konstrukcję słupowo-belkową z licznymi klamrami wzmacniającymi wszelkie krawędzie i okapy. Ponieważ nie używa się gwoździ, wszystkie elementy konstrukcji są niezwykle precyzyjnie do siebie dopasowane. Przestrzeń pomiędzy kolumnami wspierającymi jest wypełniona murem z wysuszonej gliny zmieszanej z trawą.
Główne wspierające kolumny pomalowane są na kolor bordowy, a ściany na żółto (często z malowidłami sztuki ludowej tego rejonu). Okapy budynków pomalowane są w "stylu tanch'ŏng" jasnym cynobrem lub seledynowo z zawiłymi czerwonymi, zielonymi, niebieskimi i żółtymi wzorami graniczącymi nieraz z pewną przesadą. "Taeung-chŏng" podkreśla wyróżniający się charakter klasztoru, co jest szczególnie widoczne w klasztorach "sambo chongch'al" (klasztorach trzech klejnotów), czyli T'ongdo-sa, Haein-sa i Songgwang-sa. Są to trzy spośród największych klasztorów Korei i należą także do systemu ch'ongnim. T'ongdo-sa reprezentuje klejnot, którym jest Budda Śakjamuni – bezpośrednio za głównym budynkiem znajduje się relikwiarz, czyli stupa (kor. t'ap), w której znajdują się (jak się uważa) szczątki Buddy Śakjamuniego. Normalnie, jak w każdym innym klasztorze, na ołtarzu powinien znajdować się posąg Buddy, ale tutaj zdecydowano się na otwarcie tylnej ściany na ową stupę, tak że Śakjamuni jest tu reprezentowany przez relikwie, a nie przez posąg. Z kolei Haein sa reprezentuje klejnot Dharmy, nauki Buddy, dlatego dwa ogromne budynki, w których przechowuje się drewniane bloki z buddyjskim kanonem koreańskim, znajdują się wysoko na wzgórzu bezpośrednio za głównym domem Buddy i górują nad nim, co podkreśla nadrzędność Dharmy-nauki, reprezentowanej przez kanon, w tym klasztorze. Songgwang-sa jest klasztorem klejnotu sanghi – zakonu buddyjskiego i szerzej, wszystkich wyznawców. Dlatego tu dom medytacji jest położony powyżej i poza głównym domem Buddy w celu podkreślenia miejsca praktyki mnichów – czyli sanghi.
Jak wiele dużych klasztorów Songgwang jest zbudowany na planie mandali pieczęci oceanu (kor. haein-to; skt. sāgaramudrā-mandala) lub mandali krainy dharmy (kor. pŏpkye-to; skt. dharmadhātu-mandala), które używane były przez szkołę hwaŏm.
Na małym wzgórzu górującym nad "Taeung-chŏng" znajdują się domy medytacji, nauki i mieszkanie mistrza sŏn, lekko wyizolowane, dla podkreślenia prywatności i odrębności praktyki medytacji.
Po obu stronach klasztoru znajdują się osobne budynki pomocnicze: kuchnie, biura itp. W różnych miejscach kompleksu rozmieszczone są małe świątynie boshisattwów, patriarchów sŏn, zmarłych mistrzów sŏn tego klasztoru itp. Większość klasztorów koreańskich ma także duży centralny dziedziniec, co różni je od chińskiego wzorca.
Pod klasztorem znajduje się skomplikowany system kanałów wodnych (doprowadzających wodę z okolicznych źródeł, nie tylko do klasztoru, ale i kwater poza nim) i kanalizacyjnych (nie ma tu rynien i woda spływająca z dachu jest odprowadzana poza teren klasztoru).
Songgwang-sa, jak każdy duży klasztor, jest podzielony na pewne części, które są niezależnymi jednostkami pracy i życia. Oddzielone są one od siebie i od publicznej części klasztoru murem z gliny i kamieni. Każda oddzielna część ma także swój centralny plac. Główną częścią jest "kŭnbang" (duży pokój) z podgrzewaną podłogą (kor. ondol), gdzie może mieszkać i praktykować ok. 30 mnichów. W ścianach znajdują się regularnie rozmieszczone podwójne rozsuwane drzwi (papierowe). Mnisi używają zawsze drzwi najbliższych im, gdy wychodzą, lub najbliższych ich miejsca w sali, gdy wchodzą. Jedynym ozdobnym elementem sali jest mała świątynia na jednej z dłuższych ścian. Na zewnątrz znajduje się palenisko, w którym rozpala się ogień ogrzewający podłogę i wodę w wielkim bojlerze. Tu także dawniej gotowało się pożywienie (obecnie zajmuje się tym część kuchenna, ale je się w owych dużych pokojach, na ten czas – refektarzach). Znajduje się tu także granitowy zbiornik na wodę źródlaną doprowadzaną kanałami. Ze względu na ich prostotę – sale te mogą łatwo pełnić wiele funkcji: gdy konieczna jest nauka, wnosi się niskie stoliki (i jest to seminarium). Są refektarzem w porze posiłku (mnisi przynoszą swoje miski z półek). W porze snu sala zamienia się w dormitorium (przynosi się kołdry i poduszki z komód lub bocznego pokoju). Po ułożeniu poduszek w dwu rzędach na środku sali, zamienia się ona w salę medytacji. Gdy potrzeba, cała taka jednostka klasztorna może być szybko przystosowana do aktualnych potrzeb klasztoru (np. na potrzeby grupy wędrujących od klasztoru do klasztoru mnichów itd.). Ta niezwykła możliwość przystosowania klasztoru do wszelkich sytuacji, także odróżnia klasztory koreańskie od chińskich.
System ogrzewania klasztorów koreańskich jest wyjątkowy (z Syberii napływają do Korei ostre mrozy). W klasztorach chińskich używano rozgrzanych cegieł do ogrzania każdego mnisiego miejsca spania osobno. Koreańczycy postanowili ogrzać całe pomieszczenie i służy temu system ondol podgrzewający je od spodu.
Biura rozmieszczone są w odrębnym budynku w pobliżu głównej bramy. Znajdowała się tam większa sala (podgrzewana) i mniejsze indywidualne pokoje klasztornych urzędników. Również i opat klasztoru mógł tam mieć swoje biuro. Większe klasztory, takie jak Songgwang, miały także swoją bibliotekę ze starymi ksylograficznymi książkami w literackim języku chińskim, współczesnymi rozprawami na temat buddyzmu w języku koreańskim i drukowanym chińskim (z reguły japońskie wydanie Taishō Shinshū Daizōkyō) czy koreańskim kanonem buddyjskim.
Większość klasztorów ma także małe kaplice poświęcone Siedmiu Gwiazdom (Wielka Niedźwiedzica; kor. ch'lsŏng) i bóstwu góry (kor. sansin). Jest to ewidentna pozostałość z pierwotnych wierzeń Koreańczyków.
W górach otaczających klasztor znajdują się także liczne pustelnie, gdzie mieszkają starsi mnisi i emerytowani opaci. Pomimo odosobnienia od głównego kompleksu klasztoru, funkcjonują one jako jego część. W pobliżu klasztoru jest także obszerne pole stup, w których znajdują się relikwie ok. 30 mistrzów sŏn i wybitnych mnichów Songgwang sa.

</doc>
<doc id="1591074" url="https://pl.wikipedia.org/wiki?curid=1591074" title="Luigi Beccali">
Luigi Beccali

Luigi Beccali (ur. 19 listopada 1907 w Mediolanie, zm. 29 sierpnia 1990 w Daytona Beach) – włoski lekkoatleta średniodystansowiec, mistrz olimpijski.
Kariera sportowa.
Początkowo wahał się między uprawianiem kolarstwa i lekkiej atletyki, ale za namową swego trenera wybrał tę drugą dyscyplinę.
Startował w biegu na 1500 metrów na igrzyskach olimpijskich w 1928 w Amsterdamie, ale nie wszedł do finału. Natomiast na igrzyskach olimpijskich w 1932 w Los Angeles zdobył złoty medal na tym dystansie, wyprzedzając Brytyjczyka Jerry’ego Cornesa i Kanadyjczyka Phila Edwardsa oraz ustanawiając rekord olimpijski wynikiem 3:51,2. Na podium jako pierwszy sportowiec wzniósł rękę w faszystowskim pozdrowieniu.
9 września 1933 w Turynie wyrównał należący do Julesa Ladoumègue’a rekord świata w biegu na 1500 metrów czasem 3:49,2, a 17 września tego roku w Mediolanie poprawiał ten rekord uzyskując czas 3:49,0; ustanowił także rekord świata na 1000 jardów czasem 2:10,0 (4 listopada 1933 w Mediolanie). Zdobył złoty medal w biegu na 1500 metrów na mistrzostwach Europy w 1934 w Turynie, przed Miklósem Szabó i Rogerem Normandem z Francji. Na igrzyskach olimpijskich w 1936 w Berlinie zdobył brązowy medal na tym dystansie (za Nowozelandczykiem Jackiem Lovelockiem i Amerykaninem Glennem Cunninghamem), podobnie jak na mistrzostwach Europy w 1938 w Paryżu, za Brytyjczykiem Sydneyem Woodersonem i Belgiem Josephem Mostertem.
Był mistrzem Włoch w biegu na 1500 metrów w latach 1928–1931, 1934-1936 i 1938, w biegu na 800 metrów w 1931, w biegu na 5000 metrów w 1935, w sztafecie 4 × 800 metrów w 1931, w sztafecie 4 × 1500 metrów w 1932, 1935 i 1936 oraz w sztafecie olimpijskiej w 1932.
Siedmiokrotnie poprawiał rekord Włoch w biegu na 1500 metrów do wspomnianego wyżej wyniku 3:49,0 z 1933 (który przetrwał jako rekord Włoch do 1956). Był również rekordzistą swego kraju w biegu na 800 metrów z czasem 1:50,6, uzyskanym 24 września 1933 we Florencji.
Po zakończeniu kariery sportowej wyemigrował do Stanów Zjednoczonych. Zmarł w Daytona Beach na Florydzie.

</doc>
<doc id="1591075" url="https://pl.wikipedia.org/wiki?curid=1591075" title="Songgwangsa">
Songgwangsa



</doc>
<doc id="1591076" url="https://pl.wikipedia.org/wiki?curid=1591076" title="Niemoje">
Niemoje

Niemoje (niem. "Nehmen", "Gross Nehmen") – dawna miejscowość położona na terenie obecnej gminy Zalewo, woj. warmińsko-mazurskiego.
Wieś wzmiankowana w dokumentach z roku 1315 i 1332 jako wieś pruska na 13 włókach. Pierwotna nazwa brzmiała "Neymen" lub "Nemoy" . W roku 1782 we wsi odnotowano 8 domów (dymów), natomiast w 1858 w jednym gospodarstwie domowym było ośmiu mieszkańców. W latach 1937–39 było 21 mieszkańców. 
Na mapie z początkowego XX w. w portalu "meyersgaz.org" we wskazanym miejscu jest jeden budynek bez przypisanej nazwy, w portalu nie jest znana proponowana nazwa niemiecka. 
Nazwy Niemoje nie znaleziono w zestawieniach zmiany nazw miejscowości z niemieckich na polskie, jest wymieniona w publikacji z 1973 roku, jako niezamieszkany majątek, należący do powiatu morąskiego, gmina i poczta Zalewo.
Niemoje (niem. "Nehmen See"), dawniej jezioro położone między przysiółkami: Tarpno i Woryty Zalewskie. Osuszane od początku XX w., w na początku lat 70. XX w. pozostałości jeziora osuszono za pomocą systemu pomp. Według zdjęć satelitarnych z 2015 roku oraz gminnego systemu informacji przestrzennej teren byłego jeziora oznaczony jest ponownie jako woda, na mapach nie występuje nazwa tego obiektu fizjograficznego. Teren ten obejmuje działki w obrębie Pozorty i Barty, klasoużytek typu stawy i woda obejmuje na tych działkach ponad 80 ha. W planie zagospodarowania przestrzennego gminy Zalewo, w opisie wód gminy, teren ten jest opisany jako "w Girgajnach, zlokalizowany jest staw rybny o pow. ok. 52 ha". 
W XXI w. są to stawy rybne "hodowla ryb karpiowatych".

</doc>
<doc id="1591077" url="https://pl.wikipedia.org/wiki?curid=1591077" title="Chǒlla Południowa">
Chǒlla Południowa



</doc>
<doc id="1591082" url="https://pl.wikipedia.org/wiki?curid=1591082" title="Peter Rono">
Peter Rono

Peter Kipchumba Rono (ur. 31 lipca 1967 w Kapsabet) – kenijski lekkoatleta średniodystansowiec, mistrz olimpijski.
Kariera sportowa.
Specjalizował się w biegu na 1500 metrów. Zdobył w nim srebrny medal podczas mistrzostw świata juniorów w 1986 w Atenach. Na halowych mistrzostwach świata w 1987 w Indianapolis odpadł w eliminacjach, a na mistrzostwach świata w 1987 w Rzymie w półfinale tej konkurencji.
Na igrzyskach olimpijskich w 1988 w Seulu pokonał w finale biegu na 1500 metrów faworytów Petera Elliotta i Steve’a Crama z Wielkiej Brytanii i został niepodziewanym złotym medalistą olimpijskim. Zdobyła srebrny medal na uniwersjadzie w 1989 w Duisburgu.
Później nie odnosił większych sukcesów lekkoatletycznych. Ukończył Mount St. Mary's University w Maryland, gdzie został trenerem.

</doc>
<doc id="1591084" url="https://pl.wikipedia.org/wiki?curid=1591084" title="Pieszkowo (gmina Miłakowo)">
Pieszkowo (gmina Miłakowo)

Pieszkowo (niem. "Achthuben") – niestandaryzowany przysiółek wsi Książnik w Polsce położona w województwie warmińsko-mazurskim, w powiecie ostródzkim, w gminie Miłakowo.
Miejscowość wzmiankowana w dokumentach z roku 1323, jako dworek pruski na 8 włókach. W roku 1782 we wsi odnotowano 6 domów (dymów), natomiast w 1858 w trzech gospodarstwach domowych było 55 mieszkańców. W latach 1937-39 było 45 mieszkańców. W roku 1973 jako kolonia Pieszkowo należało do powiatu morąskiego, gmina i poczta Miłakowo.
Zobacz też.
Pieszkowo

</doc>
<doc id="1591087" url="https://pl.wikipedia.org/wiki?curid=1591087" title="Sponnagel Eduard">
Sponnagel Eduard



</doc>
<doc id="1591090" url="https://pl.wikipedia.org/wiki?curid=1591090" title="Zgniłek">
Zgniłek

Zgniłek (niem. "Faul See") – jezioro o powierzchni 6,35 ha, znajdujące się na wschód od wsi Liksajny, w gminie Miłomłyn, w województwie warmińsko-mazurskim. Z jeziora Zgniłek uchodzi odpływ do jeziora Ruda Woda.

</doc>
<doc id="1591092" url="https://pl.wikipedia.org/wiki?curid=1591092" title="Chmielówko">
Chmielówko



</doc>
<doc id="1591096" url="https://pl.wikipedia.org/wiki?curid=1591096" title="Trądla">
Trądla

Trądla (niem. "Trundel See") – jezioro w woj. warmińsko-mazurskim, w powiecie ostródzkim, w gminie Morąg. Zbornik o powierzchni 5,53 ha, położony na północ od wsi Pojezierce, w pobliżu jeziora Narie.

</doc>
<doc id="1591098" url="https://pl.wikipedia.org/wiki?curid=1591098" title="Zbrodnie w Terce">
Zbrodnie w Terce

Zbrodnie w Terce – zbrodnia dokonana w nocy 7 lipca 1946 przez ukraińską bojówkę Służby Bezpeky OUN-B na Polaku i Ukraińcu, a wcześniej na dwóch innych Ukraińcach, mieszkańcach Terki oraz zbrodnia dokonana 8 lipca 1946 w odwecie przez żołnierzy Wojsk Ochrony Pogranicza z 36 Komendy Odcinka 8 Oddziału Ochrony Pogranicza na 30 Ukraińcach, mieszkańcach wsi Terka.
Obrót wydarzeń przed dokonaniem zbrodni.
Jedną z głównych przyczyn nasilenia wzajemnych uprzedzeń między ukraińskimi i polskimi współmieszkańcami Terki była działalność miejscowych księży greckokatolickich (ks. Josefa Kecuna i Lwa Salwyckiego), polegająca na podjudzaniu i nawoływaniu do wrogości wobec Polaków. W drugiej połowie lipca 1944 na terenie Bieszczadów ukazały się obwieszczenia ukraińskich nacjonalistów, wzywające Polaków do opuszczenia wiosek w ciągu jednego dnia, bez możliwości zabrania dobytku. Za niewykonanie tego nakazu zgodnie z treścią obwieszczenia groziła śmierć. W związku z niezastosowaniem się do powyższych gróźb, nacjonaliści ukraińscy dokonali m.in. mordu 42 Polaków, mieszkańców Baligrodu. Planowano także wymordować polskich mieszkańców Terki. W tym samym czasie (w sierpniu 1944) na tereny Bieszczadów Zachodnich przybyła partyzantka sowiecka, dowodzona przez Polaka Mikołaja Kunickiego „Muchę”, z którą połączył się oddział Józefa Pawłusiewicza, stanowiący miejscową obronę dla ludności polskiej. Dzięki działalności Kunickiego, która polegała m.in. na rozsyłaniu pogróżek o ewentualnych akcjach odwetowych w przypadku powtórzenia się mordów, czystki prowadzone przez oddziały ukraińskie w Bieszczadach zostały w znacznym stopniu ograniczone. Latem 1945 działalność UPA ponownie się zaostrzyła, jej bojówki często kwaterowały w Terce, a mieszkańcy wsi byli zmuszani do przymusowego zaopatrywania ich w żywność i odzież pod groźbą represji. 1 maja 1946 w Wołkowyi zlokalizowano 36 Komendę Odcinka z 8 Oddziału WOP, którego żołnierze często przebywali w pobliskiej Terce.
4 lipca 1946 bojówki OUN uprowadziły 5 mieszkańców Terki; jednego Polaka i 4 Ukraińców (którzy zmienili wyznanie na rzymskokatolickie). Pośrednio w wyniku powyższego zdarzenia kapitan Lucjan Zubert (zastępca dowódcy do spraw liniowych 36 Komendy) 6 lipca wydał rozkaz wzięcia zakładników.
Przebieg zbrodni.
Tego samego dnia wieczorem przystąpiono do wykonywania rozkazu. Według ustaleń UPA zebrano 43 zakładników, z których co najmniej ¼ uciekła w drodze do miejsca docelowego, którym była Wołkowyja. Dzięki wstawiennictwu cywilnych Polaków uwolniono kolejnych kilka osób. Nazajutrz wystosowano ultimatum z żądaniem wypuszczenia osób uprowadzonych przez bojówki ukraińskie, w zamian za puszczenie wolno przetrzymywanych ukraińskich mieszkańców Terki. Tego samego dnia wieczorem (7 lipca) grupy ukraińskie przyprowadziły dwóch zakładników (Polaka i jednego z Ukraińców) do Terki i powiesili na przydrożnym drzewie, uprzednio rozbijając im głowy kolbami. Następnego dnia, po otrzymaniu wiadomości o zamordowaniu dwóch osób, podjęto decyzję o rozstrzelaniu zakładników. Akcją kierował osobiście kpt. Lucjan Zubert. 8 lipca zakładnicy zostali doprowadzeni ponownie do Terki (podczas marszu udało się zbiec jednej osobie) i zapędzeni do drewnianego domu. Tutaj uwolniono kolejnych 5 osób, a 3 mężczyzn zabrano na cmentarz do kopania grobu dla powieszonych przez SB OUN, poza tym z chaty zbiegł jeden chłopiec Wasyl Soniak, który przeżył masakrę, a potem jego zeznania zostały spisane i porównane z zeznaniami żołnierzy WOP z Wołkowyi.
W chacie pozostało 20 osób (nie licząc chłopca, któremu udało się uciec), przede wszystkim kobiety i dzieci. W morderstwie bezpośrednio uczestniczyło 2 żołnierzy pochodzących z Kresów Wschodnich, którzy prawdopodobnie mieli się zgłosić do wykonania tego zadania na ochotnika, ponieważ ich bliscy zostali zamordowani przez podziemie ukraińskie. Pozostali żołnierze pilnowali otoczenia budynku. Morderstwa dokonano przy użyciu pistoletu maszynowego i obrzuceniu wnętrza budynku granatami, następnie chatę oblano benzyną i podpalono. Zginęło 20 niewinnych osób. Prócz wspomnianych ofiar, żołnierze po tym zdarzeniu zamordowali kolejnych 7 ukraińskich mieszkańców Terki, oraz 3 mężczyzn, odprowadzonych wcześniej na cmentarz.
Żołnierze WOP zabili w sumie 30 osób i spalili kilkanaście gospodarstw.
W 1999 roku w tej sprawie Delegatura IPN w Rzeszowie prowadziła śledztwo nr S 7/00/Zk, w toku którego udało się ustalić jednego sprawcę – był nim Hryhorij Łoszycia, Ukrainiec, współpracujący z żołnierzami Odcinka WOP w Wołkowyi. Nie postawiono mu zarzutów, bowiem już nie żył (zmarł w 1991). Zarzuty przedstawiono także dwóm byłym żołnierzom 36 Komendy Odcinka WOP, lecz z braku dostatecznych dowodów winy prokuratura zmuszona była odstąpić od oskarżenia.
Późniejsza akcja odwetowa UPA.
W odwecie za mord w Terce UPA z 14 na 15 lipca 1946 (lub z 15 na 16) przeprowadziła atak na Wołkowyję. W sile około 200 osób, sotnie z kurenia Rena i sotnia Łastwiki z kurenia Bajdy zaatakowały garnizon WOP w Wołkowyi. Atak został odparty. W czasie walk miejscowa bojówka UPA paliła zabudowania i mordowała polskich mężczyzn, kobiety i dzieci.
Życie straciło 30 mieszkańców Wołkowyi, w tym w większości Polaków. W tym pięciu WOP-istów zostało rannych, a dwóch zginęło.
Upamiętnienie zbrodni.
W 1985 na cmentarzu w Terce odsłonięto na mogile nagrobek upamiętniający mord ukraińskich mieszkańców wsi z listą 33 ofiar mordu. Tablica zawiera szereg błędów, między innymi znalazły się na niej nazwiska osób, które zginęły w innych okolicznościach. Również sama data mordu jest błędna.
Natomiast groby Polaków zamordowanych w Wołkowyi przez UPA znajdują się na tamtejszym cmentarzu.

</doc>
<doc id="1591100" url="https://pl.wikipedia.org/wiki?curid=1591100" title="Kyushu J7W">
Kyushu J7W



</doc>
<doc id="1591101" url="https://pl.wikipedia.org/wiki?curid=1591101" title="Do domu (film 1987)">
Do domu (film 1987)

Do domu – polski film obyczajowy z 1987 roku na podstawie opowiadania „Dezerter” Wiesława Dymnego.
Fabuła.
Akcja filmu toczy się w XVIII, XIX wieku i w latach 1915-18. Rok 1915. Szymon Kret, syn Szymona, dezerteruje z wojska. To w jego rodzinie tradycja. Jego dziad i ojciec też uciekli przed armią austriacką, do której ich przymuszano. Szymon po ucieczce z pomocą ojca finguje swoją śmierć i pogrzeb oraz ucieka w góry. Ojciec przynosi mu jedzenie i wieści. Okazuje się, że jego dziewczyna Maryjka wyszła za innego, a matka nie wierzy w jego śmierć. Jest rok 1918. Do wsi przybywa emisariusz, który zachęca górali do wstępowania do wojska polskiego. Stary Kret przekazuje tę informację Szymonowi i chce, żeby wrócił on do domu.

</doc>
<doc id="1591108" url="https://pl.wikipedia.org/wiki?curid=1591108" title="Benelli M1">
Benelli M1



</doc>
<doc id="1591109" url="https://pl.wikipedia.org/wiki?curid=1591109" title="Benelli M3">
Benelli M3



</doc>
<doc id="1591110" url="https://pl.wikipedia.org/wiki?curid=1591110" title="DAO-12">
DAO-12



</doc>
<doc id="1591111" url="https://pl.wikipedia.org/wiki?curid=1591111" title="Listy miłosne (film 2001)">
Listy miłosne (film 2001)

Listy miłosne – polski film psychologiczny z 2001 roku. Film dedykowany pamięci Wojciecha Jerzego Hasa. Zdjęcia powstały od lutego do marca 2001 roku, a realizowane były w następujących miejscach: Łódź, Świnoujście, Ruda Pabianicka, Bratoszewice.
Fabuła.
30-letnia Teresa mieszka z rodzicami w domu nad morzem. Pracuje w szpitalu, w domu podlega despotycznej matce, która traktuje ją jako służącą. Pewnego dnia zauważa kilkuletnią dziewczynkę Julkę, która grzebie w śmietniku obok jej domu. Zaintrygowana próbuje się do niej zbliżyć. W ten sposób poznaje Janusza, młodego chłopaka pracującego w lunaparku. Julka postanawia ich zbliżyć do siebie. Wykorzystuje do tego celu znalezione cudze listy miłosne, podrabia na nich podpisy Janusza i Teresy oraz nosi je przy sobie.

</doc>
<doc id="1591123" url="https://pl.wikipedia.org/wiki?curid=1591123" title="Przedwczesne pęknięcie błon płodowych">
Przedwczesne pęknięcie błon płodowych

Przedwczesne pęknięcie błon płodowych (ang. premature rupture of membranes, PROM) – przerwanie błon płodowych w ciąży wcześniej niż godzinę przed rozpoczęciem porodu. Przedwczesne pęknięcie błon płodowych określa się jako przedłużone, gdy występuje wcześniej niż 18 godzin przed rozpoczęciem porodu lub jako PPROM (preterm PROM), gdy do pęknięcia błon dochodzi przed 37 tygodniem ciąży. Jest to jedna z częstych patologii położniczych, występuje w 2–4% ciąż i jest przyczyną około jednej trzeciej porodów przedwczesnych.
Etiologia.
Przedwczesne pęknięcie błon płodowych może być spowodowane przez zakażenie bakteryjne albo przez wadę w strukturze worka płodowego, macicy lub szyjki macicy. Mutacje w genach "COL5A1", "COL5A2", "COL3A1", "COL1A1", "COL1A2", "TNXB", "PLOD1", "ADAMTS2", "CRTAP", "LEPRE1" i "ZMPSTE24" mogą zwiększać ryzyko przedwczesnego pęknięcia błon płodowych. W jednym z badań stwierdzono, że wysokie stężenie mleczanu w wyciekającym płynie owodniowym to silny wskaźnik wystąpienia porodu w ciągu 48 godzin od pęknięcia błon płodowych.
Odkryto związek pomiędzy stanami emocjonalnymi strachu w danej społeczności a przedwczesnym pęknięciem błon płodowych.
Postępowanie.
Przy jednoczesnym zapaleniu błon płodowych i łożyska stosuje się terapię antybiotykową, aby uniknąć posocznicy i wskazane jest zakończenie ciąży porodem. Jeśli zapalenie błon płodowych nie jest obecne, włączenie szybkiej terapii antybiotykowej może pozwolić na znaczące opóźnienie porodu, dając płodowi dodatkowy czas na dojrzenie.
Diagnostyka różnicowa.
W diagnostyce różnicowej należy uwzględnić:

</doc>
<doc id="1591126" url="https://pl.wikipedia.org/wiki?curid=1591126" title="Polifenol">
Polifenol



</doc>
<doc id="1591128" url="https://pl.wikipedia.org/wiki?curid=1591128" title="Obywatel Welles">
Obywatel Welles

Obywatel Welles (tytuł oryg. "RKO 281") – amerykańsko-brytyjski film biograficzny z 1999 roku częściowo oparty na filmie dokumentalnym "Bitwa o Obywatela Kane’a" Richarda Bena Cramera i Thomasa Lennona.
Fabuła.
Do Kalifornii przybywa Orson Welles – młody, zdolny reżyser i aktor. Zyskał rozgłos dzięki słuchowisku radiowemu "Wojna światów". Ma opinię geniusza, więc jego pierwszy film musi być genialny. Jednak brakuje mu tematu na film. Po przyjęciu w Zamku Hearsta, posiadłości magnata prasowego Williama R. Hearsta, Welles decyduje się nakręcić film o nim. Namawia do pomocy przy scenariuszu Hermana Mankiewicza, który stacza się w alkoholizm. Mimo konfliktów między nimi, powstaje błyskotliwy scenariusz, RKO zgadza się sfinansować projekt. Film ma nosić tytuł "Obywatel Kane". Kiedy Hearst dowiaduje się o filmie, porusza niebo i ziemię, by nie dopuścić do realizacji filmu…
Nagrody i nominacje.
Złote Globy 1999
Nagroda Emmy 2000
Nagroda Satelita 2000

</doc>
<doc id="1591131" url="https://pl.wikipedia.org/wiki?curid=1591131" title="Kugisho Ohka Model 11">
Kugisho Ohka Model 11



</doc>
<doc id="1591132" url="https://pl.wikipedia.org/wiki?curid=1591132" title="Polecenia systemu operacyjnego CP/M">
Polecenia systemu operacyjnego CP/M

Polecenia systemu operacyjnego CP/M – polecenia, które umożliwiały użytkownikowi zlecanie wykonania określonych funkcji systemowi operacyjnemu. Praca odbywała się w konsoli tekstowej. Polecenia wprowadzane były więc z klawiatury, jednak mogły również zostać zapisane w pliku i być wykonywane w sposób wsadowy. Nomenklatura stosowana przez większość autorów w literaturze przedmiotu, w odniesieniu do poleceń systemu CP/M, stosuje określenie dyrektywa.
Dyrektywy rezydentne.
Dyrektywy rezydentne, dyrektywy wewnętrzne, to polecenia zlecające wykonanie najczęściej stosowanych operacji podstawowych. Wykonywane są szybciej niż pozostałe dyrektywy, gdyż programy ich obsługi zawarte są w module CCP systemu, wczytywanym do pamięci operacyjnej po uruchomieniu systemu komputerowego w trakcie ładowania systemu operacyjnego.
Dyrektywy wewnętrzne obejmują następujące polecenia:
Dyrektywy nierezydentne.
Dyrektywy nierezydentne, dyrektywy zewnętrzne, to polecenia systemowe, których wykonanie jest realizowane przez dostarczony wraz z systemem program, zawarty w odrębnym pliku.
Dyrektywy zewnętrzne obejmują następujące polecenia:
Informacje uzupełniające.
W dyrektywach systemu CP/M można w większości przypadków podawać nazwę pliku, zarówno jednoznaczną jak i wieloznaczną. W przypadku nazwy wieloznacznej polecenie będzie dotyczyć grupy plików, których nazwa spełni podane kryteria. Ponadto nazwy plików, zarówno jednoznaczne jak i wieloznaczne, mogą zostać opcjonalnie poprzedzone oznaczeniem napędu dyskietek wskazującym, na której dyskietce znajdują się pliki, które podlegać będą przetwarzaniu.
Jednoznaczne oznaczenia plików: codice_1; przy czym dopuszczalne jest rozszerzenie o długości maksymalnie 3 znaków. Oznaczenia niejednoznaczne zawierają znaki: pytajnik „?” – oznaczający dowolny znak na danej pozycji w nazwie pliku oraz gwiazdka „*” – oznaczającą dowolny ciąg znaków w nazwie, w danej lokalizacji.
Napędy dyskietek posiadają oznaczenia literowe: A, B, C ... .

</doc>
<doc id="1591136" url="https://pl.wikipedia.org/wiki?curid=1591136" title="Igor Czerwiński">
Igor Czerwiński



</doc>
<doc id="1591137" url="https://pl.wikipedia.org/wiki?curid=1591137" title="Przedwczesne odpłynięcie wód płodowych">
Przedwczesne odpłynięcie wód płodowych



</doc>
<doc id="1591138" url="https://pl.wikipedia.org/wiki?curid=1591138" title="Szkoła dla drani (film 2006)">
Szkoła dla drani (film 2006)

Szkoła dla drani – amerykańska komedia romantyczna z 2006 roku na podstawie powieści Stephena Pottera. Film jest remakiem brytyjskiej komedii z 1960 roku.
Fabuła.
Roger pracuje jako parkingowy w Nowym Jorku, jest kompletnym nieudacznikiem. Poza tym nie radzi sobie z dziewczynami, jest niepewny siebie, a jakby było tego mało to kompletny tchórz. Aby zmienić swój marny los, zapisuje się do „szkoły dla oferm”, którą prowadzi dr P i jego asystent Lesher. Tam Roger ma zmienić się w prawdziwego faceta. Dr P stosuje bardzo niekonwencjonalne, ale skuteczne metody nauczania...
Obsada.
i inni

</doc>
<doc id="1591139" url="https://pl.wikipedia.org/wiki?curid=1591139" title="Joachim Śliwa">
Joachim Śliwa

Joachim Śliwa (ur. 1940) – polski archeolog, prof. dr. hab. Uniwersytetu Jagiellońskiego; zajmuje się zagadnieniami sztuki i archeologii Egiptu i Bliskiego Wschodu. Od roku 1998 kieruje Zakładem Archeologii Egiptu i Bliskiego Wschodu UJ.
Przewodniczący Rady Naukowej Zakładu Archeologii Śródziemnomorskiej PAN w Warszawie.
W 1975 obronił rozprawę habilitacyjną. W 1995 roku otrzymał tytuł profesora zwyczajnego
Profesor Śliwa jest członkiem wielu towarzystw i instytucji naukowych w kraju i za granicą.
Uczestniczył w misjach archeologicznych w Deir el-Bahari, Palmyrze, el-Tarif oraz Kasr el-Saga.
Nagrodzony przez Ministra Edukacji Narodowej.

</doc>
<doc id="1591143" url="https://pl.wikipedia.org/wiki?curid=1591143" title="Ostatnia dolina">
Ostatnia dolina

Ostatnia dolina – amerykańsko-brytyjski film historyczny z 1970 roku na podstawie powieści J.B. Picka.
Fabuła.
Wojna trzydziestoletnia. W małej niemieckiej wiosce ludzie zobojętnieli na zniszczenia wojenne. Pojawiają się żołnierze okupanta pod wodzą kapitana. Ludność nawiązuje kontakty z nimi i próbują żyć w pokoju. Ale wkrótce dochodzi do konfliktu.

</doc>
<doc id="1591145" url="https://pl.wikipedia.org/wiki?curid=1591145" title="Marian Wyrzykowski">
Marian Wyrzykowski

Marian Wyrzykowski (ur. 15 lipca 1904 w Chotomowie, zm. 23 kwietnia 1970 w Warszawie) – polski aktor teatralny, filmowy i telewizyjny, reżyser, pedagog, członek Ogólnopolskiego Komitetu Frontu Jedności Narodu w 1958 roku.
Życiorys.
Od 1915 uczęszczał do Gimnazjum im. Jana Zamojskiego w Warszawie. Z powodu wysokich kosztów nauki po 4. klasach przeniósł się we wrześniu 1919 do Seminarium Nauczycielskiego w Ursynowie, które ukończył w 1923. Pracował jako nauczyciel szkoły powszechnej w Konstancinie, dojeżdżając jednocześnie na wykłady Wolnej Wszechnicy przy Uniwersytecie Warszawskim. Tam zetknął się z Józefem Kotarbińskim i za jego namową podjął studia aktorskie na Oddziale Dramatycznym przy Konserwatorium Muzycznym w Warszawie.
W 1926 został zaangażowany do Teatru Narodowego w Warszawie. 26 września tego roku zadebiutował rolą Kozaka w spektaklu "Sen srebrny Salomei" Juliusza Słowackiego na deskach tej sceny. Występował na scenach warszawskich: Teatru Letniego i Teatru Nowego. W 1929 z grupą Aleksandra Zelwerowicza wyjechał do Wilna.
Po powrocie do Warszawy występował na różnych scenach stolicy; często pozostając bez pracy. W 1934, na jubileuszu Karola Adwentowicza w Teatrze Wielkim zagrał rolę tytułową w spektaklu "Mazepa" Juliusza Słowackiego, przygotowanym dla Teatru Kameralnego, co pomogło mu przełamać kryzys aktorski. Został zaangażowany na sceny Teatrów Towarzystwa Krzewienia Kultury Teatralnej (TKKT), gdzie występował z powodzeniem w latach 1934–1939.
Szczególnie owocna okazała się współpraca z Leonem Schillerem, którą rozpoczął w Teatrze Ateneum. Największy sukces przyniosła mu rola tytułowa w "Kordianie" Juliusza Słowackiego. W 1933 rozpoczął studia na Wydziale Reżyserii Państwowego Instytutu Sztuki Teatralnej (PIST-u). Występował jako aktor w warsztatach reżyserskich swoich kolegów.
Brał udział w kampanii wrześniowej. Po powrocie z wojska w 1939, zorganizował i krótko kierował spółdzielnią pracy w gmachu Teatru Polskiego, zlikwidowaną przez Niemców. Od 1941 był kelnerem w kawiarni „U aktorek”, uczestniczył w konspiracyjnym życiu artystycznym. W marcu 1941 aresztowany przez niemieckie władze okupacyjne w związku ze sprawą zabójstwa Igo Syma. Uczestniczył w powstaniu warszawskim jako żołnierz o ps. "Żuk". Walczył w rejonie ulic Królewskiej i Marszałkowskiej, m.in. o gmach „PASTy”. Był więźniem obozu w Pruszkowie. Następnie zamieszkał w Podkowie Leśnej i podjął pracę barmana.
W 1945 został zaangażowany do Teatru Polskiego w Warszawie, gdzie grał i reżyserował do swojej śmierci. Wyjątek stanowią trzy sezony w latach 1962–1965, które spędził w stołecznym Teatrze Narodowym. Współpracował z Polskim Radiem, biorąc udział w wielu wieczorach poetyckich.
Występował również w Teatrze Telewizji, m.in. w spektaklach: "Odprawa posłów greckich " Jana Kochanowskiego w reż. Ludwika René (1961), "Don Alvares, albo niesforna w miłości kompanija" Stanisława Herakliusza Lubomirskiego w reż. Tadeusza Byrskiego (1961), "Dwa teatry" Jerzego Szaniawskiego w reż. Jerzego Antczaka (1962) oraz w "Cydzie" Jana Andrzeja Morsztyna w reż. Ludwika René jako Król (1963) i "Burzy" Williama Szekspira w reż. Krystyny Skuszanki jako Gonzalo (1964), a także w przedstawieniu "Agent z Vaduz" Andrzeja Szypulskiego w reż. Edwarda Kowalczyka jako Doktor (1969).
Mąż aktorek: najpierw Czesławy Szurszewskiej (1903–1953), a następnie Elżbiety Barszczewskiej. Z pierwszego małżeństwa miał córkę Marię, nauczycielkę historii, z drugiego syna Juliusza, aktora.
Zmarł 23 kwietnia 1970 w Warszawie i został pochowany na cmentarzu Powązkowskim (aleja zasłużonych, rząd 1, grób 98).

</doc>
<doc id="1591146" url="https://pl.wikipedia.org/wiki?curid=1591146" title="Pierre Ebéde">
Pierre Ebéde



</doc>
<doc id="1591147" url="https://pl.wikipedia.org/wiki?curid=1591147" title="Jiři Louda">
Jiři Louda



</doc>
<doc id="1591148" url="https://pl.wikipedia.org/wiki?curid=1591148" title="Ciemne (jezioro)">
Ciemne (jezioro)

Ciemne Jezioro lub Jezioro Czarne (niem. "Schwarzer See") – zanikłe jezioro w Małdyckim Lesie, na zachód od wsi Małdyty, w województwie warmińsko-mazurskim. Jezioro to uległo zlądowieniu, wskutek czego powstało rozległe torfowisko „Budwity”. W 1962 roku w północnej części torfowiska zlokalizowano nieczynną już kopalnię torfu „Budwity”, zaś w części południowej utworzono rezerwat przyrody Zielony Mechacz. Jeszcze w latach 60. XX wieku w centralnej części rezerwatu istniało lustro wody o powierzchni kilkudziesięciu m², które po kilkudziesięciu latach było już trzęsawiskiem.

</doc>
<doc id="1591149" url="https://pl.wikipedia.org/wiki?curid=1591149" title="Aborcja w Albanii">
Aborcja w Albanii

Aborcja w Albanii - do 1989 roku albańskie prawo zezwalało na przerywanie ciąży jedynie z powodu ścisłych wskazań medycznych (w praktyce dopuszczano także aborcje z przyczyn społecznych i ekonomicznych). Każde przerwanie ciąży musiało być zaaprobowane przez okręgową radę lekarską. Na mocy kodeksu karnego z 1977 roku osoba wykonująca bezprawny zabieg aborcyjny podlegała karze reedukacji przez pracę lub pozbawienia wolności do lat dwóch. W przypadku recydywy lub gdy usunięcie ciąży skutkowało śmiercią kobiety sprawcy groziło pozbawienie wolności do lat ośmiu. Kobieta spędzająca swój płód bez udziału osób trzecich była karana upomnieniem lub reedukacją przez pracę. W 1989 roku ministerstwo zdrowia wydało dekret legalizujący aborcję w przypadku gdy ciąża powstała w wyniku przestępstwa lub też kobieta ciężarna nie ma ukończonych lat szesnastu. W 1991 zalegalizowano aborcję w dwóch innych przypadkach:
W 1992 roku rząd uznał, iż należy wprowadzić aborcję na żądanie, jak też udostępnić środki umożliwiające zapobieganie niechcianym ciążom. W 1995 roku wprowadzono obecnie obowiązujące prawo. Zezwala ono na usunięcie ciąży na życzenie kobiety w pierwszych dwunastu tygodniach od zapłodnienia pod warunkiem skorzystania z konsultacji (podczas których należy poinformować kobietę o ryzyku związanym z zabiegiem, pomocy jaka należy się jej ze strony państwa, gdy postanowi urodzić dziecko oraz o możliwości oddania go do adopcji) i zachowania odstępu min. tygodnia pomiędzy konsultacją i zabiegiem. W przypadku gdy ciąża powstała w wyniku przestępstwa lub występują "powody społeczne" przerwanie ciąży jest dopuszczalne do 22 tygodnia ciąży pod warunkiem uzyskania zgody komisji złożonej z lekarza, pracownika socjalnego i prawnika. Przerwanie ciąży jest dopuszczalne przez cały okres jej trwania w przypadku gdy płód jest ciężko upośledzony bądź też kontynuacja ciąży stanowi zagrożenie dla życia lub zdrowia kobiety ciężarnej. Lekarz wykonujący zabieg jest zobowiązany do udzielenia informacji na temat metod antykoncepcyjnych.
W praktyce zabiegi aborcji są dostępne łatwo i bez zbędnych formalności, zaś powszechnym zjawiskiem jest selektywna aborcja dzieci płci żeńskiej.
Linki zewnętrzne.
Więcej na temat aborcji w Albanii

</doc>
<doc id="1591150" url="https://pl.wikipedia.org/wiki?curid=1591150" title="Czarne Jezioro (gmina Miłakowo)">
Czarne Jezioro (gmina Miłakowo)

Czarne Jezioro (niem. "Schwarzer See") – jezioro o powierzchni 26,11 ha, położone na północny zachód od wsi Boguchwały w woj. warmińsko-mazurskim, w powiecie ostródzkim, w gminie Miłakowo.

</doc>
<doc id="1591153" url="https://pl.wikipedia.org/wiki?curid=1591153" title="Arytmetyka diabła">
Arytmetyka diabła

Arytmetyka diabła (ang. "The Devil's Arithmetic") – amerykański dramat wojenny z 1999 roku w reżyserii Donny Deitch, zrealizowany na podstawie powieści Jane Yolen.
Opis fabuły.
Lata 90. Hannah Stern jest młodą amerykańską Żydówką. Ma dość corocznych zjazdów rodzinnych i opowieści o holocauście. Podczas święta Paschy Hannah zostaje poproszona, by podejść do drzwi i symbolicznie otworzyć je przybywającemu prorokowi Eliaszowi. Kiedy je otwiera, dostrzega dziwne światło i mdleje. Budzi się i... zauważa, że jest w innym czasie i miejscu. Pochylają się nad nią młoda Ryfka i jej matka Mina. Opowiadają Hannah, że jej rodzice nie żyją i ocknęła się po chorobie. Okazuje się, że jest w Polsce (dokładnie w Janowie Lubelskim) w 1941 roku. Podczas uroczystości weselnych, na których uczestniczą panie, pojawiają się Niemcy i zabierają wszystkich do Auschwitz.
Obsada.
i inni

</doc>
<doc id="1591154" url="https://pl.wikipedia.org/wiki?curid=1591154" title="Vincenzo Esposito">
Vincenzo Esposito

Vincenzo Esposito (ur. 5 lutego 1963 w Turynie) - włoski piłkarz i trener. Od czerwca 2006 do 2009 roku był szkoleniowcem Primavery Interu Mediolan (zespół do lat 20), a obecnie jest pierwszym trenerem drużyny AC Prato.
Jako piłkarz grał w Torino FC, AC Prato, S.S. Lazio, Atalancie BC i w AC Cesenie.
Karierę trenerską rozpoczął od prowadzenia drużyny A.C. Prato. Po sześciu latach pracy został trenerem US Grosseto. Po zakończeniu sezonu 2004-2005 przez pół sezonu (do grudnia 2005) prowadził U.C. AlbinoLeffe, a następnie został trenerem młodzieżowego zespołu Interu, który prowadził do zakończenia rozgrywek juniorskich sezonu 2008/2009, po czym objął stanowisko szkoleniowca Ravenny Calcio.

</doc>
<doc id="1591161" url="https://pl.wikipedia.org/wiki?curid=1591161" title="Armand Deumi">
Armand Deumi

Armand Deumi Tchani (ur. 12 marca 1979 w Duali) − kameruński piłkarz występujący na pozycji obrońcy.
Kariera klubowa.
Deumi profesjonalną karierę rozpoczynał w Kadji Sports Academy. W 1999 roku trafił do szwajcarskiego FC Sion. Regularnie grywał tam w wyjściowej jedenastce, będąc podstawowym zawodnikiem składu tej drużyny. Już w pierwszym sezonie wywalczył z klubem awans do Axpo Super League. Łącznie rozegrał tam 56 spotkań i zdobył pięć bramek.
W 2002 roku przeszedł do innego pierwszoligowca - FC Thun. Szybko przebił się tam do pierwszej jedenastki, a w 2005 wywalczył z klubem wicemistrzostwo Szwajcarii. W kolejnym sezonie, poprzez eliminacje, zakwalifikowali się do fazy grupowej Ligi Mistrzów. Zajęli trzecią pozycję w swojej grupie, wyprzedzając Spartę Praga. Dzięki temu jego zespół rozpoczął grę w Pucharze UEFA od 1/32 finału. Zostali tam jednak pokonani przez niemiecki Hamburger SV. W kolejnych sezonach wraz z drużyną nie osiągnął już większych sukcesów.
W czerwcu 2007 podpisał trzyletni kontrakt z tureckim Gaziantepsporem, którego barwy reprezentował do 2010 roku. Następnie przeszedł do innego tureckiego klubu, Karabüksporu. W latach 2013-2015 grał w Gaziantep BB.
Kariera reprezentacyjna.
Deumi jest reprezentantem Kamerunu. W drużynie narodowej zadebiutował w marcu 2005, w pojedynku z Beninem. Dotychczas rozegrał w niej cztery spotkania. Był uczestnikiem Pucharu Narodów Afryki w 2006 roku, z którego Kameruńczycy zostali wyeliminowani w ćwierćfinale, po porażce w rzutach karnych z Wybrzeżem Kości Słoniowej.

</doc>
<doc id="1591162" url="https://pl.wikipedia.org/wiki?curid=1591162" title="Dungeons &amp; Dragons Miniatures Game">
Dungeons &amp; Dragons Miniatures Game

Dungeons and Dragons miniatures (DDM) – to możliwa do zbierania miniatur gra bitewna składająca się z pomalowanych, plastikowych figurek, opartych na grze fabularnej Dungeons &amp; Dragons. Wypuszczony we wrześniu 
2003 przez Wizards of the Coast, które jest w posiadaniu Hasbro.
Seria D&amp;DM składa się z bosterów, które są wypuszczone około co cztery miesiące.
Gra się w nią na siatce kwadratów, w skali 1:60
Figurki podzielone są na „"rare"” rzadkie, „"uncommon"” nieczęste i „"common"” częste. Ta rzadkość określa stopień trafień otrzymywania każdej figurki.
Niepodobne Dungeons and Dragons, które jak większość gier z podziałem na role mają graczy grających pojedynczo, Dungeons and Dragons miniatures to gra bitewna, w którym dwaj przeciwnicy wkładają na plansze swoje armie stworzeń przeciw sobie nawzajem. Gra przeszła kilka modyfikacji. W lutym 
2008 gra została uaktualniona by utrzymać ciągłość z czwartą wersją gry fabularnej. Na oficjalnej stronie zaczęto aktualizować karty ze starych bosterów do nowej edycji.

</doc>
<doc id="1591164" url="https://pl.wikipedia.org/wiki?curid=1591164" title="Pedro’s Cup">
Pedro’s Cup

Pedro’s Cup – cykl międzynarodowych mityngów lekkoatletycznych organizowanych w Polsce od 2005 roku. Zimową edycję mityngu rozgrywano w Bydgoszczy (w latach 2005-2014) oraz w Łodzi w Atlas Arenie (od 2015). W sezonie letnim rozegrano cztery edycje: dwie w Warszawie (na stadionie Orła) oraz dwie w Szczecinie (areną zmagań był Miejski Stadion Lekkoatletyczny). W zawodach biorą udział gwiazdy światowej lekkoatletyki. Podczas zawodów w roku 2008 w Szczecinie Asafa Powell uzyskał rezultat 9,89 i jako pierwszy sportowiec przekroczył na polskiej ziemi barierę 10 sekund w biegu na 100 m. Oprócz zawodów międzynarodowych odbyły się także dwa mityngi krajowe – zimowy w roku 2008 oraz letni w 2005.

</doc>
<doc id="1591165" url="https://pl.wikipedia.org/wiki?curid=1591165" title="Anna Piasecka">
Anna Piasecka

Anna Piasecka (ur. 13 marca 1882 w Feliksowie k. Wąbrzeźna, zm. 9 sierpnia 1980 w Toruniu) – poseł (1920–1922) na Sejm Ustawodawczy II Rzeczypospolitej, pedagog i działaczka społeczno-oświatowa i polityczna.
Życiorys.
Była jednym z dwanaściorga dzieci Pawła Łęgowskiego (1821–1917) i Julianny z Balcerowiczów (1854–1935), właścicieli majątku ziemskiego Feliksowo, położonego na Pomorzu pomiędzy Łobdowem i Kurkocinem, obecnie w województwie kujawsko-pomorskim, w powiecie wąbrzeskim, w gminie Dębowa Łąka. 
Była nauczycielką i działaczką społeczno-oświatową i polityczną. W latach 1910–1918 pracowała w tajnej oświacie w Toruniu, propagując polską prasę i ucząc języka polskiego. W 1919 roku weszła w skład komisji oświatowej Warmińskiego Komitetu Plebiscytowego w Kwidzynie, organu prowadzącego działalność propolską przed plebiscytem w 1920 na Warmii. Wraz z grupą dwudziestu posłów wybranych na Pomorzu w wyborach uzupełniających 2 maja 1920 weszła do Sejmu Ustawodawczego, którego celem było opracowanie konstytucji II Rzeczypospolitej. Choć pochodziła z rodziny o tradycjach ziemiańskich, została wybrana do Sejmu z listy Narodowej Partii Robotniczej, utworzonej z partii działających na ziemiach dawnego zaboru pruskiego. Od końca 1920 roku należała do centrowego Polskiego Stronnictwa Ludowego „Piast” Wincentego Witosa.
Jej siostrą była działaczka społeczna Adela Łukiewska, a bratem – Tadeusz Łęgowski, komendant Inspektoratu Toruń ZWZ-AK w latach 1940-1942.
Z małżeństwa z Janem Piaseckim miała czworo dzieci: Michała, Stefanię, Bolesława i Edmunda. 
Upamiętnienie.
31 stycznia 2019 w Gdańsku rondu u zbiegu ulic Chałubińskiego, Odrzańskiej, Styp-Rekowskiego i Worcella nadano imię Anny Piaseckiej.

</doc>
<doc id="1591167" url="https://pl.wikipedia.org/wiki?curid=1591167" title="Jóhanna Sigurdardóttir">
Jóhanna Sigurdardóttir



</doc>
<doc id="1591170" url="https://pl.wikipedia.org/wiki?curid=1591170" title="’Allo ’Allo! (seria 7)">
’Allo ’Allo! (seria 7)

Premierowa emisja siódmej serii serialu ’Allo ’Allo! miała miejsce od 5 stycznia do 16 marca 1991 roku. Scenarzystami byli Jeremy Lloyd i Paul Adam, natomiast reżyserami Mike Stephens i Sue Longstaff. Każdy z odcinków siódmej serii liczy 30 minut.
Pomiędzy emisją szóstej i siódmej serii serialu istnieje piętnastomiesięczna przerwa. Była ona spowodowana tym, że Gorden Kaye w styczniu 1990 roku uległ wypadkowi samochodowemu i doznał poważnych obrażeń głowy. W efekcie wypadku aktor częściowo stracił pamięć, a następnie bardzo długo powracał do zdrowia, przez co zrealizowanie siódmej serii stanęło pod znakiem zapytania.
Ostatecznie z tworzenia filmu zrezygnował David Croft, a nowym scenarzystą został Paul Adam, który współpracował z Jeremym Lloydem. Robin Parkinson przejął rolę Ernesta LeClerca od Dereka Royle’a, który zmarł w 1990 roku. W rolę kapitana Bertorelliego wcielił się Roger Kitter, który zastąpił Gavina Richardsa. W jednym z odcinków siódmej serii pojawia się również Hans Geering, którego grał Sam Kelly.
Fabuła.
Odcinek 1.
Madame Edith i Monsieur Alphonse robią w pokoju gościnnym tajemną kryjówkę, na wypadek kiedy Niemcy dowiedzą się, że René i Edith pomagają w ucieczce angielskim lotnikom. Madame Fanny i Monsieur LeClerc zostają aresztowani za popełnienie kilku wykroczeń. Herr Flick wpada na pomysł, żeby von Smallhausen w przebraniu złodzieja dał się przyłapać na kradzieży, został zamknięty z nimi w jednej celi i wydobył informację na temat lotników. Generała von Klinkerhoffena cierpiącego na załamanie nerwowe zastępuje generał von Flockenstuffen. Każe Gruberowi przemeblować biuro pułkownika oraz przemalować ściany. Madame Edith planuje wydostać swoją matkę i LeClerca z aresztu, jednak René nie ma zamiaru jej w tym pomóc. Von Smallhausen napada na biuro pułkownika, jednak kapitan Bertorelli uniemożliwia mu dostanie się do więzienia. Edith i Mimi podrabiając dokumenty uwalniają Madame Fanny i Monsieura LeClerca z aresztu i ukrywają ich w łóżku, które okazuje się być tajemną kryjówką. Do pokoju wchodzi Gruber i powiadamia René, że jego teściowa oraz LeClerc zostali ułaskawieni i właśnie wychodzą z więzienia. Porucznik słyszy stukanie dobiegające zza ściany, a René wyjaśnia mu, że to niespokojny duch swojego brata bliźniaka, którego Gruber rozstrzelał. Niemiec ucieka z kawiarni, a jej mieszkańcy chcą uwolnić Madame Fanny i Monsieura LeClerca z kryjówki. Mechanizm otwierający ulega jednak zniszczeniu i małżeństwo nie może wydostać się z ukrycia.
Odcinek 2.
Do kawiarni przebywa Monsieur Alphonse, który ma uwolnić Madame Fanny i Monsieura LeClerca. Do ich uwolnienia potrzebny jest jednak dynamit, który René ma zdobyć od Michelle. Helga informuje Herr Flicka, że von Smallhausen został aresztowany, jednak Fanny i LeClerc zostali już wypuszczeni z więzienia. W biurze pułkownika zjawia się generał von Flockenstuffen, któremu podoba się nowy wystrój gabinetu. Generał mówi pułkowniku, porucznikowi i kapitanowi o planie porwania Churchilla i zakończeniu tym samym wojny. Crabtree przynosi do kawiarni dynamit, który dostał od Michelle. Do Cafe René przybywają Herr Flick i von Smallhausen, którzy chcą przesłuchać Madame Fanny i Monsieura LeClerca. Monsieur Alphonse odpala jednak w tym czasie w pokoju gościnnym dynamit, który wybucha w momencie zjawienia się tam oficerów gestapo. Pułkownik, porucznik, kapitan i Helga rozmawiają o planie generała von Flockenstuffena i stwierdzają, że muszą powiadomić o tym generała von Klinkerhoffena. Wieczorem Von Flockenstuffen, von Strohm i Gruber przychodzą do kawiarni. Generał opija się, bierze świeczkę leżącą na barze i w poszukiwaniu lepszego wina schodzi do piwnicy. Świeczka okazuje się być dynamitem i wybucha. Do Cafe René przybywa generał von Klinkerhoffen ze strażą, a porucznik tłumaczy mu, że René podając von Flockenstuffenowi dynamit wykonywał rozkaz Niemców. Von Klinkerhoffen aresztuje von Flockenstuffena i postanawia nagrodzić właściciela kawiarni medalem kolaboranta.
Odcinek 3.
René boi się, że zostanie zabity za kolaborację i postanawia uciec. Michelle wpada na nowy pomysł wysłania lotników do Anglii, którzy w przebraniu mnichów mają dotrzeć do samolotu i odlecieć do kraju. Artois przebiera się za mnicha, przychodzi do biura pułkownika i informuje, że nie może przyjąć medalu kolaboranta. Mówi, że wyrzekł się swojego dawnego życia i wstępuje do klasztoru Kryspina Niemego. W gabinecie zjawia się również generał von Klinkerhoffen, który nakazuje ponownie zmienić wystrój biura. Helga mówi Herr Flickowi o planie René, a ten również postanawia wstąpić do zakonu. Artois spotyka się z Louise. Ta informuje go, że komunistyczny ruch oporu planuje go zabić i daje René 24 godziny na ucieczkę. Właściciel kawiarni wpada na pomysł, że zamiast lotników to on ucieknie do Anglii, a razem z nim poleci Yvette. Herr Flick i von Smallhausen przychodzą do zakonu, jednak nie są zadowoleni z panujących tam reguł. Crabtree przynosi dodatkowe przebranie mnicha, w które ma się przebrać Yvette. Znajduje je jednak Edith, która zakłada je i postanawia uciec razem z René. Artois dostaje się do samolotu, lecz po starcie dowiaduje się, że zamiast Yvette leci z nim jego żona.
Odcinek 4.
Pod nieobecność René i Edith władze w kawiarni przejmuje Madame Fanny, która nakazuje kelnerkom szorowanie podłogi. René i jego żona docierają do Anglii. Do biura przychodzi tłumacz z wywiadu wojskowego, którym okazuje się być Hans Geering. Mówi, że został naturalizowanym Anglikiem oraz oficerem wywiadu i przez trzy miesiące był poddawany praniu mózgu. Hans przesłuchuje René i Madame Edith, a następnie zaprowadza ich do premiera w celu wręczenia medali. Do kawiarni przebywają pułkownik, porucznik i kapitan, którzy wypytują o miejsce pobytu René. Kelnerki informują ich, że ten musiał wyjechać na parę dni. Do klasztoru Kryspina Niemego przychodzi Helga, która rozmawia z Herr Flickiem i von Smallhausenem na temat wydostania gestapowców na wolność. Michelle i Crabtree kontaktują przez radio z Londynem i pytają René o angielskich lotników. Następnie Hans bierze właściciela kawiarni oraz Madame Edith na zakupy i na obiad. Francuzi postanawiają, że Edith powróci do kawiarni, a René i Hans towarzyszą jej w samolocie. Ostatecznie jednak do Nouvion powracają zarówno Madame Edith, jak i René.
Odcinek 5.
Michelle wpada na pomysł wysłania lotników do Anglii za pomocą tratw zbudowanych ze słupów telegraficznych. Herr Flick i von Smallhausen uciekają z klasztoru za pomocą trzykołowego tandemu. Generał von Klinkerhoffen jest wściekły, ponieważ w Nouvion pojawiły się plakaty zachęcające do utrudniania życia Niemcom. Herr Flickowi brakuje pieniędzy, dlatego też decyduje się poprosić o pomoc finansową swojego chrzestnego Himmlera. Telefon w jego kwaterze jednak nie działa, więc oficer gestapo decyduje się na użycie specjalnego telefonu i podłączenie się do linii za miastem. Generał postanawia wznowić miejscową gazetę i użyć ją do własnych celów propagandowych. Redaktorem zostaje René. Michelle chce, aby użyć prasy do drukowania podziemnej gazety ruchu oporu zachęcającej do walki z Niemcami. Von Klinkerhoffen urządza piknik, na którym ma zostać wykonana fotografia na pierwszą stronę gazety. Herr Flick spadając ze słupa telegraficznego razem z von Smallhausenem rujnuje piknik i tym samym naraża się generałowi.
Odcinek 6.
Michelle przychodzi do kawiarni i zabiera pieniądze z kasy, bowiem ruchowi oporu kończą się fundusze. Herr Flick dostaje wiadomość od swojego chrzestnego, w którym Himmler nakazuje gestapowcowi zerwanie swoich kontaktów z Helgą. René i Monsieur Alphonse organizują konkurs na ducha Nouvion, do którego przystępują między innymi Madame Edith, Yvette oraz Mimi. Ruch oporu chce wydobyć z kwatery Herr Flicka obraz Upadłej Madonny. W tym celu René dzwoni do niego i informuje anonimowo, że wieczorem w kawiarni dojdzie do przekazania ważnej informacji. Herr Flick i von Smallhausen przebierają się i zjawiają się w Cafe René. Przechwytują wiadomość i udają się do lasu, a w tym czasie René, Edith, LeClerc i Michelle idą do kwatery gestapo. Na pomysł skradzenia obrazu Upadłej Madonny wpadają również pułkownik, porucznik i kapitan, którzy również zjawiają się w biurze Herr Flicka. W momencie otworzenia przez nich sejfu Gruber zauważa głowę René, którego bierze za jego rozstrzelanego brata bliźniaka. Twarz Artois zauważa również pułkownik, po czym zarówno on, jak i Gruber z Bertorellim uciekają z kwatery Herr Flicka. René zabiera obraz z sejfu i chowa go do spodni, gdzie ma również kopię "Upadłej Madonny", którą ma zamiar oddać Michelle. Edith zagraża mu, że jeśli nie wygra konkursu na ducha Nouvion, to powie o tym szefowej ruchu oporu.
Odcinek 7.
René postanawia uciec do Hiszpanii. Bierze ze sobą oryginał "Upadłej Madonny" oraz mówi Yvette, że wyślę do niej list. W kawiarni zjawiają się jednak Niemcy, którym René oddaje dzieło van Klompfa. Herr Flick i von Smallhausen zgłaszają na policję kradzież obrazu i oferują nagrodę dla znalazcy. Do biura pułkownika przychodzi generał, który wie już o kradzieży "Upadłej Madonny." Von Strohm wręcza mu obraz, a ten zabiera go do "chateau". Herr Flick zamierza przeprosić Helgę, żeby ta pomogła mu odzyskać bezcenne dzieło sztuki. Michelle wpada na kolejny pomysł wysłania lotników do kraju. Tym razem Anglicy mają popłynąć rzeką do morza w beczkach po winie, skąd wyłowi ich okręt podwodny. Herr Flick odwiedza Helgę i zaprasza ją na obiad, jednak ta woli się spotkać z kapitanem Bertorellim. W kawiarni zostanie zorganizowane przyjęcie, na którym Monsieur Alphonse ma zrobić zdjęcie do miejscowej gazety. Herr Flick chcąc wzbudził zazdrość u Helgi również zjawia się w Cafe René i zamierza poderwać kelnerki. Zaloty kończą się jednak niepowodzeniem, a w dodatku generał każe strażom wyrzucić gestapowców z lokalu. Von Klinkerhoffen schodzi do piwnicy i zabiera do "chateau" dwie beczki z winem, w których znajdują się angielscy lotnicy.
Odcinek 8.
Edith kupuje pierwsze wydanie nowej gazety i cieszy się, że to ona została duchem Nouvion. Michelle dowiaduje się, że Upadła Madonna znajdująca się w jej posiadaniu to kopia i postanawia wykraść oryginał generałowi. Von Klinkerhoffen chcąc umocnić więzy z francuskimi wieśniakami nakazuje kapitanowi Bertorelliemu ożenić się z Madame Edith. Herr Flick również postanawia odzyskać od generała obraz Upadłej Madonny – chce przepłynąć fosę otaczającą zamek, wdrapać się po murze, spowodować zamieszanie w "chateau" i wykraść obraz. Gruber ostrzega René o planach generała dotyczących ślubu Edith i kapitana. Michelle wpada na pomysł, że przyjęcie zaręczynowe w zamku byłoby świetną okazją do uwolnienia angielskich lotników. Madame Edith ostatecznie zgadza się wyjść za włoskiego kapitana. Na bankiecie Anglicy zostają uwolnieni, a Madame Fanny zgodnie z planem powiadamia wszystkich o tym, że kawiarnia jest jej własnością. Słysząc to Bertorelli zrywa zaręczyny, a chwilę później Herr Flick wykrada obraz Upadłej Madonny. Wpuszczeni do rzeki lotnicy znajdujący się w beczkach po winie popłynęli w złym kierunku i utknęli w kanale pod rynkiem.
Odcinek 9.
Na rynku zostaje zaparkowany stary wóz do robienia lodów Monsieur Alphonse'a, za pomocą którego lotnicy mają zostać uwolnieni z kanału. Herr Flick zleca von Smallhausenowi zrobienie kopii obrazu Upadłej Madonny. Helga wyjeżdża na szkolenie i przez kilka dni ma ją zastępować Elsa Bigstern. Podoba się ona Herr Flickowi, który zaprasza ją na randkę. Pułkownik pozwala jej na to i każe donosić szeregowej Bigstern o wszystkich ruchach gestapowca. Na rynku zostaje rozpoczęta sprzedaż lodów, natomiast Monsieur Alphonse próbuje otworzyć kratę prowadzącą do kanału. Do kawiarni przychodzą pułkownik, porucznik i kapitan, a następnie dołącza do nich generał. Jest on niezadowolony z powodu samochodu do robienia lodów zaparkowanego w samym środku rynku, jednak ostatecznie sam postanawia spróbować wyrobów z lodziarki.
Odcinek 10.
Michelle odkrywa prawo z 1534 roku, które zezwala na odbycie się jarmarku cygańskiego z powodu letniego przesilenia. Postanawia sprowadzić na rynek cyganów z pobliskiego obozu, postawić jeden z namiotów nad kanałem i umożliwić tym samym lotnikom wyjście na wolność. Herr Flick nakazuje Elsie Bigstern zaprosić gdzieś pułkownika, porucznika i kapitana, żeby ten mógł podłożyć w ich biurze kopię obrazu Upadłej Madonny. René i Madame Edith wybiera się do cyganów, którzy zgadzają się na zorganizowanie jarmarku. Wieczorem do kawiarni przychodzi generał von Klinkerhoffen, który aresztuje von Strohma, Grubera, Bertorelliego i Bigstern. W Cafe René zjawia się również Monsieur LeClerc i mówi, że cyganie nie mogą urządzić jednak jarmarku w miasteczku. Michelle wpada jednak na pomysł, że sami zorganizują jarmark. Generał zjawia się w areszcie i uwalnia więźniów, bowiem znaleziony przez niego obraz okazuje się być kopią. Na rynku zostaje zorganizowany jarmark, a lotnicy opuszczają kanał.

</doc>
<doc id="1591171" url="https://pl.wikipedia.org/wiki?curid=1591171" title="Nie zaznasz spokoju">
Nie zaznasz spokoju

Nie zaznasz spokoju – polski film psychologiczny z 1977 roku.
Lokalizacje: Piotrków Trybunalski, Warszawa.
Opis fabuły.
Tolek „Bicz” wyszedł z więzienia po 3 latach. Odkrywa, że jego dziewczyna Bożena związała się z „Gnatem”, który zerwał z gangiem i prowadzi uczciwe życie. „Bicz” staje na czele gitowców i planuje kolejny skok. Wbrew woli matki do bandy przyłącza się Janek, brat „Bicza”. Pobity i sterroryzowany „Gnat” zwabia Bożenę do baraku nad Wisłą, gdzie Tolek ma wymierzyć jej karę za zdradę. Dochodzi do tragedii.

</doc>
<doc id="1591173" url="https://pl.wikipedia.org/wiki?curid=1591173" title="DIR (CP/M)">
DIR (CP/M)



</doc>
<doc id="1591178" url="https://pl.wikipedia.org/wiki?curid=1591178" title="Cmentarz żydowski w Błoniu">
Cmentarz żydowski w Błoniu

Cmentarz żydowski w Błoniu – kirkut znajdujący się przy obecnej ul. Polnej w Błoniu. Ma powierzchnię 0,45 ha.
Został założony w XIX wieku. Podczas II wojny światowej uległ dewastacji, która była kontynuowana w latach powojennych. Do naszych czasów zachowało się jedynie kilka macew i słupy bramy cmentarnej. W 1989 obiekt wpisano do rejestru zabytków.
Pod koniec kwietnia 2013 roku ostatnie zachowane nagrobki zostały rozbite przez nieznanego sprawcę.

</doc>
<doc id="1591179" url="https://pl.wikipedia.org/wiki?curid=1591179" title="Bogusław Gediga">
Bogusław Gediga

Bogusław Antoni Gediga (ur. 13 stycznia 1933 w Radzionkowie, zm. 18 października 2022) – polski archeolog, profesor nauk humanistycznych, naukowiec Instytutu Archeologii i Etnologii PAN we Wrocławiu.
Życiorys.
Studia rozpoczął na Uniwersytecie Jagiellońskim, tam też w 1955 r. napisał pracę magisterską na kierunku historia kultury materialnej o specjalizacji archeologia. Doktoryzował się w 1964 r. na Uniwersytecie Wrocławskim, pracę habilitacyjną napisał w 1971 r. również na Uniwersytecie Wrocławskim. W 1990 r. uzyskał tytuł profesora nauk humanistycznych. Pracował w Instytucie Historii Sztuki Uniwersytetu Wrocławskiego oraz w Instytucie Archeologii i Etnologii PAN. Specjalizował się w zakresie archeologii pradziejowej, wczesnośredniowiecznej sztuce i religii oraz wczesnej epoce żelaza Europy Środkowej.
Badania oraz ratownicze misje archeologiczne prowadził w Ostrówku (Opole), Domasławiu, Wrocławiu, Biskupinie. W latach 1971–1990 kierownik Pracowni Archeologii Śląska. 
Autor ponad 250 prac o tematyce archeologicznej. Członek Komitetu Nauk Pra- i Protohistorycznych PAN (w latach 1999–2003 członek Prezydium, następnie przewodniczący Komisji Metod i Teorii Badań Archeologicznych), Komisji Archeologicznej Oddz. PAN Wrocław (przewodniczący), przewodniczący Rady Muzealnej Muzeum w Biskupinie, członek Rady Ochrony Dziedzictwa Archeologicznego przy Ministrze Kultury (rzeczoznawca Ministra Kultury w zakresie opieki nad zabytkami), członek korespondent Niemieckiego Instytutu Archeologicznego, przewodniczący Komisji Archeologicznej wrocławskiego oddziału Polskiej Akademii Nauk (1982–2022). 
Odznaczony Krzyżem Kawalerskim i Oficerskim Orderu Odrodzenia Polski. 
Mąż prof. Danuty Minty-Tworzowskiej.
Zmarł 18 października 2022 r. 

</doc>
<doc id="1591185" url="https://pl.wikipedia.org/wiki?curid=1591185" title="Rio Tinto">
Rio Tinto



</doc>
<doc id="1591189" url="https://pl.wikipedia.org/wiki?curid=1591189" title="Cmentarz żydowski w Chorzelach">
Cmentarz żydowski w Chorzelach

Cmentarz żydowski w Chorzelach – znajduje się przy ul. Ogrodowej. Został założony wedle różnych źródeł w XVI lub XIX wieku. 
W czasie II wojny światowej uległ dewastacji, macewy zostały wykorzystane przez Niemców do budowy chodników. W 1991 roku wzniesiono na terenie nekropolii pomnik z odzyskanych fragmentów macew ufundowany przez Związek Żydów Chorzelskich w Izraelu, a upamiętniający ofiary Holocaustu. Kilka macew z chorzelskiego cmentarza zostało wykorzystanych do wzniesienia pomnika na cmentarzu żydowskim w Przasnyszu.

</doc>
<doc id="1591216" url="https://pl.wikipedia.org/wiki?curid=1591216" title="Cmentarz żydowski w Magnuszewie">
Cmentarz żydowski w Magnuszewie

Cmentarz żydowski w Magnuszewie – został założony w XIX wieku i znajduje się przy obecnej ul. Bohaterów Września. Wskutek dewastacji z okresu II wojny światowej nie zachowały się na nim żadne macewy.

</doc>
<doc id="1591234" url="https://pl.wikipedia.org/wiki?curid=1591234" title="Łódzki Zespół Oświaty Niezależnej">
Łódzki Zespół Oświaty Niezależnej

Łódzki Zespół Oświaty Niezależnej (ŁZON) – niezależna organizacja oświatowa, kulturalna i wydawnicza, działająca w Łodzi w latach 1986-1990.
Organizacja została utworzona w Łodzi w dniu 3 maja 1986 przez nauczycieli i działaczy oświatowych NSZZ „Solidarność”. Członkowie: Paweł Lipski, Izabela Wasiak, Walerian Wiśniewski, Irena Kucza-Kuczyńska, Halina Nicpan, Iwona Książek, Elżbieta Malińska. 
Zespół związany był organizacyjnie, technicznie i personalnie ze strukturami związkowymi NSZZ „Solidarność” Ziemi Łódzkiej: Regionalną Komisją Wykonawczą, Międzyzakładowym Komitetem Organizacyjnym i Regionalną Komisją Organizacyjną.
Działalność ŁZON koncentrowała się na wydawaniu książek, broszur, czasopism. Organizacja nie posiadała własnej bazy poligraficznej, współpracowała z łódzką oficyną niezależną "Solidarność Walcząca", od 1988 funkcjonującą pod nazwą Wydawnictwo Społeczne "Fakt". ŁZON był wydawcą (lub zleceniodawcą) 26 druków zwartych. Wydawano dwie serie publikacji: 
Popularyzowały one teksty literackie i historyczne nieobecne w obiegu oficjalnym, autorstwa: Czesława Miłosza, Josipa Brodskiego, Mariana Brandysa, Józefa Czapskiego, Henryka Grynberga, Artura Schroedera, Stefana Żeromskiego, Józefa Piłsudskiego, Marka Edelmana. ŁZON był wydawcą materiałów "Koniec polskiego państwa podziemnego" w ramach serii "Zeszyty Edukacji Narodowej". Wznowiono także książkę Edgara Vincenta d’Abernona - "Osiemnasta decydująca bitwa w dziejach świata - pod Warszawą 1920 r." (Łódź, 1988). ŁZON wydał także dwa wybory tekstów "Lektury naszych dziadków" (Łódź, 1987) i "Lektury naszych rodziców" (Łódź, 1989), opracowane przez Izabelę Wasiak, pod pseudonimem Irena Wolska.
ŁZON był w latach 1986-1990 wydawcą miesięcznika "Oświata Niezależna" (początkowo pod tytułem "Oświata"), w którym zamieszczane były artykuły o sytuacji oświaty w Polsce, informacje o działalności opozycji, noty o publikacjach II obiegu. Podawany przez wydawców nakład 3000 – 4000 egzemplarzy był zawyżany. 
ŁZON prowadził „Kino-Video” – projekcje filmów fabularnych niedostępnych w obiegu oficjalnym oraz filmów dokumentalnych (np. relację z wizyty Lecha Wałęsy, czy pielgrzymki Jana Pawła II w Łodzi).
ŁZON współpracował z łódzkimi oddziałami niezależnych organizacji młodzieżowych, m.in.: Federacji Młodzieży Walczącej (finansował wydawanie pisma "Agentura"), Niezależnego Zrzeszenia Studentów (m.in. wydał dwa numery "Zeszytów Samokształceniowych NZS"), Związku Harcerstwa Rzeczypospolitej (m.in. sfinansował i wydał "Bratnie Słowo" oraz ulotki).
W ramach podpisanej w 1988 umowy o współpracy z francuskim związkiem zawodowym SGEN-CFDT odbyła się wakacyjna wymiana młodzieży polskiej i francuskiej.
Działalność ŁZON podlegała operacyjnemu rozpracowaniu przez służby bezpieczeństwa. W aktach Instytutu Pamięci Narodowej znajduje się analiza, w której czytamy: "(…) na przełomie 1986/87 na terenie Łodzi powstała nielegalna organizacja o nazwie „Łódzki Zespół Oświaty Niezależnej”, wydająca bezdebit pt. „Oświata Niezależna”. W skład aktywu ŁZON wchodzą: Izabela Wasiak, Walerian Wiśniewski, Iwona Książek, Irena Kucza-Kuczyńska i Maria Świątczak. Osoby te stanowią zespół redakcyjny przygotowujący materiały do druku. Organizacja nie posiada własnej bazy poligraficznej i w związku z tym korzysta z „usług” podziemnych struktur byłej „Solidarności”. Ponadto z materiałów operacyjnych wynika, że w/w organizacja utrzymuje kontakty z podobnymi strukturami z terenu Warszawy, Wrocławia i Gdańska mające na celu zdobycie środków finansowych na dalszą działalność. Podejmowane są także próby ujednolicenia organizacyjnego i wydawanie pisma o zasięgu ogólnokrajowym". Wnioski płynące z raportu zalecają: "działania operacyjne zmierzające do zabezpieczenia dowodów o działalności ŁZON, w tym ustalenie struktury organizacyjnej i statusu autorów tekstów, miejsce druku i kolportażu oraz sposobu finansowania" – a ich efektem miało być skierowanie sprawy na drogę karną.
W listopadzie 1988 członkowie ŁZON (Irena Kucza-Kuczyńska, Halina Nicpan, Izabela Wasiak, Walerian Wiśniewski) utworzyli jawny (choć nielegalny) Komitet Organizacyjny Pracowników Oświaty i Wychowania NSZZ „Solidarność” Ziemi Łódzkiej.

</doc>
<doc id="1591239" url="https://pl.wikipedia.org/wiki?curid=1591239" title="Incydencja">
Incydencja

Incydencja – własność wzajemnych relacji między pewnymi obiektami.

</doc>
<doc id="1591243" url="https://pl.wikipedia.org/wiki?curid=1591243" title="Simpatico">
Simpatico

Simpatico – amerykańsko-brytyjsko-francuska tragikomedia z 1999 roku, na podstawie sztuki Sama Sheparda.
Opis fabuły.
Vincent i Lyle byli kiedyś najlepszymi przyjaciółmi. W latach 70. ujeżdżali rasowe konie w Kalifornii, przemierzali autostradę Buickiem i spędzali czas na ognisku w górach. W tym samym czasie złamali życie niejakiemu Simmsowi i przy okazji zarobili na tym. Po tym czasie ich drogi rozeszły się. Carter staje się multimilionerem, znanym hodowcą koni i żeni się z Rosie, dziewczyną Vinniego. Vinnie z kolei stoczył się na dno. Czuje się oszukany przez Cartera, ostro pije alkohol i ogląda stare filmy. Jego życie ulega zmianie, kiedy poznaje Cecilię, piękną kobietę, która przypomina Rosie. Dzięki niej Vincent staje na nogi. Po 20 latach postanawia się zemścić na Carterze.
Obsada.
i inni

</doc>
<doc id="1591254" url="https://pl.wikipedia.org/wiki?curid=1591254" title="Gary Hocking">
Gary Hocking

Gary Stuart Hocking (ur. 30 września 1937 w Caerleonie, zm. 21 grudnia 1962 w Durbanie) – kierowca motocyklowy pochodzący z Rodezji. Podwójny Mistrz Świata w kategoriach 500 cm³ i 350 cm³ w MotoGP z 1961 roku.
W MotoGP startował w latach 1958-1962. Stanął w tym czasie 33 razy na podium, w tym 19 razy zwyciężył. Największe sukcesy osiągał w zespole MV Agusta.
W 1962 roku zadebiutował w wyścigach Formuły 1. Zmarł 21 grudnia w wyniku odniesionych ran w wypadku.

</doc>
<doc id="1591258" url="https://pl.wikipedia.org/wiki?curid=1591258" title="Cmentarz żydowski w Mordach">
Cmentarz żydowski w Mordach

Cmentarz żydowski w Mordach – znajduje się przy obecnej ul. 11 Listopada i pierwotnie zajmował obszar 1 ha. Do naszych czasów zachowało się kilkadziesiąt, w większości zniszczonych, macew. Został założony w XIX wieku. Jest ogrodzony siatką.

</doc>
<doc id="1591264" url="https://pl.wikipedia.org/wiki?curid=1591264" title="Hubert Meyer">
Hubert Meyer

Hubert Meyer (ur. 5 grudnia 1913 w Berlinie, zm. 16 listopada 2012 w Leverkusen) − niemiecki oficer Waffen-SS w stopniu SS-Obersturmbannführera. 
Życiorys.
Uczęszczał do SS-Junkerschule w Bad Tölz. Służył w 1 Dywizji Pancernej SS Leibstandarte SS Adolf Hitler, potem był jednym z dowódców 12 Dywizji Pancernej SS Hitlerjugend. Po wojnie był aktywny w stowarzyszeniu weteranów wojennych HIAG.
Autor dwutomowej monografii poświęconej 12 Dywizji Pancernej SS pt. "Kriegsgeschichte der 12. SS-Panzerdivision "Hitlerjugend"" (pierwsze wydanie 1982).

</doc>
<doc id="1591265" url="https://pl.wikipedia.org/wiki?curid=1591265" title="Tkanina dekoracyjna">
Tkanina dekoracyjna

Tkanina dekoracyjna (artystyczna) – tkanina posiadająca wartości artystyczne i dekoracyjne, wykonana przez artystę lub według jego projektu.
Prace z tkaniny artystycznej powstają w różnych technikach takich, jak gobelin, kilim, batik, makrama, aplikacja, filcowanie.
Do polskich wybitnych twórców tkaniny artystycznej należą Magdalena Abakanowicz, Andrzej Banachowicz, Helena Bukowska-Szlekys, Małgorzata Dmitruk, Stefan Gałkowski, Barbara Krzywicka-Wójcik, Karolina Lizurej, Maria Łaszkiewicz, Zygmunt Mazur, Karolina Matyjaszkowicz, Mieczysław Szymański, Janina Tworek-Pierzgalska, Antoni Starczewski, Joanna Zemanek. 
Adeptów tkaniny artystycznej kształcą Liceum Plastyczne w Kielcach, Koszalinie, w Opolu. 
Wydziały lub Pracownie Tkaniny artystycznej istnieją w Akademii Sztuk Pięknych im. Władysława Strzemińskiego w Łodzi, ASP w Krakowie, przy wydz. Malarstwa na UAP w Poznaniu, W latach 70. XX wieku istniała Pracownia Klasycznych Technik Tkackich na Wydziale Malarstwa warszawskiej Akademii Sztuk Pięknych.
Przed wojną wydział Tkactwa użytkowego prowadziła także Szkoła Przemysłowa we Lwowie.

</doc>
<doc id="1591266" url="https://pl.wikipedia.org/wiki?curid=1591266" title="Granatnik PF-89">
Granatnik PF-89

PF-89 – współczesny chiński lekki granatnik przeciwpancerny kalibru 80 mm, będący na wyposażeniu Chińskiej Armii Ludowo-Wyzwoleńczej.

</doc>
<doc id="1591267" url="https://pl.wikipedia.org/wiki?curid=1591267" title="PF-89">
PF-89



</doc>
<doc id="1591269" url="https://pl.wikipedia.org/wiki?curid=1591269" title="Denville Hall">
Denville Hall

Denville Hall – dom emerytalny dla aktorów, mieszczący się w Northwood, w granicach administracyjnych London Borough of Hillingdon. Dom jest przeznaczony dla osób powyżej 70. roku życia i zapewnia mieszkanie, opiekę pielęgniarską, rekonwalescencję, opiekę nad rezydentami z demencją oraz nieuleczalnie chorymi, a także fizjoterapię. Dom oferuje pobyty krótko- i długoterminowe.

</doc>
<doc id="1591273" url="https://pl.wikipedia.org/wiki?curid=1591273" title="Fritz Kraemer">
Fritz Kraemer

Fritz Kraemer (ur. 12 grudnia 1900 w Szczecinie, zm. 23 czerwca 1959) – oficer Waffen-SS (w stopniu SS-Brigadeführera) i Wehrmachtu. Podczas II wojny światowej Kraemer służył początkowo w 13. Dywizji Piechoty. Dowódca 1. Dywizji Pancernej SS "Leibstandarte Adolf Hitler" i 12 Dywizji Pancernej SS "Hitlerjugend". Kawaler Krzyża Rycerskiego.

</doc>
<doc id="1591274" url="https://pl.wikipedia.org/wiki?curid=1591274" title="Twentynine Palms (Kalifornia)">
Twentynine Palms (Kalifornia)

Twentynine Palms (występuje także jako 29 Palms) – miasto w południowo-środkowej części hrabstwa San Bernardino, w stanie Kalifornia w Stanach Zjednoczonych. Liczba ludności 14.764 (2000).
Położenie.
Twentynine Palms położone jest w pobliżu Parku Narodowego Joshua Tree na pustyni Mojave w połowie drogi pomiędzy Los Angeles a Las Vegas. W mieście znajduje się największa baza Marines na świecie (Marine Corps Air Ground Combat Center Twentynine Palms).
Historia.
Nazwa miejscowości wywodzi się od palm rosnących w oazie na terenie dzisiejszej miejscowości. W drugiej połowie XIX wieku oaza była miejscem postoju dla osadników i poszukiwaczy złota jadących na zachód. Osadnictwo na terenie dzisiejszego miasta rozpoczęło się w latach 20. XX wieku. Baza Marines powstała w 1952 roku.

</doc>
<doc id="1591275" url="https://pl.wikipedia.org/wiki?curid=1591275" title="Rio Tinto (przedsiębiorstwo)">
Rio Tinto (przedsiębiorstwo)

Rio Tinto – brytyjsko-australijskie przedsiębiorstwo, trzeci pod względem wielkości koncern wydobywczy na świecie i największy pod względem wydobycia węgla.
Historia.
Firma powstała w 1873 roku w południowej Hiszpanii.
Profil działalności.
Wydobywa m.in.: węgiel kamienny, żelazo, miedź, uran, złoto, diamenty, aluminium.

</doc>
<doc id="1591277" url="https://pl.wikipedia.org/wiki?curid=1591277" title="Granatnik PF-98">
Granatnik PF-98

PF-98 – współczesny chiński granatnik przeciwpancerny kalibru 120 mm, będący na wyposażeniu Chińskiej Armii Ludowo-Wyzwoleńczej.

</doc>
<doc id="1591279" url="https://pl.wikipedia.org/wiki?curid=1591279" title="PF-98">
PF-98



</doc>
<doc id="1591283" url="https://pl.wikipedia.org/wiki?curid=1591283" title="Parsymonia">
Parsymonia

Parsymonia, reguła parsymonii, metody parsymonii – koncepcja wskazująca najbardziej prosty, oszczędny i ekonomiczny przebieg wydarzeń jako najbardziej prawdopodobny. Jest w istocie swej implementacją brzytwy Ockhama do procedur i metod naukowych. Oznacza preferencję najmniej skomplikowanych wyjaśnień dla obserwowanych procesów jako najbardziej prawdopodobnych. W odróżnieniu od brzytwy Ockhama oznacza jednak tylko preferencję i większe prawdopodobieństwo pewnych rozwiązań, nie ustalając przy tym ogólnych praw lub zasad.
Reguła parsymonii znalazła zastosowanie w szczególności w kladystyce i fenetyce. Zgodnie z nią za najbardziej prawdopodobny przebieg ewolucji uważa się najkrótszy szlak prowadzący do zarejestrowanych zmian fenetycznych. Zastosowanie metody maksymalnej parsymonii skutkuje wyborem takiego drzewa filogenetycznego (spośród wielu teoretycznie możliwych), które zakłada istnienie minimalnej liczby zmian ewolucyjnych tłumaczących powstanie wszystkich jego gałęzi, czyli kladów. Preferowane jest w efekcie takie drzewo, które jest najkrótsze – posiada najmniej węzłów, z których rozchodzą się dychotomiczne rozgałęzienia.
Niektórzy autorzy wskazują na niebezpieczeństwo przywiązywania nadmiernej wagi do metod parsymonii. Podkreślają, że dla wiarygodności uzyskiwanych wyników kluczową rolę odgrywa jakość i kompletność danych wyjściowych. Przy danych nadmiernie fragmentarycznych metody parsymonii mogą dać silne poparcie dla całkowicie fałszywej konkluzji.

</doc>
<doc id="1591292" url="https://pl.wikipedia.org/wiki?curid=1591292" title="Hamowanie kompetycyjne">
Hamowanie kompetycyjne



</doc>
<doc id="1591293" url="https://pl.wikipedia.org/wiki?curid=1591293" title="Libero Liberati">
Libero Liberati

Libero Liberati (ur. 20 września 1926 w Terni, zm. 25 marca 1962 tamże) – włoski kierowca motocyklowy. Mistrz Świata najwyższej kategorii MotoGP w 1957 roku.
Startował w latach 1953–1959. Jego pierwszym wyścigiem było GP Włoch. Stawał łącznie 14 razy na podium, w tym 6 zwycięstw.
Wyniki w MMŚ.
System punktowy od 1950 do 1968:

</doc>
<doc id="1591294" url="https://pl.wikipedia.org/wiki?curid=1591294" title="Hamowanie niekompetycyjne">
Hamowanie niekompetycyjne



</doc>
<doc id="1591296" url="https://pl.wikipedia.org/wiki?curid=1591296" title="Janusz Grzelak">
Janusz Grzelak

Janusz Łukasz Grzelak (ur. 12 lipca 1941 w Warszawie) − polski psycholog, profesor nauk humanistycznych, były wiceminister edukacji. Wieloletni pracownik Wydziału Psychologii Uniwersytetu Warszawskiego i profesor tej uczelni.
Życiorys.
Wykształcenie i praca naukowa.
W 1963 ukończył studia w Instytucie Psychologii Uniwersytetu Warszawskiego. Początkowo zatrudniony w Pracowni Psychologii Społecznej Polskiej Akademii Nauk, w 1966 został pracownikiem naukowym Wydziału Psychologii UW. W 1970 uzyskał stopień doktora nauk humanistycznych w zakresie psychologii ze specjalnością psychologia społeczna. Promotorem pracy doktorskiej był Tadeusz Tomaszewski. W 1977 uzyskał stopień doktora habilitowanego na podstawie rozprawy pt. "Konflikt interesów. (Analiza psychologiczna)". W 2001 otrzymał tytuł naukowy profesora nauk humanistycznych.
Był stypendystą Programu Fulbrighta (1969). W latach 1996–1999 był prorektorem ds. współpracy z zagranicą Uniwersytetu Warszawskiego, a w latach 1981–1982 i 2005–2008 dziekanem Wydziału Psychologii UW. Był współtwórcą Instytutu Studiów Społecznych Uniwersytetu Warszawskiego, a w latach 2000–2002 pełnił funkcję jego dyrektora. Działał na rzecz umiędzynarodowienia polskiej psychologii. Wielokrotnie wyjeżdżał zwłaszcza do USA i Holandii, nawiązywał indywidualną i instytucjonalną współpracę badawczą. Był inicjatorem i współtwórcą studiów w języku angielskim przy Wydziale Psychologii UW. W latach 1984–1990 członek Komitetu Wykonawczego European Association of Experimental Social Psychology. Był kierownikiem Katedry Psychologii Społecznej na Uniwersytecie Warszawskim, a następnie na Akademii Pedagogiki Specjalnej.
Jego zainteresowania naukowe obejmują współzależność społeczną, konflikt między interesem indywidualnym a społecznym – uwarunkowania motywacyjne (orientacje społeczne) i poznawcze, dylematy społeczne i ich rozwiązywanie, kwestię władzy i kontroli, konsekwencje deprywacji kontroli (bezradność społeczna), postawy Polaków wobec dóbr publicznych w okresie zmian ustrojowych, negocjacje i mediacje, metodologię ewaluacji skuteczności oddziaływań społecznych.
Działalność publiczna.
Podczas wydarzeń sierpniowych w 1980 przyłączył się do skierowanego do władz komunistycznych apelu 64 naukowców, literatów i publicystów o podjęcie dialogu ze strajkującymi robotnikami. W tym samym roku wstąpił do „Solidarności”, w 1981 wszedł w skład zarządu Regionu Mazowsze związku. Reprezentował lokalne struktury NSZZ „Solidarność” z I Krajowym Zjeździe Delegatów w Gdańsku. Został członkiem KSR Wolność-Sprawiedliwość-Niepodległość. Po wprowadzeniu stanu wojennego represjonowany przez funkcjonariuszy Służby Bezpieczeństwa, zmuszony do ustąpienia ze stanowiska dziekana Wydziału Psychologii UW. Współpracował z podziemną „Solidarnością”, był łącznikiem merytorycznym między podziemnymi władzami Regionu Mazowsze związku a Tymczasową Komisją Koordynacyjną. Był też członkiem Komitetu Helsińskiego oraz współzałożycielem i członkiem podziemnego Społecznego Komitetu Nauki, współorganizował akademicki ruch oporu. W latach 1980–1991 pracował nad prawem dla szkół wyższych i nauki (początkowo w ramach komisji kierowanej przez Zbigniewa Resicha oraz Społecznego Komitetu Nauki). W 1989 uczestniczył w obradach Okrągłego Stołu jako wiceprzewodniczący zespołu do spraw oświaty i nauki z ramienia strony opozycyjnej.
Po utworzeniu rządu Tadeusza Mazowieckiego został wiceministrem edukacji narodowej, funkcję tę pełnił do zmiany rządu w 1991. Wchodził również w skład zarządu Towarzystwa Popierania i Krzewienia Nauk, w latach 1999–2002 przewodniczył radzie programowej tej organizacji.

</doc>
<doc id="1591297" url="https://pl.wikipedia.org/wiki?curid=1591297" title="Inhibicja niekompetycyjna">
Inhibicja niekompetycyjna

Inhibicja niekompetycyjna, hamowanie niekompetycyjne – typ inhibicji odwracalnej enzymów.
Inhibitor niekompetycyjny wiąże się w obszarze enzymu innym niż miejsce aktywne i miejsce allosteryczne. Jeśli inhibitorem jest duża cząsteczka, wiąże się ona z domeną białka zawierającą miejsce aktywne. Wiązanie to nie wpływa na strukturę części enzymatycznej białka, ale zasłania wejście do miejsca aktywnego, przez co enzym jest nieaktywny. Jeżeli inhibitor przyłączy się tak, że będzie zasłaniał centrum tylko częściowo lub w ogóle, reakcja będzie zachodziła, jednak wolniej.
Inhibitory niekompetycyjne nieodwracalne nie wykazują strukturalnego podobieństwa do substratu; zwiększenie stężenia substratu na ogół nie zmniejsza hamowania.

</doc>
<doc id="1591298" url="https://pl.wikipedia.org/wiki?curid=1591298" title="Mistrzostwa Świata w Piłce Siatkowej Mężczyzn 2010 (eliminacje strefy AVC)">
Mistrzostwa Świata w Piłce Siatkowej Mężczyzn 2010 (eliminacje strefy AVC)

Eliminacje strefy AVC do Mistrzostw Świata w Piłce Siatkowej Mężczyzn 2010 odbywających się we Włoszech rozgrywane były pomiędzy 28 stycznia a 10 października 2008 roku. Składały się one z trzech rund. Na mistrzostwa awansują 4 reprezentacje narodowe.
Pierwsza runda kwalifikacyjna.
Grupa A – Wellington.
Tabela
Wyniki
Grupa B – Islamabad.
Tabela
Wyniki
Grupa C – Maskat.
Tabela
Wyniki
Druga runda kwalifikacyjna.
Grupa D – Teheran.
Tabela
Wyniki
Grupa E – Nakhon Pathom.
Tabela
Wyniki
Grupa F – Tajpej.
Tabela
Wyniki
Trzecia runda kwalifikacyjna.
Grupa G – Chengdu.
Tabela
Wyniki
Grupa H – Komaki.
Tabela
Wyniki

</doc>
<doc id="1591302" url="https://pl.wikipedia.org/wiki?curid=1591302" title="Zgromadzenie Ustawodawcze">
Zgromadzenie Ustawodawcze

Zgromadzenie Ustawodawcze (hiszp. "Asamblea Legislativa") - to jednoizbowy parlament w Salwadorze. Zasiada w nim 84 deputowanych wybieranych w wyborach powszechnych na 3-letnią kadencję. 

</doc>
<doc id="1591305" url="https://pl.wikipedia.org/wiki?curid=1591305" title="Komitopuli">
Komitopuli

Komitopuli (bułg. "Комитопули") – dynastia, której przedstawiciele panowali w Bułgarii na przełomie X i XI wieku (w ostatnim okresie istnienia tzw. pierwszego państwa bułgarskiego.
Historia polityczna dynastii.
Pierwszym znanym przedstawicielem rodu był Nikola, zarządca (bułg. "комит", stąd Komitopuli – „synowie komity”) Macedonii z ramienia cara bułgarskiego. Jego czterech synów (Dawid, Mojżesz, Aron i Samuel wobec upadku państwa bułgarskiego w starciu z Bizancjum w 971 utworzyło nowy ośrodek władzy bułgarskiej w zachodniej części państwa (na terenach dzisiejszej Macedonii Północnej), opierając się staraniom Bizancjum o włączenie tych terenów w swoje granice. Początkowo carem powstałego w ten sposób państwa został Roman, ostatni z przedstawicieli dynastii Kruma, ale faktyczną władzę od samego początku sprawował jeden z braci, Samuel Komitopul (z pozostałych, dwaj zginęli w walkach, ostatni, Aron, stanowiący zagrożenie dla pozycji Samuela został z rozkazu tego ostatniego zamordowany wraz z rodziną). Gdy Roman w 991 dostał się do niewoli bizantyjskiej, a następnie zmarł w niej w 997 Samuel sam koronował się na cara Bułgarii.
Samuel początkowo kilkakrotnie z sukcesem odpierał ataki bizantyjskie, po czym sam przeszedł do ofensywy. W ciągu kilkunastu lat zdobył liczne tereny na Bałkanach odtwarzając w dużej mierze imperium bułgarskie ery Symeona I. Opanował m.in. Albanię, Epir, Serbię i ziemie Bułgarii naddunajskiej – jego państwo, którego stolicą uczynił Ochrydę, rozciągało się od Adriatyku do Morza Czarnego. Jednak po roku 1000 sytuacja się zmieniła, odtąd to Samuel musiał opierać się coraz silniejszym atakom bizantyjskiego cesarza Bazylego II. W ciągu kilku lat Samuel utracił na rzecz swego konkurenta większość swoich zdobyczy. W 1014 Bizancjum zadało mu ostateczny cios, pokonując wojska Samuela w bitwie pod Klidion. Z rozkazu Bazylego okaleczono wszystkich jeńców bułgarskich, co dało mu przydomek „Bułgarobójcy” i co według legendy miało spowodować śmierć z apopleksji cara Samuela kilka tygodni później.
Po śmierci Samuela tron carski objął jego syn Gabriel Radomir, który wobec przewagi Bizancjum próbował zawrzeć pokój za cenę podporządkowania się Bazylemu. Został jednak w 1015 zamordowany przez Iwana Władysława, syna jednego z braci Samuela, który objął władzę. Jednak już w 1018 zginął on podczas walk przeciwko Bizantyjczykom. Resztki państwa bułgarskiego zostały wówczas włączone w granice Cesarstwa Bizantyjskiego.
Synem Gabriela Radomira miał być Piotr Delian, przywódca powstania bułgarskiego w 1040, który ogłosił się carem Bułgarii.
Związki rodzinne.
Synowie Mikołaja.
Komita Mikołaj miał z żoną Ripsymią czterech synów: Dawida, Mojżesza, Aarona i Samuela.
Samuel Komitopul poślubił córkę Jana Chryzeliosa dowódcy Dracza Agatę, z którą miał pięcioro dzieci: Gabriela Radomira, Teodorę Kosarę, Mirosławę oraz dwie nieznane z imienia córki
Gabriel Radomir i Iwan Władysław.
Gabriel Radomir był dwukrotnie żonaty:
Iwan Władysław z żoną Marią miał 12 dzieci: Presjana, Ałusijana, Aarona, Trajana, Radomira, Katarzynę, nieznanego z imienia syna oraz 5 nieznanych z imienia córek.
Po śmierci Samuela władzę w państwie objął Gabriel Radomir, zamordowany w sierpniu 1015 roku przez Iwana Władysława, który oślepił również najstarszego syna Gabriela i Ireny – ewentualnego pretendenta do tronu. Iwan Władysław rządził państwem do lutego 1018 roku. Po jego śmierci jego współpracownicy poddali kraj cesarzowi bizantyńskiemu. Synowie Iwana Władysława: Presjan, Ałusijan i Aaron przez krótki czas próbowali w górach albańskich stawić opór Bizancjum. Ostatecznie wszyscy znaleźli się na dworze cesarskim w Konstantynopolu.
Następne pokolenia.
Ałusijan miał troje dzieci:
Aaron miał dwóch synów:
Trajan miał córkę Marię.
Drzewo dynastii Komitopulów

</doc>
<doc id="1591307" url="https://pl.wikipedia.org/wiki?curid=1591307" title="Józef Bakowiecki-Mokosiej">
Józef Bakowiecki-Mokosiej

Józef Bakowiecki-Mokosiej OSBM (zm. przed 22 sierpnia 1654) – unicki biskup włodzimiersko-brzeski (1632-1654). 
Życiorys.
Wołynianin, h. Wukry, potomek starożytnego rodu ruskiego. Przez szesnaście lat był sekretarzem króla Zygmunta III. Do zakonu bazyliańskiego wstąpił w Byteniu (powiat słonimski na Białorusi). W 1619 roku został mianowany archimandrytą żydyczyńskim, ale stanowisko objął dopiero w 1626 roku. Biskupem włodzimiersko-brzeskim mianowany przez króla 26 stycznia 1632 r.; konsekrowany przez metropolitę Józefa Welamina Rutskiego, diecezję objął w 1632 roku. Jako pasterz był gorliwy w pracy dla unii. Dbał o szkołę we Włodzimierzu. Był zwolennikiem porozumienia z prawosławiem i dążył do zwołania wspólnego synodu we Lwowie w 1629 roku. Za panowania króla Władysława IV doznał prześladowania ze strony dyzunitów. Powstanie Chmielnickiego przyspieszyło kres jego życia. Zmarł przed 22 sierpnia 1654 r. w Lublinie. Na jego pogrzebie mowę wygłosił o. Cypryjan Stefanowski OP, została ona później wydrukowana w Krakowie pt. „Zgromadzonych wód pochwała”.

</doc>
<doc id="1591308" url="https://pl.wikipedia.org/wiki?curid=1591308" title="Ignacy Dudojć">
Ignacy Dudojć

Ignacy Józef Dudojć (ur. 13 września 1950 w Kęsowie, zm. 20 kwietnia 1999 w Toruniu) – polski inżynier i urzędnik państwowy, działacz opozycji w okresie PRL.
Życiorys.
W 1973 ukończył studia na Wydziale Elektroniki Politechniki Gdańskiej. Przez kilkanaście lat pracował w toruńskich przedsiębiorstwach przemysłu chemicznego, pod koniec lat 80. prowadził prywatną firmę komputerową.
W 1980 wstąpił do „Solidarności”, wszedł w skład komitetu założycielskiego w TPC Merinotex, a następnie został członkiem zarządu regionu związku. W stanie wojennym internowano go na okres od lipca do grudnia 1982. Po zwolnieniu działał w podziemnych strukturach NSZZ „S”, był m.in. wiceprzewodniczącym Regionalnej Komisji Wykonawczej, zajmował się drukiem i kolportażem wydawnictw drugiego obiegu.
W 1989 współtworzył Komitet Obywatelski „Solidarność” w Toruniu. W rządzie Jana Krzysztofa Bieleckiego pełnił funkcję podsekretarza stanu w Urzędzie Rady Ministrów. Później w dalszym ciągu pracował w administracji rządowej jako dyrektor Kancelarii Sejmu, szef zespołu doradców i sekretarz komisji obrony w Ministerstwie Obrony Narodowej. Od 1998 do 1999 był podsekretarzem stanu w Kancelarii Prezesa Rady Ministrów.
Pochowany na Centralnym Cmentarzu Komunalnym w Toruniu.
Odznaczenia.
W 2015 został odznaczony Krzyżem Wolności i Solidarności.

</doc>
<doc id="1591311" url="https://pl.wikipedia.org/wiki?curid=1591311" title="Związki policykliczne">
Związki policykliczne

Związki policykliczne (związki wielopierścieniowe) – związki chemiczne zawierające więcej niż jeden układ cykliczny (pierścień). Liczba pierścieni w układzie jest równa minimalnej liczbie wiązań, które należy rozerwać, aby uzyskać strukturę niecykliczną. Ze względu na sposób połączenia dwóch pierścieni wyróżnić można:
Nazwy tworzy się stosując przedrostek "spiro", po którym podaje się liczbę atomów tworzących pierścienie, nie uwzględniając atomu wspólnego.
Związkami macierzystymi w nazewnictwie są struktury bicykliczne, czyli związki zawierające dwa pierścienie o dwóch lub więcej wspólnych atomach. W związkach bicyklicznych występują trzy mostki łączące się przy tzw. atomach przyczółkowych.
Jeden z mostków związku bicyklicznego może łączyć bezpośrednio atomy przyczółkowe, jak w DBU; jego długość wynosi wówczas 0 (nazwa systematyczna DBU: 1,8-diazabicyklo[5.4.0]undek-7-en). W pozostałych sytuacjach wszystkie mostki zawierają co najmniej jeden atom, jak np. w bicyklo[2.2.1]heptanie.
Nazwy policykliczne związków z więcej niż dwoma pierścieniami skondensowanymi tworzy się stosując prefiksy "tricyklo-, tetracyklo-" itd. oraz wyróżnia się mostki drugorzędowe, których atomy przyczółkowe podaje się w indeksie górnym, np. adamantan to tricyklo[3.3.1.13,7]dekan.
Dwa pierścienie mające tylko dwa wspólne atomy i jedno wspólne wiązanie noszą nazwę "pierścieni orto-skondensowanych". Jeśli do układu pierścieni orto-skondensowanych dokondensowany jest kolejny pierścień, tworząc z każdym z nich także system orto-skondensowanych, to układ taki nosi nazwę "pierścieni orto- i peri-skondensowanych".
Wiele związków policyklicznych o pierścieniach skondensowanych, zwłaszcza aromatycznych, znanych jest pod nazwami zwyczajowymi (np. naftalen, antracen, benzodiazepiny). Do tej grupy związków należą wielopierścieniowe węglowodory aromatyczne.

</doc>
<doc id="1591313" url="https://pl.wikipedia.org/wiki?curid=1591313" title="Pierścienie skondensowane">
Pierścienie skondensowane



</doc>
<doc id="1591315" url="https://pl.wikipedia.org/wiki?curid=1591315" title="Narodowy Sojusz Republikański">
Narodowy Sojusz Republikański

Narodowy Sojusz Republikański, ARENA (hiszp. "Alianza Republicana Nacionalista") – konserwatywna partia polityczna w Salwadorze. Została założona w 1981 roku przez Roberto D’Aubuissona. Obecnym liderem partii jest Rodrigo Ávila.
W wyborach parlamentarnych z 2009 zdobyła 38,55% głosów, uzyskując 32 mandaty w Zgromadzeniu Ustawodawczym, z kolei trzy lata później wygrała wybory z wynikiem 39,76% (33 mandaty).

</doc>
<doc id="1591316" url="https://pl.wikipedia.org/wiki?curid=1591316" title="Johann Friedrich von Pfeiffer">
Johann Friedrich von Pfeiffer

Johann Friedrich von Pfeiffer (ur. w 1718 w Berlinie, zm. 5 marca 1787 w Moguncji). Jeden z najbardziej znanych niemieckich merkantylistów, kameralistów i policystów.
Urodził się w 1718 w rodzinie pruskiego kontrolera domeny królewskiej. Zasłużył się dla rozwoju państwa pruskiego. Był także teoretykiem ekonomii państwa absolutnego. W służbie pruskiej do 1750 założył około 105 wsi, w ramach fryderycjańskiej polityki zasiedlania marchii brandenburskiej. Potem działał w różnych małych państwach niemieckich. Od 1778 do 1781 pracował w Hanau (na terenie dzisiejszej Hesji) nad podniesieniem rolnictwa i przemysłu manufakturowego.
Napisał wiele dzieł z różnych dziedzin: finansów, leśnictwa, hodowli jedwabników, a nawet koksowaniu węgla kamiennego. W 1784 ukazało się jego sześciotomowe dzieło: "Berichtigungen berühmter Staats-, Finanz-, Polizei-, Cameral-, Commerz- und ökonomischer Schriften dieses Jahrhunderts".
W tym samym roku został profesorem nowo - utworzonej katedry kameralistyki na uniwersytecie w Moguncji. Pfeiffer przewidział wówczas program studiów obejmujący historię, prawo naturalne, matematykę stosowaną, prawo, statystykę, chemię, rolnictwo i leśnictwo, finanse, handel i rachunkowość. Celem tak zakreślonej koncepcji kameralistyki było nie tylko umocnienie władzy państwowej poprzez polepszenie gospodarki, ale wprowadzenie zasady poszanowania prawa w stosunki wewnętrzne oraz zewnętrzne między państwami z potępieniem wojen agresywnych.
Dzieła.
Natuerliche, aus dem Endzweck der Gesellschaft entstehende allgemeine Polizeiwissenschaft", Frankfurt am Main 1779.

</doc>
<doc id="1591319" url="https://pl.wikipedia.org/wiki?curid=1591319" title="Flaga gminy Andrychów">
Flaga gminy Andrychów



</doc>
<doc id="1591321" url="https://pl.wikipedia.org/wiki?curid=1591321" title="Subkanał">
Subkanał

Subkanał – to obszar danych na płycie CD, w postaci dodatkowych ścieżek, zawierający m.in. informacje o czasie trwania utworu, typie nagrania, numerze katalogowym płyty czy roku jej wydania. Subkanały są umieszczone w blokach o pojemności po 96 bajtów pomiędzy sektorami na całej powierzchni płyty. Każdy dysk CD zawiera 8 takich bloków, które oznaczane są kolejnymi literami alfabetu: "P", "Q", "R", "S", "T", "U", "V", "W". 
Najczęściej używanym jest "subkanał Q", zawierający informacje, które mogą być odczytywane i zapisane za pomocą nagrywarki CD. Umieszczone są w nim także kody czasowe (minuty, sekundy). 
"Subkanały R – W" wykorzystywane są z reguły dla grafiki lub przechowywania informacji tekstowych wyświetlanych w czasie odtwarzania.

</doc>
<doc id="1591323" url="https://pl.wikipedia.org/wiki?curid=1591323" title="Lydia Lamaison">
Lydia Lamaison

Lydia Lamaison (ur. 5 sierpnia 1914 w Mendozie w Argentynie, zm. 20 lutego 2012 w Buenos Aires) – argentyńska aktorka.

</doc>
<doc id="1591324" url="https://pl.wikipedia.org/wiki?curid=1591324" title="Ostry Wierch Kwaczański">
Ostry Wierch Kwaczański

Ostry Wierch Kwaczański (słow. "Ostrý vrch") – szczyt Tatr Zachodnich o wysokości 1128 m, zwany też krótko Ostrym Wierchem.
Góra ta to najdalej na zachód wysunięte wzniesienie Tatr, położone na północny wschód od Kwaczan. Leży na końcu bocznego grzbietu odchodzącego na południowy zachód od znajdującej się w grani głównej Jaworzyńskiej Kopy ("Javorina", 1277 m). Od Golicy ("Holica", 1341 m) jest oddzielony Kwaczańską Przełęczą ("Kvačianske sedlo", ok. 1070 m), zwaną też Zawozami.
Szczyt ma charakter lesisto-skalisty. W dolnej części stoków znajdują się też duże polany. Zachodnie zbocza opadają urwiskiem do Doliny Kwaczańskiej ("Kvačianska dolina"), a konkretnie do jej zwężonej części zwanej Kwaczańskim Wąwozem. W stoki północno-zachodnie wcina się dolina Rohaczowego Potoku, stoki południowo-wschodnie opadają do doliny Jamnik, dnem której płynie niewielki potok Suchý jarok. Obydwa te potoki są dopływami Kwaczanki.

</doc>
<doc id="1591335" url="https://pl.wikipedia.org/wiki?curid=1591335" title="Impuls 5">
Impuls 5

Impuls 5 – zintegrowany system informatyczny klasy MRP II/ERP wspomagający zarządzanie w przedsiębiorstwie. Przeznaczony jest głównie dla średnich oraz dużych przedsiębiorstw. System ma wspomagać przedsiębiorstwa w zarządzaniu m.in. kapitałem, personelem, produkcją, relacjami z klientami czy obiegiem dokumentów. Obszary funkcjonalne systemu połączone są procesowo, zgodnie z logiką i praktyką prowadzenia biznesu. Wiernie odzwierciedlają i usprawniają realizację procesów biznesowych przedsiębiorstwa. Z rozwiązania korzysta ponad 700 przedsiębiorstw.
Program rozwijany jest przez Biuro Projektowania Systemów Cyfrowych S.A. Pakiet modeluje procesy biznesowe realizowane w przedsiębiorstwach funkcjonujących w polskich realiach gospodarczych. Obsługiwany jest przez graficzny interfejs. Impuls EVO funkcjonuje w oparciu o bazę danych Oracle 11g.
System Impuls EVO zbudowany jest w oparciu o architekturę architekturze klient-serwer z możliwością zdalnej pracy poprzez terminale i architekturę wykorzystującą serwer aplikacji dla systemu Impuls EVO PORTAL. W ten sposób rozwiązanie łączy w sobie wydajność architektury dwuwarstwowej i dostępność architektury trójwarstwowej.
Klient ma również możliwość korzystania z systemu Impuls EVO, bazy danych Oracle i infrastruktury sprzętowej na zasadzie wynajmu. Możliwy jest dostęp zarówno w ramach standardu SaaS (Software as a Service) jak i rozwiązania ASP (Application Service Providing). W wersji internetowej zrealizowane są takie obszary jak: zarządzanie obiegiem dokumentów, B2B i funkcjonalności B2C.

</doc>
<doc id="1591341" url="https://pl.wikipedia.org/wiki?curid=1591341" title="Kevin Schwantz">
Kevin Schwantz

Kevin Schwantz (ur. 19 czerwca 1964 w Houston w stanie Teksas) – amerykański kierowca motocyklowy. Mistrz Świata najwyższej kategorii MotoGP z 1993 roku. Przez całą karierę związany z ekipą Suzuki.
Kariera.
Początki w 500 cm³.
Schwantz zadebiutował w MotoGP w klasie 500 cm³ podczas GP Holandii. Łącznie wystartował w zaledwie trzech rundach, ostatecznie zdobywając dwa punkty, które dały mu 22. pozycję w generalce. W kolejnym sezonie ponownie zaliczył tylko trzy wyścigi, jednak ze zdecydowanie lepszym skutkiem. Jedenaście punktów dało mu 16. lokatę na koniec sezonu. 
Pełny angaż.
Dzięki dobrym wynikom został zatrudniony już jako etatowy kierowca na cały sezon. Od razu pokazał się z bardzo dobrej strony, stając czterokrotnie na podium (w tym dwa zwycięstwa) oraz zdobywając dwa najszybsze okrążenia. Ostatecznie zakończył rok z pokaźną sumą 119 "oczek" na 8. pozycji. Drugi pełny sezon był jeszcze lepszy w wykonaniu Kevina. Wygrał wówczas 6 GP, łącznie stając dziewięciokrotnie na podium, zdobył też 9 pole position oraz 8 "fast-lapów". Zdołał w tym czasie uzbierać aż 162,5 punktów, co dało mu 4. lokatę w końcowej klasyfikacji. Trzeci pełny rok w pięćsetkach był już wicemistrzowski z dorobkiem 188 "oczek", 10 miejsc w trójce (w tym 5 triumfów), 7 startów z pierwszego miejsca oraz 6 najszybciej pokonanych okrążeń. Sezon 1991 był jeszcze lepszy od poprzedniego. Zdołał wtedy po raz pierwszy w karierze zdobyć ponad 200 punktów (204). Wygrał również 5 wyścigów, 5 pierwszych pół oraz cztery "fast-lapy". Jednak mimo to zajął dopiero trzecią lokatę na koniec sezonu. Kolejny rok był już wyraźnie słabszy od poprzednich. Zdobył zaledwie 99 "oczek", z czego tylko trzykrotnie zaliczył podium (jedno zwycięstwo), zdobył również po jednym pole position i najszybszym okrążeniu.
Zdobycie tytułu.
Po dość ciężkim roku Amerykanin odpłacił sobie pierwszym i jedynym tytułem mistrzowskim z dorobkiem aż 248 punktów, 11 podiów (w tym 4 zwycięstwa), 6 pole position oraz 2 najszybszych okrążeń. Zadanie ułatwił mu ciężki wypadek jego największego rywala, Wayne'a Raineya, który nie mógł startować w dalszej części "cyrku MotoGP".
Nieudana obrona tytułu i ostatnie lata.
Obrona tytułu niestety zakończyła się zdecydowaną porażką. Mimo 11 miejsc w pierwszej trójce (tyle samo, co w mistrzowskim roku, jednak z dwoma trumfami), 6 pierwszych pól startowych i 3 najszybszych okrążeń zdobył zaledwie 168 "oczek", które dały mu dopiero czwartą pozycję w generalce. W ostatnim roku w Motocyklowych Mistrzostwach Świata wystartował ponownie, jak na początku swej kariery, w zaledwie trzech rundach. Pokazał jednak klasę i duże doświadczenie do wczesnych lat, zdobywając 34 punkty. Nie zdołał jednak zaliczyć podium, a jego ostatnim GP był wyścig w Wielkiej Brytanii.
Statystyki liczbowe.
System punktowy od 1969 do 1987:
System punktowy od 1987 do 1992:
System punktowy od 1993:

</doc>
<doc id="1591343" url="https://pl.wikipedia.org/wiki?curid=1591343" title="Bezdzież (gmina)">
Bezdzież (gmina)

Bezdzież – dawna gmina wiejska istniejąca do 1939 roku w woj. poleskim (obecnie na Białorusi). Siedzibą gminy był Bezdzież (1248 mieszk. w 1921 roku ).
Początkowo gmina należała do powiatu kobryńskiego. 12 grudnia 1920 r. została przyłączona do nowo utworzonego powiatu drohiczyńskiego pod Zarządem Terenów Przyfrontowych i Etapowych. 19 lutego 1921 r. wraz z całym powiatem weszła w skład nowo utworzonego województwa poleskiego. 12 kwietnia 1928 roku do gminy Bezdzież przyłączono wieś Waratyck ze zniesionej gminy Drużyłowicze. 18 kwietnia 1928 roku dokonano wymiany części obszarów z gminą Drohiczyn.
Po wojnie obszar gminy Bezdzież wszedł w struktury administracyjne Związku Radzieckiego.

</doc>
<doc id="1591345" url="https://pl.wikipedia.org/wiki?curid=1591345" title="Janów (gmina w województwie poleskim)">
Janów (gmina w województwie poleskim)

Janów – dawna gmina wiejska istniejąca do 1939 roku w woj. poleskim (obecnie na Białorusi). Siedzibą władz gminy był Janów (3068 mieszk. w 1921 roku), który początkowo stanowił odrębną gminę miejską.
Początkowo gmina należała do powiatu kobryńskiego. 12 grudnia 1920 r. została przyłączona do nowo utworzonego powiatu drohickiego pod Zarządem Terenów Przyfrontowych i Etapowych. 19 lutego 1921 r. wraz z całym powiatem weszła w skład nowo utworzonego województwa poleskiego. 12 kwietnia 1928 roku do gminy Janów przyłączono część obszaru zniesionej gminy Drużyłowicze. 18 kwietnia 1928 roku do gminy przyłączono część zniesionej gminy Worocewicze. 
Po wojnie obszar gminy Janów wszedł w struktury administracyjne Związku Radzieckiego.

</doc>
<doc id="1591348" url="https://pl.wikipedia.org/wiki?curid=1591348" title="Motol (gmina)">
Motol (gmina)

Motol – dawna gmina wiejska istniejąca do 1939 roku w woj. poleskim (obecnie na Białorusi). Siedzibą gminy był Motol (4390 mieszk. w 1921 roku), który początkowo stanowił odrębną gminę miejską.
Początkowo gmina należała do powiatu kobryńskiego. 12 grudnia 1920 r. została przyłączona do nowo utworzonego powiatu drohickiego pod Zarządem Terenów Przyfrontowych i Etapowych. 19 lutego 1921 r. wraz z całym powiatem weszła w skład nowo utworzonego województwa poleskiego. 1 stycznia 1926 roku do gminy Motol przyłączono część obszaru gminy Drużyłowicze, a 12 kwietnia 1928 roku część obszaru "zniesionej" gminy Drużyłowicze.
Po wojnie obszar gminy Motol wszedł w struktury administracyjne Związku Radzieckiego.

</doc>
<doc id="1591351" url="https://pl.wikipedia.org/wiki?curid=1591351" title="Maneuvering reentry vehicle">
Maneuvering reentry vehicle

Maneuvering reentry vehicle, maneuverable reentry vehicle (MaRV) – rodzaj pocisku balistycznego z głowicą bojową zdolną do wykonywania w atmosferze kontrolowanych manewrów (w tym ponownego w nią wchodzenia) i aktywnego samonaprowadzania na wyznaczony cel.

</doc>
<doc id="1591352" url="https://pl.wikipedia.org/wiki?curid=1591352" title="Czakalaka rdzawa">
Czakalaka rdzawa

Czakalaka rdzawa, czakalaka zmienna ("Ortalis motmot") – gatunek dużego ptaka z rodziny czubaczy (Cracidae), zamieszkujący północną część Ameryki Południowej. Głośny, zwykle spotykany w stadach, w koronach drzew lub na polankach. Nie jest zagrożony wyginięciem.
Systematyka.
Obecnie gatunek ten uznawany jest za monotypowy. Wcześniej za jego podgatunek uznawano czakalakę małą ("O. ruficeps") występującą w północno-środkowej Brazylii – na południe od Amazonki. Podział taksonu na dwa odrębne gatunki został ostatecznie zaakceptowany przez South American Classification Committee (SACC) w oparciu o wyniki badań Tomotani, Silveiry i Pacheco opublikowanych w 2020 roku. O ich odrębności świadczyć mają: różnice w ubarwieniu ogona, rozmiarze i masie ciała (czakalaka mała jest wyraźnie mniejsza i lżejsza), wokalizacji, fakt, że ich zasięgi występowania nie zachodzą na siebie, a także brak stwierdzonej hybrydyzacji między tymi taksonami. Na wykorzystywanej przez IUCN liście ptaków świata opracowywanej we współpracy BirdLife International z autorami "Handbook of the Birds of the World" (5. wersja online: grudzień 2020) czakalaka mała nadal traktowana jest jako podgatunek czakalaki rdzawej. Dawniej za podgatunki czakalaki rdzawej uznawano także czakalakę kreskowaną ("O. guttata") i jasnobrewą ("O. superciliaris").
Zasięg występowania.
Czakalaka rdzawa występuje w południowej Wenezueli, Gujanie, Surinamie, Gujanie Francuskiej oraz północnej Brazylii – na północ od Amazonki.
Morfologia.
Długość ciała około 53 cm. Brak dymorfizmu płciowego w ubarwieniu, ale samce są większe od samic. Długi ogon i zmienne ubarwienie. Wierzch najczęściej brązowy, spód jaśniejszy, z plamkowaną piersią. Ogon ciemnobrązowy z kasztanowatymi skrajnymi sterówkami. Głowa oraz szyja brązowe lub szarawe, zależnie od podgatunku. Naga skóra na gardle czerwona, wokół oczu szara.
Środowisko.
Występuje głównie na nizinach, na obrzeżach lasów i na terenach zadrzewionych.
Status.
Międzynarodowa Unia Ochrony Przyrody (IUCN) uznaje czakalakę rdzawą za gatunek najmniejszej troski (LC – "Least Concern") nieprzerwanie od 1988 roku; jak wyżej wspomniano, nadal jednak traktuje czakalakę małą jako jej podgatunek. Liczebność populacji nie została oszacowana, ale ptak ten opisywany jest jako rzadki ("uncommon"). BirdLife International uznaje trend liczebności populacji za spadkowy ze względu na postępujące wylesianie Amazonii i polowania.

</doc>
<doc id="1591353" url="https://pl.wikipedia.org/wiki?curid=1591353" title="MaRV">
MaRV



</doc>
<doc id="1591354" url="https://pl.wikipedia.org/wiki?curid=1591354" title="Braszewicze (gmina)">
Braszewicze (gmina)

Braszewicze – dawna gmina wiejska istniejąca do 1939 roku w woj. poleskim (obecnie na Białorusi). Siedzibą władz gminy były Braszewicze (264 mieszk. w 1921 roku ).
Początkowo gmina należała do powiatu kobryńskiego. 12 grudnia 1920 r. została przyłączona do nowo utworzonego powiatu drohickiego pod Zarządem Terenów Przyfrontowych i Etapowych. 19 lutego 1921 r. wraz z całym powiatem weszła w skład nowo utworzonego województwa poleskiego. 1 stycznia 1926 roku do gminy Braszewicze przyłączono część obszaru gmin Imienin i Wołowiel (Woławel). 18 kwietnia 1928 roku z gminy wyłączono wieś Symonowicze do gminy Chomsk, przyłączono natomiast część zniesionej gminy Imienin, a także całą gminę Woławel. Tę ostatnią wyłączono ponownie 19 października 1928, reaktywując jednostkę.
Po wojnie obszar gminy Braszewicze wszedł w struktury administracyjne Związku Radzieckiego.

</doc>
<doc id="1591363" url="https://pl.wikipedia.org/wiki?curid=1591363" title="Gmina Drohiczyn (ujednoznacznienie)">
Gmina Drohiczyn (ujednoznacznienie)



</doc>
<doc id="1591364" url="https://pl.wikipedia.org/wiki?curid=1591364" title="Drohiczyn (gmina w województwie poleskim)">
Drohiczyn (gmina w województwie poleskim)

Drohiczyn – lub Drohiczyn Poleski dawna gmina wiejska istniejąca do 1939 roku w woj. poleskim (obecnie na Białorusi). Siedzibą władz gminy był Drohiczyn (Poleski) (1987 mieszk. w 1921 roku), który będąc także siedzibą powiatu – nie posiadał praw miejskich.
Początkowo gmina należała do powiatu kobryńskiego. 12 grudnia 1920 r. została przyłączona do nowo utworzonego powiatu drohickiego pod Zarządem Terenów Przyfrontowych i Etapowych. 19 lutego 1921 r. wraz z całym powiatem weszła w skład nowo utworzonego województwa poleskiego. 1 stycznia 1926 roku do gminy Drohiczyn przyłączono część obszaru gminy Osowce. 18 kwietnia 1928 roku do gminy przyłączono część zniesionej gminy Worocewicze; dokonano też wymiany części obszarów z gminą Bezdzież.
Po wojnie obszar gminy Drohiczyn wszedł w struktury administracyjne Związku Radzieckiego.

</doc>
<doc id="1591382" url="https://pl.wikipedia.org/wiki?curid=1591382" title="Chomsk (gmina)">
Chomsk (gmina)

Chomsk – dawna gmina wiejska istniejąca do 1939 roku w woj. poleskim (obecnie na Białorusi). Siedzibą władz gminy był Chomsk (1678 mieszk. w 1921 roku ).
Początkowo gmina należała do powiatu kobryńskiego. 12 grudnia 1920 r. została przyłączona do nowo utworzonego powiatu drohickiego pod Zarządem Terenów Przyfrontowych i Etapowych. 19 lutego 1921 r. wraz z całym powiatem weszła w skład nowo utworzonego województwa poleskiego. 18 kwietnia 1928 roku do gminy przyłączono część zniesionej gminy Imienin oraz wieś Symonowicze z gminy Braszewicze.
Po wojnie obszar gminy Chomsk wszedł w struktury administracyjne Związku Radzieckiego.

</doc>
<doc id="1591388" url="https://pl.wikipedia.org/wiki?curid=1591388" title="Odryżyn (gmina)">
Odryżyn (gmina)

Odryżyn – dawna gmina wiejska istniejąca do 1939 roku w woj. poleskim (obecnie na Białorusi). Siedzibą gminy był Odryżyn (382 mieszk. w 1921 roku ).
Początkowo gmina należała do powiatu kobryńskiego. 12 grudnia 1920 r. została przyłączona do nowo utworzonego powiatu drohickiego pod Zarządem Terenów Przyfrontowych i Etapowych. 19 lutego 1921 r. wraz z całym powiatem weszła w skład nowo utworzonego województwa poleskiego.
Po wojnie obszar gminy Odryżyn wszedł w struktury administracyjne Związku Radzieckiego.

</doc>
<doc id="1591389" url="https://pl.wikipedia.org/wiki?curid=1591389" title="Czarny Staw (gmina Małdyty)">
Czarny Staw (gmina Małdyty)

Czarny Staw (niem. "Schwarzer Teich") – staw (jezioro stawowe) o powierzchni około 15 ha, położony w Lasach Dobrocińskich, na wschód od wsi Wilamowo (gmina Małdyty, woj. warmińsko-mazurskie).

</doc>
<doc id="1591402" url="https://pl.wikipedia.org/wiki?curid=1591402" title="Czerniec (jezioro)">
Czerniec (jezioro)

Czerniec (niem. "Schwarzer See") – jezioro w woj. warmińsko-mazurskim, w pow. ostródzkim, w gminie Małdyty, leżące na terenie Pojezierza Mazurskiego.
Jezioro położone jest na południe od osady Potajny. Jezioro to w połowie XX w. miało powierzchnię około jednego ha.

</doc>
<doc id="1591403" url="https://pl.wikipedia.org/wiki?curid=1591403" title="Osowce (gmina)">
Osowce (gmina)

Osowce – dawna gmina wiejska istniejąca do 1939 roku w woj. poleskim (obecnie na Białorusi). Siedzibą władz gminy były Osowce (260 mieszk. w 1921 roku ).
Początkowo gmina należała do powiatu kobryńskiego. 12 grudnia 1920 r. została przyłączona do nowo utworzonego powiatu drohickiego pod Zarządem Terenów Przyfrontowych i Etapowych. 19 lutego 1921 r. wraz z całym powiatem weszła w skład nowo utworzonego województwa poleskiego. 1 stycznia 1926 roku część obszaru gminy Osowce przyłączono do gminy Drohiczyn. 18 kwietnia 1928 roku do gminy przyłączono część zniesionej gminy Worocewicze. 
Po wojnie obszar gminy Osowce wszedł w struktury administracyjne Związku Radzieckiego.

</doc>
<doc id="1591407" url="https://pl.wikipedia.org/wiki?curid=1591407" title="Kazimierz Wojciech Witkiewicz">
Kazimierz Wojciech Witkiewicz

Kazimierz Wojciech Witkiewicz (ur. 23 grudnia 1880 w Warszawie, zm. 21 października 1973 w Krakowie) – polski malarz, grafik, bibliotekarz, prezes Towarzystwa Przyjaciół Książki, założyciel Rycerskiego Zakonu Bibliofilskiego z Kapitułą Orderu Białego Kruka.
Życiorys.
W 1904 r. zamieszkał w Krakowie, gdzie ukończył naukę w Akademii Sztuk Pięknych. Od 1912 r. był bibliotekarzem Biblioteki Muzeum Przemysłowego, które później zostało przemianowane na Miejskie Muzeum Techniczno-Przemysłowe im. A. Baranieckiego w Krakowie. W 1922 r. został jednym ze współzałożycieli Towarzystwa Miłośników Książki w Krakowie, którego był prezesem przez 40 lat. W latach (1938–1939) redagował czasopismo TMK Silva Rerum. Był jednym z inicjatorów zjazdów bibliofilskich. W 1925 r. na I Zjeździe Bibliofilów Polskich w Krakowie utworzono Radę Bibliofilską, której zadaniem było koordynowanie działań poszczególnych towarzystw. Kazimierz Witkiewicz wchodził w jej skład. W 1965 r. został członkiem honorowym Association Internationale de Bibliophilie w Paryżu. W latach (1945–1950) był dyrektorem Biblioteki Miejskiego, później przemianowanego na Państwowe Muzeum Przemysłu Artystycznego. W 1951 r. otrzymał stanowisko dyrektora Biblioteki Akademii Sztuk Pięknych w Krakowie. Jako profesor tej uczelni wykładał od 1954 r. historię książki. Projektował ekslibrisy.

</doc>
<doc id="1591409" url="https://pl.wikipedia.org/wiki?curid=1591409" title="Drużyłowicze (gmina)">
Drużyłowicze (gmina)

Drużyłowicze – dawna gmina wiejska istniejąca do 1928 roku w woj. poleskim (obecnie na Białorusi). Siedzibą gminy były Drużyłowicze (475 mieszk. w 1921 roku ).
Początkowo gmina należała do powiatu kobryńskiego. 12 grudnia 1920 r. została przyłączona do nowo utworzonego powiatu drohickiego pod Zarządem Terenów Przyfrontowych i Etapowych. 19 lutego 1921 r. wraz z całym powiatem weszła w skład nowo utworzonego województwa poleskiego. 1 stycznia 1926 wieś Zakale z gminy Drużyłowicze przyłączono do gminy Motol.
12 kwietnia 1928 roku gmina Drużyłowicze została zniesiona a jej obszar włączony do gmin Motol, Bezdzież, Janów i Porzecze.

</doc>
<doc id="1591414" url="https://pl.wikipedia.org/wiki?curid=1591414" title="EV SSL">
EV SSL

Extended Validation Certificates (EV SSL, ang. "certyfikaty rozszerzonej walidacji") – specjalny typ certyfikatu X.509, który wymaga obszerniejszego postępowania z wnioskiem podmiotu przez Urząd certyfikacji przed wydaniem.
Kryteria wydawania certyfikatów EV definiowane są przez wytyczne dla certyfikatów rozszerzonej walidacji, aktualnie w wersji 1.6.8.
Kryteria tworzone są przez CA/Browser Forum, dobrowolną organizację.
Interfejs użytkownika.
Przeglądarki z wsparciem certyfikatów EV wyświetlają więcej informacji dla certyfikatów EV niż dla wcześniejszych certyfikatów SSL. Microsoft Internet Explorer 7, Firefox 3, Safari 3.2, Opera 9.5, i Google Chrome mają wsparcie dla EV.

</doc>
<doc id="1591415" url="https://pl.wikipedia.org/wiki?curid=1591415" title="Humbert z Silva Candida">
Humbert z Silva Candida

Humbert z Silva Candida (ur. ok. 1010 w Burgundii − zm. 5 maja 1061 w Rzymie) – kardynał, legat papieski i teolog, którego myśl legła u podstaw XI-wiecznej reformy Kościoła dokonanej przez papieży Leona IX i Grzegorza VII. Nieprzejednany w kwestiach doktrynalnych, doprowadził do ostatecznej schizmy między Kościołem Zachodnim a Wschodnim w roku 1054.
Był mnichem benedyktyńskim w Moyenmoutier, we francuskich Wogezach. Wybitnie uzdolniony, w wieku 15 lat stał się ekspertem w łacinie i grece. Swoje studia teologiczne skoncentrował na problemach stosunków między Kościołem a państwem. Jako przyjaciel Brunona z Toul, z którym dzielił gorliwość w dążeniu do reform mających na celu ukrócenie nadużyć w Kościele, został przezeń powołany do Rzymu w roku 1049, po wyborze Brunona na papieża (Leon IX), gdzie stał się głównym wykonawcą polityki papieża Leona IX i jego następców: Wiktora II, Stefana IX i Mikołaja II. W 1049 został mianowany arcybiskupem Sycylii, nie objął jednak tego urzędu, wobec czego rok później Leon IX nadał mu godność kardynała biskupa Silva Candida. W 1054 był jednym z legatów Leona IX w Konstantynopolu odpowiedzialnych za rzucenie ekskomuniki na patriarchę Michała Cerulariusza. Po powrocie z legacji pracował w kurii rzymskiej jako Kanclerz Świętego Kościoła Rzymskiego (1057-1061). Sygnował dekret In Nomine Domini z 13 kwietnia 1059, ustanawiający nowe reguły wyboru papieży.

</doc>
<doc id="1591416" url="https://pl.wikipedia.org/wiki?curid=1591416" title="Imienin (gmina)">
Imienin (gmina)

Imienin – dawna gmina wiejska istniejąca do 1928 roku w woj. poleskim II Rzeczypospolitej (obecnie na Białorusi). Siedzibą władz gminy był Imienin (325 mieszk. w 1921 roku ).
Początkowo gmina należała do powiatu kobryńskiego. 12 grudnia 1920 r. została przyłączona do nowo utworzonego powiatu drohickiego pod Zarządem Terenów Przyfrontowych i Etapowych. 19 lutego 1921 r. wraz z całym powiatem weszła w skład nowo utworzonego województwa poleskiego. 1 stycznia 1926 roku część obszaru gminy Imienin przyłączono do gminy Braszewicze.
Gminę zniesiono 18 kwietnia 1928 roku, a jej obszar włączono do gmin Chomsk i Braszewicze.
Nie mylić z gminą Imielin.

</doc>
<doc id="1591418" url="https://pl.wikipedia.org/wiki?curid=1591418" title="Gmina Wołowiel">
Gmina Wołowiel



</doc>
<doc id="1591419" url="https://pl.wikipedia.org/wiki?curid=1591419" title="Dawid Gans">
Dawid Gans

Dawid (ben Salomon) Gans, także zapisywane jako Ganz (ur. 1541 w Lippstadt, Westfalia, zm. 25 sierpnia 1613 w Pradze) – żydowski historyk, astronom, geograf i matematyk.
Życiorys.
Pobierał nauki w Bonn, Frankfurcie, Krakowie (u Mojżesza Iserlesa) i Pradze (u Jehudy Löw ben Bakarela), gdzie ostatecznie osiadł. Był jednym z niewielu Żydów swej doby, którzy zajmowali się świecką nauką; pozostawał w kontakcie m.in. z Tychonem Brache i Johannesem Keplerem. W dziele "Magen Dawid" (hebr. "Gwiazda Dawida") krytykował teorię heliocentryczną Kopernika, skłaniając się ku teorii geocentrycznej Klaudiusza Ptolemeusza. Napisał również niewydaną geografię Izraela, jednak jego największym dziełem była kronika "Cemach Dawid" wydana w Pradze w 1592 roku w dwóch księgach: pierwszą poświęcił historii Żydów, drugą – historii miejscowej. Została ona przełożona na łacinę i jidysz. Pochowany na Starym cmentarzu żydowskim w Pradze.

</doc>
<doc id="1591420" url="https://pl.wikipedia.org/wiki?curid=1591420" title="Play It for the Girls">
Play It for the Girls

„Play It for the Girls” – drugi singel szwedzkiego wokalisty Danny’ego z jego debiutanckiej płyty "Heart. Beats".

</doc>
<doc id="1591421" url="https://pl.wikipedia.org/wiki?curid=1591421" title="Stare Kiełkuty">
Stare Kiełkuty



</doc>
<doc id="1591422" url="https://pl.wikipedia.org/wiki?curid=1591422" title="Worocewicze (gmina)">
Worocewicze (gmina)

Worocewicze – dawna gmina wiejska istniejąca do 1928 roku w woj. poleskim II Rzeczypospolitej (obecnie na Białorusi). Siedzibą władz gminy były Worocewicze (752 mieszk. w 1921 roku ).
Początkowo gmina należała do powiatu kobryńskiego. 12 grudnia 1920 r. została przyłączona do nowo utworzonego powiatu drohickiego pod Zarządem Terenów Przyfrontowych i Etapowych. 19 lutego 1921 r. wraz z całym powiatem weszła w skład nowo utworzonego województwa poleskiego. Gminę zniesiono 18 kwietnia 1928 roku, a jej obszar włączono do gmin Osowce, Drohiczyn i Janów.

</doc>
<doc id="1591426" url="https://pl.wikipedia.org/wiki?curid=1591426" title="Stefan Walter">
Stefan Walter

Stefan Walter (ur. w Sorokach, zm. 4 października 1920 w Warszawie) – major piechoty Wojska Polskiego, kawaler Orderu Virtuti Militari.
Życiorys.
W czasie I wojny światowej był oficerem armii rosyjskiej. W 1918 roku wstąpił do Wojska Polskiego na Kubaniu i objął dowództwo 14 pułku strzelców polskich w 4 Dywizji gen. Lucjana Żeligowskiego. W czerwcu 1919 roku powrócił wraz z dywizją przez Rumunię do Polski, wspomagając oddziały polskie walczące z Ukraińcami.
1 lipca 1919 roku, w czasie wojny z bolszewikami, objął dowództwo 29 pułku Strzelców Kaniowskich, działającego na północnym odcinku frontu wschodniego. 5 lutego 1920 roku wyróżnił się podczas wypadu na stację Borkowicze. Wsławił się także w boju pod Jaznem nad Autą 18 czerwca 1920 oraz w trakcie odwrotu wojsk polskich znad Auty i Berezyny. Na stanowisku dowódcy dał się poznać jako świetny, wymagający dowódca i osoba o ogromnej odwadze osobistej.
15 sierpnia 1920 roku został ciężko ranny prowadząc czołową kompanię pułku do natarcia na Mokre, walcząc w obronie przedmościa warszawskiego w składzie 1 Armii gen. Franciszka Latinika. Według relacji, zranienie dowódcy wyzwoliło w jego podkomendnych pragnienie zemsty i przyśpieszyło natarcie. W następstwie odniesionych ran zmarł 4 października 1920 w Szpitalu Ujazdowskim w Warszawie, w chwale bohatera walk pod Radzyminem i obrony Warszawy.
Pochowany na cmentarzu wojskowym na Majkowie w Kaliszu (od 1936). 3 listopada 1924 na grobie majora Stefana Waltera został odsłonięty pomnik ufundowany przez oficerów i szeregowych 29 pułku Strzelców Kaniowskich.

</doc>
<doc id="1591427" url="https://pl.wikipedia.org/wiki?curid=1591427" title="Woławel (gmina)">
Woławel (gmina)

Woławel (alt. "Wołowiel", "Wołowce") – dawna gmina wiejska istniejąca do 1939 roku w woj. poleskim (obecnie na Białorusi), z krótką przerwą między kwietniem a październikiem 1928. Siedzibą władz gminy był Woławel (574 mieszk. w 1921 roku ).
Początkowo gmina należała do powiatu kobryńskiego. 12 grudnia 1920 r. została przyłączona do nowo utworzonego powiatu drohickiego pod Zarządem Terenów Przyfrontowych i Etapowych. 19 lutego 1921 r. wraz z całym powiatem weszła w skład nowo utworzonego województwa poleskiego. 1 stycznia 1926 roku część obszaru gminy Wołowiel przyłączono do gminy Braszewicze.
Gminę zniesiono 18 kwietnia 1928 roku, a jej obszar włączono do gminy Braszewicze, lecz już 19 października 1928 gminę reaktywowano w dawnych granicach.
Po wojnie obszar gminy Woławel wszedł w struktury administracyjne Związku Radzieckiego.

</doc>
<doc id="1591428" url="https://pl.wikipedia.org/wiki?curid=1591428" title="James Edward Smith">
James Edward Smith

James Edward Smith (ur. 2 grudnia 1759 w Norwich, zm. 17 marca 1828 tamże) – brytyjski botanik i założyciel Linnean Society of London (Towarzystwo Linneuszowskie). Najstarszy syn bogatego handlarza wełną. Studiował nauki przyrodnicze najpierw na Uniwersytecie Edynburskim, w 1783 r. przeniósł się i kontynuował studia w Londynie. Za 1000 funtów kupił kolekcję książek, rękopisów i zielników Karola Linneusza, która w efekcie trafiła do Londynu w 1784 r. Dwa lata później Smith został członkiem Royal Society. W latach 1786–1788 odbył podróż przez kilka krajów zachodnioeuropejskich, odwiedzając botaników i herbaria. Po powrocie, 8 kwietnia 1788 r. założył Linnean Society of London, którego został dożywotnim prezydentem. W 1796 ożenił się z Pleasance Reeve i przeniósł się do Norwich wraz z całą kolekcją linneuszowską. Kolekcja zyskała już wówczas wielki rozgłos i odwiedzana była przez wielu przyrodników z całej Europy. Przez następnych 30 lat, aż do śmierci publikował liczne prace botaniczne. Po śmierci w 1828 r. cała jego kolekcja przyrodnicza została wykupiona przez Towarzystwo Linneuszowskie za potężną wówczas sumę 3500 funtów (organizacja wpadła przez to w długi spłacone ostatecznie dopiero w 1861 roku).
Ważniejsze dzieła:

</doc>
<doc id="1591429" url="https://pl.wikipedia.org/wiki?curid=1591429" title="Needles (Kalifornia)">
Needles (Kalifornia)

Needles - miasto położone na lewym brzegu rzeki Kolorado we wschodniej części hrabstwa San Bernardino, w stanie Kalifornia w Stanach Zjednoczonych. Liczba ludności 4,830 (2000).
Miasto położone jest przy transkontynentalnej linii kolejowej. Przebiega przez nie także Droga 66 (Route 66).

</doc>
<doc id="1591430" url="https://pl.wikipedia.org/wiki?curid=1591430" title="Ricardo Chávez">
Ricardo Chávez

Ricardo Chávez, (ur. 1965 roku w Meksyku) - meksykański aktor i model, najbardziej znany z roli Diosdado Amado w telenoweli Telemundo "Miłość jak czekolada".

</doc>
<doc id="1591431" url="https://pl.wikipedia.org/wiki?curid=1591431" title="Kenny Roberts Jr.">
Kenny Roberts Jr.

Kenneth (Kenny) Lee Roberts Jr. (ur. 25 lipca 1973 w Mountain View w stanie Kalifornia) – amerykański kierowca motocyklowy. Mistrz Świata najwyższej kategorii MotoGP z 2000 roku. Jest synem trzykrotnego Mistrza Świata Kenny Robertsa. Jedyny syn mistrza świata, który dokonał tego sam.
Kariera.
250 cm³.
Kenny w Motocyklowych Mistrzostwach Świata zadebiutował w sezonie 1993 w klasie 250 cm³, podczas GP USA. Dosiadając motocykl Yamahy, zmagania zakończył na dziesiątym miejscu. Uzyskane punkty sklasyfikowały go na 27. pozycji. W kolejnym roku wystartował w czterech ostatnich wyścigach sezonu. Trzykrotnie dojechał do na punktowanych lokatach, na najlepszym uzyskując szóste miejsce. Ostatecznie w klasyfikacji końcowej zajął 18. pozycję. W roku 1995 Roberts Jr. startował w całym sezonie. Najlepiej spisał się podczas GP Czech, gdzie zajął czwartą pozycję. W klasyfikacji końcowej uplasował się na 8. miejscu.
500 cm³.
W 1996 roku przeszedł do najwyższej klasy 500 cm³, gdzie również dosiadał motocykl japońskiego producenta. Debiut w tej klasie również mógł zaliczyć do całkiem udanych. Ostatecznie zajął 13. lokatę z dorobkiem przyzwoitych 69 "oczek". Po zaledwie roku współpracy z japońskim teamem w tej kategorii i czterech lat łącznie, przeszedł do teamu Modenas, w której to spędził dwa sezony. Obydwa zakończył w drugiej dziesiątce (16. i 13. miejsce) z łącznym dorobkiem 96 punktów. W roku 1999 przeszedł do Suzuki, gdzie spędził aż siedem lat. W tym zespole osiągał jednak największe sukcesy. Już w pierwszym roku współpracy zdołał aż ośmiokrotnie stanąć na podium, w tym czterokrotnie zwyciężyć. Sezon ukończył na kapitalnym drugim miejscu z dorobkiem aż 220 punktów. W zaledwie drugim sezonie startów w japońskiej ekipie wreszcie sięgnął po najwyższy laur. Zdobył wówczas jeszcze większą pulę 258 "oczek" (dziewięć wizyt w trójce, w tym ponownie cztery wygrane). Niestety po dwóch świetnych sezonach przyszedł czarny okres Suzuki. Przez ostatnie pięć lat zdołał stanąć zaledwie trzy razy na podium oraz raz zdobyć pierwsze pole startowe. Po 2005 roku opuścił japoński team. Miejsce dla siebie znalazł w KR. Po obiecującym pierwszym sezonie w tej ekipie (stanął dwukrotnie na podium i zajął w generalnej klasyfikacji 6. pozycję) przyszedł kolejny nieudany rok dla Amerykanina i jak się okazało ostatni. W ciągu siedmiu rund, w których wystartował, zdobył zaledwie 4 punkty, co było jego najgorszym wynikiem w całej karierze. Został sklasyfikowany na 24. lokacie. Po tym roku zakończył karierę sportową.

</doc>
<doc id="1591434" url="https://pl.wikipedia.org/wiki?curid=1591434" title="William Alexander Clouston">
William Alexander Clouston

William Alexander Clouston (ur. 1843 w Stromness na Orkadach, zm. 23 października 1896) – brytyjski folklorysta.

</doc>
<doc id="1591435" url="https://pl.wikipedia.org/wiki?curid=1591435" title="Bowls">
Bowls

Bowls – dyscyplina sportu bliska pétanque i curlingowi. Pierwsze wzmianki na terenie Anglii pochodzą z XII wieku. W XIV wieku, wraz ze wzrostem popularności gry, została ona oficjalnie zakazana z obawy przed spadkiem zdolności bojowej u żołnierzy, zaś w stuleciach późniejszych udzielane były osobom prywatnym płatne koncesje. Oficjalne zasady sportu powstały w wieku XIX w Szkocji.
Zasady rozgrywki.
Zawodnicy toczą na zmianę lekko spłaszczone kule (ang. „bowls”) w taki sposób, aby umieścić je jak najbliżej celu w postaci białej piłeczki zwanej „jack” lub „kitty”. Charakterystyczny kształt kul sprawia, że tor toczenia się kul jest zaokrąglony, co utrudnia celowanie, ale i pozwala zawodnikom omijać kule już znajdujące się na polu gry.
Punktacja jest przyznawana jednemu zawodnikowi w zależności od ilości jego kul znajdujących się bliżej celu niż najbliższa kula przeciwnika. Możliwa jest też gra drużynowa.
Popularność.
Sport ten największą popularnością cieszy się w Australii, Nowej Zelandii, Wielkiej Brytanii oraz innych państwach należących do Brytyjskiej Wspólnoty Narodów. Coraz większą uwagę przyciąga również w Japonii.
Co 4 lata organizowane są mistrzostwa świata. Bowls są również osobną dyscypliną na Igrzyskach Wspólnoty Narodów.

</doc>
<doc id="1591437" url="https://pl.wikipedia.org/wiki?curid=1591437" title="ERA (CP/M)">
ERA (CP/M)

ERA – dyrektywa rezydentna systemu CP/M, zlecająca wykonanie polecenia powodującego usunięcie (skasowanie) grupy plików lub pojedynczego pliku. Nazwa polecenia jest skrótem od słowa z języka angielskiego "erase".
Dyrektywa ta może mieć następującą postać:
Powyższym poleceniem można kasować zbiory z obszaru bieżącego użytkownika. Usuwanie plików z obszaru innego użytkownika, wymaga przejścia do obszaru tego użytkownika dyrektywą USER. Ponadto należy podkreślić, że polecenie usuwa plik z katalogu i oznacza obszar zajmowany przez ten plik jako wolny, lecz nie niszczy zawartości zapisanej fizycznie na nośniku danych, przez co możliwe jest odzyskanie informacji, dla tak skasowanego pliku (o ile nie zostaną w tym miejscu nośnika zapisane nowe informacje – inny, nowy plik).

</doc>
<doc id="1591439" url="https://pl.wikipedia.org/wiki?curid=1591439" title="OpenWindows">
OpenWindows

OpenWindows był środowiskiem graficznym dla stacji roboczych firmy Sun Microsystems, które obsługiwały SunView, NeWS i protokół X Window System. OpenWindows został załączony do późniejszych wersji systemu operacyjnego SunOS 4 i Solaris aż do usunięcia go w Solaris 9 na rzecz CDE i GNOME 2.0.

</doc>
<doc id="1591440" url="https://pl.wikipedia.org/wiki?curid=1591440" title="SIM (przedsiębiorstwo)">
SIM (przedsiębiorstwo)

SIM – Spółka z o.o firma z siedzibą w Lublinie .
SIM jest jednym z pierwszych wiodących na rynku polskim producentów cyfrowych rejestratorów rozmów i rozwiązań z zakresu bezpieczeństwa teleinformatycznego.
Przedmiotem działalności lubelskiej firmy są technologie informatyczne w zakresie projektowania, produkcji, wdrażania i integrowania rozwiązań z zakresu bezpieczeństwa teleinformatycznego. Producent systemów automatyki budynkowej Domatiq. 
W sierpniu 2008 roku SIM otrzymał certyfikat Systemu Zarządzania Jakością ISO 9001:2008.
Zakres certyfikacji: Produkcja, handel i serwis urządzeń teleinformatycznych
Numer certyfikatu: Q&amp;R_095
Wystawiający: Q&amp;R Polska Sp. z o.o.

</doc>
<doc id="1591441" url="https://pl.wikipedia.org/wiki?curid=1591441" title="SS-Verfügungstruppe">
SS-Verfügungstruppe

SS-Verfügungstruppe (skrót: SS-VT) były oddziałami bojowymi SS, szkolonymi zgodnie z zasadami stosowanymi w jednostkach Wehrmachtu. Oddziały te zostały przekształcone później w Waffen-SS.
Historia.
24 września 1934 specjalna formacja wojskowa SS została sformowana z połączenia różnych nazistowskich formacji paramilitarnych takich jak Oddziały Specjalne SS (SS-Sonderkommandos) i Straż Sztabu SS (SS-Stabswache). Nowy oddział był szkolony jako gotowa do walki formacja piechoty w sile 3 pułków i oddziału rozpoznawczego, która przeszła przeszkolenie zgodnie z zasadami przewidzianymi dla jednostek Wehrmachtu. Jednostka została oficjalnie powołana jako Oddział Piechoty Specjalnego Przeznaczenia SS (SS-Verfügungstruppe) i była określana jako znajdująca się po przeszkoleniu wojskowym i pozostająca w dyspozycji Führera w czasach wojny i pokoju, lecz nie policyjna czy wojskowa. Istnienie SS-Verfügungstruppe (znanej jako SS-VT) zostało publicznie ogłoszone 16 marca 1935. SS-VT trenowano razem z osobistą ochroną Hitlera, chociaż Leibstandarte SS Adolf Hitler (LSSAH) dalej służyła jedynie jako osobista jednostka ochrony. LSSAH została niezależną jednostką liniową podczas kampanii w Polsce. 
Część SS-VT służyła z Wehrmachtem podczas okupacji Kraju Sudetów, Austrii i Czechosłowacji oraz brała udział w inwazji na Polskę a następnie w kampanii przeciwko Aliantom na froncie zachodnim. Różne pułki SS-VT zostały przekształcone w dywizje Waffen-SS ("Zbrojne SS"), które walczyły na różnych teatrach II wojny światowej. Oddziały składające się na SS-VT nie były znane jako "Waffen-SS" aż do przemowy Hitlera w lipcu 1940.
W 1939 cała SS została podzielona na dwie grupy: Allgemeine SS i Waffen-SS. Waffen-SS podzielona na trzy podgrupy:
W 1941 głównodowodzący SS Heinrich Himmler ogłosił, że dodatkowe grupy Waffen-SS Verfügungstruppe zostaną sformowane z zagranicznych ochotników niebędących Niemcami. Celem było zdobycie dodatkowych stanów osobowych z okupowanych krajów. Niektóre z tych zagranicznych formacji składały się z ochotników z Belgii, Danii, Finlandii, Francji, Norwegii i Holandii.
Kraje jak Hiszpania, oficjalnie niebiorące udziału w wojnie pod jej koniec dostarczyły wielu ochotników do Waffen SS (większość z nich w 28 Ochotniczej Dywizji Grenadierów Pancernych SS Wallonien), którzy walczyli aż do upadku Berlina. Wielu z zagranicznych ochotników niebędących Niemcami szczerze wierzyło w III Rzeszę i niemiecką sprawę.

</doc>
<doc id="1591442" url="https://pl.wikipedia.org/wiki?curid=1591442" title="Motol">
Motol

Motol (biał. "Мо́таль"), rzadziej Motyl (biał. "Мо́тыль") – agromiasteczko (dawniej miasteczko) na Białorusi, na Polesiu, w rejonie janowskim obwodu brzeskiego, nad Jasiołdą.
Siedziba parafii prawosławnej pw. Przemienienia Pańskiego.
Miasto królewskie lokowane w 1554 roku przez Bonę Sforzę. Miasto ekonomii pińskiej położone było w końcu XVIII wieku powiecie pińskim województwa brzeskolitewskiego.
Według Słownika geograficznego Królestwa Polskiego miasteczko liczyło 2149 mieszkańców (1878 rok) i posiadało cerkiew parafialną i kaplicę na cmentarzu grzebalnym; miasto było położone przy trakcie handlowym z Pińska do Prużany. Prawosławna świątynia powstała we wsi najpóźniej w XVI stuleciu.
Za II Rzeczypospolitej w województwie poleskim, w powiecie drohickim. Początkowo była to gmina miejska (miasto w 1921 roku liczyło 4390 mieszkańców), następnie zdegradowana do rzędu wsi i włączona do gminy Motol.
Gospodarka.
Głównym firma agromiasteczko - JSC „Agro-Motol”.
Edukacja.
Rolno-miasto ma 2 szkół średnich i szkół artystycznych.

</doc>
<doc id="1591449" url="https://pl.wikipedia.org/wiki?curid=1591449" title="Skipark Ružomberok">
Skipark Ružomberok

Skipark Ružomberok (również "Ski Park Ružomberok", "Malinné", "Malinô Brdo") – ośrodek narciarski na Słowacji, w mieście Rużomberk, w dzielnicy Hrabovo. Znajduje się na zboczach góry Malinné (1209 m n.p.m.), w Wielkiej Fatrze.
Początki ośrodka sięgają drugiej połowy XX wieku, kiedy wybudowano hotel "Malina". W 1964 podjęto decyzję o budowie kolei gondolowej z Hrabova.
W 1996 powstała spółka SKIPARK Ružomberok a. s., której celem była budowa większego ośrodka turystycznego. W latach 2001–2002 wymieniono starą kolej gondolową (6-osobowa) na nową (8-osobowa), uruchomiono również wyciąg krzesełkowy (4-osobowy). Obecnie Skipark jest jednym z bardziej popularnych na Słowacji.
Wyciągi.
Głównym wyciągiem jest kolej gondolowa z ośrodka Hrabova o długości 1770 metrów i przepustowości 1500 osób/godzinę. Na szczyt Malinô Brdo prowadzi wyciąg krzesełkowy – długość 1120 metrów, przepustowość 2200 osób/godzinę.
Oprócz tego w ośrodku działa 8 mniejszych wyciągów – orczykowych i tzw. "wyrwirączek" o długości od 70 do 1000 metrów.
Pozostałe informacje.
Goście ośrodka mogą również korzystać ze Snowparku oraz kilku obiektów gastronomicznych i noclegowych. Skipark posiada trzy duże parkingi dla samochodów i autobusów; do centrum Rużomberku kursuje również specjalny, bezpłatny autobus (Skibus).

</doc>
<doc id="1591452" url="https://pl.wikipedia.org/wiki?curid=1591452" title="Kryterium Nyquista">
Kryterium Nyquista

Kryterium Nyquista pozwala na określenie stabilności układu zamkniętego na podstawie badania charakterystyki amplitudowo-fazowej układu otwartego.
Rozważany jest zamknięty układ regulacji:
Jeżeli spełnione są powyższe założenia, to układ zamknięty jest stabilny wtedy i tylko wtedy, gdy przyrost argumentu wyrażenia formula_5 przy zmianie formula_6 w zakresie od formula_7 do formula_8 jest równy formula_9 co zapisuje się następująco:

</doc>
<doc id="1591453" url="https://pl.wikipedia.org/wiki?curid=1591453" title="Punkt 44">
Punkt 44

Punkt 44 – centrum rozrywki znajdujące się w katowickiej dzielnicy Załęże, zbudowane obok dawnego domu kultury huty Baildon, w miejscu byłego boiska Baildonu. Obiekt swoją nazwę wziął od adresu pod którym się znajduje: ulica Gliwicka 44.
Jest to pierwszy w Katowicach multipleks. Budowa kompleksu trwała niecałe dziewięć miesięcy, a całość kosztowała niecałe 15 mln dolarów. Kompleks ten otwarto 1 kwietnia 2002 roku. Rada Miasta Katowice uchwałą nr XVII/346/11 z 21 grudnia 2011 roku nadała placowi położonemu pomiędzy ulicą Gliwicką i ulicą Gabriela Narutowicza przed Cinema City Punkt 44 nazwę "skwer Stanisława Barei"; uchwała weszła w życie 3 lutego 2012 roku.
Znajduje się w nim trzynastosalowy multipleks Cinema City, kino IMAX, Gravitacja (kręgielnia, bilard, maszyny do gry w Dart's, salon gier wideo) oraz kilka lokali gastronomicznych. Początkowo kino posiadało 11 sal (oraz IMAX). W późniejszym czasie część niewykorzystanej powierzchni przeznaczono na dobudowanie kolejnych, dwóch sal.

</doc>
<doc id="1591455" url="https://pl.wikipedia.org/wiki?curid=1591455" title="Sloan Digital Sky Survey">
Sloan Digital Sky Survey

Sloan Digital Sky Survey (SDSS) – jeden z najważniejszych przeglądów nieba w historii astronomii. Nazwa projektu jest związana z Fundacją im. Alfreda P. Sloana. Program obserwacyjny został rozpoczęty w roku 2000 i do chwili obecnej przyniósł odkrycie m.in. 930 tysięcy galaktyk oraz ponad 120 tysięcy kwazarów po przejrzeniu ponad 1/4 całego nieba.
Przegląd wykonywany jest przy pomocy dedykowanego 2,5-metrowego teleskopu w Apache Point Observatory w Nowym Meksyku, przy współpracy ponad 40 instytucji z całego świata. Pojedyncze ujęcie obejmuje 1,5 stopnia kwadratowego na niebie (równoważnik około 8 tarcz Księżyca w pełni), obraz rejestrowany jest w pięciu barwach przez kamerę CCD. Odkrywane są nie tylko galaktyki i kwazary, ale także gwiazdy, w tym mające ogromne znaczenie dla kosmologii gwiazdy supernowe typu Ia. Kwazary i galaktyki są następnie obserwowane spektroskopowo.
Przegląd prowadzony jest etapami:
W przeglądzie SDSS-IV po raz pierwszy prowadzone są obserwacje także z półkuli południowej – za pomocą teleskopu "Irénée du Pont Telescope" o średnicy zwierciadła 2,5 metra, znajdującego się w Obserwatorium Las Campanas w Chile.
Badania oparte na przeglądzie SDSS przynoszą szereg ważnych odkryć w takich dziedzinach jak: własności galaktyk, ewolucja galaktyk (w tym ewolucja kwazarów), struktura Drogi Mlecznej oraz Galaktyki Andromedy, występowanie asteroid i innych małych ciał w Układzie Słonecznym, badanie wielkoskalowej struktury materii we Wszechświecie (w tym zagadnienia ciemnej materii i ciemnej energii).
W ramach tego przeglądu nieba na podstawie obserwacji z lat 1998–2015 według danych z 24 maja 2019 roku odkryto 1581 planetoid.

</doc>
<doc id="1591456" url="https://pl.wikipedia.org/wiki?curid=1591456" title="USER (CP/M)">
USER (CP/M)

USER – dyrektywa rezydentna systemu CP/M, ustalająca numer bieżącego (aktualnego) użytkownika systemu komputerowego. Nazwa polecenia jest słowem z języka angielskiego "user" – użytkownik.
Dyrektywa ta może mieć następującą postać:
Po zainicjowaniu systemu domyślnie ustawiany jest jako aktywny użytkownik o numerze 0. Po wydaniu dyrektywy codice_1, system przydziela (o ile nie zostało to wykonane wcześniej – we wcześniejszej, innej sesji), logiczny obszar w katalogu. W trakcie pracy pod określonym numerem użytkownika nie ma zasadniczo dostępu do danych zapisanych podczas pracy z innym numerem użytkownika. Należy jednak podkreślić, że podział na użytkowników występujący w tym systemie nie daje jakiejkolwiek ochrony danych, poza eliminacją możliwości ewentualnego, przypadkowego skasowania lub innego zniszczenia danych innego użytkownika. Nie istnieje bowiem jakiekolwiek hasło logowania ani ochrona poszczególnych obszarów. Każdy może przełączyć się na dowolnego użytkownika i operować w danej przestrzeni. Ponadto dyrektywa PIP, umożliwia przenoszenie danych pomiędzy obszarami poszczególnych użytkowników.
W systemie CP/J dla komputera Elwro 800 Junior, zgodnym z systemem CP/M, polecenie codice_2, ma identyczną składnię i działanie, lecz zostało zrealizowane jako dyrektywa nierezydentna.

</doc>
<doc id="1591463" url="https://pl.wikipedia.org/wiki?curid=1591463" title="Cmentarz żydowski w Nadarzynie">
Cmentarz żydowski w Nadarzynie

Cmentarz żydowski w Nadarzynie – znajduje się na terenie wsi Kajetany w lesie na północ od obecnej ul. Brzozowej. Data jego powstania jest nieznana. Cmentarz służył pochówkom ludności żydowskiej Nadarzyna i okolicznych miejscowości (m.in. Piaseczna i Pruszkowa). W czasie II wojny światowej został zdewastowany przez Niemców, a proces dewastacji był kontynuowany w latach powojennych, wskutek czego do naszych czasów nie zachowały się żadne nagrobki. Ostatnimi czasy na terenie cmentarza rozpoczęły się prace remontowe.

</doc>
<doc id="1591466" url="https://pl.wikipedia.org/wiki?curid=1591466" title="Jerzy Susek">
Jerzy Susek

Jerzy Józef Susek (ur. 27 lutego 1947 w Rychliku) – polski rolnik, przedsiębiorca i polityk, poseł na Sejm X kadencji.
Życiorys.
Z zawodu rolnik indywidualny, ukończył w 1973 Technikum Rolnicze. Był wiceprezesem rady Banku Spółdzielczego w Trzciance i prezesem Ludowego Klubu Sportowego „Zuch” w Rychliku.
Należał do Polskiej Zjednoczonej Partii Robotniczej, w aparacie partyjnym został członkiem Komitetu Wojewódzkiego w Pile i Komitetu Miejsko-Gminnego w Trzciance. Z ramienia partii pełnił funkcję radnego Wojewódzkiej Rady Narodowej w Pile. W wyborach w 1989 uzyskał mandat posła na Sejm kontraktowy z okręgu pilskiego. Na koniec kadencji należał do Parlamentarnego Klubu Lewicy Demokratycznej, zasiadał w Komisji Rolnictwa i Gospodarki Żywnościowej. Nie ubiegał się o reelekcję, po rozwiązaniu partii był członkiem Socjaldemokracji Rzeczypospolitej Polskiej. Zajął się prowadzeniem działalności gospodarczej w rodzinnej miejscowości w ramach spółki prawa handlowego.
W 1988 odznaczony Złotym Krzyżem Zasługi.

</doc>
<doc id="1591467" url="https://pl.wikipedia.org/wiki?curid=1591467" title="Gorysz miarz">
Gorysz miarz

Gorysz miarz ("Peucedanum ostruthium") – gatunek rośliny z rodziny selerowatych.
Rozmieszczenie geograficzne.
Występuje na podgórzach i górach Europy Środkowej, północnej części Europy Południowej, jako zadomowiony na Wyspach Brytyjskich i w Skandynawii. W Polsce w Sudetach nad potokami, w innych miejscach bardzo rzadko, zdziczała.
Biologia i ekologia.
Bylina. Kwitnie od czerwca do sierpnia. Siedlisko: Łąki, lasy, zarośla olszowe, skały, brzegi potoków, na glebach wilgotnych, w górach głównie na wysokościach 1400–2800 m n.p.m.

</doc>
<doc id="1591468" url="https://pl.wikipedia.org/wiki?curid=1591468" title="Thanh Hoa">
Thanh Hoa



</doc>
<doc id="1591469" url="https://pl.wikipedia.org/wiki?curid=1591469" title="Halina Suskiewicz">
Halina Suskiewicz

Halina Elżbieta Suskiewicz (ur. 6 kwietnia 1937 w Łodzi) – polska polityk, posłanka na Sejm X kadencji.
Życiorys.
W 1959 ukończyła studia w kierunku geografia na Uniwersytecie Wrocławskim w 1959 roku. W latach 1954–1964 była nauczycielką w szkołach podstawowych, później średnich. W 1974 została dyrektorka XVIII Liceum Ogólnokształcącego w Łodzi.
W 1967 wstąpiła do Polskiej Zjednoczonej Partii Robotniczej, była członkiem Centralnej Komisji Kontrolno-Rewizyjnej. Z ramienia partii w 1989 uzyskała mandat posłanki na Sejm kontraktowy z okręgu śródmiejskiego. Na koniec kadencji należała do Parlamentarnego Klubu Lewicy Demokratycznej, zasiadała w Komisji Edukacji, Nauki i Postępu Technicznego, Komisji Sprawiedliwości oraz w Komisji Nadzwyczajnej do rozpatrzenia projektu ustawy o ochronie prawnej dziecka poczętego.

</doc>
<doc id="1591470" url="https://pl.wikipedia.org/wiki?curid=1591470" title="Peucedanum ostruthium">
Peucedanum ostruthium



</doc>
<doc id="1591471" url="https://pl.wikipedia.org/wiki?curid=1591471" title="Prowincja Thanh Hoa">
Prowincja Thanh Hoa



</doc>
<doc id="1591472" url="https://pl.wikipedia.org/wiki?curid=1591472" title="Gmina Kosów">
Gmina Kosów

dawne gminy:

</doc>
<doc id="1591473" url="https://pl.wikipedia.org/wiki?curid=1591473" title="Cmentarz żydowski w Parysowie">
Cmentarz żydowski w Parysowie

Cmentarz żydowski w Parysowie – został założony przed 1862 rokiem. Do naszych czasów zachował się tylko jeden nagrobek. Obecnie teren cmentarza stanowi nieużytek, używany niekiedy jako nielegalne wysypisko śmieci.

</doc>
<doc id="1591476" url="https://pl.wikipedia.org/wiki?curid=1591476" title="MAD">
MAD



</doc>
<doc id="1591477" url="https://pl.wikipedia.org/wiki?curid=1591477" title="Kosów (gmina w województwie poleskim)">
Kosów (gmina w województwie poleskim)

Kosów (rzadziej "Kossów") – dawna gmina wiejska istniejąca do 1939 roku w woj. poleskim (obecnie na Białorusi). Siedzibą gminy był Kosów Poleski, który stanowił odrębną gminę miejską (2433 mieszk. w 1921 roku).
Początkowo gmina należała do powiatu słonimskiego. 12 grudnia 1920 r. została przyłączona do nowo utworzonego powiatu kosowskiego pod Zarządem Terenów Przyfrontowych i Etapowych. 19 lutego 1921 r. wraz z całym powiatem weszła w skład nowo utworzonego województwa poleskiego. 1 kwietnia 1935 roku, po zniesieniu powiatu kosowskiego gmina (łącznie z Kosowem) weszła w skład nowego powiatu iwacewickiego w tymże województwie.
Po wojnie obszar gminy Kosów wszedł w struktury administracyjne Związku Radzieckiego.

</doc>
<doc id="1591479" url="https://pl.wikipedia.org/wiki?curid=1591479" title="André d'Espinay">
André d'Espinay



</doc>
<doc id="1591480" url="https://pl.wikipedia.org/wiki?curid=1591480" title="Hugo Kraas">
Hugo Kraas

Hugo Kraas (ur. 25 stycznia 1911 w Witten, zm. 20 lutego 1980 w Selk) − niemiecki generał Waffen-SS (SS-Brigadeführer), który służył w 1 Dywizji Pancernej SS „Leibstandarte Adolf Hitler” i był ostatnim dowódcą 12 Dywizji Pancernej SS „Hitlerjugend”.
Brał udział w inwazji na Polskę, za co został odznaczony Krzyżem Żelaznym II klasy. Po bitwie o Holandię został odznaczony Żelaznym Krzyżem I klasy. Brał udział w kampanii bałkańskiej i operacji Barbarossa inwazji na Związek Radziecki. W grudniu 1941 otrzymał Złoty Krzyż Niemiecki. 

</doc>
<doc id="1591481" url="https://pl.wikipedia.org/wiki?curid=1591481" title="Tygodnik Kibica">
Tygodnik Kibica

Tygodnik Kibica – tygodnik sportowy poświęcony piłce nożnej. Pierwszy numer ukazał się 14 sierpnia 1995 roku. Założycielem, jak i wydawcą był Ryszard Drewniak, który jednocześnie zajmował funkcję redaktora naczelnego pisma. Ostatni numer ukazał się w czerwcu 2012 roku. 
Pismo publikowało wywiady, aktualności piłkarskie z Polski, Europy i świata oraz statystyki klubów polskich i znaczących lig europejskich.

</doc>
<doc id="1591485" url="https://pl.wikipedia.org/wiki?curid=1591485" title="Bogdan Szczygieł (polityk)">
Bogdan Szczygieł (polityk)

Bogdan Marek Szczygieł (ur. 5 listopada 1956 w Chorzowie) – polski technolog, poseł na Sejm X kadencji.
Życiorys.
Z zawodu technolog żywienia zbiorowego, w 1974 ukończył Technikum Gastronomiczne. Pracował jako kucharz w PSS Społem w Chorzowie, a następnie jako kierownik spółdzielczego zakładu gastronomicznego. W 1989 uzyskał mandat posła na Sejm kontraktowy. Został wybrany w okręgu chorzowskim z puli Polskiej Zjednoczonej Partii Robotniczej. Pod koniec kadencji należał do Parlamentarnego Klubu Lewicy Demokratycznej. Był członkiem dwóch Komisji Handlu i Usług oraz Komisji Mniejszości Narodowych i Etnicznych. Nie ubiegał się o reelekcję w 1991 i nie angażował w działalność polityczną w III RP.
Odznaczony Brązowym Krzyżem Zasługi (1986).

</doc>
<doc id="1591487" url="https://pl.wikipedia.org/wiki?curid=1591487" title="Różana (gmina)">
Różana (gmina)

Różana – dawna gmina wiejska istniejąca do 1939 roku w woj. poleskim (obecnie na Białorusi). Siedzibą gminy była Różana, która stanowiła odrębną gminę miejską (3622 mieszk. w 1921 roku).
Początkowo gmina należała do powiatu słonimskiego. 12 grudnia 1920 r. została przyłączona do nowo utworzonego powiatu kosowskiego pod Zarządem Terenów Przyfrontowych i Etapowych. 19 lutego 1921 r. wraz z całym powiatem weszła w skład nowo utworzonego województwa poleskiego. Była to najdalej na północ wysunięta gmina woj. poleskiego. 1 kwietnia 1935 roku, po zniesieniu powiatu kosowskiego gmina (łącznie z Różaną) weszła w skład nowego powiatu iwacewickiego w tymże województwie.
Po wojnie obszar gminy Różana wszedł w struktury administracyjne Związku Radzieckiego.
Zobacz też: gmina Różan, gmina Siennica Różana

</doc>
<doc id="1591490" url="https://pl.wikipedia.org/wiki?curid=1591490" title="Piaski (gmina w województwie poleskim)">
Piaski (gmina w województwie poleskim)

Piaski – dawna gmina wiejska istniejąca do 1939 roku w woj. poleskim (obecnie na Białorusi). Siedzibą gminy były Piaski Nowe (433 mieszk. w 1921 roku ).
Początkowo gmina należała do powiatu słonimskiego. 12 grudnia 1920 r. została przyłączona do nowo utworzonego powiatu kosowskiego pod Zarządem Terenów Przyfrontowych i Etapowych. 19 lutego 1921 r. wraz z całym powiatem weszła w skład nowo utworzonego województwa poleskiego. 1 kwietnia 1935 roku, po zniesieniu powiatu kosowskiego gmina weszła w skład nowego powiatu iwacewickiego w tymże województwie.
Po wojnie obszar gminy Piaski wszedł w struktury administracyjne Związku Radzieckiego.

</doc>
<doc id="1591498" url="https://pl.wikipedia.org/wiki?curid=1591498" title="Ryszard Świniarski">
Ryszard Świniarski

Ryszard Świniarski (ur. 1 lutego 1948) – polski lekkoatleta, średniodystansowiec, mistrz Polski.
Specjalizował się w biegu na 800 m. Zdobył na tym dystansie tytuł mistrza Polski w 1974 (czas 1:47,8), wicemistrza w 1973 (czas 1;47,9) i brązowy medal w 1976 (czas 1;47,2).
W latach 1973-1974 dwukrotnie startował w meczach reprezentacji Polski, bez zwycięstw indywidualnych].
Rekordy życiowe Świniarskiego:
Od 1966 roku związany z Kaliszem i Kaliskim Klubem Sportowym „Calisia”.

</doc>
<doc id="1591499" url="https://pl.wikipedia.org/wiki?curid=1591499" title="Bolesław Szkutnik">
Bolesław Szkutnik

Bolesław Szkutnik (ur. 16 grudnia 1942 w Gornji Bakinci w Bośni i Hercegowinie) – polski ekonomista i polityk, poseł na Sejm X kadencji, były dyrektor Kombinatu Metalurgicznego w Nowej Hucie.
Życiorys.
Ukończył Wyższą Szkołę Ekonomiczną we Wrocławiu w 1965, uzyskując tytuł zawodowy magistra nauk ekonomicznych. Od 1965 pracował w Zakładzie Energetycznym Okręgu Dolnośląskiego we Wrocławiu, a od 1967 w Kombinacie Metalurgicznym Huta im. Lenina, początkowo jako starszy ekonomista, potem dyrektor administracyjny, dyrektor ds. technicznych, dyrektor handlowy, a od 1989 dyrektor naczelny Kombinatu.
W 1972 wstąpił do Polskiej Zjednoczonej Partii Robotniczej, pracował w komisjach problemowych Komitetu Krakowskiego PZPR. Od 1989 do 1991 pełnił mandat posła na Sejm kontraktowy z okręgu nowohuckiego. Na koniec kadencji należał do Parlamentarnego Klubu Lewicy Demokratycznej, pracował w Komisji Spraw Zagranicznych, Komisji Systemu Gospodarczego i Polityki Przemysłowej oraz w Komisji Nadzwyczajnej do rozpatrzenia projektów ustaw związanych ze stabilizacją gospodarczą oraz zmianami systemowymi.

</doc>
<doc id="1591501" url="https://pl.wikipedia.org/wiki?curid=1591501" title="Święta Wola (gmina)">
Święta Wola (gmina)

Święta Wola – dawna gmina wiejska istniejąca do 1939 roku w woj. poleskim (obecnie na Białorusi). Siedzibą gminy była Święta Wola (615 mieszk. w 1921 roku ).
Początkowo gmina należała do powiatu pińskiego. 12 grudnia 1920 r. została przyłączona do nowo utworzonego powiatu kosowskiego pod Zarządem Terenów Przyfrontowych i Etapowych. 19 lutego 1921 r. wraz z całym powiatem weszła w skład nowo utworzonego województwa poleskiego. 1 kwietnia 1935 roku, po zniesieniu powiatu kosowskiego gmina weszła w skład nowego powiatu iwacewickiego w tymże województwie.
Po wojnie obszar gminy Święta Wola wszedł w struktury administracyjne Związku Radzieckiego.

</doc>
<doc id="1591502" url="https://pl.wikipedia.org/wiki?curid=1591502" title="Bronisław Żołnierczyk">
Bronisław Żołnierczyk

Bronisław Franciszek Żołnierczyk (ur. 21 marca 1940 w Sanoku, zm. 24 października 2020 w Przemyślu) – polski ksiądz rzymskokatolicki, działacz społeczny, członek Kapituły Metropolitalnej w Przemyślu, członek Zarządu Głównego Towarzystwa Pomocy św. Brata Alberta, krajowy duszpasterz bezdomnych.
Życiorys.
Młodość i studia.
Syn Macieja i Franciszki. W 1958 ukończył Zespół Szkół Mechanicznych w Sanoku uzyskując tytuł technika mechanika w specjalności budowa samochodów. Następnie wstąpił do Wyższego Seminarium Duchownego w Przemyślu, gdzie ukończył teologię (1964). Po otrzymaniu święceń kapłańskich kontynuował studia na Katolickim Uniwersytecie Lubelskim na wydziale biblistyki.
Praca duszpasterska i społeczna.
Pracę zawodową podjął w Tarnowskiej Woli, a następnie w Rzeszowie, Sieniawie, Krośnie, Jaśle i Jarosławiu. Był wykładowcą i ojcem duchownym w przemyskim seminarium (1970-1986), a także założycielem Caritas Kleryków. Z jego inicjatywy powstały też organizacje społeczne niosące pomoc potrzebującym ("Duszpasterstwo Osób Niewidomych", "Ruch Wiara-Światło „Muminki”" – dla Podkarpacia), a także zainicjował szereg działań na rzecz niesienia pomocy dzieciom z domów dziecka, pogotowia opiekuńczego i ośrodka szkolno-wychowawczego, rodzinom wielodzietnym, ludziom starszym z domów "spokojnej starości". Uczestniczył też w działalności Braci Albertynów.
Od 1985 roku był dyrektorem Caritas Archidiecezji Przemyskiej. W tym czasie założył świetlice dla dzieci, Stacje Opieki Pielęgnacyjnej i Medycznej, a także pracował z dziećmi i młodzieżą uzależnioną od narkotyków w Stowarzyszeniu Pomocy Dzieciom „Familia”, pomagał Miejskiemu Ośrodkowi Pomocy Społecznej i Zarządowi Miasta. Zajmował się także doposażaniem szpitali w Przemyślu (wyposażenie medyczne dla oddział urologii Szpitala Wojewódzkiego), Szpitala Psychiatrycznego w Żurawicy i Specjalnego Ośrodka Szkolno-Wychowawczego dla dzieci głuchoniemych i niedosłyszących. Stale współpracował z Polskim Związkiem Emerytów, Rencistów i Inwalidów, Polskim Stowarzyszeniem Diabetyków, Polskim Towarzystwem Walki z Kalectwem i z organizacją Harcerstwa Polskiego. Zainicjował powstanie szkolnych kół „Caritas”, Kół Towarzystwa Pomocy im. św. Brata Alberta, założył także kuchnię dla najbiedniejszych rodzin, schronisko dla mężczyzn oraz Dom Matki i Dziecka w Przemyślu. Jest organizatorem licznych pielgrzymek. Pracę dyrektora Caritas zakończył w 2000 roku dalej prowadząc wykłady w przemyskim Kolegium Katechetycznym.
Zmarł 24 października 2020. Został pochowany w grobowcu kapłanów na Cmentarzu Posada w Sanoku 27 października 2020.

</doc>
<doc id="1591503" url="https://pl.wikipedia.org/wiki?curid=1591503" title="Partia Pojednania Narodowego">
Partia Pojednania Narodowego

Partia Pojednania Narodowego, PCN (hiszp. "Partido de Conciliación Nacional") – konserwatywna partia polityczna w Salwadorze.
W ostatnich wyborach parlamentarnych zdobyła 8,79% głosów uzyskując 11 mandatów w Zgromadzeniu Ustawodawczym.

</doc>
<doc id="1591504" url="https://pl.wikipedia.org/wiki?curid=1591504" title="Telechany (gmina)">
Telechany (gmina)

Telechany – dawna gmina wiejska istniejąca do 1939 roku w woj. poleskim (obecnie na Białorusi). Siedzibą gminy było miasteczko Telechany (895 mieszk. w 1921 roku ).
Początkowo gmina należała do powiatu pińskiego. 12 grudnia 1920 r. została przyłączona do nowo utworzonego powiatu kosowskiego pod Zarządem Terenów Przyfrontowych i Etapowych. 19 lutego 1921 r. wraz z całym powiatem weszła w skład nowo utworzonego województwa poleskiego. 1 kwietnia 1935 roku, po zniesieniu powiatu kosowskiego gmina weszła w skład nowego powiatu iwacewickiego w tymże województwie.
Po wojnie obszar gminy Telechany wszedł w struktury administracyjne Związku Radzieckiego.

</doc>
<doc id="1591506" url="https://pl.wikipedia.org/wiki?curid=1591506" title="Bianconeri">
Bianconeri

W języku włoskim biało-czarni, popularne określenie włoskich klubów piłkarskich, mających takie barwy. 
Spośród polskich drużyn mianem "czarno-białych" określa się drużynę Sandecji Nowy Sącz.

</doc>
<doc id="1591507" url="https://pl.wikipedia.org/wiki?curid=1591507" title="Waldemar Tokarz">
Waldemar Tokarz

Waldemar Feliks Tokarz (ur. 21 kwietnia 1948 w Bielawie) – polski górnik i polityk, poseł na Sejm X kadencji.
Życiorys.
Ukończył w 1966 Liceum Ogólnokształcące, po czym pracował w Bielawskich Zakładach Przemysłu Bawełnianego. W 1980 został górnikiem strzałowym w Zakładzie Robót Górniczych „ROW” w Rybniku.
W 1971 wstąpił do Polskiej Zjednoczonej Partii Robotniczej, był członkiem egzekutywy Komitetu Miejskiego PZPR w Rybniku. W 1989 uzyskał mandat posła na Sejm kontraktowy z okręgu rybnickiego. Na koniec kadencji należał do Parlamentarnego Klubu Lewicy Demokratycznej, w trakcie pracy w parlamencie zasiadał w Komisji Ochrony Środowiska, Zasobów Naturalnych i Leśnictwa oraz w Komisji Polityki Społecznej. Nie ubiegał się o reelekcję.
Odznaczony Srebrnym Krzyżem Zasługi (1986).

</doc>
<doc id="1591508" url="https://pl.wikipedia.org/wiki?curid=1591508" title="Partia Chrześcijańsko-Demokratyczna (Salwador)">
Partia Chrześcijańsko-Demokratyczna (Salwador)

Partia Chrześcijańsko-Demokratyczna (hiszp. "Partido Demócrata Cristiano") – partia polityczna w Salwadorze. Została założona 12 października 1960 roku. Obecnym liderem partii jest Rodolfo Soto.
W wyborach parlamentarnych w 2009 zdobyła 6,63% głosów uzyskując 5 mandatów w Zgromadzeniu Ustawodawczym.

</doc>
<doc id="1591511" url="https://pl.wikipedia.org/wiki?curid=1591511" title="Solaris Trollino 12M">
Solaris Trollino 12M



</doc>
<doc id="1591513" url="https://pl.wikipedia.org/wiki?curid=1591513" title="Zbór Kościoła Zielonoświątkowego „Nowe Życie” w Warszawie">
Zbór Kościoła Zielonoświątkowego „Nowe Życie” w Warszawie

Kościół Zielonoświątkowy Zbór "Nowe Życie" w Warszawie – zbór Kościoła Zielonoświątkowego znajdujący się w prawobrzeżnej Warszawie na Targówku. Nabożeństwa odbywają się w Teatrze Rampa.
Misją kościoła jest pomaganie ludziom stawać się uczniami Jezusa Chrystusa, kochającymi Go i służącymi Mu za całego serca, myśli i siły. 
Pastorem zboru jest prezbiter Włodzimierz Rudnicki.

</doc>
<doc id="1591514" url="https://pl.wikipedia.org/wiki?curid=1591514" title="Ewa Lewicka-Łęgowska">
Ewa Lewicka-Łęgowska

Ewa Lewicka-Łęgowska (ur. 22 sierpnia 1952 w Poznaniu, zm. 29 lipca 2008) – polska polityk, posłanka na Sejm II kadencji.
Życiorys.
Córka Czesława. Posiadała wykształcenie średnie ogólne, ukończyła liceum ogólnokształcące w Poznaniu w 1971. Była zatrudniona jako pracownik administracyjny. Działała w Socjaldemokracji Rzeczypospolitej Polskiej. W wyborach parlamentarnych w 1993 uzyskała mandat posła na Sejm II kadencji z ramienia Sojuszu Lewicy Demokratycznej z okręgu poznańskiego. Zasiadała m.in. w Komisji Polityki Społecznej oraz Komisji Transportu, Łączności, Handlu i Usług. W kolejnych wyborach nie ubiegała się o reelekcję, rezygnując z aktywności politycznej.
W 1997 odznaczona Srebrnym Krzyżem Zasługi.
Pochowana na cmentarzu Miłostowo w Poznaniu.

</doc>
<doc id="1591515" url="https://pl.wikipedia.org/wiki?curid=1591515" title="Borki-Hiczyce (gmina)">
Borki-Hiczyce (gmina)

Borki-Hiczyce (lub "Borki-Giczyce"; od 1931 "Iwacewicze") – dawna gmina wiejska istniejąca do 1931 roku w woj. poleskim II Rzeczypospolitej (obecnie na Białorusi). Siedzibą gminy były Iwacewicze.
Nazwa gminy pochodziła od wsi Borki i Hiczyce.
Początkowo gmina należała do powiatu słonimskiego. 12 grudnia 1920 r. została przyłączona do nowo utworzonego powiatu kosowskiego pod Zarządem Terenów Przyfrontowych i Etapowych. 19 lutego 1921 r. wraz z całym powiatem weszła w skład nowo utworzonego województwa poleskiego. 9 września 1931 roku gminę Borki-Giczyce przemianowano na "gminę Iwacewicze" z siedzibą w Iwacewiczach.

</doc>
<doc id="1591516" url="https://pl.wikipedia.org/wiki?curid=1591516" title="Mastyks grysowy SMA">
Mastyks grysowy SMA

Mastyks grysowy SMA (stone mastic asphalt) – mieszanka mineralno-asfaltowa o dużej zawartości grysów, zawierająca stabilizator mastyksu, charakteryzująca się szczelnością, odpornością na działanie czynników atmosferycznych oraz deformacji lepkoplastycznych. Wykorzystywana w nawierzchniach drogowych głównie jako warstwa ścieralna, niekiedy też warstwa wiążąca. SMA może być stosowana dla wszystkich kategorii ruchu (od KR1 do KR7). 

</doc>
<doc id="1591517" url="https://pl.wikipedia.org/wiki?curid=1591517" title="Demokratyczna Zmiana">
Demokratyczna Zmiana

Demokratyczna Zmiana (hiszp. "Cambio Democrático") – centrolewicowa partia polityczna w Salwadorze. Została założona przez byłych członków Partii Chrześcijańsko-Demokratycznej, FMLNu oraz Zjednoczonego Centrum Demokratycznego.
W wyborach parlamentarnych w 2006 roku Demokratyczna zmiana zdobyła 3,1% głosów i wprowadziła do parlamentu 2 swoich przedstawicieli. Natomiast w ostatnich wyborach parlamentarnych zdobyła 2,12% głosów uzyskując 1 mandat w Zgromadzeniu Ustawodawczym.

</doc>
<doc id="1591518" url="https://pl.wikipedia.org/wiki?curid=1591518" title="Rejestrator">
Rejestrator

Rejestrator, rejestrator przemysłowy – urządzenie służące do zapisu (archiwizacji) i prezentacji (wizualizacji) informacji o przebiegu parametrów kontrolowanych procesów technologicznych w czasie (np. temperatura, ciśnienie) oraz ewentualnie warunków, w których te procesy są realizowane (np. temperatura otoczenia, wilgotność, zapylenie).
Ze względu na rodzaj nośnika zapisu wyróżnia się następujące typy rejestratorów:
Już na etapie produkcji rozstrzyga się czy rejestrator będzie przystosowany do pomiaru określonych parametrów (np. temperatura, prąd, napięcie) i w jakim zakresie, czy też będzie wyposażony w wejścia prądowe uniwersalne (0/4…20 mA DC), pozwalające na odbiór sygnałów pomiarowych z czujników różnego typu, w szerokim zakresie wartości.
Rejestratory z drugiej grupy są wyposażane w układy elektroniczne umożliwiające skalowanie sygnałów, mogą mieć wyjścia alarmowe do sygnalizacji stanów przekroczenia wielkości zdefiniowanych jako graniczne oraz interfejsy komunikacyjne (serwer WWW. Ethernet, RS-485 itp.) pozwalające na przesyłanie danych w czasie rzeczywistym do cyfrowych systemów kontroli sterowania, SCADA i DCS.

</doc>
<doc id="1591519" url="https://pl.wikipedia.org/wiki?curid=1591519" title="Ludwik Bernacki (polityk)">
Ludwik Bernacki (polityk)



</doc>
<doc id="1591520" url="https://pl.wikipedia.org/wiki?curid=1591520" title="Front Rewolucyjno-Demokratyczny">
Front Rewolucyjno-Demokratyczny

Front Rewolucyjno-Demokratyczny (hiszp. "Frente Democrático Revolucionario") – partia polityczna w Salwadorze.
W ostatnich wyborach parlamentarnych zdobyła 0,95% głosów i tym samym nie wprowadziła żadnego swojego przedstawiciela do Zgromadzenia Ustawodawczego.

</doc>
<doc id="1591521" url="https://pl.wikipedia.org/wiki?curid=1591521" title="Bożenna Urbańska">
Bożenna Urbańska

Bożenna Maria Urbańska (ur. 6 stycznia 1938 w Bystrzycy) – polska filolog i polityk, posłanka na Sejm PRL IX i X kadencji.
Życiorys.
Ukończyła w 1961 studia na Uniwersytecie im. Adama Mickiewicza, uzyskując tytuł zawodowy magistra filologii polskiej. Pracowała na stanowisku bibliotekarza. W latach 1961–1978 pracowała jako nauczycielka, a od 1978 była dyrektorem Biblioteki Publicznej w Środzie Wielkopolskiej. Była wiceprzewodniczącą Ligi Kobiet Polskich w tym mieście.
W 1968 wstąpiła do Polskiej Zjednoczonej Partii Robotniczej. W 1985 i 1989 uzyskiwała mandat posła na Sejm PRL IX i X kadencji z okręgu Poznań-Nowe Miasto. Na koniec X kadencji należała do Parlamentarnego Klubu Lewicy Demokratycznej. W trakcie pracy w parlamencie zasiadała m.in. w Komisji Kultury i Środków Przekazu oraz w trzech komisjach nadzwyczajnych. Nie ubiegała się o reelekcję w 1991.
Od 1998 do 2002 zasiadała w radzie powiatu średzkiego I kadencji jako jej wiceprzewodnicząca. Objęła funkcję prezesa zarządu Średzkiego Towarzystwa Kulturalnego oraz redaktora naczelnego „Średzkiego Kwartalnika Kulturalnego”.

</doc>
<doc id="1591522" url="https://pl.wikipedia.org/wiki?curid=1591522" title="Radomir Knoll">
Radomir Knoll

Radomir Knoll (bułg. "Radomirska Mogila" \'ra-do-mir-ska mo-'gi-la\) − wzgórze, wznoszące się w odległości około 300 m od lodowca Prespa Glacier, we wschodniej części Wyspy Livingstona (Antarktyka). Tworzy południowy kraniec odgałęzienia Friesland Ridge w górach Tangra.
Wzgórze zostało nazwane na cześć bułgarskiego miasta Radomir.
Położenie.
Wzgórze znajduje się na 2,4 km na południowy południowy wschód od St. Cyril Peak, 2,6 km na północny wschód od Yambol Peak i 2,4 km na zachód od przylądka Samuel Point.

</doc>
<doc id="1591523" url="https://pl.wikipedia.org/wiki?curid=1591523" title="PSRP">
PSRP



</doc>
<doc id="1591525" url="https://pl.wikipedia.org/wiki?curid=1591525" title="Kultura Đông Sơn">
Kultura Đông Sơn

Kultura Đông Sơn − kultura prehistoryczna z epoki brązu. Nazwa pochodzi od stanowiska archeologicznego we wsi Đông Sơn nad rzeką Mã w prowincji Thanh Hóa w Wietnamie północnym. Najbardziej charakterystyczne obiekty kultury Đông Sơn, to bogato zdobione bębny z brązu spotykane na całym obszarze Azji Południowo-wschodniej, a także w południowych Chinach. Badania archeologiczne wykazują powiązania z wcześniejszymi kulturami indochińskimi, takimi jak kultura Hoà Bình, czy Gò Mun. Ludność kultury Đông Sơn, uważana za protoplastów dzisiejszych Wietnamczyków, przywędrowała z doliny Mekongu i rozprzestrzeniła się na terenach dzisiejszego Wietnamu Północnego i południowych Chin, gdzie z czasem uległa znaczącej sinizacji.

</doc>
<doc id="1591526" url="https://pl.wikipedia.org/wiki?curid=1591526" title="Iwacewicze (gmina)">
Iwacewicze (gmina)

Iwacewicze (do 1931 "Borki-Hiczyce") – dawna gmina wiejska istniejąca w latach 1931-1939 w woj. poleskim (obecnie na Białorusi). Siedzibą gminy były Iwacewicze (373 mieszk. w 1921 roku).
Gmina Iwacewicze powstała 11 grudnia 1931 roku w powiecie kosowskim w woj. poleskim, w związku z przemianowaniem gminy Borki-Giczyce na "Iwacewicze ". 1 kwietnia 1935 roku, po zniesieniu powiatu kosowskiego gmina weszła w skład nowego powiatu iwacewickiego w tymże województwie, którego Iwacewicze zostały siedzibą (jednak nadal pozostając wsią).
Po wojnie obszar gminy Iwacewicze wszedł w struktury administracyjne Związku Radzieckiego.

</doc>
<doc id="1591527" url="https://pl.wikipedia.org/wiki?curid=1591527" title="Caligus lacustris">
Caligus lacustris

Caligus lacustris – gatunek pasożyta z podgromady widłonogów, rodziny Caligidae.
Długość ciała: 4,0–7,6 mm u samicy. Kształt ciała walcowaty. Posiada wyodrębnioną głowę z dwoma parami wyrostków. Worki jajowe samicy są wydłużone i osiągają długość 2/3 długości ciała. Pasożyt zakotwicza się w ciele żywiciela głową, pozostawiając wystający na zewnątrz tułów i odwłok.
Jest pasożytem skóry i płetw ryb. Pasożytuje na wielu gatunkach ryb. Głównym żywicielem jest leszcz ("Abramus brama"). Pasożyty te występują na obszarze Europy oraz Azji.
Rozwój.
W rozwoju osobniczym występują 2 stadia nauplius i 5 stadiów kopepodit. Tylko stadia nauplius nie prowadzą pasożytniczego trybu życia. Samice przytwierdzają się do skóry ryb i wnikają głęboko aż do mięśni.

</doc>
<doc id="1591535" url="https://pl.wikipedia.org/wiki?curid=1591535" title="Keith Williams">
Keith Williams

Keith Williams (ur. 30 marca 1965) – amerykański koszykarz, czterokrotny Mistrz Polski (1992–1994 ze Śląskiem Wrocław oraz 1995 z Mazowszanką Pruszków) i srebrny medalista Mistrzostw Polski w 1997 z Komfortem Forbo Stargard Szczeciński.
Amerykanin reprezentował w Polsce barwy Śląska Wrocław, Anwilu Włocławek, Mazowszanki Pruszków i Komfortu Forbo Stargard Szczeciński.
W swoim najbardziej udanym strzelecko spotkaniu w lidze holenderskiej zanotował 42 punkty, miało to miejsce 16 grudnia 1987 roku, podczas konfrontacji z zespołem Akrides.
Podczas rozgrywek 1995/96 jako zawodnik Komfortu Stargard Szczeciński zaaplikował swoim byłym kolegom ze Śląsk Wrocław aż 50 punktów.
Zagrał epizodyczną rolę gangstera w komedii Chłopaki nie płaczą.
Obecnie pracuje w ochronie lotniska w Atlancie.

</doc>
<doc id="1591536" url="https://pl.wikipedia.org/wiki?curid=1591536" title="Stefan Wanot">
Stefan Wanot

Stefan Wanot (ur. 15 grudnia 1941 w Piekarach Śląskich) – polski inżynier i polityk, poseł na Sejm X kadencji.
Życiorys.
Ukończył w 1965 studia na Wydziale Elektrycznym Politechniki Śląskiej w Gliwicach, uzyskując tytuł zawodowy magistra inżyniera elektryka. W tym samym roku został zatrudniony w Zespole Elektrowni w Bytomiu. Pracował później na kierowniczych stanowiskach w górnictwie, m.in. jako dyrektor zakładu Kopalni Węgla Kamiennego „Centrum-Szombierki-Rozbark”. Został członkiem Stowarzyszenia Elektryków Polskich.
W 1965 wstąpił do Polskiej Zjednoczonej Partii Robotniczej. Z ramienia partii w 1989 uzyskał mandat posła na Sejm kontraktowy z okręgu bytomskiego. Na koniec kadencji należał do Parlamentarnego Klubu Lewicy Demokratycznej, w trakcie pracy w parlamencie zasiadał w Komisji Polityki Gospodarczej, Budżetu i Finansów oraz w Komisji Nadzwyczajnej do rozpatrzenia niektórych inicjatyw ustawodawczych.
Dołączył do Sojuszu Lewicy Demokratycznej w Piekarach Śląskich, z którego list w 2002 kandydował bez powodzenia do sejmiku śląskiego.
Odznaczony Złotym Krzyżem Zasługi (1982).

</doc>
<doc id="1591538" url="https://pl.wikipedia.org/wiki?curid=1591538" title="If You Can Believe Your Eyes and Ears">
If You Can Believe Your Eyes and Ears

If You Can Believe Your Eyes and Ears – debiutancki album amerykańskiej grupy The Mamas &amp; the Papas, wydany w 1966 jako „The Mama’s and the Papa’s”.
W 2003 album został sklasyfikowany na 127. miejscu listy 500 albumów wszech czasów magazynu Rolling Stone.
Okładki.
Album "If You Can Believe Your Eyes and Ears" jako jeden z pierwszych został opublikowany w kilku różnych oprawach graficznych. Pierwsza okładka pokazywała zespół w wannie, obok której znajdowała się muszla klozetowa. Płyta z dołączoną tą wersją zdjęcia została wycofana ze sklepów, ponieważ obecność sedesu uznana została za nieprzyzwoitą. Na drugiej okładce wykorzystano tę samą fotografię, zasłaniając jednak muszlę tekstem informującym o obecności na płycie utworu „California Dreamin’”. W późniejszym wydaniu tekst został uzupełniony o dwa kolejne tytuły. Do następnej wersji okładki dodano po lewej stronie informację o uzyskaniu przez album statusu złotej płyty. Na rynek wypuszczone zostały także edycje ze zdjęciem wykadrowanym tak, by nie było widoczne, że zostało ono zrobione w łazience.

</doc>
<doc id="1591539" url="https://pl.wikipedia.org/wiki?curid=1591539" title="Microsoft Tag">
Microsoft Tag

Microsoft Tag to opracowany przez Microsoft Research nowy system kodów kreskowych, oficjalnie zaprezentowany na targach CES 2009. Kod należy do grupy kolorowych kodów dwuwymiarowych. Zgodnie z założeniami zawartość kodów ma być zorientowana przede wszystkim na klienta, tzn. mają one np. zawierać linki do stron internetowych producentów, dodatkowych materiałów, dane kontaktowe itp. Ich zadaniem jest rozszerzanie informacji na temat produktu przy czym dany kod się znajduje poprzez odwołanie do Internetu.
Zasada działania.
Cały projekt bazuje na Internecie oraz urządzeniach mobilnych. W przypadku kodów wygenerowanych online na stronie Microsoftu, sam kod zawiera jedynie identyfikator, używany do połączenia z serwerami Microsoftu, na których przechowywane są właściwe informacje, jakie przy pomocy danego kodu chciał przekazać jego twórca. Używając innych generatorów, można tworzyć kody zawierające tylko pożądaną informację. Jako czytniki kodów służyć mają aparaty cyfrowe wbudowane w telefony komórkowe, smartfony oraz PDA.
Na kompatybilnym (aktualnie są to konstrukcje działające pod kontrolą systemów Windows Mobile 5 i 6, Windows Phone oraz Symbian S60 3rd Edition, a także iPhone, BlackBerry, Android i telefony obsługujące J2ME) urządzeniu wyposażonym w aparat cyfrowy oraz dostęp do Internetu należy zainstalować darmową aplikację autorstwa Microsoftu, a następnie uruchomić ją i skierować obiektyw aparatu na dany kod. Pozostałe czynności są zautomatyzowane w stopniu zależnym od konkretnej platformy. Aplikacja może odczytać kod, połączyć się z Internetem i wykonać przypisaną akcję.
Konstrukcja kodów.
System Microsoft Tag oparty jest na technologii HCCB (High Capacity Color Barcode), opracowanej przez Microsoft Research. Kod to siatka o wymiarach 5x10 złożona z trójkątów w czterech kolorach (żółtym, czarnym, różowym oraz błękitnym). Zastosowanie do kodowania wielu kolorów pozwala na zwiększenie gęstości upakowania informacji. Łącznie można w nim zapisać 13 bajtów danych, włączając w to algorytm korygujący Reed-Salomon, który pozwala na odczytaniu kodu nawet jeżeli jest on częściowo zniszczony. Zastosowanie kolorów oraz różnego ułożenia symboli geometrycznych pozwoliło na umieszczenie większej ilości informacji na mniejszej powierzchni, więc rozmiar kodu zaczynać się może już od ok. 1,6 × 1,6 cm (0,625").
Dostępność.
Od dnia 19.08.2013 serwis Microsoft Tag wszedł w fazę końcową – nie jest możliwa rejestracja nowych użytkowników. W dniu 19.08.2015 usługa została wyłączona.

</doc>
<doc id="1591540" url="https://pl.wikipedia.org/wiki?curid=1591540" title="Hussein Al-Sadiq">
Hussein Al-Sadiq

Hussein Al-Sadiq (ur. 15 października 1973) – były saudyjski piłkarz występujący na pozycji bramkarza.
Całą karierę reprezentował barwy klubu Al-Qadisiya z miasta Al-Chubar.
Z reprezentacją kraju był na Mistrzostwach Świata 1994 i Mistrzostwach Świata 1998. Nie zagrał jednak ani jednego meczu, przegrywając rywalizację z Mohammedem Al-Deayea. Uczestnik Pucharu Konfederacji 1995, 1997 i 1999. Mistrz Azji 1996. Z klubem wywalczył Puchar Następcy Tronu 1991/92, puchar (1993/94) i 2. miejsce (1992/1993) w Pucharze Federacji Arabii Saudyjskiej, Azjatycki Puchar Zdobywców Pucharów 1994 oraz 2. miejsce w Arabskim Pucharze Zdobywców Pucharów 1993/94.
Jako jeden z dwóch zawodników ponad limit wieku obok Mohammeda Al-Khilaiwi pojechał na igrzyska olimpijskie w Atlancie.

</doc>
<doc id="1591541" url="https://pl.wikipedia.org/wiki?curid=1591541" title="Wierzbownica wzgórzowa">
Wierzbownica wzgórzowa

Wierzbownica wzgórzowa ("Epilobium collinum" C. C. Gmel.) – gatunek rośliny należący do rodziny wiesiołkowatych. Występuje w całej Europie, w Polsce pospolity.
Biologia i ekologia.
Bylina, hemikryptofit. Siedlisko: skaliste, słoneczne miejsca, suche zarośla, unika gleb wapiennych. W klasyfikacji zbiorowisk roślinnych gatunek charakterystyczny dla Ass. "Androsacetalia vandellii ".
Zmienność.
Tworzy mieszańce z wierzbownicą błotną, w. górską, w. różową, w. rózgowatą, w. Lamy`ego, w. czworoboczną.

</doc>
<doc id="1591543" url="https://pl.wikipedia.org/wiki?curid=1591543" title="Strat">
Strat



</doc>
<doc id="1591545" url="https://pl.wikipedia.org/wiki?curid=1591545" title="Ornitocheiry">
Ornitocheiry



</doc>
<doc id="1591547" url="https://pl.wikipedia.org/wiki?curid=1591547" title="Samuel Point">
Samuel Point

Samuel Point (bułg. "Nos Samuil" \'nos sa-mu-'il\ - "Przylądek Samuela") znajduje się na brzegu Cieśniny Bransfielda, tworząc południową bramę wejścia do zatoki Brunow Bay na Wyspie Livingstona (Antarktyka). Przylądek zwieńczony jest szczytem Needle Peak o wysokości 370 m n.p.m., stanowiącym odgałęzienie Friesland Ridge.
Przylądek otrzymał nazwę na cześć Samuela Komitopula, cara Bułgarii w latach 997-1014 n.e.
Położenie.
Przylądek znajduje się na : 9.3 km na północny wschód od przylądka Botev Point i 5,6 km na południowy zachód od Aytos Point.

</doc>
<doc id="1591550" url="https://pl.wikipedia.org/wiki?curid=1591550" title="Kominiarka">
Kominiarka

Kominiarka (balaklawa) – nakrycie głowy oraz twarzy. Ma jeden lub dwa otwory na oczy, niekiedy również otwór na usta.
Istnieją różne rodzaje kominiarek, zarówno takie, które chronią twarz przed odmrożeniem, jak i takie, z cienkiego materiału, które służą zachowaniu higieny, kiedy ma się na głowie kask. Bywa używana także w celu utrudnienia ustalenia tożsamości. Kominiarki spotyka się też pod nazwą "balaklava". Nazwa ta pochodzi od nazwy miejscowości Bałakława (ang. Balaklava), gdzie w czasie wojny krymskiej w roku 1854 ocieplacze tego typu były wyczekiwane przez żołnierzy, choć nigdy nie dotarły do zmagających się z trudnymi warunkami Brytyjczyków. Nazwa upowszechniła się pod koniec XIX w. Historia kominiarki jest jednak znacznie dłuższa i przejawia się w historii wojskowości już od czasów templariuszy czy wyposażenia ułanów. Obecnie kominiarka kojarzona jest głównie z oddziałami specjalnymi bądź osobami chcącymi zamaskować swoją tożsamość.

</doc>
<doc id="1591551" url="https://pl.wikipedia.org/wiki?curid=1591551" title="Pedro Casella">
Pedro Casella

Pedro Casella (ur. 31 października 1898, zm. 18 czerwca 1971) – piłkarz urugwajski, bramkarz.
Jako piłkarz klubu Belgrano Montevideo wziął udział w turnieju Copa América 1921, gdzie Urugwaj zajął trzecie miejsce. Casella bronił tylko w meczu z Paragwajem, w którym stracił 2 bramki. W pozostałych spotkaniach w urugwajskiej bramce stał Manuel Beloutas.
Wciąż jako gracz klubu Belgrano wziął udział w turnieju Copa América 1923, gdzie Urugwaj został mistrzem Ameryki Południowej. Casella wystąpił we wszystkich trzech meczach – z Paragwajem, Brazylią (stracił bramkę) i Argentyną.
Był w kadrze reprezentacji na Igrzyska Olimpijskie w 1924 roku, gdzie Urugwaj zdobył złoty medal. Casella przez cały turniej był jedynie bramkarzem rezerwowym, gdyż podstawowym bramkarzem reprezentacji był Andrés Mazali z klubu Club Nacional de Football.
Jako piłkarz klubu Rampla Juniors był w kadrze reprezentacyjnej podczas turnieju Copa América 1924, gdzie Urugwaj ponownie zdobył mistrzostwo Ameryki Południowej. Casella nie zagrał w żadnym meczu, gdyż tak jak na Olimpiadzie urugwajskiej bramki bronił Andrés Mazali.
Od 9 października 1921 roku do 2 grudnia 1923 roku Casella rozegrał w reprezentacji Urugwaju 7 meczów, w których stracił 9 bramek.

</doc>
<doc id="1591553" url="https://pl.wikipedia.org/wiki?curid=1591553" title="Fiachu mac Néill">
Fiachu mac Néill

Fiachu mac Néill (wzmiankowany w latach 504-514) - król Uisnech z dynastii Uí Néill. Był synem Nialla od Dziewięciu Zakładników. Według "Book of Leinster" objął rządy po swoim bracie, Conallu Cremthainne.

</doc>
<doc id="1591556" url="https://pl.wikipedia.org/wiki?curid=1591556" title="Bogusław Wąs">
Bogusław Wąs

Bogusław Wąs (ur. 18 lutego 1952 w Czajęczycach) – polski elektromechanik, poseł na Sejm X kadencji.
Życiorys.
Ukończył Technikum Elektroenergetyczne w 1974 roku, uzyskując tytuł zawodowy technika elektromechanika. W 1969 podjął pracę w Dolnośląskich Zakładach Wytwórczych Maszyn Elektrycznych „Dolmel” we Wrocławiu. W latach 1980–1981 należał do Niezależnego Samorządnego Związku Zawodowego „Solidarność”.
W 1979 wstąpił do Polskiej Zjednoczonej Partii Robotniczej, wchodził w skład komitetu wojewódzkiego partii we Wrocławiu. Z ramienia PZPR pełnił funkcję radnego Wojewódzkiej Rady Narodowej w tym mieście, od 1984 do 1990 był przewodniczącym Komisji Przemysłu, Drobnej Wytwórczości, Usług i Rzemiosła. W 1989 uzyskał mandat posła na Sejm kontraktowy z okręgu fabrycznego. Na koniec kadencji należał do Parlamentarnego Klubu Lewicy Demokratycznej. W trakcie pracy w parlamencie zasiadał w Komisji Handlu i Usług, Komisji Systemu Gospodarczego i Polityki Przemysłowej oraz w Komisji Nadzwyczajnej do rozpatrzenia projektu ustawy o podwyższeniu w 1989 roku wynagrodzeń za pracę w związku ze zmianami cen detalicznych towarów i usług konsumpcyjnych.
Odznaczony Srebrnym (1986) i Brązowym (1979) Krzyżem Zasługi.

</doc>
<doc id="1591558" url="https://pl.wikipedia.org/wiki?curid=1591558" title="Wirusowa krwotoczna choroba królików">
Wirusowa krwotoczna choroba królików

Wirusowa krwotoczna choroba królików (RHD) – choroba krwotoczna królików, wybitnie zaraźliwa, wywołana przez wirus z rodziny kaliciwirusów – viral haemorrhagic disease (VHD). Jest to wirus łatwo przenoszący się z jednego osobnika na drugiego. Może dojść do zakażenia w kontakcie bezpośrednim lub poprzez przedmioty na których znajduje się wirus. Choroba ta jest zwana potocznie krwotoczną chorobą królików lub chińskimi pomorem królików, ponieważ po raz pierwszy opisaną ją w Chinach w 1984 roku. Do Polski dotarła na przełomie 1986 i 1987.
Sposoby rozprzestrzeniania.
Wirus jest bardzo odporny i w pokojowej temperaturze potrafi wytrzymać 105 dni, w temperaturze 60 °C – 2 dni, a w temperaturze 4 °C – 225 dni.
Objawy.
Do zakażenia może dojść u królików powyżej 2. miesiąca życia. Okres inkubacji wynosi 16–72 godzin.
Postać nadostra.
Cechuje się nagłą śmiercią, która następuje w ciągu 48 godzin od zakażenia. Śmiertelność 80–100%.
Postępowanie w razie zakażenia.
Ustawa z dnia 11 marca 2004 roku o ochronie zdrowia zwierząt oraz zwalczaniu chorób zakaźnych zwierząt mówi, że pomór należy do chorób, które podlegają obowiązkowi rejestracji. Ponadto króliki chore oraz podejrzane o zakażenie należy odizolować od innych osobników oraz poddać eutanazji, a zwłoki zutylizować, ponieważ są one nadal źródłem zakażenia. Po zlikwidowaniu ogniska choroby należy przeprowadzić dezynfekcję klatek i pomieszczeń następującymi preparatami 5% roztworem formaliny lub 1–2% roztworem sody żrącej. Wymagany jest kontakt z lekarzem weterynarii.
Profilaktyka.
Choroby nie można wyleczyć, dlatego stosuje się profilaktyczne szczepionki. Jedną z nich jest Cunivac działająca przez 5-7 miesięcy oraz Nobivac Myxo-RHD dająca odporność na 12 miesięcy.

</doc>
<doc id="1591561" url="https://pl.wikipedia.org/wiki?curid=1591561" title="Antofagasta (region)">
Antofagasta (region)

Antofagasta () – jeden z 16 regionów Chile. Jego stolicą jest portowe miasto Antofagasta położone na pustyni Atacama. Graniczy z dwoma innymi regionami: Tarapacá na północy i Atacama na południu.
Obejmuje trzy prowincje:
Działalność gospodarcza.
W regionie dominuje głównie górnictwo (59% wszystkich przychodów), a także rybołówstwo.
Główną rzeką jest Loa.

</doc>
<doc id="1591564" url="https://pl.wikipedia.org/wiki?curid=1591564" title="Proton Wira">
Proton Wira

Proton Wira – samochód osobowy typu sedan lub liftback produkowany od 1993 roku do grudnia 2008 roku przez malezyjski koncern Proton.
Historia modelu.
W 1993 roku Proton zaprezentował swój drugi model - kompaktową Wirę. Model powstał na licencji japońskiego Mitsubishi Lancer V generacji z lat 1991 - 1995. Wira powstała jako nowsza alternatywa dla modelu Saga. Paleta nadwozi to sedan, liftback zwany Wira Aeroback, małe coupe produkowane w latach 1995 - 2000 pod nazwą Putra oraz mały pickup produkowany od 2000 roku jako Proton Arena. Sprzedaż prowadzona jest obecnie tylko w Malezji jako Wira i na Bliskim Wschodzie jako Persona. Model ten można było kupić w Wielkiej Brytanii oraz w Niemczech jako Proton 400. Początkowo następcą miał zostać model Waja, ale Proton postanowił, aby następcą Wiry był mniej oryginalny model. W 2004 roku zaprezentowano następcę odmiany Aeroback - Protona Gen-2, a w 2007 roku zaprezentowano następcę wersji sedan - Protona Personę. Mimo tego seria Waja pozostaje w sprzedaży do maja tego roku.

</doc>
<doc id="1591565" url="https://pl.wikipedia.org/wiki?curid=1591565" title="Zbór Kościoła Zielonoświątkowego &quot;Nowe Życie&quot; w Warszawie">
Zbór Kościoła Zielonoświątkowego &quot;Nowe Życie&quot; w Warszawie



</doc>
<doc id="1591567" url="https://pl.wikipedia.org/wiki?curid=1591567" title="Bill Maher">
Bill Maher

William „Bill” Maher Jr. (ur. 20 stycznia 1956 w Nowym Jorku) – amerykański komik żydowskiego pochodzenia, komentator polityczny, aktor i autor. Od 2003 w telewizji HBO prowadzi program "Real Time with Bill Maher". Wcześniej, w latach 1993–2002 na kanale Comedy Central był gospodarzem talk-show "Politically Incorrect".
Urodził się w Nowym Jorku i dorastał w River Vale w New Jersey w rodzinie rzymskokatolickiej redaktora wiadomości i prezentera radiowego Williama Aloysiusa Mahera Jr. i pielęgniarki Julie (z domu Berman).
W 2005 Maher znalazł się na pozycji 38 w rankingu stacji Comedy Central „100 najlepszych komików „na stojaka” wszech czasów”. Został laureatem Nagrody Richarda Dawkinsa z 2009. W 2010 uhonorowano go własną gwiazdą na Hollywood Walk of Fame.
Jest krytykiem religii, należy do The Reason Project, popiera legalizację marihuany i małżeństwo osób tej samej płci. Jest członkiem zarządu PETA. 
Określa siebie jako libertarianina. W 2008 wyprodukował i wystąpił w komedii dokumentalnej "Wiara czyni czuba" (ang. "Religulous").

</doc>
<doc id="1591575" url="https://pl.wikipedia.org/wiki?curid=1591575" title="Herb Poddębic">
Herb Poddębic

Herb Poddębic – jeden z symboli miasta Poddębice i gminy Poddębice w postaci herbu.
Wygląd i symbolika.
Herb przedstawia w polu srebrnym mur miejski czerwony zza którego dwa dęby zielone w pas.
Jest to herb mówiący – godło herbowe oddaje swym znaczeniem nazwę miejscowości.

</doc>
<doc id="1591576" url="https://pl.wikipedia.org/wiki?curid=1591576" title="William Shepherd">
William Shepherd

William McMichael Shepherd (ur. 26 lipca 1949 w Oak Ridge) – amerykański astronauta, dowódca Ekspedycji 1 – pierwszej załogi Międzynarodowej Stacji Kosmicznej (ISS), uczestnik czterech lotów wahadłowców (trzy pełne misje oraz powrót wahadłowcem ze stacji ISS), komandor United States Navy.
Życiorys.
Shepherd urodził się w Oak Ridge w stanie Tennessee, ale za swoją miejscowość rodzinną uważa Babylon w stanie Nowy Jork. Jest synem Barbary Shepherd i George’a R. Shepherda. Jest żonaty z Beth Stringham, pochodzącą z Houston.
W 1967 ukończył Arcadia High School w Scottsdale w Arizonie. W 1971 uzyskał licencjat w zakresie inżynierii lotniczej w Akademii Marynarki Wojennej Stanów Zjednoczonych. Po ukończeniu szkolenia "Basic Underwater Demolition" został przydzielony do formacji i zdobył kwalifikacje US Navy SEAL. Następnie, w 1978 uzyskał w Massachusetts Institute of Technology tytuł inżyniera morskiego oraz magisterium (MS) w dziedzinie inżynierii mechanicznej.
Praca w NASA.
Shepherd został zakwalifikowany do grona astronautów NASA w 1984. W 1986 jego przeszkolenie Navy SEALa okazało się przydatne dla NASA, która włączyła go do grupy prowadzącej operacje ratunkowe po katastrofie wahadłowca Challenger. Następnie jako specjalista misji uczestniczył w trzech wyprawach wahadłowców: STS-27 (1988), STS-41 (1990), podczas której m.in. umieszczono na orbicie sondę Ulysses, oraz STS-52 (1992).
W 1993 został przydzielony do kierownictwa programu budowy i rozwoju Międzynarodowej Stacji Kosmicznej (ISS). Od 31 października 2000 do 21 marca 2001 wraz z rosyjskimi kosmonautami – Jurijem Gidzenką i Siergiejem Krikalowem – tworzył pierwszą załogę (Ekspedycja 1) przebywającą na ISS. Pełnił funkcję dowódcy misji.
Shepherd spędził w kosmosie w sumie ponad 159 dni. Opuścił NASA w styczniu 2002, przechodząc do sektora prywatnego.

</doc>
<doc id="1591578" url="https://pl.wikipedia.org/wiki?curid=1591578" title="Wiesława Konwent-Piotrkiewicz">
Wiesława Konwent-Piotrkiewicz

Wiesława Konwent-Piotrkiewicz (ur. 23 stycznia 1961 w Gdańsku) – polska koszykarka, występująca na pozycji środkowej, reprezentantka kraju, multimedalistka mistrzostw Polski, dwukrotna wicemistrzyni Europy.
Wielokrotna reprezentantka Polski juniorek i seniorek (1977–1985). Wychowanka Spójni Gdańsk (później Lotos Gdynia). W 1990 wyjechała do Paryża. Mieszka we Francji, gdzie zakończyła karierę sportową jako zawodniczka i została trenerem.
Początek kariery.
Uprawianie sportu zaczęła w 1974 od siatkówki w Gedanii Gdańsk. W dwa lata później, za namową pana Kazimierza Wierzbickiego (ówczesnego trenera juniorek w Spójni Gdańsk), postanowiła zmienić dyscyplinę sportową na koszykówkę i w sezonie 1976–1977 zadebiutowała w pierwszym składzie drużyny z Gdańska.

</doc>
<doc id="1591580" url="https://pl.wikipedia.org/wiki?curid=1591580" title="112 Dywizja Piechoty (III Rzesza)">
112 Dywizja Piechoty (III Rzesza)

112 Dywizja Piechoty – niemiecka dywizja z czasów II wojny światowej, sformowana na mocy rozkazu z 10 grudnia 1940 roku, w 12. fali mobilizacyjnej na poligonie Baumholder w XII Okręgu Wojskowym.
Struktura organizacyjna.
110., 256. i 258. pułk piechoty, 86. pułk artylerii, 112. batalion pionierów, 112. oddział rozpoznawczy, 112. oddział przeciwpancerny, 112. oddział łączności, 112. polowy batalion zapasowy

</doc>
<doc id="1591582" url="https://pl.wikipedia.org/wiki?curid=1591582" title="Stanisław Tkocz">
Stanisław Tkocz



</doc>
<doc id="1591588" url="https://pl.wikipedia.org/wiki?curid=1591588" title="Biała Zatoka">
Biała Zatoka



</doc>
<doc id="1591590" url="https://pl.wikipedia.org/wiki?curid=1591590" title="Bulino">
Bulino

Bulino – rodzaj techniki grawerskiej, charakteryzującej się fotograficzną jakością przenoszonej kompozycji graficznej. Uważana jest za najdoskonalszą grawerską metodę tworzenia obrazu na metalu. Stosowana przez mistrzów tworzy obrazy o fotograficznej niemal dokładności.
Bulino polega na wykonaniu od 700 do 1200 punktów na 1 mm² powierzchni metalu. Ich liczba jest zależna od założonego stopnia precyzji nanoszonej kompozycji. Wykonywane na powierzchni metalu mikropunkciki modyfikują odbicie światła i jego absorpcję, tworząc złudzenie wielu odcieni szarości, tworzących kontrast obrazu. Metoda pozwala uzyskiwać efekt cieni i półcieni oraz daje wrażenie dynamiki ruchu.
Normalna czarno-biała fotografia daje się zdefiniować 16 stopniami szarości. Oko ludzkie jest w stanie rozróżnić od 8 do 12 stopni. W przypadku grawerunku, za mistrzowskie opanowanie techniki bulino uważa się umiejętność tworzenia 4 stopni szarości grawerunku. Górną barierę możliwości bulino stanowi ósmy stopień.
„Liniowym” odpowiednikiem „punktowej” techniki bulino jest szrafowanie.

</doc>
<doc id="1591592" url="https://pl.wikipedia.org/wiki?curid=1591592" title="Keith Wiliams">
Keith Wiliams



</doc>
<doc id="1591597" url="https://pl.wikipedia.org/wiki?curid=1591597" title="Larger Than Life">
Larger Than Life

 Larger Than Life – singel amerykańskiego zespołu Backstreet Boys wydany 28 września 1999 roku. Utwór pochodzi z płyty Millennium. Autorami tekstu i muzyki są: Max Martin, Kristian Lundin i Brian Littrell. Reżyserem klipu do tego utworu jest Joseph Kahn.

</doc>
<doc id="1591601" url="https://pl.wikipedia.org/wiki?curid=1591601" title="Andronowski">
Andronowski

Andronowski ("Syrokomla XV") – polski herb szlachecki, odmiana herbu Syrokomla.
Opis herbu.
Opis zgodnie z klasycznymi regułami blazonowania:
W polu czerwonym na łękawicy srebrnej zaćwieczona takaż rogacina podwójnie przekrzyżowana. Klejnot: Trzy pióra strusie. Labry: Czerwone, podbite srebrem.
Najwcześniejsze wzmianki.
1619 rok.
Herbowni.
Andronowski, Czechowicz, Czechowicz-Andronowski, Panryłowicz.

</doc>
<doc id="1591603" url="https://pl.wikipedia.org/wiki?curid=1591603" title="Wybory prezydenckie w Salwadorze w 2009 roku">
Wybory prezydenckie w Salwadorze w 2009 roku

Wybory prezydenckie w Salwadorze odbyły się 15 marca 2009. Głównymi kandydatami byli: Rodrigo Ávila (ARENA) i Mauricio Funes (FMLN).

</doc>
<doc id="1591606" url="https://pl.wikipedia.org/wiki?curid=1591606" title="Milly i Molly">
Milly i Molly

Milly i Molly (ang. "Milly, Molly", 2008) – australijski serial animowany, będący adaptacją serii książek dla dzieci autorstwa Gill Pittar.
Światowa premiera serialu miała miejsce 4 lutego 2008 na australijskim kanale Nick Jr., a miesiąc później pojawił się na portugalskim Playhouse Disney 16 marca 2008 roku. W Polsce zadebiutował 1 października 2009 na TVP2 w bloku "Dwójka dzieciom." Od 7 stycznia 2015 był emitowany w TVP ABC.
Fabuła.
Serial opowiada o przygodach dwóch dziewczynek, które są swoimi przeciwieństwami. Szybko jednak okazuje się, że mają wiele wspólnego dlatego zostają przyjaciółkami.
Wersja polska.
Opracowanie i udźwiękowienie wersji polskiej: Studio Eurocom
Reżyseria: Wojciech Szymański
Dialogi:
Dźwięk i montaż: Krzysztof Podolski
Kierownictwo produkcji: Marzena Omen-Wiśniewska
Wystąpili:
i inni

</doc>
<doc id="1591609" url="https://pl.wikipedia.org/wiki?curid=1591609" title="Ostrów (gmina w powiecie lwowskim)">
Ostrów (gmina w powiecie lwowskim)

Ostrów – dawna gmina wiejska w powiecie lwowskim województwa lwowskiego II Rzeczypospolitej. Siedzibą gminy był Ostrów.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Chrusno Nowe, Chrusno Stare, Dobrzany, Dornfeld, Einsiedel, Falkenstein, Humieniec, Jastrzębków, Łany, Nikonkowice, Ostrów, Piaski, Rosenberg, Serdyca, Sroki Szczerzeckie, Szczerzec i Zagródki.
Pod okupacją niemiecką w Polsce (GG) gminę zniesiono, włączając ją do nowo utworzonych gmin Szczerzec i Pustomyty.
Po II wojnie światowej obszar gminy został odłączony od Polski i włączony do Ukraińskiej SRR.

</doc>
<doc id="1591618" url="https://pl.wikipedia.org/wiki?curid=1591618" title="Prusy (gmina w województwie lwowskim)">
Prusy (gmina w województwie lwowskim)

Prusy – dawna gmina wiejska w powiecie lwowskim województwa lwowskiego II Rzeczypospolitej. Siedzibą gminy były Prusy.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Barszczowice, Kamienopol, Pikułowice i Prusy.
Pod okupacją niemiecką w Polsce (GG) gminę zniesiono, włączając ją do nowo utworzonych gmin Jaryczów Nowy i Zapytów.
Po II wojnie światowej obszar gminy został włączony do Ukraińskiej SRR.

</doc>
<doc id="1591621" url="https://pl.wikipedia.org/wiki?curid=1591621" title="Androszewski">
Androszewski

Androszewski – polski herb szlachecki, odmiana herbu Abdank.
Opis herbu.
Opis zgodnie z klasycznymi regułami blazonowania:
W polu czerwonym na łękawicy srebrnej zaćwieczone takież pół strzały podwójnie przekrzyżowanej. Klejnot: Trzy pióra strusie. Labry: Czerwone, podbite srebrem.
Herbowni.
Androszewski.

</doc>
<doc id="1591622" url="https://pl.wikipedia.org/wiki?curid=1591622" title="Rimantas Miknys">
Rimantas Miknys

Rimantas Miknys (ur. 5 stycznia 1958 w rejonie poniewieskim) – litewski historyk, dyrektor Instytutu Historii Litwy.
W 1981 ukończył Wileński Instytut Pedagogiczny, po czym podjął pracę w Instytucie Filozofii, Socjologii i Prawa Akademii Nauk Litewskiej SRR. Od 1985 do 1989 studiował zaocznie na studiach aspiranckich w Instytucie Historii AN LSRR. W 1993 obronił pracę doktorską poświęconą organizacji i działalności Litewskiej Partii Demokratycznej w latach 1902-1915.
W latach 1994-1995 przebywał na stażach naukowych w Krajowym Centrum Badań Naukowych w Paryżu, w Instytucie Literackim i Bibliotece Polskiej w Paryżu oraz Instytucie Historii PAN.
W 1986 został pracownikiem naukowym Instytutu Historii AN LSRR, który w 1990 został przekształcony w Litewski Instytut Historyczny. Od listopada 1995 do stycznia 2004 stał na czele Wydziału Historii XIX Wieku Litewskiego Instytutu Historycznego. Od listopada 2000 był zastępcą dyrektora Instytutu ds. naukowych. W grudniu 2008 został wybrany dyrektorem Instytutu na pięcioletnią kadencję.
Wykłada w katedrze historii Wileńskiego Uniwersytetu Pedagogicznego. Zajmuje się głównie historią społeczeństwa litewskiego XIX i początków XX wieku oraz relacjami między Litwinami, Polakami, Białorusinami i Żydami na terenie Litwy ze szczególnym uwzględnieniem Wilna.
Od roku 2008 przewodniczący strony litewskiej w Polsko-Litewskiej Komisji Podręcznikowej.
Odznaczony Krzyżem Kawalerskim Orderu Zasługi Rzeczypospolitej Polskiej.

</doc>
<doc id="1591628" url="https://pl.wikipedia.org/wiki?curid=1591628" title="Sokolniki (obwód lwowski)">
Sokolniki (obwód lwowski)

Sokolniki – wieś na Ukrainie, w obwodzie lwowskim, w rejonie pustomyckim. W 2001 roku liczyła 5727 mieszkańców.
Historia.
Została założona w 1397 r. W tym samym czasie erygowano tu parafię rzymskokatolicką. Pierwszy kościół został zbudowany przez Jana Tarnowskiego. Po spaleniu go w XVII w. przez Tatarów na jego miejscu wzniesiono kościół murowany, konsekrowany w 1717 r. przez arcybiskupa lwowskiego Jana Skarbka. W 1765 r. właścicielka wsi Pelagia Potocka zastąpiła go kolejnym kościołem, zbudowanym w stylu barokowym. Czwartą świątynią na tym samym miejscu był kościół wzniesiony w latach 1890 - 1894 pod wezwaniem św. Mikołaja Biskupa, a konsekrowany w 1896 r. przez biskupa Józefa Webera. 
W czasie istnienia Zachodnioukraińskiej Republiki Ludowej, Sokolniki zostały w akcji pacyfikacyjnej zniszczone przez żołnierzy Ukraińskiej Armii Halickiej – spalono około 500 gospodarstw, zabito ponad 50 polskich mieszkańców wsi, w tym proboszcza parafii ks. Wincentego Czyżewskiego.
W II Rzeczypospolitej miejscowość była siedzibą gminy wiejskiej Sokolniki w powiecie lwowskim i zamieszkana była niemal wyłącznie przez Polaków.
W 1937 w Sokolnikach poświęcono dobudowany budynek szkoły.
Po II wojnie światowej kościół w Sokolnikach został przekazany cerkwi prawosławnej, a w 1990 cerkwi greckokatolickiej. Od tej pory nosi on wezwanie Narodzenia NMP. 
W Sokolnikach urodzili się historyk literatury prof. Konstanty Wojciechowski oraz ks. prałat Stanisław Pawlaczek, kapelan "Solidarności" i wieloletni proboszcz parafii Najświętszej Marii Panny na Piasku we Wrocławiu. 
W pierwszym półroczu 2020 r. w Muzeum Etnograficznym we Wrocławiu prezentowano wystawę poświęconą tej wsi ("Podlwowska wieś Sokolniki na dawnej fotografii"), obejmującą głównie przedwojenne fotografie, ale w mniejszym stopniu także różne przedmioty sztuki i życia codziennego ze wsi.

</doc>
<doc id="1591630" url="https://pl.wikipedia.org/wiki?curid=1591630" title="Sokolniki (gmina w województwie lwowskim)">
Sokolniki (gmina w województwie lwowskim)

Sokolniki – dawna gmina wiejska w powiecie lwowskim województwa lwowskiego II Rzeczypospolitej. Siedzibą gminy były Sokolniki.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Kuhajów, Milatycze, Sokolniki, Sołonka, Wołków, Zagórze i Żyrawka.
Pod okupacją niemiecką w Polsce (GG) część obszaru gminy włączono do nowo utworzonej gmin gminy Milatycze.
Po II wojnie światowej obszar gminy został odłączony od Polski i włączony do Ukraińskiej SRR.

</doc>
<doc id="1591633" url="https://pl.wikipedia.org/wiki?curid=1591633" title="Kwasy mineralne">
Kwasy mineralne

Kwasy mineralne (kwasy nieorganiczne) – nieorganiczne związki chemiczne z grupy kwasów. Nazwa „kwasy mineralne” wynika z pierwszych metod otrzymywania kwasu siarkowego i azotowego z minerałów (ok. roku 1300).
Kwasy mineralne dzielą się na kwasy tlenowe i kwasy beztlenowe, ze względu na budowę reszty kwasowej:

</doc>
<doc id="1591636" url="https://pl.wikipedia.org/wiki?curid=1591636" title="Mats Magnusson">
Mats Magnusson

Mats Ture Magnusson (ur. 10 lipca 1963 w Helsingborgu) – szwedzki piłkarz występujący na pozycji napastnika. Karierę zakończył w 1994 roku.
Kariera klubowa.
Magnusson profesjonalną karierę rozpoczynał w 1981 roku w Malmö FF. W debiutanckim sezonie rozegrał tam jedno spotkanie w Allsvenskan. W ciągu kolejnych dwóch lat w lidze zagrał pięć razy. W pierwszej jedenastce ekipy z Malmö Stadion zaczął regularnie grywać od 1984 roku. Wystąpił wtedy w dwudziestu meczach i strzelił trzynaście goli. Z klubem wywalczył również Puchar Szwecji. Rok później grali w Pucharze Zdobywców Pucharów, z którego zostali wyeliminowani w pierwszej rundzie, po porażce w dwumeczu z Dynamem Drezno. W 1985 wraz z zespołem został mistrzem Szwecji.
Po tym sukcesie odszedł do szwajcarskiego Servette FC. W Swiss Super League rozegrał 22 spotkania i zdobył 14 bramek. Na koniec sezonu jego drużyna zajęła dziewiątą pozycję w lidze. Wtedy Magnusson postanowił powrócić do Malmö. W ciągu kolejnych dwóch lat gry dla tego klubu, dwukrotnie sięgnął z nim po mistrzostwo kraju, a także raz po Puchar tego kraju.
W 1987 roku podpisał kontrakt z portugalską SL Benficą. Już w pierwszym sezonie gry dla tego klubu, został zwycięzcą Pucharu Portugalii, a także dotarł z nim do finału Pucharu Europy, który przegrali w rzutach karnych z PSV Eindhoven. Rok później zdobył mistrzostwo Portugalii. W 1990 wygrał klasyfikację strzelców ligi portugalskiej, z 33 golami na koncie w 32 meczach. Został także finalistą Pucharu Europy, w którym jego drużyna uległa włoskiemu Milanowi 0-1. Na koniec sezonu 1990/91 wygrał rozgrywki ligowe w Portugalii. Był to jednak ostatni sukces odniesiony przez niego z Benficą.
W 1992 powrócił do Szwecji, gdzie związał się kontraktem z Helsingborgsem IF. W barwach tego klubu był czołowym strzelcem ligi szwedzkiej.
W 1994 roku z powodu przewlekłej kontuzji, został zmuszony do przedwczesnego zakończenia kariery.
Kariera reprezentacyjna.
Magnusson jest byłym reprezentantem Szwecji. W jej barwach rozegrał 30 spotkań i zdobył 12 bramek. Był uczestnikiem Mistrzostw Świata w 1990 roku, z którymi Szwedzi pożegnali się na fazie grupowej.

</doc>
<doc id="1591637" url="https://pl.wikipedia.org/wiki?curid=1591637" title="Zimna Woda (gmina w województwie lwowskim)">
Zimna Woda (gmina w województwie lwowskim)

Zimna Woda – dawna gmina wiejska w powiecie lwowskim województwa lwowskiego II Rzeczypospolitej. Siedzibą gminy były Zimna Woda.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Biłohorszcze, Kaltwasser, Rudno, Skniłów, Skniłówek, Zimna Woda i Zimna Wódka.
W 1931 r. gmina liczyła 8186 osób. Budynków mieszkalnych było 1458. W 1939r. populacja wynosiła 9670.
Po II wojnie światowej obszar gminy został odłączony od Polski i włączony do Ukraińskiej SRR.
Skład narodowy ludności gminy Zimna Woda na 1 stycznia 1939 r. wynosił:

</doc>
<doc id="1591638" url="https://pl.wikipedia.org/wiki?curid=1591638" title="Darius Staliūnas">
Darius Staliūnas

Darius Staliūnas (ur. 26 lutego 1970 w Poniewieżu) – litewski historyk i wykładowca, wicedyrektor Litewskiego Instytutu Historycznego w Wilnie. 
W 1993 ukończył studia na Wydziale Historii Uniwersytetu Wileńskiego. W latach 1994-97 kształcił się na studiach doktoranckich w Uniwersytecie Witolda Wielkiego i w Litewskim Instytucie Historycznym. W 1997 obronił doktorat na temat relacji między władzami carskimi, społeczeństwem a nauką na terenie b. Wielkiego Księstwa Litewskiego od połowy XIX do początków XX wieku. 
Od maja 1998 zatrudniony w Litewskim Instytucie Historycznym jako współpracownik naukowy. Od listopada 2000 pełni funkcję wicedyrektora Instytutu ds. stosunków z zagranicą. 
Zajmuje się głównie rosyjską polityką narodowościową na terenie Kraju Północno-Zachodniego oraz procesami socjokulturalnymi i politycznymi w XIX-wiecznej Litwie.

</doc>
<doc id="1591640" url="https://pl.wikipedia.org/wiki?curid=1591640" title="Kwasy spożywcze">
Kwasy spożywcze

Kwasy spożywcze - kwasy organiczne stosowane w przemyśle spożywczym. 
Należą do nich m.in.:

</doc>
<doc id="1591642" url="https://pl.wikipedia.org/wiki?curid=1591642" title="Andrejowicz">
Andrejowicz

Andrejowicz – polski herb szlachecki, prawdopodobnie pochodzenia tatarskiego.
Opis herbu.
Opis zgodnie z klasycznymi regułami blazonowania:
W polu barwy niewiadomej tamga Tatarów krymskich barwy niewiadomej na opak nad takimż półksiężycem. 
Klejnot: Trzy pióra strusie. 
Labry barwy niewiadomej.
Najwcześniejsze wzmianki.
Z 1569 roku pochodzi wzmianka o Wasylu Andrejowiczu.
Herbowni.
Andrejowicz.

</doc>
<doc id="1591647" url="https://pl.wikipedia.org/wiki?curid=1591647" title="Warner Bros. Discovery Asia-Pacific">
Warner Bros. Discovery Asia-Pacific

Warner Bros. Discovery Asia-Pacific – azjatycki przedstawiciel Discovery Communications. Główna siedziba znajduje się w Singapurze.
Transmituje 6 kanałów telewizyjnych do m.in. Chin, Korei i Australii.

</doc>
<doc id="1591649" url="https://pl.wikipedia.org/wiki?curid=1591649" title="Herbert Zimmermann (piłkarz)">
Herbert Zimmermann (piłkarz)

Herbert Zimmermann (ur. 1 lipca 1954 w Engers) – piłkarz niemiecki.
W latach 1976–1979 rozegrał 14 meczów i strzelił 2 gole Reprezentacji RFN. Wystąpił na Mistrzostwach Świata 1978. Był rezerwowym na Euro 1980, gdzie Reprezentacja RFN zdobyła mistrzostwo. Z Bayernem Monachium zdobył dwukrotnie zdobył mistrzostwo Niemiec (1973, 1974) i raz Puchar Klubowych Mistrzów Europy (1974). Z 1. FC Köln sięgnął po mistrzostwo (1978) i trzykrotnie Puchar Niemiec (1977, 1978, 1983).

</doc>
<doc id="1591651" url="https://pl.wikipedia.org/wiki?curid=1591651" title="Metafos">
Metafos

Metafos – sztuczny nawóz fosforowy, którego głównym składnikiem jest metafosforan wapnia o polimerycznej strukturze. Otrzymywany jest ze stopionego fosforytu w reakcji z dekatlenkiem tetrafosforu w wysokiej temperaturze. Zawartość przyswajalnego przez rośliny fosforu w przeliczeniu na wynosi 65,7%.

</doc>
<doc id="1591652" url="https://pl.wikipedia.org/wiki?curid=1591652" title="Syrokomla XV">
Syrokomla XV



</doc>
<doc id="1591653" url="https://pl.wikipedia.org/wiki?curid=1591653" title="Drugi rząd Edwarda Szczepanika">
Drugi rząd Edwarda Szczepanika

Drugi rząd Edwarda Szczepanika – gabinet pod kierownictwem premiera Edwarda Szczepanika, istniał od 1 listopada 1989 do 20 grudnia 1990 roku.

</doc>
<doc id="1591657" url="https://pl.wikipedia.org/wiki?curid=1591657" title="Antofagasta (ujednoznacznienie)">
Antofagasta (ujednoznacznienie)



</doc>
<doc id="1591659" url="https://pl.wikipedia.org/wiki?curid=1591659" title="Schronisko Leskowiec">
Schronisko Leskowiec



</doc>
<doc id="1591660" url="https://pl.wikipedia.org/wiki?curid=1591660" title="Gaz olejowy">
Gaz olejowy

Gaz olejowy – gaz palny o wysokiej wartości opałowej (10–12 tys. kcal/Nm3), otrzymywany przez rozkład cieplny tzw. "oleju gazowego", tj. frakcji ropy naftowej wrzącej w temp. , lub innych olejów. Jest stosowany do nawęglania gazu wodnego.

</doc>
<doc id="1591663" url="https://pl.wikipedia.org/wiki?curid=1591663" title="Wyprysk kontaktowy niealergiczny">
Wyprysk kontaktowy niealergiczny

Wyprysk kontaktowy niealergiczny inaczej kontaktowe niealergiczne zapalenie skóry (łac. "Contact dermatitis", "Contact eczema") – występująca często postać wyprysku, będąca skutkiem bezpośredniego kontaktu z czynnikami drażniącymi, niebędącymi alergenem. Klinicznie wyróżniono dwie postacie choroby: wyprysk ostry (łac. "contact dermatitis acuta", "eczema acutum") oraz wyprysk przewlekły (łac. "contact dermatitis chronica", "eczema chronicum").
Etiopatogeneza.
Dochodzi do uszkodzenia skóry substancjami drażniącymi co powoduje zniszczenie naturalnej bariery ochronnej naskórka w postaci lipidów i kwaśnego odczynu pH.
W fazie indukcji dochodzi do uwalniania z keratynocytów drogą nieimmunologiczną presyntetyzowanych cytokin (gł. IL-1, TNF) przez działanie substancji drażniących. Uwolnione cytokiny powodują indukcję ekspresji cząstek adhezyjnych na keratynocytach-ICAM1 i śródbłonku naczyń.
Objawy.
Obecne są zmiany skórne zbliżone do zmian w wyprysku alergicznym ("contact dermatitis allergica").
W przewłocznym narażeniu na kontakt z czynnikiem drażniącym dochodzić może do dermatozy ze zużycia objawiającej się zgrubieniami, szorstkością i popękaniami skóry.
Zmiany są najczęściej wywołane przez środki piorące, detergenty, roztwory kwasów i zasad.

</doc>
<doc id="1591671" url="https://pl.wikipedia.org/wiki?curid=1591671" title="Daiva Kšanienė">
Daiva Kšanienė

Daiva Kšanienė (ur. 4 lipca 1943 w Szawlach) – litewska muzykolog i wykładowczyni, od 2007 przewodnicząca senatu Uniwersytetu Kłajpedzkiego. 
Życiorys.
Po ukończeniu Wyższej Szkoły Muzycznej w Szawlach (obecnie: Konserwatorium) podjęła naukę w Akademii Muzycznej Litewskiej SRR, którą ukończyła w 1965. W tym samym roku rozpoczęła nauczanie na Wyższej Szkole Muzycznej im. Stasysa Šimkusa w Kłajpedzie (obecnie: Konserwatorium). Od 1971 zatrudniona jako wykładowca Wydziału Kłajpedzkiego Konserwatorium Państwowego Litewskiej SRR. Od 1979 do 1990 stała na czele tamtejszej Katedry Historii i Teorii Muzyki. W 1992 podjęła pracę na Wydziale Sztuki Uniwersytetu Kłajpedzkiego, którego prorektorem była w latach 1990-95. Od 1996 pełniła ponownie funkcję dyrektora Katedry Historii i Teorii Muzyki. 
W 1998 obroniła pracę doktorską z dziedziny muzykologii, od 2004 jest profesorem. W 2002 wybrano ją w skład Senatu Uniwersytetu Kłajpedzkiego, od stycznia 2007 przewodniczy jego obradom. 
W 1976 przystąpiła do Związku Kompozytorów Litewskiej SRR. W latach 1998-2002 kierowała oddziałem kłajpedzkim Litewskiego Związku Kompozytorów. 
W 1990 wybrana w skład Rady Miejskiej Kłajpedy – swój mandat sprawowała do 1995. 
Za swą działalność na rzecz Kraju Kłajpedzkiego została w 2001 wyróżniona nagrodą Vydūnasa przyznaną przez Fundusz Naukowo-Literacki Małej Litwy. 

</doc>
<doc id="1591672" url="https://pl.wikipedia.org/wiki?curid=1591672" title="Mszczuj ze Skrzyńska">
Mszczuj ze Skrzyńska



</doc>
<doc id="1591675" url="https://pl.wikipedia.org/wiki?curid=1591675" title="Beto (ur. 1982)">
Beto (ur. 1982)

Beto (wym. ), właśc. António Alberto Bastos Pimparel (ur. 1 maja 1982 w Lizbonie) – portugalski piłkarz, występujący na pozycji bramkarza.
Kariera klubowa.
Beto swoją karierę zaczynał w Sportingu. Początkowo występował w jego rezerwach, a na sezon 2001/2002 został włączony do seniorskiej kadry. Zadebiutował w portugalskiej ekstraklasie, a o miejsce w składzie rywalizował wówczas z Nélsonem Pereirą. Po zakończeniu rozgrywek Beto został wypożyczony do zespołu Casa Pia. Grał w nim przez 2 lata – najpierw w trzeciej, a później w czwartej lidze. W 2004 roku działacze Sportingu zdecydowali się na sprzedaż Beto do GD Chaves. W nowym zespole Beto nie rozegrał żadnego spotkania w drugiej lidze. Kolejny sezon bramkarz spędził w FC Marco, gdzie udało mu się wywalczył miejsce w podstawowym składzie.
W 2006 roku Beto podpisał kontrakt z Leixões SC, z którym w debiutanckim sezonie awansował do pierwszej ligi. W Leixões Beto grał przez 3 lata rozgrywając w tym czasie 84 ligowe pojedynki. W marcu 2009 roku Portugalczyk uzgodnił warunki przejścia do FC Porto. Oficjalnie jego graczem został w czerwcu. Kierownictwo Porto zapłaciło za transfer 750 tysięcy euro, a piłkarz podpisał 4-letnią umowę. Za sezon 2008/2009 Beto został wybrany najlepszym bramkarzem ligi portugalskiej.
W FC Porto Beto został zmiennikiem Heltona. Ligowy debiut w barwach nowej drużyny zanotował 29 listopada w zwycięskim 2:1 meczu przeciwko Rio Ave FC.
W 2011 roku Beto został wypożyczony do CFR 1907 Kluż.
Sevilla.
W letnim okienku transferowym sezonu 2012/13 Beto podpisał kontrakt z Sevillą, ponieważ FC Porto nie przedłużyło umowy z bramkarzem. Za portugalskiego bramkarza klub z Andaluzji zapłacił 1 milion euro. Bramkarz zadebiutował w przegranym 1-2 meczu z Atletico Madryt w półfinale Pucharze Króla. W dniu 3 lutego 2013 roku zagrał pierwszy mecz w lidze, gdzie tym razem jego drużyna wygrała 2-1 z Rayo Vallecano.
14 maja 2014 roku wygrał pierwsze trofeum z hiszpańską drużyną. W finale Ligi Europejskiej jego drużyna wygrała z Benficą. Bramkarz został bohaterem meczu, broniąc dwa rzuty karne w konkursie jedenastek. Bramkarz w dużym stopniu przyczynił się także do zajęcia 5. miejsca w lidze.
W 2016 roku odszedł do Sportingu.
Kariera reprezentacyjna.
W reprezentacji Portugalii Beto zadebiutował 10 czerwca 2009 roku w zremisowanym 0:0 towarzyskim spotkaniu z Estonią. Wcześniej był członkiem kadry do lat 21.
Został powołany na Mistrzostwa Świata 2014 w Brazylii.

</doc>
<doc id="1591676" url="https://pl.wikipedia.org/wiki?curid=1591676" title="António Alberto Pimparel">
António Alberto Pimparel



</doc>
<doc id="1591678" url="https://pl.wikipedia.org/wiki?curid=1591678" title="Mściwoj ze Skrzynna">
Mściwoj ze Skrzynna



</doc>
<doc id="1591682" url="https://pl.wikipedia.org/wiki?curid=1591682" title="Fable 2">
Fable 2



</doc>
<doc id="1591684" url="https://pl.wikipedia.org/wiki?curid=1591684" title="Douglas Edwards">
Douglas Edwards

Douglas Edwards (ur. 14 lipca 1917, Ada, Oklahoma - zm. 13 października 1990) - pierwszy amerykański telewizyjny anchor wiadomości w dużej stacji, mianowicie CBS (1948-62).
Zaczynał jako spiker wiadomości w rozgłośniach radiowych w Atlancie i Detroit. W 1942 roku zatrudnił się w radiu CBS i został tam prowadzącym wieczorny serwis informacyjny "The World Today" oraz popołudniowy niedzielny program "World News Today". Wyróżnił się podczas relacji z lądowania w Normandii. W 1948 roku przeszedł do telewizji, gdzie relacjonował od razu konwencje partii politycznych i poprowadził dziennik.
W połowie lat 50. jego dziennik, wtedy pod nazwą "Douglas Edwards with the News", miał prawie 30 milionów widzów. Pokonał pod względem oglądalności swojego rywala Johna Camerona Swayze z NBC News. Pięciokrotnie relacjonował jako reporter konkurs Miss America, a także próbę zabicia Harry'ego Trumana, koronację Elżbiety II w 1952 roku, zatonięcie statku SS Andrea Doria (1956, także w słynnym materiale radiowym).
Potem zaczął przegrywać z parą Huntley-Brinkley i zastąpił go Walter Cronkite. Edwards powrócił do radia CBS i przez wiele lat prowadził tam prestiżowe wieczorne wiadomości. W telewizji CBS prezentował kilkuminutowe skróty informacji aż do kwietnia 1988 roku, kiedy to przeszedł na emeryturę. Zmarł na raka w wieku 73 lat.

</doc>
<doc id="1591686" url="https://pl.wikipedia.org/wiki?curid=1591686" title="Nawóz fosforowy">
Nawóz fosforowy



</doc>
<doc id="1591691" url="https://pl.wikipedia.org/wiki?curid=1591691" title="Antofalla">
Antofalla

Antofalla – stratowulkan, drugi pod względem wysokości czynny wulkan na Ziemi w północno-zachodniej Argentynie w Andach Środkowych na płaskowyżu Puna de Atacama. Wysokość 6450 m n.p.m. Szczyt pokrywają wieczne śniegi.

</doc>
<doc id="1591693" url="https://pl.wikipedia.org/wiki?curid=1591693" title="Johannes Cochläus">
Johannes Cochläus

Johannes Cochläus, właściwie Johannes Dobeneck (ur. 10 stycznia 1479 w Raubesried, zm. 11 stycznia 1552 we Wrocławiu) – niemiecki humanista i teolog, jeden z głównych oponentów i pierwszy katolicki biograf Marcina Lutra.
Studiował na Uniwersytecie w Kolonii od roku 1504 do 1510, kiedy został rektorem Szkoły im. św. Wawrzyńca w Norymberdze.
Stanowisko to piastował do roku 1515. Wydał wówczas wiele podręczników szkolnych. Podczas pobytu w Rzymie w latach (1517–1519) został wyświęcony na kapłana. Powrócił do Niemiec, by w 1520 zostać dziekanem we Frankfurcie nad Menem (gdzie po raz pierwszy został zaangażowany w kontrowersje dotyczące reformacji), w 1526 kanonikiem w Moguncji, a w 1535 kapelanem księcia Jerzego z Saksonii. Pamflet wymierzony w króla Anglii Henryka VIII doprowadził do przenosin Cochläusa do Meissen. W 1539, gdy książę Jerzy zmarł, Johannes został zastąpiony przez swego brata Henryka, luteranina, co spowodowało, że musiał opuścić Saksonię, gdzie nie był już dłużej bezpieczny.
Znalazł schronienie we Wrocławiu (wówczas „Presslaw”), gdzie został kanonikiem i, coraz bardziej zaniepokojony postępami reformacji, kontynuował osobistą krucjatę przeciwko Lutrowi mimo swojej początkowej do niego sympatii. Po raz ostatni publicznie wystąpił w Ratyzbonie w 1546, trzy lata później opublikował krytyczną wobec Lutra biografię "Commentaria de actis et scriptis Lutheri", po czym powrócił do Wrocławia na emeryturę.

</doc>
<doc id="1591694" url="https://pl.wikipedia.org/wiki?curid=1591694" title="Zigmas Lydeka">
Zigmas Lydeka

Zigmas Lydeka (ur. 23 sierpnia 1954 w Žyniai na Suwalszczyźnie) – litewski ekonomista, od 2006 rektor Uniwersytetu Witolda Wielkiego. 
W 1977 ukończył studia na Kowieńskim Instytucie Politechnicznym, gdzie nauczał w latach 1977-1990. Od 1977 do 1983 studiował na Uniwersytecie w Leningradzie. 
W 1990 zatrudniony w Uniwersytecie Witolda Wielkiego. W latach 1997-1999 stał na czele tamtejszej Katedry Gospodarki i Finansów. Od 1998 do 2002 był dziekanem Wydziału Ekonomii i Zarządzania UWW. W 2006 wybrano go na rektora uczelni. 
W 1999 uzyskał stopień doktora habilitowanego w dziedzinie nauk społecznych. 
Od 1999 do 2006 był członkiem Litewskiej Rady Naukowej, kierował jej stałą komisją ekspertów ds. finansowania badań naukowych. 
Zajmuje się naukowo m.in. filozofią ekonomii oraz metodologią transformacji ustrojowej. 

</doc>
<doc id="1591695" url="https://pl.wikipedia.org/wiki?curid=1591695" title="City of Whittlesea">
City of Whittlesea

City of Whittlesea – obszar samorządu lokalnego (ang. "local government area"), położony w północnej części aglomeracji Melbourne. Whittlesea zostało założone w 1862 roku, natomiast w 1915 Whittlesea połączyło się z hrabstwem Epping w ramach restrukturyzacji władz lokalnych w stanie Wiktoria. Po reformach w 1994 część obszaru została przyłączona do hrabstw Nillumbik i Murrindindi oraz City of Hume. Obszar ten zamieszkuje 124 647 osób (dane z 2006). 

</doc>
<doc id="1591696" url="https://pl.wikipedia.org/wiki?curid=1591696" title="Bortniki (gmina)">
Bortniki (gmina)

Bortniki – dawna gmina wiejska w powiecie bóbreckim województwa lwowskiego II Rzeczypospolitej. Siedzibą gminy były Bortniki.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Bortniki, Bukawina, Czeremchów, Demidów, Dobrowlany, Mołodyńcze, Nowosielce, Podliski.
Po II wojnie światowej obszar gminy został odłączony od Polski i włączony do Ukraińskiej SRR.

</doc>
<doc id="1591697" url="https://pl.wikipedia.org/wiki?curid=1591697" title="Johannes Cochlaeus">
Johannes Cochlaeus



</doc>
<doc id="1591698" url="https://pl.wikipedia.org/wiki?curid=1591698" title="Willi Jungjohann">
Willi Jungjohann

Willi Jungjohann (ur. 1902, zm. ?) – zbrodniarz hitlerowski, członek załogi niemieckiego obozu koncentracyjnego Mauthausen-Gusen i SS-Rottenführer.
Urodził się w Osterrennfeld (Holsztyn), przed wybuchem wojny pracował w stoczni w Saatsee. 7 listopada 1939 został wcielony do jednostek SS-Totenkopf, które stacjonowały w Oranienburgu. Tu przeszedł szkolenie, które trwało do 10 lutego 1940. Następnie cała jego kompania została skierowana do kompleksu obozowego Mauthausen. Od 11 lutego 1940 do połowy kwietnia 1945 Jungjohann pełnił służbę w podobozie "Gusen I". Do sierpnia 1943 pełnił służbę wartowniczą, następnie był Blockführer oraz kierownikiem komand więźniarskiego w "Kastenhoff" i fabryce Messerschmitta.
W lecie 1944 zastrzelił kilku amerykańskich lotników, których samolot rozbił się koło "Gusen". Oprócz tego wielokrotnie znęcał się nad podległymi mu więźniami, bijąc ich między innymi kijem lub łopatą, tak że kilku z nich zmarło. Willi Jungjohann został skazany w procesie załogi Mauthausen-Gusen (US vs. Erich Schuettauf i inni) na karę śmierci przez powieszenie przez amerykański Trybunał Wojskowy w Dachau. W wyniku rewizji wyroku karę zamieniono na dożywocie.

</doc>
<doc id="1591699" url="https://pl.wikipedia.org/wiki?curid=1591699" title="Johannes Dobeneck">
Johannes Dobeneck



</doc>
<doc id="1591701" url="https://pl.wikipedia.org/wiki?curid=1591701" title="Arica y Parinacota">
Arica y Parinacota

Arica y Parinacota (hiszp. "XV Región de Arica y Parinacota") – jeden z 16 regionów Chile, położony na północy kraju. Jego stolicą jest Arica. Powstał 8 października 2007 roku z podziału regionu Tarapacá i jest jednym z najnowszych regionów kraju. Składa się z dwóch prowincji: Arica i Parinacota.

</doc>
<doc id="1591703" url="https://pl.wikipedia.org/wiki?curid=1591703" title="OLX">
OLX

OLX – serwis ogłoszeniowy należący do południowoafrykańskiej grupy medialno-technologicznej Naspers, będącej firmą o globalnym zasięgu. Działa ona w ponad 40 krajach i jest obecnie największą firmą oferującą dostęp do platform ogłoszeniowych na rynku. W Polsce OLX jest częścią Grupy OLX Sp. z o.o.
Działalność.
OLX został założony w 2006 roku przez Fabrice Grinda i Alec Oxenford jako alternatywa dla craigslist, która miała działać poza Stanami Zjednoczonymi. Serwis OLX jest częścią globalnej spółki OLX Group, która powstała w 2016. Zajmuje się tworzeniem i rozwijaniem platform ogłoszeń lokalnych i jest właścicielem ponad 20 marek w ponad 40 krajach. Serwisy OLX działają m.in. w Polsce, Stanach Zjednoczonych, Portugalii, Republice Południowej Afryki, Peru, Kolumbii, Brazylii, Indiach, Egipcie, czy Arabii Saudyjskiej. Na całym świecie serwisy Grupy OLX są platformami do kupowania i sprzedawania usług i towarów, takich jak elektronika, artykuły odzieżowe, meble, artykuły gospodarstwa domowego, samochody i nieruchomości.
OLX w Polsce.
Serwis OLX w Polsce jest częścią zatrudniającej ponad 500 osób Grupy OLX Sp. z o.o., którą tworzy wraz z serwisami Otomoto, Otodom oraz Fixly, firma zatrudnia także pracowników w Warszawie, w biurowcu Q22.
Serwis ogłoszeniowy pod marką OLX działa w Polsce od 14 kwietnia 2014 roku. Wywodzi się z serwisu tablica.pl, który ówcześnie należał do Grupy Allegro. Użytkownicy serwisu OLX mają do dyspozycji 15 głównych kategorii: Motoryzacja, Nieruchomości, Praca, Dom i Ogród, Elektronika, Usługi i Firmy, Moda, Rolnictwo, Zwierzęta, Dla Dzieci, Sport i Hobby, Muzyka i Edukacja, Ślub i Wesele, a także Oddam za darmo oraz Zamienię.
Korzystanie z serwisu OLX jest możliwe z poziomu bezpłatnej aplikacji mobilnej, przez stronę mobilną m.olx.pl oraz komputera osobistego.
Według badania Gemius/PBI w marcu 2020 serwis OLX.pl zanotował 13,4 mln użytkowników (dane PBI/Gemius), którzy wygenerowali 1,5 mld odsłon, co czyni OLX jedną z najpopularniejszych stron internetowych w Polsce.
Zamieszczenie ogłoszeń w serwisie nie wiąże się z pobieraniem opłat w większości kategorii. W darmowych kategoriach opłaty pobierane są jedynie za wyróżnienie ogłoszenia na 7 lub 30 dni.
Serwis pobiera opłaty w kategoriach:
Dodatkowo w części podkategorii obowiązują limity bezpłatnych ogłoszeń, po przekroczeniu których użytkownik może skorzystać z opcji wykupienia dodatkowych ogłoszeń. Serwis obsługuje też klientów biznesowych w kategoriach: Praca, Elektronika, Dom i Ogród oraz Usługi.
5 maja 2020 roku serwis OLX zmienił wygląd i szatę graficzną. Zyskał nowe funkcjonalności tj. dodawanie zdjęć w wiadomościach chat, czy nowe sortowanie ogłoszeń.

</doc>
<doc id="1591708" url="https://pl.wikipedia.org/wiki?curid=1591708" title="Raimundas Šiaučiūnas">
Raimundas Šiaučiūnas

Raimundas Šiaučiūnas (ur. 23 kwietnia 1960 w Poniewieżu) – litewski chemik i wykładowca akademicki, od 2007 rektor Uniwersytetu Technicznego w Kownie. 
Po ukończeniu szkoły średniej w Poniewieżu podjął studia na Wydziale Technologii Chemicznej Kowieńskiego Instytutu Politechnicznego (KPI), które ukończył z wyróżnieniem w 1983. W latach 1983-88 zatrudniony jako młdoszy współpracownik naukowy w Laboratorium Materiałów Budowlanych KPI. Od 1988 pracował jako asystent i docent w Katedrze Technologii Silikatowych KPI, a później Uniwersytetu Technicznego w Kownie. W 1989 uzyskał stopień kandydata nauk na Politechnice w Rydze nostryfikowany przez władze litewskie w 1993. 
W 1992 został mianowany prodziekanem Wydziału Technologii Chemicznej Kowieńskiego Uniwersytetu Technicznego, a od 1997 do 2000 pełnił funkcję jego dziekana. W 2000 objął urząd prorektora Uniwersytetu ds. studenckich i akademickich, a 23 maja 2007 został wybrany rektorem Uniwersytetu w Kownie.

</doc>
<doc id="1591709" url="https://pl.wikipedia.org/wiki?curid=1591709" title="Bractwo Świętego Piusa X">
Bractwo Świętego Piusa X



</doc>
<doc id="1591715" url="https://pl.wikipedia.org/wiki?curid=1591715" title="Bortniki (obwód lwowski)">
Bortniki (obwód lwowski)

Bortniki (ukr. Бортники) – wieś w rejonie żydaczowskim obwodu lwowskiego. W II Rzeczypospolitej miejscowość była siedzibą gminy wiejskiej Bortniki. Wieś liczy 1106 mieszkańców.
Znajduje się tu przystanek kolejowy Bortniki, położony na linii Lwów – Czerniowce.

</doc>
<doc id="1591718" url="https://pl.wikipedia.org/wiki?curid=1591718" title="Mbulelo Mabizela">
Mbulelo Mabizela

Mbulelo Mabizela (ur. 16 września 1980 w Pietermaritzburgu) – południowoafrykański piłkarz grający na pozycji defensywnego pomocnika.
Kariera klubowa.
Mabizela jest wychowankiem klubu Mamelodi Sundowns i w sezonie 1999/2000 zadebiutował w południowoafrykańskiej Castle Premiership. W tym samym sezonie wywalczył z Mamelodi mistrzostwo kraju, a następnie odszedł do Maritzburg United, dla którego strzelił 6 goli. W 2001 roku ponownie zmienił barwy klubowe i został zawodnikiem Orlando Pirates z Johannesburga. W 2003 roku wraz z „The Buccaneers” wywalczył swoje drugie w karierze mistrzostwo Premiership.
W lipcu 2003 roku Mabizela został sprzedany do angielskiego Tottenhamu Hotspur, ale dopiero w październiku otrzymał pozwolenie na pracę. 19 października zadebiutował w Premiership w wygranym 2:1 wyjazdowym spotkaniu z Leicester City. W 74. minucie wszedł na boisko, a w 79. strzelił gola Ianowi Walkerowi. Do końca sezonu wystąpił jeszcze w 5 spotkaniach i przegrał rywalizację o miejsce w składzie z Francuzem Stéphane Dalmatem i Urugwajczykiem Gustavo Poyetem. Natomiast w sezonie 2004/2005 wystąpił tylko w jednym spotkaniu ligowym „The Spurs”.
Nie mając miejsca w składzie Tottenhamu Mbulelo odszedł do norweskiej Vålerenga Fotball. Swoje pierwsze spotkanie w lidze norweskiej rozegrał 4 lipca 2005 przeciwko Odds BK (3:0), a na koniec roku został mistrzem Norwegii. Przez półtora roku rozegrał w Vålerendze tylko 6 spotkań.
Latem 2006 Mabizela wrócił do RPA, do zespołu Mamelodi Sundowns. W sezonie 2006/2007 wywalczył z Mamelodi swój trzeci tytuł mistrza RPA. W 2009 roku przeszedł do Platinum Stars.
Kariera reprezentacyjna.
W reprezentacji Republiki Południowej Afryki Mabizela zadebiutował 10 listopada 2001 roku w wygranym 1:0 meczu z Egiptem. W 2002 roku został powołany przez selekcjonera Carlosa Queiroza do kadry na Puchar Narodów Afryki 2002. Z RPA dotarł do ćwierćfinału tej imprezy. W swojej karierze wystąpił także w Pucharze Narodów Afryki 2004 i 2006, ale w obu przypadkach drużyna „Bafana Bafana” nie wyszła z grupy.

</doc>
<doc id="1591719" url="https://pl.wikipedia.org/wiki?curid=1591719" title="Wax Poetic">
Wax Poetic

Wax Poetic – nowojorska grupa trip-hopowa. Zespół poznał się w roku 1997, za sprawą guru muzyki Turkish-born – Ilhana Ersahina, który nadal jest jego aktualnym członkiem – gra na saksofonie tenorowym.
Grupa miała swoje początki w popularnym, ale już nieistniejącym klubie Save the Robots, eksperymentując z miksowaniem muzyki heavy groove drumm'n'bass w połączeniu z elementami szybkiego tańca.
Ersahin i spółka podpisali pod koniec lat 90. kontrakt z wytwórnią Atlantic Records i w czerwcu 2000 roku wydali debiutancki album "Wax Poetic".
Norah Jones należała do grupy jeszcze przed jej przełomowym albumem "Come Away with Me". Możemy ją też usłyszeć w dwóch utworach z albumu "NuBlu Sessions".
Pozostali członkowie zespołu – Thor Madsen (gitara i bity), Jesse Murphy (bas), Jochen Rueckert (perkusja), and Marla Turner (wokal). 

</doc>
<doc id="1591720" url="https://pl.wikipedia.org/wiki?curid=1591720" title="Alfred Hugo Heisig">
Alfred Hugo Heisig

Alfred Hugo Heisig (ur. 1907, zm. ?) – zbrodniarz hitlerowski, członek załogi niemieckiego obozu koncentracyjnego Mauthausen-Gusen i SS-Unterscharführer.
Urodził się w Neesen (Westfalia), z zawodu był kominiarzem. 5 listopada 1939 został wcielony do Waffen-SS i skierowany na przeszkolenie wraz z 7 Regimentem SS do Lodhéřov w Czechosłowacji. Następnie pełnił służbę w Austrii (w Ebelsbergu koło Linzu oraz w Wiedniu). W 15 maja 1940 Heisig został skierowany do 3 kompanii wartowniczej w obozie "Gusen I" i pełnił tam służbę strażniczą do sierpnia 1943. Następnie sprawował także stanowiska "Blockführera" oraz kierownika komand więźniarskich w kamieniołomach i fabryce zbrojeniowej w Steyr.
Brał udział w tzw. "Totbadeaktionen" i znęcał się nad więźniami. Heisig został skazany w procesie załogi Mauthausen-Gusen (US vs. Erich Schuettauf i inni) na dożywocie przez amerykański Trybunał Wojskowy w Dachau. Karę w akcie łaski obniżono do 25 lat pozbawienia wolności.

</doc>
<doc id="1591722" url="https://pl.wikipedia.org/wiki?curid=1591722" title="Święty Kanizjusz">
Święty Kanizjusz

Kanizjusz z Aghaboe, irl. "Choinnigh", właśc. " Cainnech moccu Dalánn" (ur. 515 lub 516 w Glengiven, zm. ok. 600 w Aghaboe) – jeden z dwunastu apostołów Irlandii i Szkocji (współpracownik św. Kolumbana) i celtycki święty Kościoła katolickiego, prawosławnego i anglikańskiego. W Irlandii jest znany jako święty "Canice", w Szkocji jako święty "Kenneth", "Kenny" i "Canicus".
Hagiografia.
Urodził się w 515 roku w Glengiven w dzisiejszym Londonderry (Irlandia Północna). Został mnichem pod wpływem świętego Cadoca w Llancarfan, w Walii, i tam w 545 został wyświęcony na kapłana. Po podróży do Rzymu, studiował pod kierunkiem św. Finiana wraz ze świętymi: Kiaranem, Kolumbanem, Kongalem i Mobim w Glasnevin.
Od roku 565 przebywał w Szkocji, gdzie aktywnie krzewił wśród Piktów wiarę katolicką.
Kanizjusz założył opactwo obok tzw. okrągłej wieży, które zostało nazwane jego imieniem, skąd potem nazwę wzięło miasto Kilkenny (irl. "Cill Chainnigh", 'kościół Kanizjusza').
Człowiek wielkiej elokwencji oraz wiedzy; napisał komentarze do Ewangelii, znane jako "Glas-Chainnigh".
Dzień obchodów.
Martyrologium Rzymskie poświęca Kanizjuszowi wspomnienie liturgiczne w dniu 11 października.
Patronat.
Jest patronem licznych kościołów, parafii i klasztorów, szczególnie w krajach anglojęzycznych.

</doc>
<doc id="1591723" url="https://pl.wikipedia.org/wiki?curid=1591723" title="Przetacznik trójlistkowy">
Przetacznik trójlistkowy

Przetacznik trójlistkowy ("Veronica triphyllos" L.) – gatunek rośliny należący do rodziny babkowatych ("Plantaginaceae"), w systemach XX-wiecznych klasyfikowany zwykle do trędownikowatych ("Scrophulariaceae"). 
Zasięg geograficzny.
Zwarty obszar jego zasięgu obejmuje Algierię i Maroko, całą niemal Europę i znaczną część Azji. W Polsce gatunek pospolity. 
Biologia i ekologia.
Roślina jednoroczna. Kwitnie od marca do maja. Występuje na polach, w ogrodach, na nieużytkach. W klasyfikacji zbiorowisk roślinnych gatunek charakterystyczny dla Ass. "Papaveretum argemones".

</doc>
<doc id="1591725" url="https://pl.wikipedia.org/wiki?curid=1591725" title="Miłosz Obrenowić">
Miłosz Obrenowić



</doc>
<doc id="1591726" url="https://pl.wikipedia.org/wiki?curid=1591726" title="Veronica triphyllos">
Veronica triphyllos



</doc>
<doc id="1591737" url="https://pl.wikipedia.org/wiki?curid=1591737" title="Bóbrka (gmina)">
Bóbrka (gmina)

Bóbrka – dawna gmina wiejska w powiecie bóbreckim województwa lwowskiego II Rzeczypospolitej. Siedzibą gminy było miasto Bóbrka, nienależące do gminy.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Ernsdorf, Lubeszka, Łany, Łanki Małe, Rehfeld, Sarniki, Stoki, Strzałki i Wołowe.
Po II wojnie światowej obszar gminy został odłączony od Polski i włączony do Ukraińskiej SRR.

</doc>
<doc id="1591739" url="https://pl.wikipedia.org/wiki?curid=1591739" title="Urządzenia zewnętrzne">
Urządzenia zewnętrzne



</doc>
<doc id="1591741" url="https://pl.wikipedia.org/wiki?curid=1591741" title="Remigijus Žaliūnas">
Remigijus Žaliūnas

Remigijus Žaliūnas (ur. 2 lipca 1961 w Ulsiadach w rejonie płungiańskim) – litewski kardiolog, rektor Uniwersytetu Medycznego w Kownie. 
W młodości uczył się w szkole w rodzinnych Ulsiadach oraz pobliskich Płungianach, po czym podjął naukę w Kowieńskim Instytucie Medycznym (KMI), którą ukończył w 1986. Od 1988 do 1990 studiował na studiach aspiranckich w Instytucie Kardiologii KMI. W 1990 uzyskał stopień doktora, a pięć lat później również habilitację.
Od 1986 zatrudniony jako lekarz internista w KMI, od 1987 jako lekarz kardiolog w Klinice KMI w Kownie. Od 1990 do 1991 był młodszym współpracownikiem Instytutu Kardiologicznego, a w latach 1991-1993 pełnił funkcję asystenta kliniki kardiologii Kowieńskiej Akademii Medycznej.
Od 1993 do 1998 był asystentem dziekana Wydziału Medycyny Akademii.
Od 2000 zatrudniony jako profesor w Uniwersytecie Medycznym w Kownie. W latach 1998-2002 pełnił funkcję jego prorektora ds. studenckich. W 2001 stanął na czele Kliniki Uniwersyteckiej, a rok później został wybrany rektorem uczelni.

</doc>
<doc id="1591745" url="https://pl.wikipedia.org/wiki?curid=1591745" title="Brzozdowce (gmina)">
Brzozdowce (gmina)

Brzozdowce – dawna gmina wiejska w powiecie bóbreckim województwa lwowskiego II Rzeczypospolitej. Siedzibą gminy były Brzozdowce.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Brzozdowce, Hranki, Kuty, Laszki Dolne, Laszki Górne, Podhorce, Podniestrzany, Ruda, Stańkowce, Turzanowce.
Pod okupacją zniesiona i przekształcona w gminę Podniestrzany.
Po II wojnie światowej obszar gminy został odłączony od Polski i włączony do Ukraińskiej SRR.

</doc>
<doc id="1591747" url="https://pl.wikipedia.org/wiki?curid=1591747" title="Jack Paar">
Jack Paar

Jack Harold Paar (1 maja 1918, Canton, Ohio - 27 stycznia 2004, Greenwich, Connecticut) – amerykański gospodarz radiowych i telewizyjnych talk show, najbardziej znany z prowadzenia "The Tonight Show" w NBC w latach 1957-62.

</doc>
<doc id="1591748" url="https://pl.wikipedia.org/wiki?curid=1591748" title="Liua">
Liua

Liua – rodzaj płaza ogoniastego z podrodziny Hynobiinae w rodzinie kątozębnych (Hynobiidae).
Zasięg występowania.
Rodzaj obejmuje gatunki występujące w Chinach.
Morfologia.
Długość ciała 125–200 mm.
Systematyka.
Podział systematyczny.
Do rodzaju należą następujące gatunki:

</doc>
<doc id="1591752" url="https://pl.wikipedia.org/wiki?curid=1591752" title="Wschodni Olimp">
Wschodni Olimp



</doc>
<doc id="1591755" url="https://pl.wikipedia.org/wiki?curid=1591755" title="Onychodactylinae">
Onychodactylinae

Onychodactylinae – monotypowa podrodzina płazów ogoniastych z rodziny kątozębnych (Hynobiidae).
Zasięg występowania.
Podrodzina obejmuje gatunki występujące od południowego dalekiego wschodu Rosji w pobliżu Chin do Wŏnsan w Korei i gór na Honsiu i Sikoku w Japonii.
Systematyka.
Podział systematyczny.
Takson siostrzany dla Hynobiinae. Do podrodziny należy jeden rodzaj z jedenastoma gatunkami.

</doc>
<doc id="1591766" url="https://pl.wikipedia.org/wiki?curid=1591766" title="Preludium i fuga B-dur nr 21 z pierwszego tomu &quot;Das Wohltemperierte Klavier&quot;">
Preludium i fuga B-dur nr 21 z pierwszego tomu &quot;Das Wohltemperierte Klavier&quot;



</doc>
<doc id="1591768" url="https://pl.wikipedia.org/wiki?curid=1591768" title="Elfia łacina">
Elfia łacina



</doc>
<doc id="1591769" url="https://pl.wikipedia.org/wiki?curid=1591769" title="Algirdas Gaižutis">
Algirdas Gaižutis

Algirdas Gaižutis (ur. 17 października 1941) – litewski filozof, pedagog i kulturoznawca, wiceprzewodniczący Litewskiej Akademii Nauk, rektor Wileńskiego Uniwersytetu Pedgogicznego, doradca prezydenta Litwy ds. oświaty i wychowania.
W latach 1959-61 studiował lituanistykę na Wileńskim Uniwersytecie Państwowym. Naukę kontynuował na Wydziale Filozofii Uniwersytetu im. Łomonosowa w Moskwie, gdzie również podjął studia aspiranckie (zakończone w 1970). Od 1970 do 1985 stał na czele Katedry Estetyki Uniwersytetu Technicznego im. Giedymina w Wilnie.
W 1985 został zatrudniony w Instytucie Historii, Filozofii, Socjologii i Prawa Akademii Nauk Litewskiej SRR, gdzie sprawował funkcję dyrektora Instytutu Kultury i Sztuki.
Od 1990 stał na czele Wydziału Nauk Społecznych i Humanistycznych Litewskiej Akademii Nauk. W 2001 został mianowany wicedyrektorem Litewskiej Akademii Nauk. 26 marca 2003 wybrano go rektorem Wileńskiego Uniwersytetu Pedagogicznego.
Należy do Litewskiej Rady Naukowej. Jest przewodniczącym towarzystwa "Žinija". Doradza prezydentowi Litwy w dziedzinie oświaty i wychowania oraz sprawach nauki.
W 2000 był laureatem Litewskiej Państwowego Nagrody Naukowej, dwa lata później otrzymał analogiczne wyróżnienie ze strony Zgromadzenia Bałtyckiego.
Linki zewnętrzne.
 

</doc>
<doc id="1591770" url="https://pl.wikipedia.org/wiki?curid=1591770" title="Genzō Kurita">
Genzō Kurita

 – japoński seryjny morderca. W latach 1948–1952 zamordował osiem osób.
Zbrodnie.
Pierwszych dwóch morderstw Kurita dokonał w lutym 1948 roku. Zamordował wówczas dwie swoje byłe dziewczyny. W sierpniu 1951 r. zgwałcił i zamordował 24-letnią kobietę. Gdy ta nie żyła dopuścił się aktu nekrofilii na jej zwłokach.
11 października 1951 r. Kurita zgwałcił i zamordował 29-letnią kobietę. Świadkami tej zbrodni była trójka dzieci kobiety. Kurita zabrał dzieci na klif Osenkorogashi w prefekturze Chiba, a następnie zepchnął je z niego. Dwoje dzieci nie przeżyło upadku, a lekarzom udało się uratować tylko 7-letnią dziewczynkę.
Ostatnich dwóch morderstw Kurita dokonał 13 stycznia 1952 roku. Zamordował wówczas 63-letnią kobietę i jej 24-letnią bratanicę. Po zabójstwach Kurita dokonał aktu nekrofilii na zwłokach młodszej kobiety.
Aresztowanie i proces.
Kurita został aresztowany 16 stycznia 1952 r. W sierpniu 1952 r. sąd w Chiba, skazał Kuritę za dwa ostatnie morderstwa na karę śmierci. 21 grudnia 1953 r. sąd w Utsunomiya skazał Kuritę za pozostałe sześć morderstw na karę śmierci przez powieszenie.
Genzō Kurita został stracony w październiku 1959 r.

</doc>
<doc id="1591773" url="https://pl.wikipedia.org/wiki?curid=1591773" title="Brzozdowce">
Brzozdowce

Brzozdowce (ukr. Берездівці, trb. "Berezdiwci") – wieś na Ukrainie, dawniej miasteczko, w rejonie mikołajowskim obwodu lwowskiego. Obecnie wieś liczy 1658 mieszkańców.
Historia.
Została założona w 1410 przez Mikołaja Beńko. W II Rzeczypospolitej miejscowość była siedzibą gminy wiejskiej Brzozdowce. W 1880 wieś liczyła 1920 mieszkańców (wyznania rzymskokatolickiego 628, greckokatolickiego 652, Żydów 640).
Zabytki.
Kościół.
W 1769 Franciszka Rzewuska, żona Michała, właścicielka Podniestrzan, ufundowała miejscowy kościół. W kościele znajdował się od 1746 obraz Chrystusa ukrzyżowanego nieznanego autora, uważany za cudowny. Opis cudów został wydany drukiem w 1886 nakładem proboszcza ks. Joachima Motykiewicza. 16 września 1945 proboszcz Michał Kaspruk opuścił wraz z parafianami Brzozdowce zabierając między innymi obraz Chrystusa ukrzyżowanego, który obecnie znajduje się w Konkatedrze św. Jana Chrzciciela w Kamieniu Pomorskim. Od 1949 kościół służył jako kołchozowy skład materiałów chemicznych. W 1992 kościół zwrócono, a 23 stycznia 1993 bp Marcjan Trofimiak dokonał jego poświęcenia i rozpoczął się okres licznych remontów zniszczonego kościoła. 17 września 1995 podczas odpustu umieszczono w kościele kopię obrazu Chrystusa ukrzyżowanego. 14 września 2005 kard. Marian Jaworski erygował w Brzozdowcach sanktuarium Krzyża Świętego. Obecnie rzymskokatolicka parafia pod wezwaniem Podwyższenia Krzyża Świętego prowadzona przez salwatorianów.
Cerkiew.
We wsi znajduje się również prawosławna cerkiew pod wezwaniem Narodzenia Pana Jezusa (Narodzenia Pańskiego). Świątynia jako greckokatolicka została zbudowana według projektu architekta lwowskiego Wasyla Nahirnego.

</doc>
<doc id="1591774" url="https://pl.wikipedia.org/wiki?curid=1591774" title="Rio (Patras)">
Rio (Patras)



</doc>
<doc id="1591776" url="https://pl.wikipedia.org/wiki?curid=1591776" title="Gustavo Guillén">
Gustavo Guillén

Gustavo Guillén, właściwie Gustavo Dasso (ur. 30 czerwca 1962 roku w Buenos Aires, zm. 28 maja 2020 w La Placie) – argentyński aktor telewizyjny, znany w Polsce jako Fabrizio w telenoweli "Zbuntowany anioł".
Swoje dzieciństwo spędził w sąsiedztwie Flores, gdzie przejawiał zainteresowania w kierunku muzyki. Opanował grę na gitarze, chciał być wielkim perkusistą. Jako nastolatek wraz z grupą znajomych z liceum założył zespół rockowy Power Kill. Studiował analizę systemów na Universidad de Belgrano w Buenos Aires. Występował na scenie w komedii "Con la mía no te metas" i dramacie "Gra luster" ("Juego de Espejos").

</doc>
<doc id="1591778" url="https://pl.wikipedia.org/wiki?curid=1591778" title="Stanisław Nowicki (samorządowiec)">
Stanisław Nowicki (samorządowiec)

Stanisław Nowicki (ur. 24 września 1936 w Lesznie, zm. 25 marca 2014 w Przasnyszu) – polski samorządowiec, mgr administracji, burmistrz Przasnysza w latach 1994–1998.
Ukończył Szkołę Podstawową w Lesznie (1951), Liceum Ogólnokształcące w Przasnyszu (1956) oraz Wydział Prawa i Administracji Uniwersytetu Warszawskiego (1986). Pracował w Wydziale Finansowym Prezydium Powiatowej Rady Narodowej w Przasnyszu (1955–1975), Zakładach Wytwórczych Aparatury Wysokiego Napięcia w Przasnyszu jako główny ekonomista, był dyrektorem Oddziału PKS w Przasnyszu (1976–1990), następnie prowadził własną działalność gospodarczą. W 1994 został wybrany na burmistrza Przasnysza. Od 2001 przebywał na emeryturze. W 2002 został radnym gminy Przasnysz. W 2006 nie kandydował w wyborach.
Członek i działacz ZSL, następnie PSL, długoletni przewodniczący Rady Nadzorczej PSS „Społem” w Przasnyszu i Rady Nadzorczej Centrali „Społem” w Warszawie. Członek Towarzystwa Przyjaciół Ziemi Przasnyskiej, Zarządu Klubu Sportowego MKS Przasnysz, ławnik Sądu Wojewódzkiego w Warszawie, radny Rady Miejskiej w Przasnyszu przez pięć kadencji. Odznaczony Krzyżem Kawalerskim Orderu Odrodzenia Polski, Złotym i Brązowym Krzyżem Zasługi, Medalem 30-lecia Polski Ludowej, Medalem 40-lecia Polski Ludowej, Złotą Odznaką „Za zasługi dla województwa warszawskiego”, odznaką „Za zasługi dla województwa ostrołęckiego”. Medalem „Za zasługi dla miasta Przasnysza”, odznaką „Za zasługi dla Polskiego Związku Działkowców”, Odznaką Honorową PZLA.

</doc>
<doc id="1591779" url="https://pl.wikipedia.org/wiki?curid=1591779" title="John Paul Young">
John Paul Young

John Paul Young (ur. 21 czerwca 1950 w Glasgow (Szkocja) – australijski piosenkarz popowy pochodzenia szkockiego. Światowy rozgłos przyniósł mu przebój „Love Is In The Air” z roku 1978. 

</doc>
<doc id="1591780" url="https://pl.wikipedia.org/wiki?curid=1591780" title="Holmenkollbakken">
Holmenkollbakken

Holmenkollbakken (powszechnie: "Holmenkollen", od nazwy dzielnicy) – duża skocznia narciarska w norweskim Oslo o rozmiarze HS-134 m.
Historia.
Poprzedniczką skoczni była skocznia Husebybakken, gdzie już w latach 1879-1891 odbywały się zawody zwane Husebyrennet. Właściwa Holmenkollbakken została zbudowana w 1892 roku, a najdłuższy skok wtedy na niej oddany mierzył 21,5 metra. Z biegiem lat skocznia była przebudowywana, a konstrukcja skoczni stawała się coraz bardziej skomplikowana.
W 1952 r. Holmenkollen gościło uczestników igrzysk olimpijskich. Specjalnie na tę okazję zbudowano pod skocznią stałe trybuny oraz loże sędziowskie, a bicie rekordów należało do publiczności, która zjawiła się w liczbie ponad stu tysięcy.
Kolejne modernizacje miały miejsce przed następnymi dużymi wydarzeniami: MŚ w 1966 i 1982 roku. Ostatnich zmian dokonano w 1992, kiedy Holmenkollbakken świętowała swoje setne urodziny. W sumie była ona przebudowywana osiemnaście razy i przeszła długą historię, od prostej, kilkunastometrowej konstrukcji do oświetlonego obiektu, na którym można skakać ponad 140 metrów.
Wygląd skoczni był nietypowy. Wzgórze Holmenkollen jest zbyt niskie, by pomieścić dużą skocznię, więc część zeskoku znajdowała się na sztucznie dobudowanym wzniesieniu (w budynku pod spodem znajdowało się Muzeum Narciarstwa). Natomiast wybieg i część stadionu znajdowały się w dużym wykopie. Skocznia nie posiadała jednak igelitu więc skoczkowie skakać mogli na niej tylko zimą. Ponadto skocznia latem była wypełniana wodą prawie do punktu K.
Polski skoczek Adam Małysz pięciokrotnie triumfował na tej skoczni w konkursach Pucharu Świata (1996 – jednocześnie jego pierwsze w karierze zwycięstwo w PŚ, 2001, 2003, 2006 i 2007) - najwięcej w historii Holmenkollbakken. Za ten wyczyn został nagrodzony medalem Holmenkollen, a on sam został okrzyknięty "królem Holmenkollen".
W 2005 roku władze Oslo podjęły decyzję o zburzeniu zabytkowej skoczni i wybudowaniu na jej miejsce nowoczesnego obiektu. 9 marca 2008 odbył się ostatni konkurs w historii na tym obiekcie. Zwycięzcą ostatnich zawodów na zabytkowej skoczni został 18-letni wówczas Austriak Gregor Schlierenzauer. Jesienią 2008 roku rozpoczęła się rozbiórka skoczni, a na jej miejscu powstał nowy obiekt o punkcie konstrukcyjnym usytuowanym na 120. metrze i rozmiarze 134 m.
3 marca 2010 nastąpiło oficjalne otwarcie skoczni. Pierwszy oficjalny skok oddała Anette Sagen. Norweżka uzyskała 106,5 metra. Dzień wcześniej odbył się nieoficjalny trening, podczas którego pierwszy skok oddał Bjørn Einar Romøren.
Pierwsze zawody Pucharu Świata na przebudowanej skoczni Holmenkollbakken odbyły się 14 marca 2010 w ramach Turnieju Nordyckiego, natomiast wcześniej w Oslo odbyły się zawody Pucharu Kontynentalnego.
Skocznia została wyposażona w sztuczne oświetlenie, co umożliwia rozgrywanie konkursów wieczornych. Na szczycie skoczni utworzono platformę widokową, z panoramą na Oslo oraz okoliczne tereny. Uroczystego otwarcia skoczni dokonały władze państwa na czele z królem Haraldem V. Trybuny przy skoczni zostały rozlokowane bardzo podobnie, jak dotychczasowo.
Na skoczni odbyły się konkursy skoków w ramach Mistrzostw Świata w 2011 roku. Areną tych mistrzostw była również normalna skocznia Midtstubakken.

</doc>
<doc id="1591783" url="https://pl.wikipedia.org/wiki?curid=1591783" title="Stanisław Nowicki">
Stanisław Nowicki



</doc>
<doc id="1591784" url="https://pl.wikipedia.org/wiki?curid=1591784" title="Chlebowice Wielkie (gmina)">
Chlebowice Wielkie (gmina)

Chlebowice Wielkie – dawna gmina wiejska w powiecie bóbreckim województwa lwowskiego II Rzeczypospolitej. Siedzibą gminy były Chlebowice Wielkie.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Chlebowice Wielkie, Hucisko, Łopuszna, Olchowiec, Suchodół, Wołoszczyzna.
Po II wojnie światowej obszar gminy został odłączony od Polski i włączony do Ukraińskiej SRR.

</doc>
<doc id="1591788" url="https://pl.wikipedia.org/wiki?curid=1591788" title="Àlex Crivillé">
Àlex Crivillé

Àlex Crivillé (ur. 4 marca 1970 roku w Barcelonie) – hiszpański kierowca motocyklowy. Mistrz Świata najwyższej kategorii MotoGP z 1999 roku.
Kariera.
Początki.
Alex karierę rozpoczął w wieku 14 lat, od startów w wyścigach min-moto. W 1985 roku wygrał krajowe zawody, w klasie 75 cm³, dosiadając motocykl Hondy.
80 cm³.
W mistrzostwach świata zadebiutował w kategorii 80 cm³. Na motocyklu Derbi Criville wziął udział w trzech rundach o GP Hiszpanii, Holandii oraz Portugalii. Pierwszą z nich zakończył na drugiej pozycji, co na debiut było ogromnym zaskoczeniem. W dwóch kolejnych nie dojechał jednak do mety. Zdobyte punkty sklasyfikowały go na 11. miejscu.
W kolejnym roku Hiszpan był etatowym kierowcą włoskiego zespołu. Dzięki równej i konsekwentnej jeździe Alex został wicemistrzem świata, z wyraźną jednak stratą do dominującego rodaka Jorge Martineza. W ciągu siedmiu rund Criville pięciokrotnie meldował się na podium, na najlepszym uzyskując drugą pozycję, podczas GP Niemiec.
125 cm³.
W sezonie 1988 Hiszpan wystartował w czterech wyścigach klasy 125 cm³ (na motocyklu Hummel). Tylko w jednej dojechał na punktowanej pozycji, zajmując dziewiątą pozycję podczas GP Wielkiej Brytanii.
W roku 1989 Alex nawiązał współpracę z zespołem JJ Cobas. Pomimo opuszczenia rundy na torze Suzuka, Criville pewnie sięgnął po swój pierwszy w karierze tytuł mistrza świata, stając w dziewięciu z jedenastu wyścigów na podium (w tym pięciokrotnie na najwyższym stopniu).
250 cm³.
W 1990 roku Hiszpan awansował do kategorii 250 cm³, podpisując kontrakt z ekipą Marlboro Yamaha. Po ponownym ominięciu japońskiej rundy, Alex nie najlepiej rozpoczął sezon, dojeżdżając do mety w zaledwie trzech z ośmiu pierwszych wyścigów. Najlepiej spisał się podczas GP Węgier, gdzie zajął piątą lokatę. Ostatecznie w klasyfikacji generalnej mistrzostw zajął niewysoką 11. pozycję.
Kolejny sezon startów w tej kategorii był jeszcze bardziej nieudany dla Alexa. Spośród piętnastu eliminacji ukończył zaledwie sześć, najwyżej będąc podczas zmagań na torze Masaryk Circuit (i tu był piąty). Skromny dorobek punktowy zapewnił mu odległą 13. lokatę.
500 cm³.
W 1992 roku Criville zadebiutował w najwyższej kategorii, podpisując kontrakt z zespołem Campsa-Pons Honda. Sezon rozpoczął od nieukończenia wyścigu o GP Japonii. Dwie rundy później Alex stanął jednak po raz pierwszy w karierze na podium, zajmując trzecią pozycję w GP Malezji. Podczas startu Holandii, Hiszpan po zaciętej walce z Amerykaninem Johnem Kocinskim, odniósł pierwsze w karierze zwycięstwo. Ostatecznie zmagania zakończył na 8. miejscu.
W kolejnym sezonie ponownie był zawodnikiem hiszpańskiej ekipy i ponownie znalazł się na 8. pozycji, w końcowej klasyfikacji. Był to jednak znacznie bardziej udany rok dla Hiszpana, który zdobył dwukrotnie większą liczbę punktów. Dwukrotnie również stawał na podium, zajmując trzecią pozycję podczas wyścigów o GP Hiszpanii i Holandii.
W roku 1994 Criville został fabrycznym kierowcą Hondy. Będąc partnerem Micka Doohana, pozostawał wyraźnie w cieniu Australijczyka, który wywalczył tytuł mistrzowski. Trzykrotnie znalazł się na trzeciej lokacie (na torach w Austrii, Holandii i Francji). Rywalizację ukończył na 6. miejscu.
Po sezonie nauki, w kolejnym Criville poprawił swoje wyniki, będąc przez większą część rywalizacji na trzeciej lokacie. Ostatecznie jednak przegrał walkę z Włochem Lucą Cadalorą, zajmując 4. pozycję. W trakcie sezonu sześciokrotnie meldował się na podium, odnosząc przy jedno zwycięstwo, na zakończenie zmagań w Hiszpanii. Podczas GP Holandii po raz pierwszy w karierze sięgnął po pole position (uzyskał również najszybsze okrążenie w wyścigu; przegrał go jednak minimalnie z Doohanem).
W sezonie 1996 Criville został wicemistrzem świata. W trakcie rywalizacji między nim a Doohanem doszło do kilku zaciętych pojedynków, jednak tylko dwukrotnie wyszedł z nich zwycięsko (w Austrii i Czechach). Ostatecznie Alex musiał uznać wyższość bardziej doświadczonego partnera, będącego liderem zespołu. W ciągu piętnastu wyścigów, Hiszpan tylko cztery razy nie znalazł się na podium. Pięciokrotnie startował z pole position, jednakże ani razu nie udało mu się utrzymać pierwszej lokaty.
Rok 1997 nie był szczęśliwy dla Hiszpana, który w wyniku problemów zdrowotnych nie mógł wziąć udziału w aż pięciu wyścigach. Zdobyte punkty sklasyfikowały go na 4. miejscu, z dorobkiem sześciu miejsc na podium (w tym dwóch zwycięstw, podczas GP Hiszpanii i Australii).
W roku 1998 zajął 3. pozycję w ogólnej punktacji, po zaciętej walce o tytuł wicemistrzowski z Maxem Biaggim (rywalizację przegrał po nieukończeniu GP Argentyny). Hiszpan dwukrotnie zwyciężył, po ostrej walce z australijskim partnerem, podczas GP Hiszpanii i Francji. Jedyne pole position uzyskał na rodzimym obiekcie Circuit de Catalunya. Wyścigu jednak nie ukończył.
Sezon 1999 był najlepszym w karierze Criville'a, który został jedyny raz w karierze mistrzem świata najwyższej kategorii. Droga do tytułu otworzyła się dla Alexa po tym, jak jego partner, a zarazem lider zespołu Doohan doznał poważnej kontuzji nogi, która wykluczyła go z całego sezonu (w efekcie też zakończył karierę). Hiszpan stał się wówczas liderem ekipy i zwyciężył sześć z dziewięciu kolejnych rund, z czego cztery z rzędu. Tytuł zapewnił sobie podczas GP RPA, stając na najniższym stopniu podium, przy zerowym dorobku największego rywala Kenny Robertsa Jr.
Próba obrony tytułu przez Hiszpana zakończyła jednak zdecydowaną porażką. W trakcie sezonu tylko dwukrotnie stanął na podium, odnosząc przy tym ostatnie w karierze zwycięstwo, na torze we Francji. Skromny dorobek zapewnił mu odległą 9. lokatę, w końcowej klasyfikacji.
Rok 2001 był ostatnim w karierze Alexa. Ponownie dwa razy zameldował się na podium, ostatni raz na torze w Czechach, gdzie zajął drugą pozycję. Zdobyte punkty sklasyfikowały go na 8. miejscu.
Na sezon 2002 planował związać się z ekipą d'Antin Yamaha. Niestety, u Hiszpana stwierdzono objawy świadczące o chorobie padaczkowej (stąd też miał liczne omdlenia, które zdarzały mu się od roku 2000), co zmusiło go do zakończenia kariery sportowej.
Statystyki liczbowe.
System punktowy obowiązujący od 1969 do 1987:
System punktowy obowiązujący od 1988 do 1992:
System punkty obowiązujący od 1993:

</doc>
<doc id="1591795" url="https://pl.wikipedia.org/wiki?curid=1591795" title="Hasan Fathi">
Hasan Fathi

Hasan Fathi (; ur. 23 marca 1900 w Aleksandrii, zm. 30 listopada 1989 w Kairze) – egipski architekt, zwolennik powrotu do tradycyjnej egipskiej architektury opartej na suszonej cegle, twórca koncepcji „architektury dla ubogich”. Laureat nagrody Right Livelihood.
W 1926 ukończył studia na Uniwersytecie Króla Fuada I (obecnie Uniwersytet Kairski), a następnie przez wiele lat wykładał architekturę na wydziale sztuk pięknych tego uniwersytetu. Pełnił również liczne funkcje rządowe.
Od lat 30. Hasan Fathi projektował budynki z lokalnego materiału (cegła suszona) i zgodnie z egipską tradycją architektoniczną, odrzucając bezkrytyczne naśladowanie zachodnich wzorców. Poszukiwał sposobu projektowania budynków, które umożliwiałyby mieszkańcom ubogich wiosek budowanie własnych domów, dostosowanych do ich potrzeb i niewymagających dodatkowego ogrzewania (domy pasywne).
W 1980 otrzymał nagrodę Right Livelihood – „za idee przedstawione w książce "Architektura dla ubogich"”. W lutym 2008 w Genewie założono międzynarodowe stowarzyszenie Save the Heritage of Hassan Fathy, którego celem jest zachowywanie i propagowanie spuścizny egipskiego architekta.

</doc>
<doc id="1591796" url="https://pl.wikipedia.org/wiki?curid=1591796" title="Wileński Uniwersytet Techniczny im. Giedymina">
Wileński Uniwersytet Techniczny im. Giedymina

Wileński Uniwersytet Techniczny im. Giedymina (lit. "Vilniaus Gedimino Technikos Universitetas", "VGTU") – uczelnia techniczna z siedzibą w Wilnie, jeden z dwóch uniwersytetów technicznych na Litwie.
Korzenie placówki sięgają 1 września 1956, gdy powołano wileński oddział fakultetu wieczorowego Kowieńskiego Instytutu Politechnicznego (KPI). 6 lipca 1961 dokonano przekształcenia wileńskiego wydziału wieczorowego KPI w Oddział Wileński KPI składający się z sekcji dziennej i wieczorowej.
1 sierpnia 1969 na bazie Oddziału Wileńskiego KPI powołano do życia Wileński Instytut Inżynierii Budownictwa (lit. Vilniaus inžinerinis statybos institutas) jako niezależną już od Kowna placówkę.
W 1990 Instytut przekształcono w Wileński Uniwersytet Techniczny. 22 sierpnia 1996 nadano mu uroczyście imię wielkiego księcia Giedymina.
1 września 2004 na uczelni studiowało 13,5 tys. studentów (w tym prawie 8,5 tys. na pierwszym kursie). Uczelnia prowadzi studia doktoranckie w 15 dziedzinach.

</doc>
<doc id="1591798" url="https://pl.wikipedia.org/wiki?curid=1591798" title="Chlebowice Wielkie">
Chlebowice Wielkie

Chlebowice Wielkie – wieś w rejonie przemyślańskim obwodu lwowskiego. Miejscowość liczy 1977 mieszkańców.
Znajdują się tu stacja kolejowa Chlebowice oraz przystanki kolejowe 33 km i 40 km, położone na linii Lwów – Czerniowce.
Historia.
Pod koniec XIX w. wieś w powiecie bóbreckim. W II Rzeczypospolitej miejscowość była siedzibą gminy wiejskiej Chlebowice Wielkie.
W Chlebowicach Wielkich urodzili się Wiktor Ślepowron Kamieński, Władysław Tarała, a zmarł Julijan Hołowinskyj.

</doc>
<doc id="1591805" url="https://pl.wikipedia.org/wiki?curid=1591805" title="Chodorów (gmina)">
Chodorów (gmina)

Chodorów – dawna gmina wiejska w powiecie bóbreckim województwa lwowskiego II Rzeczypospolitej. Siedzibą gminy było miasto Chodorów, które nie należało do gminy.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Borodczyce, Czartorja, Kremerówka, Suchrów, Wierzbica, Wołczatycze, Zagóreczko, Zaleśce i Żyrawa.
Pod okupacją część gminy włączono do nowej gminy Podniestrzany.
Po II wojnie światowej obszar gminy został odłączony od Polski i włączony do Ukraińskiej SRR.

</doc>
<doc id="1591806" url="https://pl.wikipedia.org/wiki?curid=1591806" title="Przylądek Matapan">
Przylądek Matapan



</doc>
<doc id="1591808" url="https://pl.wikipedia.org/wiki?curid=1591808" title="Paradactylodon">
Paradactylodon

Paradactylodon – rodzaj płaza ogoniastego z podrodziny Hynobiinae w rodzinie kątozębnych (Hynobiidae).
Zasięg występowania.
Rodzaj obejmuje gatunki występujące w izolowanych populacjach w północnym Iranie i Afganistanie.
Systematyka.
Podział systematyczny.
Do rodzaju należą następujące gatunki:

</doc>
<doc id="1591811" url="https://pl.wikipedia.org/wiki?curid=1591811" title="Cerkiew św. Włodzimierza Wielkiego w Krynicy-Zdroju">
Cerkiew św. Włodzimierza Wielkiego w Krynicy-Zdroju

Cerkiew pod wezwaniem św. Włodzimierza Wielkiego – prawosławna cerkiew parafialna w Krynicy-Zdroju. Należy do dekanatu Krynica diecezji przemysko-gorlickiej Polskiego Autokefalicznego Kościoła Prawosławnego.
Położenie.
Świątynia znajduje się w obrębie osiedla Krynica Dolna, przy ulicy św. Włodzimierza.
Wiadomości ogólne.
Cerkiew murowana, wzniesiona w latach 1983–1996. Konsekrowana 8 września 1996. Wewnątrz świątyni znajduje się ikonostas i kilka ikon, a w przedsionku – zabytkowy obraz ze sceną sądu Chrystusa oraz wycięta z drewna scena Ukrzyżowania, pochodząca prawdopodobnie ze zwieńczenia ikonostasu. Wieża-dzwonnica została zwieńczona kopułą 1 czerwca 2016 (jest to siódma kopuła na cerkwi); całkowita wysokość wieży wynosi od tego czasu 46 m i tym samym cerkiew św. Włodzimierza jest najwyższą budowlą w mieście.
W krypcie świątyni (gdzie planowane jest urządzenie dolnej cerkwi noszącej wezwanie Świętych Cyryla i Metodego), pochowany został pierwszy ordynariusz diecezji przemysko-nowosądeckiej, arcybiskup Adam (Dubec) (zm. 2016).

</doc>
<doc id="1591812" url="https://pl.wikipedia.org/wiki?curid=1591812" title="Agios Efstratios">
Agios Efstratios



</doc>
<doc id="1591815" url="https://pl.wikipedia.org/wiki?curid=1591815" title="Artur Maria Swinarski">
Artur Maria Swinarski

Artur Maria Swinarski (ur. 28 lipca 1900 w Brodnicy, zm. 21 kwietnia 1965 w Szwajcarii) – polski poeta, satyryk, dramatopisarz, plastyk.
Jego rodzicami byli Stanisław i Kazimiera ze Słomczewskich. Po ukończeniu gimnazjum przyjechał do Poznania, gdzie studiował germanistykę, historię sztuki i scenografię. W latach 1918–1920 związany był ze środowiskiem literackim „Zdroju”, gdzie debiutował jako grafik. Należał do grupy plastycznej „Bunt”. W 1919 miał pierwszą indywidualną wystawę obrazów.
W roku 1922 był osobistym sekretarzem Stanisława Ignacego Witkiewicza.
W Poznaniu, razem z Romanem Wilkanowiczem wystawiał szopki satyryczne w „Różowej Kukułce” Ludwika Pugeta oraz kabaretach "Ździebko" i "Klub Szyderców".
W latach 1934–1937 mieszkał w Krakowie, gdzie kierował działem literackim „Czasu”, i wystawiał szopki satyryczne (wraz z Magdaleną Samozwaniec). Od roku 1937 mieszkał w Gdyni, gdzie redagował dział literacki „Kuriera Bałtyckiego”. Podczas okupacji przebywał w Krakowie.
Od 1952 roku mieszkał w Warszawie. W roku 1963 wyjechał do Austrii.

</doc>
<doc id="1591817" url="https://pl.wikipedia.org/wiki?curid=1591817" title="Vytauto Didžiojo universiteto Žemės ūkio akademija">
Vytauto Didžiojo universiteto Žemės ūkio akademija

Vytauto Didžiojo universiteto Žemės ūkio akademija" (ang. "Vytautas Magnus University Agriculture Academy", dosłownie po pol. Akademia Rolnicza Uniwersytetu Witolda Wielkiego") – uczelnia rolnicza znajdująca się w Akademii, w okręgu kowieńskim na Litwie. Do 2011 r. funkcjonowała pod nazwą Litewski Uniwersytet Rolniczy (lit. "Lietuvos žemės ūkio universitetas (LŽŪU))", a w latach 2011–2019 pod nazwą Uniwersytet Aleksandra Stulginskisa (lit. "Aleksandro Stulginskio universitetas (ASU)").
Uniwersytet.
Korzenie placówki sięgają 1924, gdy z Uniwersytetu Litewskiego wyodrebniono Wydział Rolnictwa i Leśnictwa, przekształcając go w Akademię Rolniczą w Datnowie przeniesioną w 1945 do Kowna. Od 1964 Uniwersytet działa w obecnym miejscu, w latach 1996–2011 nosił nazwę Litewskiego Uniwersytetu Rolniczego, do 2019 funkcjonował pod nazwą Uniwersytet Aleksandra Stulginskisa. W 2002 uczelni podporządkowano Instytut Gospodarki Wodnej w Kiejdanach oraz Instytut Rolnictwa w Czerwonym Dworze. Od 2011 r. rektorem, od 2019 r. kanclerzem uczelni był Antanas Maziliauskas, w 2020 r. kanclerzem została Astrida Miceikiene.
Od 1 stycznia 2019 uczelnia nosi nazwę "Vytauto Didžiojo universiteto Žemės ūkio akademija", co dosłownie w języku polskim oznacza "Akademia Rolnicza Uniwersytetu Witolda Wielkiego".

</doc>
<doc id="1591818" url="https://pl.wikipedia.org/wiki?curid=1591818" title="Solheim Cup 1996">
Solheim Cup 1996

1996 Solheim Cup był czwartą odsłoną meczów o Puchar Solheima i miał miejsce w dniach od 20 do 22 września 1996 na polu golfowym St. Pierre Hotel &amp; Country Club w Chepstow w Walii. W imprezie tej tradycyjnie walczyły ze sobą dwie drużyny: zawodowych golfistek reprezentujących Europę oraz Stany Zjednoczone. Wynik 17 do 11 na korzyść Amerykanek pozwolił im zatrzymać puchar wywalczony dwa lata wcześniej.
Format.
Wraz z czwartą edycją Solheim Cup wprowadzono zmiany w formacie rozgrywania tych zawodów. W ich wyniku harmonogram rozgrywek stał się identyczny z formatem stosowanym podczas Ryder Cup.
Do zdobycia przez obie drużyny była pula 28 punktów. Przez pierwsze dwa dni golfistki walczyły w czterech turach meczów dwuosobowych drużyn. Na obie poranne sesje składały się cztery mecze foursome (2 × 4 punkty), na popołudniowe zaś cztery mecze fourball (2 × 4 punkty). Ostatniego dnia zaplanowana była sesja 12 meczów singlowych (12 punktów).
Wyniki.
Dzień 1..
Pierwsza z piątkowych sesji przyniosła niespodziewane prowadzenie Amerykanek: 3,5 do 0,5. Europejki jednak nie złożyły broni i zaczęły odrabiać straty zmniejszając stratę na koniec dnia do dwóch punktów (5:3).
Wśród Amerykanek pierwszoplanową rolę odegrała Dottie Pepper wygrywając oba swoje mecze. Rano w parze z Brandie Burton pokonała Szwedki Alfredsson i Neumann 2&amp;1. Po południu wraz z Betsy King nie dała szans Neumann i Nilsmark w meczu, w którym Pepper na przestrzeni 6 dołków zrobiła 5 birdie.
Laura Davies – największa z europejskich gwiazd i numer 2 listy zarobków LPGA podczas pierwszej sesji grała nierówno i jej para z Alison Nicholas uległa Amerykankom Sheehan i Jones najmniejszym możliwym marginesem 1 dołka. Na szczęście dla drużyny Europy po przerwie obiadowej talent Davies przebudził się i tym razem wraz z Trish Johnson rozgromiły Robbins i Bradley wynikiem 6&amp;5, zaś sama Davies zrobiła 7 birdie na przestrzeni 13 dołków, a na 8. dołku par 4 nieomal trafiła hole in one na albatrosa.
Wynik Europejek w popołudniowej sesji byłby jeszcze bardziej przekonujący, jednak amerykańska para Daniel/Mallon uratowała remis dzięki birdie Daniel na ostatnim dołku.
Dzień 2..
Sobotnie mecze przyniosły kontynuację dobrej gry Europejek. Podczas porannej sesji zrewanżowały się Amerykankom identycznym wynikiem z poprzedniego dnia (3,5 do 0,5), dzięki czemu wyszły na prowadzenie. Przewagę powiększyły wygrywając również sesję fourballs, przez co po dwóch dniach wynik brzmiał 9 do 7 na korzyść Europy.
Laura Davies wygrała oba swoje sobotnie mecze. Do południa wraz z Johnson nie dały szans Sheehan i Jones (4&amp;3). Podczas sesji fourballs w parze z debiutantką Hackney rozgromiły Daniel i Skinner 6&amp;5 w meczu, w którym na pierwszej dziewiątce obie Europejki zrobiły po trzy birdie.
Mimo że słabe puttowanie Amerykanek było głównym powodem ich słabej gry, to miały one jednak szanse na to żeby zmniejszyć rozmiary porażki, lecz nie potrafiły ich wykorzystać. W porannym meczu Mallon i Geddes prowadziły po 17 dołkach jednym punktem, ale birdie Szwedki Neumann na osiemnastce dało Europejkom remis. Z kolei po południu Mallon tym razem wraz z McGann na cztery dołki do końca prowadziły 3up, jednak Sörenstam i Johnson na każdym z ostatnich czterech dołków zrobiły birdie i ten mecz też zakończył się remisem.
Sobotni sukces europejskiej drużyny był rezultatem skutecznej gry nie tylko czołowych zawodniczek, ale też tych mniej znanych golfistek reprezentujących Europę: Hackney, Marschall, Johnson oraz de Lorenzi.
Amerykanki w sobotę były w stanie wygrać tylko jeden mecz (Robbins i King w popołudniowej sesji) i wydaje się, że jedynym przykrym momentem dla Europejek było użądlenie ich kapitan w powiekę lewego oka przez osę.
Dzień 3. – mecze singlowe.
Singlowe mecze ostatniego dnia znowu okazały się być domeną amerykańskich golfistek. Mimo że po dwóch dniach traciły dwa punkty do Europejek, to stratę tę szybko zniwelowały i wygrały 9 spośród 12 pojedynków; w pozostałych trzech jeden wygrała Annika Sörenstam, a dwa zakończyły się remisem. Golfistki USA wygrały cały turniej 17 do 11 i pierwsze w historii triumfowały jako drużyna przyjezdna.
Pomeczowe komentarze jako przyczynę porażki Europejek wskazywały zmęczenie ich kluczowych zawodniczek. Cztery najlepsze europejskie golfistki (Davies, Sörenstam, Neumann i Nilsmark) przez pierwsze dwa dni grały po dwa mecze dziennie i ostatniego dnia wyraźnie opadły z sił – w efekcie z wyjątkiem Sörenstam przegrały one swoje pojedynki. Najbardziej bolesna była porażka Davies, która w niedzielę nie była w stanie zrobić ani jednego birdie i uległa najdalej uderzającej Amerykance Michelle McGann 3&amp;2.
Z kolei taktyką amerykańskiej kapitan Judy Rankin było rozłożenie sił gwiazd swojej drużyny aby ostatniego dnia mogły skuteczniej walczyć o punkty. W efekcie zarówno Pepper, King, Jones i Daniel wygrały swoje mecze singlowe. Tylko jedna z ich golfistek w niedzielę grała swój piąty mecz – Kelly Robbins, która zremisowała z Alison Nicholas.

</doc>
<doc id="1591819" url="https://pl.wikipedia.org/wiki?curid=1591819" title="Praca badawcza">
Praca badawcza



</doc>
<doc id="1591822" url="https://pl.wikipedia.org/wiki?curid=1591822" title="Jazda na deskorolce">
Jazda na deskorolce



</doc>
<doc id="1591825" url="https://pl.wikipedia.org/wiki?curid=1591825" title="Pseudohynobius">
Pseudohynobius

Pseudohynobius – rodzaj płaza ogoniastego z podrodziny Hynobiinae w rodzinie kątozębnych (Hynobiidae).
Zasięg występowania.
Rodzaj obejmuje gatunki występujące w zachodnim Hubei, północnym Kuejczou i Syczuan.
Systematyka.
Podział systematyczny.
Do rodzaju należą następujące gatunki:

</doc>
<doc id="1591826" url="https://pl.wikipedia.org/wiki?curid=1591826" title="Dyrektywa celowościowa">
Dyrektywa celowościowa

Dyrektywa celowościowa (funkcjonalna) służy ustaleniu wypowiedzi normatywnej poprzez odniesienie się do ocen i wartości pozaprawnych, które stanowią funkcje lub cele danej regulacji prawnej w odniesieniu do społecznego otoczenia, w jakim znajduje się system prawa.
Zakłada się, że dopuszczalna jest wyłącznie taka interpretacja tekstu prawnego, która prowadzi do wyników zgodnych z wartościami i ocenami przypisywanymi ustawodawcy.
Dyrektywy funkcjonalne nie mogą być użyte do konstruowania całej wypowiedzi normatywnej, a jedynie korygują wybór lub ustalają jej ostateczne znaczenie. Niedopuszczalne jest także zastosowanie ich przed dyrektywami językowymi.

</doc>
<doc id="1591828" url="https://pl.wikipedia.org/wiki?curid=1591828" title="Warstwa ścieralna">
Warstwa ścieralna

Warstwa ścieralna - wierzchnia warstwa nawierzchni drogowej, poddana bezpośredniemu oddziaływaniu ruchu i czynników atmosferycznych, mająca zabezpieczyć warstwy konstrukcyjne przed bezpośrednim oddziaływaniem ruchu i przedostawaniem się wody. Zgodnie z polskimi wytycznymi technicznymi do warstw ścieralnych można stosować mieszanki: beton asfaltowy, mastyks grysowy SMA, BBTM, asfalt lany (tylko na obiektach mostowych). Grubość warstwy ścieralnej w zależności od mieszanki mineralno-asfaltowej wynosi od 2,5 do 5 cm. 

</doc>
<doc id="1591829" url="https://pl.wikipedia.org/wiki?curid=1591829" title="Krytyka źródeł">
Krytyka źródeł

Krytyka źródeł polega na zbadaniu autentyczności śladów pewnej działalności ludzkiej (źródło historyczne) oraz odczytaniu ich znaczenia (wydarzenie historyczne) w świetle przyczyn i warunków ich powstania w procesie historycznym. Niezbędna w poznawaniu przebiegu minionej aktywności (np. chronologia) i jej wytworów. W procesie oceny jakości źródła pomocnych jest szereg metod, tzw. nauk pomocniczych historii.
Ma fundamentalne znaczenie w metodologii badań historycznych. Jest jedną z wielu metod badań naukowych.
Krytyka zewnętrzna i krytyka wewnętrzna.
Zdobywanie wiedzy o źródle tak, by stało się one źródłem gotowym do wykorzystywania informacji, podzielić można na:
Interpretacja faktów historycznych.
Analiza krytyczna źródeł historycznych jest punktem wyjścia do pracy badawczej. Dalszymi etapami są interpretacja psychologiczna faktów historycznych i interpretacja socjologiczna faktów historycznych. 
Zarówno jedna, jak i druga interpretacja, jest dokonywana przede wszystkim w sposób intuicyjny, opierając się na osobistej znajomości praw życia ludzkiego przez badacza, jego osobistych przekonaniach, a także uwarunkowaniach kultury, z której pochodzi.

</doc>
<doc id="1591833" url="https://pl.wikipedia.org/wiki?curid=1591833" title="Synagoga w Rużomberku">
Synagoga w Rużomberku

Synagoga w Rużomberku – synagoga znajdująca się w słowackim mieście Rużomberk. Znajduje się na obrzeżach starego centrum, przy ulicy Pańskiej.
Synagoga powstała w 1880 roku w modnym wówczas stylu rundbogen, charakterystycznym dla sztuki użytkowej. Trzyczęściowa fasada pomalowana jest na kolor czerwony i biały. Wnętrze jest trójnawowe, nawę główną podtrzymują filary, podobnie jak galerię dla kobiet. 
Budynek przetrwał II wojnę światową, ale został zdewastowany. Na ścianie wschodniej zachował się Aron ha-kodesz, witraże (część szyb powybijano) oraz część malowideł wewnętrznych. Długo budynek był mocno zaniedbany i zamknięty. W 2013 rozpoczął się jej remont, a w październiku 2014 roku została otwarta dla mieszkańców. Ma służył do celów wystawienniczych i jako sala koncertowa.

</doc>
<doc id="1591835" url="https://pl.wikipedia.org/wiki?curid=1591835" title="Carlos Robledo Puch">
Carlos Robledo Puch

Carlos Eduardo Robledo Puch (ur. 22 stycznia 1952 w Buenos Aires) – argentyński seryjny morderca zwany Aniołem śmierci lub Czarnym aniołem. W 1971 zastrzelił w Buenos Aires 11 osób.
Urodził się w Buenos Aires w kochającej się rodzinie robotniczej. Był nieśmiałym i cichym dzieckiem. Jak zeznali później przed sądem biegli psychiatrzy, w jego domu rodzinnym nigdy nie brakowało pieniędzy. Nie stwierdzono absolutnie żadnych przesłanek, które popchnęłyby nastolatka na drogę przestępstwa.
W szkole poznał Jorge Antonio Ibañeza, z którym w wieku 19 lat - 15 marca 1971 włamał się do dyskoteki Enamor i ukradł 350 tys. pesos. Zanim wraz z Ibañezem uciekł, Puch z zimną krwią zastrzelił właściciela i nocnego stróża, śpiących na zapleczu. Z każdym kolejnym skokiem stawał się coraz bardziej bezwzględny i zuchwały. 9 maja 1971 Ibañez i Puch włamali się do sklepu z częściami samochodowymi. W jednym z pomieszczeń znaleźli śpiącą parę i niemowlę. Puch oddał najpierw dwa strzały: mężczyzna zginął na miejscu, kobieta przeżyła. W sądzie później zeznała, że Ibañez próbował ją zgwałcić, a Puch na odchodne strzelił do kołyski, ale spudłował. Gdy 13 kwietnia 1971 Ibañez zgwałcił 16-latkę na tylnym siedzeniu skradzionego samochodu, po wszystkim Puch bez litości wystrzelił w jej kierunku aż 5 pocisków. Kilka dni później ich ofiarą była 23-letna kobieta, patolog wyjął tym razem siedem kul. W sierpniu 1971 Ibañez i Puch mieli wypadek samochodowy, podczas którego Ibañez zginął na miejscu, a Puch wyszedł bez szwanku i zbiegł z miejsca zdarzenia. 15 listopada 1971 w supermarkecie poznał nowego partnera, Hectora Somozę.
1 lutego 1972 Puch z Hectorem Somozą włamał się do sklepu z narzędziami; zabili stróża, przy którym znaleźli klucz do sejfu. Z niejasnych do dzisiaj przyczyn Puch, najprawdopodobniej czymś wystraszony, strzelił do Somozy. Aby utrudnić identyfikację zwłok, spalił jemu twarz znalezioną na miejscu lutownicą. Następnie otworzył sejf i zbiegł z łupem. W kieszeni spodni Somozy policja znalazła jego dowód osobisty. Puch został aresztowany trzy dni potem.
Rozpoczął się najgłośniejszy proces w historii argentyńskiego wymiaru sprawiedliwości. W 1972, Puch został uznany za winnego 11 morderstw, jednego usiłowania zabójstwa, 17 kradzieży, dwóch porwań, jednego gwałtu i usiłowania gwałtu. Carlos Eduardo Robledo Puch za zbrodnie został skazany na dożywotnie pozbawienie wolności w więzieniu o podwyższonym bezpieczeństwie Sierra Chica w Olavarría. Od 2000, Puch ma prawo ubiegać się o zwolnienie warunkowe, jednak do tej pory nie wniósł w tej sprawie żadnej petycji.

</doc>
<doc id="1591845" url="https://pl.wikipedia.org/wiki?curid=1591845" title="Marian Promiński">
Marian Promiński

Marian Promiński (ur. 15 sierpnia 1908 w miejscowości Turka nad Stryjem, zm. 20 stycznia 1971 w Krakowie) – polski poeta, prozaik, eseista, krytyk filmowy i literacki, autor sztuk scenicznych oraz tłumacz literatury anglosaskiej. 
Życiorys.
Ukończył studia na Wydziale Humanistycznym (filozofię) na Uniwersytecie Jana Kazimierza we Lwowie, studiował również na Wydziale Prawa Uniwersytetu Jana Kazimierza oraz na Katolickim Uniwersytecie Lubelskim. Debiutował jako poeta na łamach dziennika lwowskiego "Słowo Polskie". Był jednym z założycieli lwowskiego miesięcznika "Sygnały" i jego współpracownikiem. Był prelegentem w Polskim Radiu Lwów, gdzie także, w ramach audycji "Poezja Młodego Lwowa", czytane były również jego wiersze. W 1935 roku ogłosił swój pierwszy tom opowiadań "Róże w betonie". 
W latach 1939-1945 był administratorem domów we Lwowie. Po przymusowym wysiedleniu wraz z innymi Polakami ze Lwowa, w latach 1945-1949 mieszkał w Koszalinie, gdzie był kierownikiem Spółdzielni Wydawniczej "Czytelnik". Od 1949 roku mieszkał w Krakowie. W 1953 podpisał rezolucję ZLP w sprawie procesu krakowskiego. W 1961 roku otrzymał nagrodę miasta Krakowa. W 1977 Wydawnictwo Literackie pośmiertnie opublikowało zbiór jego prac krytycznoliterackich "Świat w stylach literackich". 

</doc>
<doc id="1591846" url="https://pl.wikipedia.org/wiki?curid=1591846" title="2 Brygada Artylerii Polowej (austro-węgierska)">
2 Brygada Artylerii Polowej (austro-węgierska)

2 Brygada Artylerii Polowej (niem. "2. Feldartilleriebrigade") – brygada artylerii polowej cesarskiej i królewskiej Armii.
Do sierpnia 1914 roku brygada wchodziła w skład 2 Korpusu. Komenda brygady mieściła się w Wiedniu.
W 1914 roku w skład brygady wchodził:
Pod względem taktycznym oddziały wchodzące w skład brygady były podporządkowane komendantom wielkich jednostek piechoty i kawalerii:

</doc>
<doc id="1591847" url="https://pl.wikipedia.org/wiki?curid=1591847" title="Wayne Swan">
Wayne Swan

Wayne Swan (ur. 30 czerwca 1954 w Nambour) – australijski polityk, członek Australijskiej Partii Pracy (ALP), w latach 2010-2013 zastępca federalnego lidera tej partii i zarazem wicepremier Australii, w latach 2007-2013 minister skarbu.
Życiorys.
Młodość.
Ukończył studia w zakresie administracji publicznej na University of Queensland, a następnie pracował naukowo na Queensland University of Technology. W 1978 został doradcą ówczesnego federalnego lidera opozycji, Billa Haydena. Później doradzał również dwóm ministrom z gabinetu Boba Hawke’a. W latach 1991-1993 był sekretarzem generalnym ALP w stanie Queensland.
Kariera parlamentarna i rządowa.
W 1993 po raz pierwszy został wybrany do Izby Reprezentantów jako przedstawiciel okręgu wyborczego Lilley, obejmującego część Brisbane. W 1996 nie zdołał uzyskać reelekcji i wrócił na stanowisko doradcy lidera opozycji. W 1998 odzyskał mandat parlamentarny w swoim dawnym okręgu. Zaraz potem wszedł w skład labourzystowskiego gabinetu cieni, w którym zasiadał przez dziewięć kolejnych lat. Po wygranej ALP w wyborach w 2007, Swan został członkiem gabinetu utworzonego przez swojego młodszego kolegę ze szkoły średniej w Nambour, Kevina Rudda. Po wewnątrzpartyjnym przewrocie w ALP, który doprowadził do obalenia premiera Rudda i zastąpienia go przez Julię Gillard, objął w jej gabinecie stanowisko wicepremiera, zachowując równocześnie dotychczasowe stanowisko ministerialne.
Gdy w czerwcu 2013 sytuacja się odwróciła i to Rudd obalił Gillard, Swan opuścił rząd. Pozostał jednak w parlamencie, we wrześniu 2013 uzyskał reelekcję na kolejną kadencję.
Życie prywatne.
W roku 2002 zdiagnozowano u niego raka prostaty. Swan zdołał całkowicie pokonać chorobę i obecnie jest jedną z twarzy kampanii społecznych mających uświadamiać zagrożenie związane z tym nowotworem. Jest żonaty, ma troje dzieci.

</doc>
<doc id="1591848" url="https://pl.wikipedia.org/wiki?curid=1591848" title="Cynops">
Cynops

Cynops – rodzaj płaza ogoniastego z podrodziny Pleurodelinae w rodzinie salamandrowatych (Salamandridae).
Zasięg występowania.
Rodzaj obejmuje gatunki występujące w Chinach (południowe Anhui, Jiangsu, Zhejiang, Kuangsi, południowe Hubei, Henan, Hunan, Yunnan i Kuejczou) i na wyspach Honsiu, Sikoku, Kiusiu oraz Riukiu należących do Japonii.
Systematyka.
Podział systematyczny.
Do rodzaju należą następujące gatunki:

</doc>
<doc id="1591849" url="https://pl.wikipedia.org/wiki?curid=1591849" title="Opłata ekologiczna">
Opłata ekologiczna

Opłata ekologiczna – według obowiązującej w Polsce sprawozdawczości statystycznej są to te opłaty, które kierowane są, przynajmniej w części, na konta funduszy ochrony środowiska i gospodarki wodnej różnych szczebli (narodowego, wojewódzkich, powiatowych i gminnych) – są to typowe opłaty. Można także wyróżnić wiele innych opłat ekologicznych, które trafiają na konta innych instytucji niż fundusze ochrony środowiska – jednak można je tak nazywać tylko ze względu na ich powiązanie z korzystaniem ze środowiska. Do ponoszenia opłat za korzystanie ze środowiska oraz administracyjnych kar pieniężnych są obowiązane, z zastrzeżeniem art. 284 ust. 2, podmioty korzystające ze środowiska (osoby fizyczne niebędące przedsiębiorcami ponoszą opłaty za korzystanie ze środowiska w zakresie, w jakim korzystanie wymaga pozwolenia na wprowadzanie substancji lub energii do środowiska oraz pozwolenia wodnoprawnego na pobór wód w rozumieniu przepisów ustawy – Prawo wodne).
Podmiot korzystający ze środowiska.
Przez podmiot korzystający ze środowiska rozumie się:
Sposób obliczania opłat ekologicznych.
Większość opłat wyrażana jest w stawce pieniężnej w odniesieniu do każdej jednostki wprowadzonych do środowiska zanieczyszczeń lub do każdej jednostki wykorzystywanych zasobów naturalnych.
Stawki te ustalane są na mocy rozporządzeń Rady Ministrów lub obwieszczenia Ministra Środowiska, są one aktualizowane rokrocznie o wskaźnik inflacji.
Wpłata opłat ekologicznych.
Typowe opłaty ekologiczne, ustalane są przez podmioty korzystające ze środowiska i podlegają wpłacie na konto odpowiednich urzędów marszałkowskich, skąd przekazywane są do funduszy ochrony środowiska i gospodarki wodnej. Ustalenie kwoty należnej do zapłaty musi być udokumentowane odpowiednimi raportami zawierającymi dane ilościowe dotyczące emisji zanieczyszczeń, bądź wykorzystanych jednostek zasobów naturalnych.
Zwolnienia z opłat.
Zgodnie z art. 289 ustawy Prawo ochrony środowiska nie wnosi się opłat z tytułu tych rodzajów korzystania ze środowiska, których:
od IV kwartału 2003 r. do II kwartału 2005 r.,
Zwolnienie z obowiązku wniesienia opłaty nie zwalnia z obowiązku składania wykazów o zakresie korzystania ze środowiska.
Obowiązek uiszczenia opłat przedawnia się z upływem 5 lat, licząc od końca roku, w którym upłynął termin wniesienia opłaty.

</doc>
<doc id="1591850" url="https://pl.wikipedia.org/wiki?curid=1591850" title="James Last">
James Last

James Last, właśc. Hans Last (ur. 17 kwietnia 1929 w Bremie, zm. 9 czerwca 2015 w Palm Beach) – niemiecki kompozytor, aranżer i dyrygent orkiestry big-bandowej. W 1964 roku założył James Last Orchestra, która przyniosła mu międzynarodową rozpoznawalność .
Młodość.
Urodzony pod nazwiskiem Hans Last w niemieckiej Bremie w wieku sześciu lat zaczął naukę gry na fortepianie i kontrabasie. Młody Hans kształcił się w szkole militarnej w czasie trwania II wojny światowej.
Kariera.
Last rozpoczął muzyczną karierę w latach 60. XX w. tworząc instrumentalne nagrania kierując big-bandem James Last and His Orchestra, z dodatkowymi instrumentami smyczkowymi i chórem. Podczas pracy w przemyśle muzycznym nagrał 75 albumów, które w Wielkiej Brytanii odniosły sukces. W szczytowym momencie kariery Last tworzył dwa albumy miesięcznie. Nagrania kompozytora sprzedały się w milionach egzemplarzy, które określano mianem "happy music". James Last był także regularnym gościem brytyjskiej telewizji.
Życie prywatne.
Jego pierwszą żoną była Waltraud Wiese, którą poślubił w 1955 roku. Mieli oni dwoje dzieci – Ronalda i Caterinę. Waltrud zmarła w 1997. Z drugą żoną, Christine, Last mieszkał w Ameryce na Florydzie i w Europie w Hamburgu.
James Last zmarł 9 czerwca 2015 roku na Florydzie w wieku 86 lat.

</doc>
<doc id="1591851" url="https://pl.wikipedia.org/wiki?curid=1591851" title="3 Brygada Artylerii Polowej (austro-węgierska)">
3 Brygada Artylerii Polowej (austro-węgierska)

3 Brygada Artylerii Polowej ("3. Feldartilleriebrigade") – brygada artylerii polowej cesarskiej i królewskiej Armii.
W 1914 Komenda brygady stacjonowała w garnizonie Graz i wchodziła w skład 3 Korpusu.
Organizacja pokojowa brygady w 1914 roku:

</doc>
<doc id="1591855" url="https://pl.wikipedia.org/wiki?curid=1591855" title="Osiedle Na Wzgórzu">
Osiedle Na Wzgórzu

Osiedle Na Wzgórzu – osiedle w Żywcu, w dzielnicy Śródmieście.
Osiedle położone jest w północnej części dzielnicy, ok. 300 m od brzegów Jeziora Żywieckiego. Zabudowania położone są wzdłuż ulicy św. Wita. Przeważa budownictwo jednorodzinne.
Południowymi krańcami osiedla przebiega droga wojewódzka nr 946 łącząca Żywiec z Suchą Beskidzką i drogą krajową nr 28.
Najbliższy przystanek komunikacji miejskiej położony jest na pobliskim Osiedlu Widok. Zatrzymują się tam autobusy linii 4, 16 oraz 17.

</doc>
<doc id="1591856" url="https://pl.wikipedia.org/wiki?curid=1591856" title="Osiedle Na Wzgórzu (Żywiec)">
Osiedle Na Wzgórzu (Żywiec)



</doc>
<doc id="1591857" url="https://pl.wikipedia.org/wiki?curid=1591857" title="Ibn Warraq">
Ibn Warraq

Ibn Warraq (ur. 1946) – pseudonim pochodzącego z Pakistanu autora i założyciela Instytutu Sekularyzacji Społeczeństwa Islamskiego (ang. "Institute for the Secularisation of Islamic Society").
Jest pracownikiem naukowym organizacji "Center for Inquiry" zajmującym się islamem. Warraq stał się znany dzięki wzbudzającym kontrowersje książkom dotyczącym wczesnej historii islamu. Brał udział w konferencji ONZ-u „Ofiary dżihadu” zorganizowanej przez "International Humanist and Ethical Union".
Napisał 7 książek w tym:

</doc>
<doc id="1591858" url="https://pl.wikipedia.org/wiki?curid=1591858" title="4 Brygada Artylerii Polowej (austro-węgierska)">
4 Brygada Artylerii Polowej (austro-węgierska)

4 Brygada Artylerii Polowej (4. Art.-Brig., 4. FABrig.) – brygada artylerii polowej cesarskiej i królewskiej Armii.
W 1914 roku komenda brygady mieściła się w Budapeszcie na terytorium 4 Korpusu.
Organizacja pokojowa brygady w 1914 roku:

</doc>
<doc id="1591859" url="https://pl.wikipedia.org/wiki?curid=1591859" title="Tymczasowa Komisja Rządząca">
Tymczasowa Komisja Rządząca

Tymczasowa Komisja Rządząca – organ władzy wykonawczej na Litwie Środkowej.
Po pozorowanym buncie generała Lucjana Żeligowskiego i zajęciu obszaru Litwy Środkowej w dniu 12 października 1920 roku została powołana Tymczasowa Komisja Rządząca, która była organem wykonawczym nowo powstałego państwa.
W skład TKR weszli sygnatariusze odezwy „Do ludności Litwy Środkowej” z 9 października 1920, którzy podpisali ją obok generała: Witold Abramowicz, Leon Bobicki, Mieczysław Engiel, Jerzy Iwanowski, Wacław Iwanowski, Teofil Szopa, Aleksander Zasztowt (Engiel i Szopa jako przedstawiciele Straży Kresowej).
W strukturze Tymczasowej Komisji Rządzącej 12 października 1920 Naczelny dowódca Wojsk Litwy Środkowej gen. Lucjan Żeligowski powołał członków TKR na stanowisko dyrektorów departamentów. Komisja składała się z 11 departamentów i prezesa, który jednocześnie był dyrektorem Departamentu Spraw Wewnętrznych (Witold Abramowicz, a później Stefan Mokrzecki i Aleksander Meysztowicz). Do kompetencji prezesa TKR należało reprezentowanie TKR na zewnątrz, zwoływanie i przewodniczenie posiedzeniom oraz kierowanie biurem prezydialnym i wydziałem ustawodawczo-prawnym. Zastępcą prezesa był wiceprezes, który zastępował prezesa we wszystkich czynnościach związanych z funkcjonowaniem TKR. Dyrektorem Departamentu Pracy i Opieki Społecznej był Mieczysław Engiel.
Przy TKR powstały dwa urzędy pomocnicze:
Do kompetencji TKR należało:
Obrady TKR odbywały się 2 razy w tygodniu z możliwością zwołanie posiedzeń nadzwyczajnych.
Tymczasowa Komisja Rządząca formalnie istniała do dnia 6 kwietnia 1922 roku, gdy polski Sejm Ustawodawczy przyjął ustawę o włączeniu Litwy Środkowej do Polski.

</doc>
<doc id="1591860" url="https://pl.wikipedia.org/wiki?curid=1591860" title="Guinevere Turner">
Guinevere Turner

Guinevere Turner (ur. 23 maja 1968 w Bostonie w stanie Massachusetts, Stany Zjednoczone) – amerykańska aktorka, scenarzystka i reżyser filmowa, zdobywczyni nagrody Chlotrudis Award. Jest najbardziej znana jako kreatorka skryptu do filmów "American Psycho" i "Słynna Bettie Page". Pisała także scenariusze do poszczególnych odcinków serialu "Słowo na L".
Jest zdeklarowaną lesbijką.

</doc>
<doc id="1591862" url="https://pl.wikipedia.org/wiki?curid=1591862" title="Gigabit Ethernet">
Gigabit Ethernet

Gigabit Ethernet (GbE, 1 GigE lub Gigabit LAN) jest terminem określającym wiele standardów transmisji ramek Ethernetowych z szybkością 1 Gbit/s.
Historia.
Dzięki badaniom przeprowadzonym przez Xerox Corporation w latach siedemdziesiątych XX wieku, Ethernet stał się najbardziej popularnym protokołem warstwy fizycznej i łącza modelu ISO/OSI. Fast Ethernet zwiększył prędkość sieci z 10 do 100 Mbit/s, natomiast Gigabit Ethernet zwiększył ją do 1000 Mbit/s. Początkowy standard dla gigabitowego Ethernetu został stworzony w IEEE w czerwcu 1998 jako IEEE 802.3z. 802.3z jest często zastępowany nazwą 1000BASE-X, gdzie -X oznacza -CX, -SX, -LX, albo (niestandardowe) -ZX.
IEEE 802.3ab, ratyfikowany w 1999, definiuje standard Gigabit Ethernet przesyłany przez kable UTP kategorii 5 lub 6 i stał się znany pod nazwą 1000BASE-T. Z ratyfikacją 802.3ab, Gigabit Ethernet stał się dostępny dla zwykłych ludzi, gdyż można go używać korzystając z dotychczasowej infrastruktury sieciowej.
Początkowo Gigabit Ethernet był używany w wysokowydajnych łączach sieciowych (np. w sieciach kampusowych). Wydane w 2000 roku komputery Power Mac G4 i PowerBook G4 były pierwszymi masowo produkowanymi komputerami obsługującymi standard 1000BASE-T.
Specyfikacja.
Sygnał sieci Gigabit Ethernet może być przesyłany przez wiele różnych typów medium transmisyjnych jak np. światłowód (1000BASE-X), skrętka (1000BASE-T) lub kabel koncentryczny (1000BASE-CX).
Standard IEEE 802.3z zawiera 1000BASE-SX dla transmisji przez światłowód wielomodowy, 1000BASE-LX dla transmisji światłowodem jednomodowym i praktycznie wycofany z użycia 1000BASE-CX, który używa kabla koncentrycznego.
1000BASE-CX.
1000BASE-CX jest pierwszym standardem gigabitowego Ethernetu używającym do komunikacji specjalnego kabla miedzianego o maksymalnej długości 25 metrów.
1000BASE-LX.
1000BASE-LX jest optycznym standardem sieci 1GigE, który używa długofalowego lasera (Patrz IEEE 802.3 klauzula 38) o fali od 1270 do 1355 nm i maksymalnej szerokości widma 4 nm.
1000BASE-LX może pracować na odległościach do 5 km przez światłowód 9 µm. W praktyce działa na znacznie dalszych odległościach. Wielu producentów gwarantuje pracę swoich urządzeń od 10 do nawet 20 km, pod warunkiem, że ich urządzenia używane są na obu końcach łącza. 1000BASE-LX może również działać na światłowodzie wielomodowym na odległość do 550 metrów.
1000BASE-SX.
1000BASE-SX jest standardem sieci optycznych pracujących na wielomodowych światłowodach. Długość fali wynosi 850 nm. Maksymalna długość kabla przy zastosowaniu światłowodu wielomodowego 50 µm wynosi 550 m, a przy użyciu światłowodu wielomodowego 62.5 µm maksymalna długość to 200 m.
1000BASE-LH.
1000BASE-LH jest niestandardowym, ale zaakceptowanym przez przemysł terminem oznaczającym gigabitowy Ethernet, który do transmisji używa fali o długości 1300 nm lub 1310 nm. Jest bardzo podobny do 1000BASE-LX, ale osiąga większe odległości nawet do 10 km przez światłowód jednomodowy. 1000BASE-LH jest zgodny wstecz z 1000BASE-LX.
1000BASE-ZX.
1000BASE-ZX jest niestandardowym, ale zaakceptowanym przez przemysł terminem oznaczającym gigabitowy Ethernet, który do transmisji używa fali o długości 1550 nm i może być przesyłany na odległości co najwyżej 70 km przez światłowód jednomodowy.
1000BASE-T.
1000BASE-T (znany również jako IEEE 802.3ab) jest standardem sieci Ethernet o przepustowości 1 Gb/s. Został opisany w 1999 roku w dokumencie IEEE 802.3ab. Oparta na nim sieć wykorzystuje jako medium skrętkę miedzianą UTP o kategorii co najmniej Cat5 zakończonej złączem RJ-45, a jej maksymalny zasięg wynosi 100 m. 1000Base-T wykorzystuje wszystkie 4 pary skrętki, jednocześnie nadając i odbierając sygnał na każdej parze, dzięki czemu możliwy jest full-duplex w obrębie jednej pary, tzw. dual-duplex.
1000BASE-TX.
Organizacja TIA stworzyła i wypromowała wersję standardu 1000BASE-T, który był prostszy w implementacji nazywając ją 1000BASE-TX (TIA/EIA-854). Uproszczony układ mógł, w teorii, zmniejszyć koszty potrzebnej elektroniki przez używanie tylko dwóch par skrętki, jedna para do wysyłania i jedna do odbierania danych. Jednakże ten standard wymaga kabla kategorii co najmniej 6 i okazał się rynkową porażką spowodowaną znacznym spadkiem cen urządzeń obsługujących standard 1000BASE-T.

</doc>
<doc id="1591863" url="https://pl.wikipedia.org/wiki?curid=1591863" title="5 Brygada Artylerii Polowej (austro-węgierska)">
5 Brygada Artylerii Polowej (austro-węgierska)

5 Brygada Artylerii Polowej (5. Art.-Brig., 5. FABrig.) – brygada artylerii polowej cesarskiej i królewskiej Armii.
W 1914 roku komenda brygady mieściła się w Bratysławie (, węg. "Pozsony") na terytorium 5 Korpusu.
Organizacja pokojowa brygady w 1914 roku:

</doc>
<doc id="1591864" url="https://pl.wikipedia.org/wiki?curid=1591864" title="Le Langon (Wandea)">
Le Langon (Wandea)



</doc>
<doc id="1591867" url="https://pl.wikipedia.org/wiki?curid=1591867" title="6 Brygada Artylerii Polowej (austro-węgierska)">
6 Brygada Artylerii Polowej (austro-węgierska)

6 Brygada Artylerii Polowej ("6. Feldartilleriebrigade") – wielka jednostka artylerii armii austro-węgierskiej.
Dyslokacja sztabu w 1914.
Garnizon Kassa.
Podporządkowanie w 1914.
VI Korpus

</doc>
<doc id="1591868" url="https://pl.wikipedia.org/wiki?curid=1591868" title="Ostrów (gmina w powiecie bóbreckim)">
Ostrów (gmina w powiecie bóbreckim)

Ostrów – dawna gmina wiejska w powiecie bóbreckim województwa lwowskiego II Rzeczypospolitej. Siedzibą gminy był Ostrów (obecnie pod nazwą "Czarny Ostrów").
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Borusów, Borynicze, Drohowycze, Hołdowice, Horodyszcze Cetnarskie, Horodyszcze Królewskie, Juszkowce, Łuczany, Ostrów i Ottyniowice.
Pod okupacją niemiecką w Polsce (GG) gminę zniesiono, włączając ją m.in. do nowo utworzonej gminy Wybranówka.
Po II wojnie światowej obszar gminy został odłączony od Polski i włączony do Ukraińskiej SRR.

</doc>
<doc id="1591871" url="https://pl.wikipedia.org/wiki?curid=1591871" title="Lee M. Silver">
Lee M. Silver

Lee M. Silver (ur. 1952) profesor na Wydziale Biologii Molekularnej Princeton University oraz Woodrow Wilson School of Public and International Affairs.
Autor kontrowersyjnej książki "Remaking Eden: How Genetic Engineering and Cloning Will Transform the American Family" (1998). Zajmuje w niej pozytywne stanowisko w kwestii klonowania ludzi oraz modyfikacji genetycznej. Wprowadził w niej pojęcie "reprogenetyki" oznaczające połączenie genetyki i metod planowania rodziny.
Jego następna książka to "Challenging Nature: The Clash of Science and Spirituality at the New Frontiers of Life" opublikowana w 2006.

</doc>
<doc id="1591874" url="https://pl.wikipedia.org/wiki?curid=1591874" title="Królowa Rania">
Królowa Rania



</doc>
<doc id="1591875" url="https://pl.wikipedia.org/wiki?curid=1591875" title="Fermentacja beztlenowa">
Fermentacja beztlenowa



</doc>
<doc id="1591876" url="https://pl.wikipedia.org/wiki?curid=1591876" title="Królowa Noor">
Królowa Noor



</doc>
<doc id="1591877" url="https://pl.wikipedia.org/wiki?curid=1591877" title="Podhorodyszcze (gmina)">
Podhorodyszcze (gmina)

Podhorodyszcze – dawna gmina wiejska w powiecie bóbreckim województwa lwowskiego II Rzeczypospolitej. Siedzibą gminy było Podhorodyszcze.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Dźwinogród, Horodysławice, Hryniów, Kocurów, Mikołajów, Podhorodyszcze, Podjarków, Podsosnów, Romanów i Siedliska.
Po II wojnie światowej obszar gminy został odłączony od Polski i włączony do Ukraińskiej SRR.

</doc>
<doc id="1591878" url="https://pl.wikipedia.org/wiki?curid=1591878" title="Fakt naukowy">
Fakt naukowy

Fakty naukowe – uogólnienia, oparte na wielu spostrzeżeniach dokonanych w trakcie pracy badawczej. Składają się na teorię naukową. Stwierdzanie faktów naukowych jest więc zarazem budowaniem czy też rozbudowywaniem teorii naukowej.
Niektóre z faktów naukowych przyjęto nazywać prawami naukowymi; są to fakty naukowe dokładnie ustalone, dotyczące zjawisk powtarzających się i mające szczególnie doniosłe znaczenie dla teorii naukowej.
Wydobywaniu faktów z zebranego materiału i możliwym stwierdzeniu prawd naukowych służy opracowanie materiału naukowego.
Stwierdzanie faktów naukowych to uogólnianie w świetle spostrzeżeń i ze względu na dany problem naukowy czy hipotezę. Pojawia się czasem niebezpieczeństwo, że w obrębie tego samego problemu i tej samej metody roboczej można stwierdzić różne od siebie fakty naukowe.

</doc>
<doc id="1591881" url="https://pl.wikipedia.org/wiki?curid=1591881" title="Podhorodyszcze">
Podhorodyszcze

Podhorodyszcze – wieś w rejonie przemyślańskim obwodu lwowskiego. 
W II Rzeczypospolitej miejscowość była siedzibą gminy wiejskiej Podhorodyszcze. Wieś liczy 696 mieszkańców.

</doc>
<doc id="1591882" url="https://pl.wikipedia.org/wiki?curid=1591882" title="Sekretny dziennik call girl">
Sekretny dziennik call girl

Sekretny dziennik call girl (ang. "Secret Diary of a Call Girl") – brytyjski serial telewizyjny nadawany przez stację ITV2 od 28 września 2007, a w Polsce nadawany przez stację FoxLife od 14 listopada 2008. Serial pozwala poznać kulisy życia ekskluzywnej prostytutki, która naprawdę mieszka i żyje w Londynie. Serial oparty jest na popularnym blogu anonimowej prostytutki znanej tylko jako Belle de Jour, która po wygraniu plebiscytu brytyjskiej gazety "The Guardian" na blog roku zdołała wydać dwie książki w Wielkiej Brytanii i USA.
W czołówce serialu możemy usłyszeć piosenkę "You Know I'm No Good" Amy Winehouse
O serialu.
Serial przedstawia historię opisywaną przez Belle (a właściwie Hannah) – piękną, inteligentną, niezależną dziewczynę, która na pierwszy rzut oka jest jak wiele innych dziewcząt w Londynie. Jednak jej historia, różni się od innych. Jest ekskluzywną prostytutką z wyboru, a nie, jak by się mogło wydawać, z przymusu, co więcej sprawia jej to przyjemność. Serial opowiada o tym, jakie Hannah ma relacje z innymi "call girls", o jej problemach z ukrywaniem swojej tożsamości, okłamywaniu rodziny i przyjaciół.

</doc>
<doc id="1591884" url="https://pl.wikipedia.org/wiki?curid=1591884" title="Równina sandrowa">
Równina sandrowa

Równina sandrowa – piaszczysto-żwirowa równina utworzona przez zespół leżących w jednej linii i łączących się ze sobą stożków sandrowych leżących na przedpolu lodowca lub lądolodu. Górna powierzchnia takiej równiny lekko opada zgodnie z kierunkiem płynących od mas lodowych rzek i innych cieków powstałych z topniejącego lodu.

</doc>
<doc id="1591885" url="https://pl.wikipedia.org/wiki?curid=1591885" title="Wybory prezydenckie na Malcie w 2009 roku">
Wybory prezydenckie na Malcie w 2009 roku

Wybory prezydenckie na Malcie odbyły się 12 stycznia 2009 roku. Ósmym prezydentem Malty został George Abela. Wyboru dokonała 69-osobowa Izba Reprezentantów.
Lider Partii Narodowej premier Lawrence Gonzi oraz lider opozycyjnej Partii Pracy Joseph Muscat razem uzgodnili, że ich wspólnym kandydatem na urząd prezydenta będzie deputowany Partii Pracy George Abela.
George Abela został mianowany. Samo głosowanie było formalnością. Był to pierwszy przypadek w historii kraju, kiedy prezydentem został polityk należący do opozycyjnej partii. Abela objął swój urząd 4 kwietnia 2009.

</doc>
<doc id="1591886" url="https://pl.wikipedia.org/wiki?curid=1591886" title="Ryszard Krzywka">
Ryszard Krzywka

Ryszard Krzywka (ur. 7 sierpnia 1925 w Nowym Targu, zm. 25 stycznia 2009 w Toruniu) – polski artysta grafik.
Życiorys.
W 1947 roku ukończył Liceum Ogólnokształcące w Krynicy i podjął pracę nauczyciela w szkole w Powroźniku. Potem przeniósł się do Torunia, gdzie w 1948 roku rozpoczął studia na Wydziale Sztuk Pięknych Uniwersytetu Mikołaja Kopernika w Toruniu. W czasie studiów został zatrudniony jako zastępca asystenta w Katedrze Grafiki. Studia ukończył w 1953 roku, uzyskując dyplom w pracowni grafiki Jerzego Hoppena.
W latach 1966–1969 pełnił funkcje prodziekana, a w latach 1969–1972 i 1975–1981 dziekana Wydziału Sztuk Pięknych UMK. W latach 1965–1987 był kierownikiem Pracowni Wypukłodruku, a od 1979 do 1989 kierownikiem Zakładu Grafiki. W 1989 otrzymał tytuł profesora sztuk plastycznych.
Jedna z najważniejszych postaci Grupy Toruńskiej, skupiającej twórców z różnych dziedzin sztuki. Tworzył przede wszystkim oszczędne, zgeometryzowane prace w technice linorytu, wykonywał także ekslibrisy.
Był rzeczoznawcą do spraw grafiki i sztuki współczesnej, ekspertem ONZ do spraw plastyki, pracował nad organizacją kształcenia artystycznego (w tym na Kubie i w Mozambiku).
Pochowany na Cmentarzu św. Jerzego w Toruniu.

</doc>
<doc id="1591890" url="https://pl.wikipedia.org/wiki?curid=1591890" title="Preludium i fuga B-dur nr 21">
Preludium i fuga B-dur nr 21



</doc>
<doc id="1591892" url="https://pl.wikipedia.org/wiki?curid=1591892" title="Preludium i fuga B-dur nr 21, pierwszy tom &quot;Das Wohltemperierte Clavier&quot;">
Preludium i fuga B-dur nr 21, pierwszy tom &quot;Das Wohltemperierte Clavier&quot;



</doc>
<doc id="1591893" url="https://pl.wikipedia.org/wiki?curid=1591893" title="John Martyn (muzyk)">
John Martyn (muzyk)

John Martyn, właśc. Iain David McGeachy (ur. 11 września 1948, zm. 29 stycznia 2009) – brytyjski piosenkarz i gitarzysta.
Życiorys.
Martyn współpracował m.in. z takimi wykonawcami jak Eric Clapton, David Gilmour, czy Phil Collins. Muzyk zmarł na zapalenie płuc 29 stycznia 2009 roku w wieku 60 lat.
Odznaczony Orderem Imperium Brytyjskiego IV klasy (OBE).

</doc>
<doc id="1591911" url="https://pl.wikipedia.org/wiki?curid=1591911" title="Europejska Agencja Zarządzania Współpracą Operacyjną na Zewnętrznych Granicach Państw Członkowskich Unii Europejskiej">
Europejska Agencja Zarządzania Współpracą Operacyjną na Zewnętrznych Granicach Państw Członkowskich Unii Europejskiej



</doc>
<doc id="1591914" url="https://pl.wikipedia.org/wiki?curid=1591914" title="Walid Regragui">
Walid Regragui

Hoalid Regragui, powszechnie znany jako Walid Regragui (arab. وليد الركراكي; ur. 23 września 1975 w Corbeil-Essonnes) – marokański piłkarz grający na pozycji obrońcy, reprezentant kraju w latach 2001–2009. Po zakończeniu kariery piłkarskiej był trenerem kilku klubów piłkarskich oraz asystentem selekcjonera reprezentacji Maroka. Od 2022 roku jest selekcjonerem marokańskiej drużyny narodowej.
Kariera piłkarska.
Kariera klubowa.
Walid Regragui karierę rozpoczął w sezonie 1996/1997 w AS Corbeil-Essonnes i do końca sezonu 1997/1998 występował piątej lidze francuskiej. Następnie, 1 lipca 1999 roku, trafił do paryskiego Racing Club de France i przez cały sezon grał w rozgrywkach trzeciej ligi. W klubie ze stolicy kraju Walid Regragui rozegrał 17 meczy i strzelił 3 gole.
W lipcu 1999 roku Regragui został zawodnikiem drugoligowego Toulouse FC. 31 lipca zadebiutował w jego barwach w przegranym 0:1 domowym spotkaniu z SM Caen. Pierwszą bramkę w tym zespole strzelił 21 sierpnia w meczu przeciwko FC Gueugnon, wygranym 2:0 W 2000 roku awansował wraz z drużyną z Tuluzy do Ligue 1 i przez rok grał w pierwszej lidze Francji. Łącznie w Tuluzie zagrał w 41 spotkaniach i strzelił 4 bramki.
W 2001 roku Marokańczyk odszedł do AC Ajaccio i powrócił tym samym do drugiej ligi. 28 listopada rozegrał dla korsykańskiego klubu swój pierwszy mecz, wygrany 3:1 z Nîmes Olympique. Na koniec sezonu 2001/2002 wywalczył z Ajaccio awans do pierwszej ligi Francji i przez kolejne dwa lata był jego podstawowym zawodnikiem. Łącznie w klubie z Korsyki rozegrał 79 spotkań i strzelił 3 gole.
1 lipca 2004 roku Regragui wyjechał do Hiszpanii, by grać w tamtejszym Racingu Santander. Swój debiut w Primera División zaliczył jednak dopiero 22 stycznia 2005, a Racing uległ 3:0 FC Barcelonie. W Racingu był na ogół rezerwowym i do lata 2006 rozegrał 27 spotkań w Primera División.
Następnie Regragui powrócił do Francji i 1 stycznia 2007 roku został zawodnikiem Dijon FCO. Grał w drugiej lidze francuskiej, a w 2007 roku odszedł do Grenoble Foot 38 (debiut: 2 października w wygranym 2:1 meczu z FC Libourne-Saint-Seurin). W 2008 roku wywalczył z Grenoble awans do Ligue 1. Łącznie w tym klubie rozegrał 31 meczy. W 2009 roku został graczem marokańskiego Moghrebu Tétouan, gdzie w sezonie 2009/2010 zajął 13. miejsce w GNF 1. Grał też w szóstoligowym US Fleury-Mérogis, w którym zakończył karierę po sezonie 2010/2011.
Kariera reprezentacyjna.
Walid Regragui urodził się we Francji, ale w trakcie swojej kariery grał dla reprezentacji Maroka. Zadebiutował w niej 28 stycznia 2001 roku w zremisowanym 0:0 meczu eliminacji do Mistrzostw Świata w 2002 roku przeciwko Egiptowi. W 2004 roku wystąpił z Marokiem w Pucharze Narodów Afryki w Tunezji. Dotarł do finału, jednak Marokańczycy ulegli w nim 1:2 Tunezji. Natomiast w 2006 roku odpadł z Marokiem po fazie grupowej Pucharu Narodów Afryki w Egipcie. Łącznie w reprezentacji zagrał 45 meczów i strzelił 1 bramkę.
Kariera trenerska.
Pierwszą pracą Walida Regraguiego w charakterze trenera była jego ojczysta reprezentacja. Był w niej asystentem selekcjonera Rachida Taoussiego w 14 meczach. Po raz pierwszy główną posadę trenerską objął w FUSie Rabat, gdzie pracował od 1 lipca 2014 roku do 22 stycznia 2020. W tym klubie zadebiutował 22 sierpnia 2014 roku w meczu przeciwko Olympique’owi Khouribga, zremisowanym bezbramkowo. Łącznie poprowadził tam drużynę w 130 meczach. 22 stycznia 2020 roku został trenerem katarskiego Al-Duhail SC. Pierwszy mecz rozegrał tam 24 stycznia 2020 w meczu przeciwko Al-Arabi SC, wygrany 1:3, a ostatni 24 września tego samego roku w meczu przeciwko Al-Taawon. Od 3 października 2020 roku nie prowadził żadnego klubu.
31 sierpnia 2022 roku Królewska Marokańska Federacja Piłkarska ogłosiła, że zatrudniła Regraguiego na stanowisko selekcjonera narodowej reprezentacji, podpisując z nim czteroletni kontrakt. Regragui zastąpił na posadzie trenera marokańskiej drużyny Vahida Halilhodžicia, zwolnionego 20 dni wcześniej. Jego debiutanckim meczem jako selekcjonera Maroka było rozegrane 21 września 2022 roku w Sali towarzyskie spotkanie z Madagaskarem, zakończone zwycięstwem Maroka 1:0.
Na Mistrzostwach Świata w Katarze w 2022 roku doszedł wraz z reprezentacją Maroka do fazy półfinału, w związku z czym stał się pierwszym afrykańskim i zarazem arabskim selekcjonerem, który osiągnął ten poziom mundialu. Ostatecznie prowadzone przez niego Maroko zajęło czwarte miejsce (po przegranym meczu półfinałowym z Francją, a następnie meczu o trzecie miejsce z Chorwacją), co jest największym sukcesem na mistrzostwach świata w historii reprezentacji, ponadto stanowiło jej pierwszy udział w fazie pucharowej mundialu od 1986 roku.

</doc>
<doc id="1591919" url="https://pl.wikipedia.org/wiki?curid=1591919" title="Sokoliwka (rejon pustomycki)">
Sokoliwka (rejon pustomycki)

Sokoliwka (ukr. Соколівка; hist. Falkenstein) – wieś na Ukrainie w rejonie pustomyckim obwodu lwowskiego.
Miejscowość została lokowana w 1783 roku. Była jedną z wsi powstałych w wyniku kolonizacji józefińskiej w Galicji, w latach 1772–1790, władców Austrii: Marii Teresy oraz Józefa II przez niemieckich protestantów: luteran, kalwinów i mennonitów.
1 sierpnia 1934 roku w ramach reformy na podstawie ustawy scaleniowej została włączona do zbiorowej gminy wiejskiej Ostrów w powiecie lwowskim, w województwie lwowskim. 11 maja 1939 roku zmieniono nazwę wsi z Falkenstein na Sokolica
Obecnie wieś liczy 191 mieszkańców.

</doc>
<doc id="1591920" url="https://pl.wikipedia.org/wiki?curid=1591920" title="Sokołówka (gmina w województwie lwowskim)">
Sokołówka (gmina w województwie lwowskim)

Sokołówka – dawna gmina wiejska w powiecie bóbreckim województwa lwowskiego II Rzeczypospolitej. Siedzibą gminy była Sokołówka.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Bryńce Cerkiewne, Bryńce Zagórne, Choderkowce, Czyżyce, Dziewiętniki, Jatwięgi, Kołohury, Mühlbach, Pietniczany, Sokołówka i Wybranówka.
Pod okupacją niemiecką w Polsce (GG) gminę zniesiono, włączając ją do nowo utworzonej gminy Wybranówka.
Po II wojnie światowej obszar gminy został odłączony od Polski i włączony do Ukraińskiej SRR.

</doc>
<doc id="1591921" url="https://pl.wikipedia.org/wiki?curid=1591921" title="Finał K-1 World MAX 2004">
Finał K-1 World MAX 2004

Finał K-1 World MAX 2004 – trzeci finałowy turniej cyklu K-1 MAX. Triumfatorem gali i mistrzem K-1 MAX został reprezentant Tajlandii Buakaw Por. Pramuk.

</doc>
<doc id="1591936" url="https://pl.wikipedia.org/wiki?curid=1591936" title="Stare Sioło (gmina w województwie lwowskim)">
Stare Sioło (gmina w województwie lwowskim)

Stare Sioło – dawna gmina wiejska w powiecie bóbreckim województwa lwowskiego II Rzeczypospolitej. Siedzibą gminy było Stare Sioło.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Budków, Podmanasterz, Stare Sioło, Szołomyja i Wodniki.
Po II wojnie światowej obszar gminy został odłączony od Polski i włączony do Ukraińskiej SRR.

</doc>
<doc id="1591939" url="https://pl.wikipedia.org/wiki?curid=1591939" title="Bernhard Göbel">
Bernhard Göbel

 
Bernhard Göbel (ur. 1897, zm. ?) – zbrodniarz hitlerowski, członek załogi niemieckiego 
obozu koncentracyjnego Mauthausen-Gusen i SS-Scharführer.
Z zawodu kupiec. Od sierpnia 1939 do czerwca 1944 pełnił służbę w Luftwaffe. Następnie przeniesiono go do Waffen-SS. Od czerwca 1944 do kwietnia 1945 pełnił służbę jako strażnik i kierownik komanda więźniarskiego w "Melk", podobozie Mauthausen. Bił kijem i kopał podległych mu więźniów. Raz polecił kapo zamordować starszego wiekiem więźnia. 
Bernhard Göbel został osądzony w procesie załogi Mauthausen-Gusen (USA vs. Adolf Lehmann i inni) przed amerykańskim Trybunałem Wojskowym w Dachau i skazany na 10 lat pozbawienie wolności. 

</doc>
<doc id="1591940" url="https://pl.wikipedia.org/wiki?curid=1591940" title="Komutacja wiadomości">
Komutacja wiadomości

Komutacja wiadomości - wiadomości zawierają adres stacji docelowej i mogą być przechowywane przez pewien czas w węzłach sieci, jeżeli jest to niezbędne, zanim zostaną przesłane dalej. Kanały są zajmowane tylko w czasie rzeczywistego przesyłania wiadomości między sąsiednimi węzłami. W porównaniu z komutacją łączy, zwiększa to efektywność wykorzystania sieci telekomunikacyjnej, kosztem wprowadzenia większych i nierównomiernych opóźnień.
Komutacja wiadomości stosowana jest w sieci telegraficznej.

</doc>
<doc id="1591942" url="https://pl.wikipedia.org/wiki?curid=1591942" title="Hermann Emil Arndt">
Hermann Emil Arndt

Hermann Emil Arndt (ur. 1904, data śmierci nieznana) - zbrodniarz nazistowski, członek załogi niemieckiego obozu koncentracyjnego Mauthausen-Gusen i SS-Unterscharführer.
Z zawodu sanitariusz. Członek NSDAP od 1936. Od 1 września 1944 do 12 marca 1945 pełnił służbę w "Melk", podobozie Mauthausen. Z wyjątkiem stycznia i lutego 1945 gdy był "Blockführerer" pełnił służbę wartowniczą. Arndt brał również udział w ewakuacji "Melk" do innego podobozu Mauthausen - "Ebensee". Przed swoim pobytem w kompleksie obozowym Mauthausen był członkiem Luftwaffe. 
Arndt został osądzony w procesie załogi Mauthausen-Gusen (USA vs. Adolf Lehmann i inni) przed amerykańskim Trybunałem Wojskowym w Dachau i skazany na 8 lat pozbawienie wolności za maltretowanie więźniów obozu. 

</doc>
<doc id="1591943" url="https://pl.wikipedia.org/wiki?curid=1591943" title="Pustynia mgielna">
Pustynia mgielna

Pustynia mgielna to pustynia odznaczająca się specyficznymi warunkami klimatycznymi. Spotyka się ją w miejscach, gdzie brzegi kontynentu obmywa zimny prąd morski, pod wpływem którego nad pustynią powstają mgły. Są one jedynym dostarczycielem wilgoci, ponieważ deszcze bardzo rzadko padają. Pustynią mgielną jest afrykańska pustynia Namib oraz w Ameryce Płd. Atakama.

</doc>
<doc id="1591944" url="https://pl.wikipedia.org/wiki?curid=1591944" title="Baptist Kirner">
Baptist Kirner

Baptist Kirner (ur. 1899, zm. ?) – zbrodniarz hitlerowski, członek załogi niemieckiego
obozu koncentracyjnego Mauthausen-Gusen i SS-Scharführer.
Z zawodu dozorca. Od maja 1944 do kwietnia 1945 pełnił służbę w "Melk", podobozie Mauthausen. We wrześniu 1944 został przeniesiony do SS z Luftwaffe. Kirner był w Melk wartownikiem i kierował komandem więźniarskim. Bił więźniów i takie same postępowanie nakazywał podległym mu esesmanom oraz kapo.
Kirner został osądzony w czternastym procesie załogi Mauthausen-Gusen (USA vs. Adolf Lehmann i inni) przed amerykańskim Trybunałem Wojskowym w Dachau i skazany na 6 lat pozbawienie wolności.

</doc>
<doc id="1591945" url="https://pl.wikipedia.org/wiki?curid=1591945" title="Alois Seidel">
Alois Seidel

Alois Seidel (ur. 1890, zm. ?) – zbrodniarz hitlerowski, członek załogi niemieckiego
obozu koncentracyjnego Mauthausen-Gusen i SS-Oberscharführer.
W latach 1943–1944 był członkiem Luftwaffe, z której w grudniu 1944 przeniesiono go do Waffen-SS. Od 1 września 1944 do 21 kwietnia 1945 pełnił służbę w "Melk", podobozie Mauthausen. Był między innymi kierownikiem komanda więźniarskiego i brał udział w ewakuacji z "Melk" do "Ebensee".
Alois Seidel został osądzony w czternastym procesie załogi Mauthausen-Gusen (USA vs. Adolf Lehmann i inni) przed amerykańskim Trybunałem Wojskowym w Dachau i skazany na 3 lata pozbawienie wolności za znęcanie się nad więźniami.

</doc>
<doc id="1591947" url="https://pl.wikipedia.org/wiki?curid=1591947" title="Domek dla lalek">
Domek dla lalek

Domek dla lalek (pokój, izba) – miniaturowa replika domu lub mieszkania służąca do zabawy najczęściej dziewczynkom. Tradycyjnie domki i ich wyposażenie były wykonywane z drewna, z czasem też używano do ich wykonania metali, płyty pilśniowej i tworzywa sztucznego.
Historia.
Historia domków dla lalek sięga już starożytności. Dawne miniaturowe gospodarstwa z mebelkami i wyposażeniem znajdowane są w wykopaliskach oraz grobach dzieci. Mebelki wykonywano wtedy z gliny, cyny, brązu, czasami ze srebra.
Najstarsza znana budowla tego typu pochodzi z roku 1558, kiedy to Albrecht V Bawarski zamówił dla swojej córki prezent, którym był domek dla lalek. Nie przypominał on wtedy zabawki, lecz precyzyjnie wykonane małe dzieło sztuki z kunsztownie wykonanymi miniaturkami rezydencji książęcej.
Wyrób domków w Europie przeżywał rozkwit w wieku XVIII i I połowie XIX wieku. Najpiękniejsze z nich powstały w Niemczech, gdzie pełniły rolę "zabawek edukacyjnych". Modne były też w Anglii, Holandii, Francji i we Włoszech. Właśnie we Włoszech przy okazji obrzędów związanych z Bożym Narodzeniem. konstruowano całe "miasta lalek", a w szczególności znane szopki neapolitańskie, które często były dziełem najlepszych włoskich architektów, rzeźbiarzy i złotników. 
Pod koniec XIX wieku oprócz domków lalek bardzo popularne stały się miniaturowe pojedyncze pokoje (zwłaszcza kuchnie) składające z trzech ścian, podłogi i wyposażenia takie jak: meble i sprzęt gospodarstwa domowego.
Dopiero po II wojnie światowej, domki produkowano w fabrykach na znacznie większą skalę. Wcześniej produkcją zajmowali się głównie rzemieślnicy. W latach 50. XX wieku, typowe sprzedawane zestawy to domy wykonane z blachy, pomalowane i umeblowane sprzętami z plastiku. Niskie koszty produkcji domków sprawiły, że stały się one dostępne dla większości dziewcząt z rozwiniętych krajów Europy Zachodniej, szczególnie tych które po II wojnie światowej nie borykały się z odbudową kraju. Na początku XXI wieku japońska firma produkująca zabawki wykonała dom dla lalek z prawdziwym telewizorem. Miniaturowy odbiornik wielkości znaczka pocztowego odbierał kilka kanałów.
Dom lalek królowej Marii.
Jedna z najpiękniejszych i najbardziej znanych budowli tego typu to rezydencja królowej Marii, wyeksponowana obecnie na zamku królewskim w Windsorze w Anglii. Pasją królowej było kolekcjonowanie porcelany, sztućców, mebli i obrazów. Stąd pomysł na prezent urodzinowy dla niej zaczerpnęła jej kuzynka, księżniczka Maria Luiza i w porozumieniu z angielskim architektem Edwinem Lutyensem zaplanowała budowę miniaturowego zamku Windsor. Budowla z zewnątrz jest repliką XVIII wiecznego zamku, z kolei wnętrze przedstawia rezydencję królewską w latach 20. XX wieku. Budowę miniaturowej kopii królewskiej siedziby rozpoczęto w 1920 roku, a ukończono w 1924. Budynek został wyposażony w światło elektryczne, posiada 2 windy, instalację wodociągową i kanalizację sanitarną. W łazience która zawiera muszlę klozetową jest nawet miniaturowy papier toaletowy i ręczniki. W garażach znajdują się repliki samochodów z silnikami benzynowymi używanymi wówczas przez rodzinę królewską. W winiarni znajdują się miniaturowe butelki z prawdziwym winem i wódką. Biblioteka wypełniona jest oprawionymi w skórę miniaturowymi książeczkami, a wnętrze pałacu wypełniają: meble, zastawy stołowe, sztućce, obrazy, dywany itd..
Replika zamku do dziś stanowi cenny dokument historyczny i ukazuje dokładnie życie rodziny królewskiej w Anglii na początku XIX wieku. Wykonana została w skali 1:12 i zawiera modele wyposażenia wielu znanych w tym czasie firm.
Skala.
Najczęściej stosowana i ogólnie przyjęta przez konstruktorów i kolekcjonerów miniatur i przy budowaniu domków dla lalek to skala 1:12.
Inne skale (rzadziej używane):

</doc>
<doc id="1591948" url="https://pl.wikipedia.org/wiki?curid=1591948" title="Stanisław Karolkiewicz">
Stanisław Karolkiewicz

Stanisław Karolkiewicz ps. „Szczęsny”, „Rylski”, „Christowski” (ur. 21 sierpnia 1918 w Tworkowicach, zm. 22 stycznia 2009 w Warszawie) – żołnierz Uderzeniowych Batalionów Kadrowych i Armii Krajowej, generał brygady Wojska Polskiego, działacz WiN-u, współzałożyciel i prezes Światowego Związku Żołnierzy AK.
Życiorys.
Dzieciństwo i młodość.
Urodził się 21 sierpnia 1918 w Tworkowicach k. Ciechanowca, syn Aleksandra i Zofii z domu Mirkowicz, miał trójkę braci: Adolfa, Czesława i Wacława. Uczęszczał do szkoły powszechnej w Drohiczynie. Przed wojną ukończył także gimnazjum w Drohiczynie – tam też zetknął się po raz pierwszy z ruchem narodowym. Działał w harcerstwie. Latem 1939 wstąpił do Ochotniczych Hufców Obrony w Mikołowie.
II wojna światowa.
Brał udział w kampanii wrześniowej. Po powrocie na Podlasie od jesieni 1939 roku działał w antysowieckiej partyzantce, w Brygadzie Śmierci Strzelców Kresowych. Był m.in. dowódcą kompanii w 77 pułku piechoty AK oraz dowódcą grupy w Zrzeszeniu „Wolność i Niezawisłość”, uczestniczył w wielu akcjach bojowych i operacji „Ostra Brama”.
Ujęty przez NKWD był więziony w Białymstoku i w Twierdzy Brześć. Wolność odzyskał w czerwcu 1941 roku po wybuchu wojny niemiecko-sowieckiej. Podczas okupacji niemieckiej utworzył w Ciechanowcu drużynę dywersyjną, którą szkolił, przekształconą później w pluton w organizacji Konfederacja Narodu. Żołnierz związanych z Konfederacją Narodu Uderzeniowych Batalionów Kadrowych. W UBK ukończył kurs Podchorążych Rezerwy Piechoty i został mianowany na stopień podporucznika. Był d-cą pododdziału w oddziale VIII UBK dowodzonym przez Ryszarda Reiffa „Jacka”, działającym na terenie Białostocczyzny, Podlasia. Do jesieni 1943 roku uczestniczył w wielu akcjach zbrojnych przeciwko siłom okupanta niemieckiego. Brał udział w akcjach odwetowych przeprowadzanych na terenie Prus Wschodnich i Litwy Kowieńskiej.
W październiku tego roku przybył z oddziałem UBK na teren Nowogródczyzny, gdzie został skierowany przez KG AK. Do stycznia 1944 roku oddział UBK w sile kompanii pod dowództwem „Szczęsnego” operował na terenach nadniemeńskich, później wszedł w skład III batalionu 77 pp UBK. Dowodził wówczas 1 kompanią. Uczestniczył w wielu akcjach zbrojnych prowadzonych przeciwko Niemcom. Brał udział w działaniach prowadzonych w ramach „Operacji Wileńskiej AK”. Po zajęciu Wileńszczyzny i Nowogródczyzny przez Sowietów w sierpniu 1944 roku powrócił z grupą swoich żołnierzy w rodzinne strony na Podlasie, gdzie działał w strukturach AK na terenie Obwodu AK Bielsk Podlaski.
Okres powojenny.
Po zakończeniu wojny zamieszkał w Warszawie i podjął studia na Wydziale Prawa Uniwersytetu Warszawskiego. W październiku 1945 roku został zwerbowany przez kpt. Henryka Żuka „Onufrego” do pracy konspiracyjnej w nowo zorganizowanej ekspozyturze wywiadowczej „Port”, „Liceum”. Był kierownikiem komórki kontrwywiadowczej WiN-u w Warszawie krypt. „Cyrk”, podległej komórce „Liceum”. Gromadził tajne dokumenty MON i MBP w tym Departamentu Więziennictwa. Przed aresztowaniem mieszkał przy ul. Grochowskiej 5 w Warszawie.
Został zatrzymany przez funkcjonariuszy UB 28 lutego 1946 roku w Warszawie. 7 marca Naczelna Prokuratura Wojskowa w Warszawie wydała rozkaz o jego tymczasowym aresztowaniu. Był więziony w więzieniu mokotowskim i poddany brutalnemu śledztwu.
Wyrokiem Wojskowego Sądu Rejonowego w Warszawie z dnia 18 lipca 1947 roku (sygn. akt Sr. 966/47) został skazany na karę 13 lat więzienia z art. 7 Dekretu z dnia 16 czerwca 1946 roku. Po procesie więziony na Rakowieckiej, skąd został przetransportowany do Centralnego Więzienia Karnego we Wronkach i osadzony 23 września 1948. W więzieniu wronieckim szykanowany przez personel więzienny. Jego postawa w więzieniu spowodowała późniejsze podejrzenia o współpracę z UB. 29 czerwca 1954 roku został przetransportowany do ZK w Sieradzu. Zwolniony został dopiero w 1955 r..
Po zwolnieniu wrócił do Warszawy. Początkowo pracował w spółdzielni pracy „Calówka” na Wawrzyszewie, później związany ze Stowarzyszeniem „PAX”. Następnie dzięki swoim zdolnościom oraz zaufaniu Bolesława Piaseckiego został dyrektorem finansowym Centrali Przemysłowo-Handlowej „Veritas”-„INCO” (później ZGG „INCO”) podległej PAX, dzięki czemu był jednym z twórców finansowego sukcesu PAX-u oraz jego mocnych podstaw ekonomicznych. W roku 1985 utworzył i kierował Fundacją Ochrony Zabytków, która zajmowała się m.in. upamiętnianiem miejsc walki partyzanckiej, opieką grobów poległych żołnierzy konspiracji oraz przywracaniem śladów polskiej kultury na Kresach Wschodnich, m.in. w Żółkwi. W 1989 roku był współzałożycielem Światowego Związku Żołnierzy Armii Krajowej. Stanisław Karolkiewicz był inwigilowany przez SB do lat 80. XX w., przy czym najbardziej w latach 50. i 60.. W latach 1995–2005 pełnił funkcję prezesa Zarządu Okręgu ŚZŻAK Nowogródek z siedzibą w Warszawie. W 1996 pełnił jako p.o. funkcję prezesa Zarządu głównego ŚZŻAK, potem wybrany prezesem. Od 2001 r. był przewodniczącym Federacji Stowarzyszeń Weteranów Walk o Niepodległość Rzeczypospolitej Polskiej oraz od 1988 roku członkiem Rady Ochrony Pamięci Walk i Męczeństwa. W lutym 1989 wszedł w skład działającej przy tej Radzie Komisji do spraw Upamiętnienia Ofiar Represji Okresu Stalinowskiego. Pozostawał jednak w dystansie do ZBoWiDu.
Awansowany do stopnia podpułkownika, a następnie pułkownika niepodlegającego obowiązkowi służby wojskowej. 3 maja 2006 Prezydent RP Lech Kaczyński nadał mu stopień generała brygady.
Zmarł 22 stycznia 2009 w Warszawie. Pochowany z honorami wojskowymi 29 stycznia na cmentarzu Powązkowskim w Warszawie, w kwaterze 66-2-23.

</doc>
<doc id="1591949" url="https://pl.wikipedia.org/wiki?curid=1591949" title="Johann Wegert">
Johann Wegert

Johann Wegert (ur. 1905, zm. ?) – zbrodniarz hitlerowski, członek załogi niemieckiego
obozu koncentracyjnego Mauthausen-Gusen i SS-Rottenführer.
Od sierpnia 1944 do kwietnia 1945 pełnił służbę jako strażnik w "Melk", podobozie Mauthausen. Wegert został osądzony w procesie załogi Mauthausen-Gusen (USA vs. Adolf Lehmann i inni) przed amerykańskim Trybunałem Wojskowym w Dachau i skazany na 3 lata pozbawienie wolności za bicie więźniów kolbą karabinu.

</doc>
<doc id="1591961" url="https://pl.wikipedia.org/wiki?curid=1591961" title="Pater">
Pater

Osoby o tym nazwisku:

</doc>
<doc id="1591962" url="https://pl.wikipedia.org/wiki?curid=1591962" title="Strzeliska Nowe (gmina)">
Strzeliska Nowe (gmina)

Strzeliska Nowe – dawna gmina wiejska w powiecie bóbreckim województwa lwowskiego II Rzeczypospolitej. Siedzibą gminy były Strzeliska Nowe.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Bakowce, Berteszów, Duliby, Hrusiatycze, Kalinówka, Kniesioło, Leszczyn, Oryszkowce, Repechów, Strzeliska Nowe, Strzeliska Stare, Trybuchowce i Żabokruki.
Po II wojnie światowej obszar gminy został odłączony od Polski i włączony do Ukraińskiej SRR.

</doc>
<doc id="1591963" url="https://pl.wikipedia.org/wiki?curid=1591963" title="Finał K-1 World MAX 2005">
Finał K-1 World MAX 2005

Finał K-1 World MAX 2005 – czwarty finałowy turniej cyklu K-1 MAX. Tryumfatorem gali i mistrzem K-1 MAX został Holender Andy Souwer.

</doc>
<doc id="1591965" url="https://pl.wikipedia.org/wiki?curid=1591965" title="Zenonów">
Zenonów

2 przysiółki w Polsce:

</doc>
<doc id="1591966" url="https://pl.wikipedia.org/wiki?curid=1591966" title="Peter Atkins">
Peter Atkins

Peter William Atkins (ur. 10 sierpnia 1940) − angielski chemik. Profesor chemii w kolegium Lincoln College Uniwersytetu w Oxfordzie. Pisarz mający na koncie wiele książek popularnonaukowych oraz podręczników akademickich z różnych dziedzin chemii m.in.: "Physical Chemistry", "Inorganic Chemistry" oraz "Molecular Quantum Mechanics", które należą do najbardziej popularnych podręczników z tej dziedziny. Niektóre z nich przetłumaczone zostały na język polski np. "Chemia fizyczna", "Podstawy chemii fizycznej", "Chemia ogólna: Cząsteczki, Materia, Reakcje".

</doc>
<doc id="1591968" url="https://pl.wikipedia.org/wiki?curid=1591968" title="Brzeziny (przystanek kolejowy)">
Brzeziny (przystanek kolejowy)

Brzeziny – przystanek kolejowy w Brzezinach, w gminie Morawica, w powiecie kieleckim, w województwie świętokrzyskim, w Polsce.
Przystanek obsługiwał ruch pasażerski do 18 kwietnia 2005. W 2020 roku przystanek został wyremontowany i jest ponownie używany w regionalnym ruchu pociągów osobowych do Buska-Zdroju.

</doc>
<doc id="1591970" url="https://pl.wikipedia.org/wiki?curid=1591970" title="Jakub III (ujednoznacznienie)">
Jakub III (ujednoznacznienie)



</doc>
<doc id="1591975" url="https://pl.wikipedia.org/wiki?curid=1591975" title="Strzeliska Nowe">
Strzeliska Nowe

Strzeliska Nowe (ukr. "Нові Стрілища", Nowi Striłyszcza) – osiedle typu miejskiego w rejonie żydaczowskim obwodu lwowskiego. Przez Strzeliska Nowe przebiega ukraińska droga krajowa N09.
Historia.
Strzeliska Nowe zostały założone w 1513.
Miasto Strzeliska położone było w ziemi lwowskiej, należało do dóbr strzeliskich Jabłonowskich w 1779 roku. 
W II Rzeczypospolitej miejscowość była siedzibą gminy wiejskiej Strzeliska Nowe. W 1938 wybudowano kościół.

</doc>
<doc id="1591977" url="https://pl.wikipedia.org/wiki?curid=1591977" title="Center for Inquiry">
Center for Inquiry

Center for Inquiry (CFI) – organizacja edukacyjna typu non-profit z siedzibą główną w Amherst w Stanach Zjednoczonych. Jej głównym celem jest wspieranie empirycznej analizy tzw. zjawisk paranormalnych i niezgodnych z nauką twierdzeń, medycyny alternatywnej. Powstała w celu promocji i obrony nauki, świeckiej etyki i swobodnego dociekania we wszystkich aspektach ludzkiej działalności.

</doc>
<doc id="1591980" url="https://pl.wikipedia.org/wiki?curid=1591980" title="Nida (stacja kolejowa)">
Nida (stacja kolejowa)

Nida – stacja kolejowa koło Nidy, w gminie Morawica, w powiecie kieleckim, w województwie świętokrzyskim, w Polsce.
Stacja obsługiwała ruch pasażerski do 18 kwietnia 2005. Obecnie odbywa się tu tylko ruch towarowy.

</doc>
<doc id="1591992" url="https://pl.wikipedia.org/wiki?curid=1591992" title="Dębska Wola (przystanek kolejowy)">
Dębska Wola (przystanek kolejowy)

Dębska Wola – przystanek kolejowy w Kawczynie koło Dębskiej Woli, w gminie Morawica, w powiecie kieleckim, w województwie świętokrzyskim, w Polsce.
Przystanek obsługiwał ruch pasażerski do 18 kwietnia 2005. Obecnie odbywa się tu tylko ruch towarowy.

</doc>
<doc id="1591993" url="https://pl.wikipedia.org/wiki?curid=1591993" title="7 Brygada Artylerii Polowej (austro-węgierska)">
7 Brygada Artylerii Polowej (austro-węgierska)

7 Brygada Artylerii Polowej (7. Art.-Brig., 7. FABrig.) – brygada artylerii polowej cesarskiej i królewskiej Armii.
Dowódca 1914.
Oberst Heinrich Marx.
Dyslokacja sztabu w 1914.
Garnizon Timișoara.
Podporządkowanie w 1914.
VII Korpus

</doc>
<doc id="1591994" url="https://pl.wikipedia.org/wiki?curid=1591994" title="Jadwiga Nowicka">
Jadwiga Nowicka

Jadwiga Nowicka (ur. 2 sierpnia 1935 r. w Nowym Piegłowie) – nauczycielka, regionalistka.
Córka Stanisława i Heleny Pietrzaków. Ukończyła szkołę podstawową w Piegłowie Nowym, Państwowe Liceum Pedagogiczne w Mławie (1953) oraz Wyższą Szkołę Pedagogiczną w Krakowie (kierunek filologia polska; 1975). Nauczała języka polskiego w szkołach podstawowych w powiecie mławskim, następnie w LO w Przasnyszu, gdzie pełniła równocześnie funkcję sekretarza Rady Powiatowej ZNP. Następnie związała się z Ostrołęką - była tam dyrektorem Wydziału Kultury i Sztuki Urzędu Wojewódzkiego (1975-1983) oraz dyrektorem Muzeum Okręgowego (1983-1990). Po przejściu na emeryturę pracowała jeszcze na części etatu jako naczelnik Wydziału Kultury Urzędu Miejskiego, a w latach 1995-2003 - kierownik Domu Pomocy Społecznej PCK w Ostrołęce-Wojciechowicach. 
Długoletnia prezes Towarzystwa Przyjaciół Ostrołęki i przewodnicząca Wojewódzkiej Rady Kobiet. Inicjatorka wielu wydawnictw o Ostrołęce. Uhonorowana Krzyżem Kawalerskim Orderu Odrodzenia Polski, odznakami "Zasłużony Działacz Kultury", "Za zasługi dla województwa ostrołęckiego, Złotą Odznaką "Za Zasługi dla Miasta Ostrołęki", Medalem X-lecia Związku Kurpiów "Za zasługi dla regionu kurpiowskiego", tytułem "Ostrołęczanina Roku 1989". 

</doc>
<doc id="1591995" url="https://pl.wikipedia.org/wiki?curid=1591995" title="SCR Altach">
SCR Altach



</doc>
<doc id="1591996" url="https://pl.wikipedia.org/wiki?curid=1591996" title="Nein!">
Nein!

Nein! – czwarty singiel Sido z albumu Ich und meine Maske. Premiera odbyła się dnia 2 stycznia 2009. W utworze oprócz Sido usłyszeć można również Doreen (życiową partnerkę Sido).

</doc>
<doc id="1591997" url="https://pl.wikipedia.org/wiki?curid=1591997" title="Stefan Maierhofer">
Stefan Maierhofer

Stefan Maierhofer (ur. 16 sierpnia 1982 w Gablitz) – austriacki piłkarz grający na pozycji napastnika.
Kariera klubowa.
Karierę zawodniczą Maierhofer rozpoczął w amatorskim klubie SV Gablitz, a występował także w FC Tulln. Następnie trafił do First Vienna FC i występował w austriackiej Regionallidze. Z kolei latem 2003 przeszedł do amatorskiego SV Langenrohr, w którym przez dwa grał w rozgrywkach Landesligi.
W 2005 roku Maierhoferem zainteresował się Bayern Monachium i zawodnik trafił do amatorskich rezerw tego klubu. W Regionallidze wykazywał się wysoką skutecznością. W sezonie 2005/2006 zdobył 10 goli, a w następnym – 11. Miał jednak problemy z przebiciem się do pierwszej drużyny Bayernu, ale 28 października 2006 zadebiutował w Bundeslidze w wygranym 2:0 domowym spotkaniu z Eintrachtem Frankfurt, gdy w 88. minucie zmienił Claudio Pizarro. W niemieckiej pierwszej lidze wystąpił jeszcze w jednym meczu, przegranym 0:1 z Hannoverem.
Na początku 2007 roku Maierhofer przeszedł do drugoligowego TuS Koblenz. 2 lutego rozegrał dla tego klubu swój pierwszy mecz, wygrany 1:0 z Eintrachtem Brunszwik. Już latem tamtego roku ponownie zmienił barwy klubowe i został zawodnikiem SpVgg Greuther Fürth (debiut 12 sierpnia w zremisowanym 1:1 meczu z Erzgebirge Aue). W Fürth grał pół roku.
W styczniu 2008 roku Stefan wrócił do Austrii i podpisał kontrakt z Rapidem Wiedeń, a suma transferu wyniosła 600 tysięcy euro. W Rapidzie swój debiut zaliczył 16 lutego w meczu z Austrią Kärnten. Do końca sezonu zdobył 7 goli i przyczynił się do wywalczenia mistrzostwa kraju przez Rapid. Z kolei w sezonie 2008/2009 zdobył 23 bramki i zaliczył m.in. hat-tricki w meczach z LASK Linz (5:0) i SCR Altach (8:1).
31 sierpnia 2009 Maierhofer przeszedł za 1,8 miliona funtów do angielskiego Wolverhampton Wanderers. 12 września 2009 zadebiutował w Premier League w meczu z Blackburn Rovers (1:3) i w debiucie zdobył gola. W czasie swojego pobytu w angielskim klubie został wypożyczony dwa razy: do Bristol City, gdzie rozegrał tylko 3 spotkania, oraz do klubu 2 Bundesligi MSV Duisburg.
24 sierpnia zawodnik wrócił do kraju podpisując 2-letni kontrakt z Red Bull Salzburg. W 2013 roku odszedł do 1. FC Köln, w którym spędził pół sezonu. Następnie grał w Millwall, SC Wiener Neustadt, ponownie w Millwall, w 2015 przeszedł do FK AS Trenčín. W 2017 roku trafił do SV Mattersburg
Kariera reprezentacyjna.
W reprezentacji Austrii Maierhofer zadebiutował 20 sierpnia 2008 roku w zremisowanym 2:2 towarzyskim meczu z Włochami. Wcześniej w tym samym roku był w szerokiej kadrze Austrii na Euro 2008, jednak nie znalazł się w 23-osobowej drużynie na ten turniej.

</doc>
<doc id="1591998" url="https://pl.wikipedia.org/wiki?curid=1591998" title="8 Brygada Artylerii Polowej (austro-węgierska)">
8 Brygada Artylerii Polowej (austro-węgierska)

8 Brygada Artylerii Polowej (8. Art.-Brig., 8. FABrig.) – brygada artylerii polowej cesarskiej i królewskiej Armii.
Historia brygady.
1 maja 1885 roku w Pradze została utworzona 8 Brygada Artylerii (). Brygada była podporządkowana komendantowi 8 Korpusu, a w jej skład wchodził:
W tym samym roku 16. Ciężki Dywizjon został przeniesiony do Rokycan (niem. "Rokitzan").
Organizacja pokojowa w 1914 roku:

</doc>
<doc id="1592001" url="https://pl.wikipedia.org/wiki?curid=1592001" title="Mercedes-Benz Vario">
Mercedes-Benz Vario

Mercedes-Benz Vario – rodzina lekkich samochodów ciężarowych o dopuszczalnej masie całkowitej od 4,8 do 7,49 tony. Produkowana od 1996 roku do 27 września 2013 roku przez firmę Mercedes-Benz w zakładzie produkcyjnym mieszczącym się Ludwigsfelde w Niemczech. Przez 17 lat wyprodukowano 90 743 egzemplarze tego modelu.
Opracowania zabudów autobusowych.
Na bazie samochodów rodziny Vario wiele firm wykonuje zabudowy autobusowe. W Polsce są to m.in. firmy AMZ-Kutno, Automet oraz Polster. W latach 2006-2013 firma Autosan wykonywała na bazie podwozi tej rodziny autobusy serii Autosan H7-xx Solina i Autosan A8V Wetlina. Firma Jelcz budowała w latach 1999-2008, na bazie podwozi Vario 814D oraz 815D, autobus miejski Jelcz M081MB Vero oraz jego odmiany lokalną i turystyczną.

</doc>
<doc id="1592004" url="https://pl.wikipedia.org/wiki?curid=1592004" title="Shotgun justice">
Shotgun justice

Shotgun Justice - szósty studyjny album kanadyjskiego zespołu Razor, grającego thrash metal. Na płycie po raz pierwszy zespół wystąpił wraz z wokalistą Bobem Reid'em. Album powstał w roku 1990 i do dziś uznawany jest jako prekursor wielu zespołów nurtu thrash metal. Produkcją zajął się Brian Taylor.

</doc>
<doc id="1592005" url="https://pl.wikipedia.org/wiki?curid=1592005" title="9 Brygada Artylerii Polowej (austro-węgierska)">
9 Brygada Artylerii Polowej (austro-węgierska)

9 Brygada Artylerii Polowej ("9. Feldartilleriebrigade") - brygada artylerii polowej cesarskiej i królewskiej Armii.
Dyslokacja sztabu w 1914.
Garnizon Litomierzyce ().
Podporządkowanie w 1914.
IX Korpus

</doc>
<doc id="1592006" url="https://pl.wikipedia.org/wiki?curid=1592006" title="Hanna Konarowska">
Hanna Konarowska

Hanna Konarowska-Nowińska (ur. 24 maja 1983 w Warszawie) – polska aktorka.
Życiorys.
Jest absolwentką The Lee Strasberg Theatre and Film Institute (2006).
Hanna Konarowska jest prawnuczką Jana Parandowskiego, wnuczką aktora Andrzeja Szczepkowskiego, córką aktorów Joanny Szczepkowskiej i Mirosława Konarowskiego oraz młodszą siostrą aktorki Marii Konarowskiej.
Życie prywatne.
Ma córkę Zofię (ur. 2011) ze związku z aktorem Jakubem Wonsem. W 2018 urodziła drugie dziecko. We wrześniu 2021 roku wyszła za mąż za aktora Łukasza Nowińskiego. Para doczekała się syna, który przyszedł na świat w lutym 2022 roku.

</doc>
<doc id="1592007" url="https://pl.wikipedia.org/wiki?curid=1592007" title="12 Brygada Artylerii Polowej (austro-węgierska)">
12 Brygada Artylerii Polowej (austro-węgierska)

12 Brygada Artylerii Polowej ("12. Feldartilleriebrigade") – brygada artylerii polowej cesarskiej i królewskiej Armii.
W 1914 roku brygada stacjonowała w Sybinie (, węg. "Nagyszeben") i wchodziła w skład 12 Korpusu.

</doc>
<doc id="1592008" url="https://pl.wikipedia.org/wiki?curid=1592008" title="Ewa Telega-Domalik">
Ewa Telega-Domalik



</doc>
<doc id="1592010" url="https://pl.wikipedia.org/wiki?curid=1592010" title="Beweg dein Arsch">
Beweg dein Arsch

Beweg dein Arsch – piąty singiel z albumu Ich und meine Maske. Premiera odbyła się dnia 23 stycznia 2009.
Producentem utworu jest sam Scooter, co słychać po charakterystycznych bitach i melodii.
"Zawartość singla:"

</doc>
<doc id="1592018" url="https://pl.wikipedia.org/wiki?curid=1592018" title="13 Brygada Artylerii Polowej (austro-węgierska)">
13 Brygada Artylerii Polowej (austro-węgierska)

13 Brygada Artylerii Polowej ("13. Feldartilleriebrigade") – brygada artylerii cesarskiej i królewskiej Armii.
Dyslokacja sztabu w 1914.
Garnizon Zagrzeb.
Podporządkowanie w 1914.
13 Korpus

</doc>
<doc id="1592021" url="https://pl.wikipedia.org/wiki?curid=1592021" title="14 Brygada Artylerii Polowej (austro-węgierska)">
14 Brygada Artylerii Polowej (austro-węgierska)

14 Brygada Artylerii Polowej (14. Art.-Brig., 14. FABrig.) – brygada artylerii polowej cesarskiej i królewskiej Armii.
Historia brygady.
1 maja 1885 roku w Wiedniu została utworzona 14 Brygada Artylerii (). Brygada była podporządkowana komendantowi 2 Korpusu, a w jej skład wchodził:
W 1889 roku 28. Ciężki Dywizjon został przeniesiony z Wiednia do Salzburga. Oba dywizjony ciężkie stacjonowały na terytorium 14 Korpusu. W następnym roku zostały przemianowane na 27. i 28. Dywizjon (), a 14. Pułk Artylerii Korpuśnej otrzymał nową nazwę wyróżniającą „Dolnoaustriacko-morawski”.
Na początku 1892 roku ze składu 14. Dolnoaustriacko-morawskiego Pułku Artylerii Korpuśnej wyłączono 37. Dywizjon w Wiedniu i podporządkowano bezpośrednio komendantowi 14 Brygady Artylerii.
Z dniem 1 stycznia 1894 roku została wprowadzona w życie kolejna reorganizacja, w ramach której:
Skład 14 Dolno-Górnoaustriacko-Salzburgskiej i Morawskiej Brygady Artylerii po reorganizacji przedstawiał się następująco:
W 1905 roku 14. Pułk Artylerii Korpuśnej został przeniesiony do Steyr na terytorium 14 Korpusu.
W 1906 roku komenda brygady została przeniesiona z Wiednia do Linzu i podporządkowana komendantowi 14 Korpusu. Ze składu brygady wyłączony został 42. Pułk Artylerii Dywizyjnej w Wiedniu i podporządkowany komendantowi 2 Brygady Artylerii.
Z dniem 6 kwietnia 1908 roku weszła w życie nowa organizacja artylerii, w ramach której:
Wymienione wyżej oddziały (z wyjątkiem 14. Dywizjonu Taborów) podlegały komendantowi 1 Brygady Artylerii Polowej pod względem wyszkolenia, natomiast pod względem taktycznym zostały podporządkowane komendantom wielkich jednostek piechoty:
W 1910 roku, w związku z nową organizacją taborów, 14. Dywizjon Taborów został usamodzielniony i podporządkowany bezpośrednio komendantowi 14 Korpusu.
W 1912 roku w skład brygady został włączony nowo utworzony Dywizjon Ciężkich Haubic Nr 14 w Vill koło Naumarkt oraz Pułk Armat Polowych Nr 42, który został przeniesiony z Wiednia do Steyr. Równocześnie zmieniono taktyczne podporządkowanie oddziałów komendantom wielkich jednostek piechoty:
Organizacja pokojowa brygady w latach 1912–1914:

</doc>
<doc id="1592023" url="https://pl.wikipedia.org/wiki?curid=1592023" title="Jonathan Livingston Seagull">
Jonathan Livingston Seagull



</doc>
<doc id="1592024" url="https://pl.wikipedia.org/wiki?curid=1592024" title="Triakidae">
Triakidae



</doc>
<doc id="1592029" url="https://pl.wikipedia.org/wiki?curid=1592029" title="Opłaty ekologiczne">
Opłaty ekologiczne



</doc>
<doc id="1592030" url="https://pl.wikipedia.org/wiki?curid=1592030" title="Synagoga Beth Israel w Nowym Jorku">
Synagoga Beth Israel w Nowym Jorku

Synagoga Beth Israel w Nowym Jorku – ortodoksyjna synagoga znajdująca się w Nowym Jorku na Manhattanie przy 347 West Street.
Synagoga została zbudowana w 1885 roku i w obecnej formie przetrwała do dnia dzisiejszego.
W 2007 roku budynek synagogi został przykryty plakatem filmowym filmu . Mimo kontrowersji tego przedsięwzięcia, plakat nie wywołał sprzeciwu wśród lokalnej społeczności żydowskiej, a synagodze oraz kongregacji dostarczył dodatkowych środków finansowych.
Od 2008 roku głównym rabinem synagogi jest Jason Herman.

</doc>
<doc id="1592037" url="https://pl.wikipedia.org/wiki?curid=1592037" title="Białoruska emigracja">
Białoruska emigracja



</doc>
<doc id="1592038" url="https://pl.wikipedia.org/wiki?curid=1592038" title="Helena Więckowska">
Helena Więckowska

Helena Więckowska (ur. 4 maja 1897 w Warszawie, zm. 10 kwietnia 1984 tamże) – polska historyk, bibliolog, bibliotekarka, dykrektor Biblioteki Uniwersyteckiej w Łodzi, profesor Uniwersytetu Łódzkiego.
Życiorys.
Brała udział w obronie Lwowa, za co została odznaczona medalem Orląt Lwowskich. W latach 1918–1922 studiowała historię na Uniwersytecie Warszawskim, w 1922 uzyskała stopień doktora filozofii na podstawie dysertacji "Opozycja liberalna w Królestwie Polskim 1815–1830" (druk: Warszawa, 1925), przygotowanej pod kierunkiem prof. Marcelego Handelsmana. Była sekretarką pierwszego zarządu Polskiego Stowarzyszenia Kobiet z Wyższym Wykształceniem. Od 1927 pracowała w Bibliotece Narodowej w Warszawie i zajmowała się głównie rękopisami rapperswilskimi i batignolskimi i wydawaniem korespondencji Joachima Lelewela.
Podczas II wojny światowej współpracowała z Delegaturą Rządu na Kraj, uczestniczyła w tajnym nauczaniu.
W latach 1948–1969 zajmowała stanowisko dyrektorki Biblioteki Uniwersyteckiej w Łodzi. Pełniła funkcję wiceprzewodniczącej Światowej Federacji Związków Bibliotekarskich IFLA (1959–1964). Od 1973 przewodniczyła Komisji Programowej do spraw Instytutu Książki i Czytelnictwa Biblioteki Narodowej.
Była członkinią Towarzystwa Naukowego Warszawskiego, Polskiej Akademii Umiejętności, Łódzkiego Towarzystwa Naukowego, Komitetu Historii Nauki i Techniki PAN, kolegiów i rad redakcyjnych. W latach 1969–1972 była wykładowczynią Instytutu Bibliotekoznawstwa i Informacji Naukowej UW. Na Uniwersytecie Łódzkim kierowała Katedrą Bibliotekoznawstwa. Wypromowała 15 doktorów, była opiekunką 4 habilitacji.
Laureatka nagród Ministra Oświaty i Wychowania I i II stopnia.
Zmarła 10 kwietnia 1984 w Warszawie. Pochowana 16 kwietnia 1984 na cmentarzu Powązkowskim (kwatera 46-6-16,17).
Rodzina.
Pochodziła z inteligenckiej rodziny żydowskiej Braunsteinów. Poślubiła Aleksandra Więckowskiego, inżyniera architekta, pracownika Departamentu Budownictwa Ministerstwa Spraw Wojskowych, uczestnika wojny polsko-bolszewickiej i II wojny światowej.
Była matką żołnierzy Armii Krajowej: łączniczki 2. kompanii Rudy batalionu Zośka, Marii Więckowskiej i szefa bezpieczeństwa tejże kompanii, Jana Więckowskiego.

</doc>
<doc id="1592039" url="https://pl.wikipedia.org/wiki?curid=1592039" title="Penn &amp; Teller">
Penn &amp; Teller

Penn &amp; Teller – (właśc. Penn Fraser Jillette i Raymond Joseph Teller) amerykański duet komików i iluzjonistów. Penn jest gawędziarzem, a Teller mimem. Często ujawniają tajemnice swoich sztuczek. Specjalizują się w demaskowaniu oszustw. Są ateistami i libertarianami.

</doc>
<doc id="1592040" url="https://pl.wikipedia.org/wiki?curid=1592040" title="Prezydenci Białorusi na uchodźstwie">
Prezydenci Białorusi na uchodźstwie



</doc>
<doc id="1592043" url="https://pl.wikipedia.org/wiki?curid=1592043" title="Mini-gra">
Mini-gra



</doc>
<doc id="1592049" url="https://pl.wikipedia.org/wiki?curid=1592049" title="Man of the Day">
Man of the Day

Man of the Day – nagroda przyznawana w skokach narciarskich od Letniego Grand Prix 2006. Przyznaje się ją najlepszemu zawodnikowi spoza prekwalifikowanej „10” (w sezonie 2006/07 – najlepszej „15”), który zajął najwyższą pozycję w konkursie Pucharu Świata, bądź Letniego Grand Prix.
Od sezonu 2006/2007 do sezonu 2009/2010 przyznawano tytuł Man of the Year zawodnikowi z największą liczbą tytułów „"Man of the Day"” w sezonie. W sezonie 2008/2009 był nim Adam Małysz.
Pięciu Polaków zdobyło tytuł „"Man of the Day"”: Adam Małysz, Rafał Śliż, Kamil Stoch, Łukasz Rutkowski i Maciej Kot.

</doc>
<doc id="1592055" url="https://pl.wikipedia.org/wiki?curid=1592055" title="Ice speedway">
Ice speedway

Ice speedway (także: ice racing), w Polsce potocznie "żużel na lodzie" – sport motocyklowy będący odmianą sportu żużlowego.
Historia.
Pierwsze zawody zorganizowane w lodowej odmianie sportu żużlowego miały miejsce w 1924 roku w Szwecji, następnie rozpowszechniły się w latach dwudziestych i trzydziestych XX wieku w krajach nordyckich i alpejskich. Przed wybuchem II wojny światowej pierwsze zawody udało się rozegrać także w Czechosłowacji, odbyły się one 17 stycznia 1937 roku na zamarzniętym stawie Propast w gminie Stříbrná Skalice, a zwyciężył w nich Václav Stanislav.
Dyscyplina rozwinęła się równolegle w Związku Radzieckim, gdzie za sprawą łyżwiarza wprowadzono pokazowe jazdy motocyklowe na lodzie podczas zawodów sportowych, które sam wcześniej obserwował występując w Norwegii, Szwecji i Finlandii. Po raz pierwszy miały one miejsce na stadionie Dinamo w Moskwie w 1938 roku, wówczas w przerwie meczu hokejowego przed publicznością zaprezentował się Siergiej Buczyn. Ten sam zawodnik wygrał pierwsze oficjalne zawody rozegrane rok później na moskiewskim hipodromie. 10 marca 1940 roku na tym samym obiekcie odbyły się zawody zorganizowane z okazji XVIII Zjazdu WKP(b) w których brali udział zawodnicy moskiewscy i leningradzcy. Ścigano się na dystansie 6 okrążeń po 1600 metrów, rywalizowały również kobiety.
Po II wojnie światowej miał dalszy rozwój dyscypliny, zawody odbywały się w takich miastach Związku Radzieckiego jak Moskwa, Leningrad, Tallinn, Ufa czy Władywostok. W 1959 roku zorganizowano mistrzostwa ZSRR w klasach 125 cm³ (mężczyźni i kobiety), 350 cm³ i sidecar (tylko mężczyźni) oraz odbyły się pierwsze zawody międzynarodowe w których udział wzięli żużlowcy zagraniczni, zaproszona została reprezentacja Czechosłowacji w której składzie znaleźli się m.in. Jaroslav Machač i Miloslav Špinka. Rok później do programu krajowych mistrzostw włączono wyścigi w klasie 500 cm³. W 1960 roku na torach w Moskwie i Ufie rozegrany został sześciorundowy Puchar Przyjaźni Narodów z udziałem motocyklistów z Czechosłowacji, Finlandii i Szwecji. Zmagania zwyciężył Björn Knutsson przed rodakiem Billym Anderssonem i zawodnikiem gospodarzy Faritem Szajnurowem. W 1961 w Kraju Rad nie odbyły się się żadne zawody międzynarodowe ze względu na brak oficjalnych przepisów w tej dyscyplinie sportu. Zostały one zaprezentowane na kongresie FIM i zatwierdzone przez komisję torową. W 1962 roku odbyły się dwie serie zawodów międzynarodowych, jedna z nich składała się z czterech rund na torach w Finlandii i Szwecji, druga z nich składała się z sześciu rund w Związku Radzieckim.
W 1963 roku zorganizowano pierwsze oficjalne zawody Puchar FIM, który zwyciężył Boris Samorodow. W kolejnym roku rangę zawodów podniesiono do mistrzostw Europy, a od 1966 roku wyłaniany jest mistrz świata. Pierwszym zdobywcą tego tytułu był Gabdrachman Kadyrow.
Rozgrywki w ice speedwayu.
W ice speedwayu rozgrywane są indywidualne mistrzostwa świata i Europy. Rozgrywki o randze mistrzostw świata prowadzone są przez Międzynarodową Federację Motocyklową, z kolei imprezy żużlowe o randze mistrzostw Europy organizowane są przez FIM Europe. Mistrzostw na innych kontynentach nie organizuje się. Wszystkie zawody rozgrywane są corocznie. W latach 1979-2020 rozgrywano drużynowe mistrzostwa świata, w latach 2009-2010 indywidualne mistrzostwa Europy juniorów.
Poniższa tabela przedstawia zestawienie imprez rangi mistrzowskiej na świecie i w Europie wraz z rokiem, od którego są rozgrywane lub latami, w których je rozgrywano.
Mistrzostwa świata.
Pierwszymi zawodami rangi mistrzowskiej był Puchar FIM, rozegrany w 1963 roku, przez 2 kolejne lata turniej wyłaniający najlepszego zawodnika w tej odmianie sportu rozgrywano indywidualne mistrzostwa Europy, natomiast wraz z rozprzestrzenieniem się wyścigów motocyklowych na lodzie do azjatyckiej części ZSRR i Mongolii od 1966 roku rozgrywane są indywidualne mistrzostwa świata. Do 1968 roku odbywały się one w formie czterorundowego cyklu, zaś w latach 1969–1993 jako finał jedno lub dwudniowy. Od 1994 zawody odbywają się w formule Grand Prix. W pierwszej edycji cykl rozgrywany był na pięciu torach w Europie i Azji (turnieje dwudniowe), w późniejszych latach liczba rund wynosiła od 4 do 12 rund. Wyjątkiem była lata 1997, 2000 i 2021, kiedy finały rozegrano w formule dwudniowych finałów. W cyklu tym corocznie odbywa się kilka turniejów w różnych krajach, w których ice speedway cieszy się największą popularnością. W zawodach uczestniczy światowa czołówka zawodników, spośród których wyłaniany jest mistrz świata. W latach 1995–1996 rundy Grand Prix odbywały się w Polsce, na warszawskim torze Stegny.
Najwięcej tytułów mistrzowskich do tej pory zgromadził ośmiokrotny czempion globu Rosjanin Nikołaj Krasnikow (2005–2012), sześciokrotnie mistrzostwo wywalczył reprezentujący Związek Radziecki Gabdrachman Kadyrow (1966, 1968–1969, 1971–1973). Reprezentanci Związku Radzieckiego i powstałej po jego upadku Rosji wywalczyli łącznie 49 z 57 tytułów mistrzowskich, oraz 135 z 171 przyznanych medali, dominując w rozgrywkach przez cały okres ich rozgrywania. Najlepszymi zawodnikami potrafiącymi przebić radziecką i rosyjską dominację byli Szwedzi: Erik Stenlund, dwukrotny mistrz świata w latach 1984 i 1988, oraz Per-Olof Serenius, również dwukrotny mistrz w latach 1995 i 2002. Najlepszym Polakiem w historii mistrzostw był Norbert Świtała, który zajął 7. miejsce w 1967 roku.
W 1979 roku rozegrano pierwsze drużynowe mistrzostwa świata w rosyjskim Kalininie. Pierwsze miejsce zajęła reprezentacja ZSRR przed Czechosłowacją i Niemcami.
Mistrzostwa Europy.
Pierwsze zawody o mistrzostwo Europy zorganizowane zostały pod egidą FIM w 1964 roku, wygrał je Gabdrachman Kadyrow. Po kolejnej edycji rozegranej w 1965 roku, przed sezonem 1966 przekształcono je w indywidualne mistrzostwa świata.
Współcześnie imprezy żużlowe o randze mistrzostw Europy organizowane od 1999 roku przez Europejską Federację Motocyklową. Rozgrywane są w formie jedno lub dwudniowego finału, za wyjątkiem roku 2022, kiedy mistrzostwa zostały rozegrane w formie dwurundowego cyklu. W 2008 roku mistrzostwa zostały zorganizowane w Sanoku, a od 2020 mistrzostwa organizowane są na torach w Polsce: w Tomaszowie Mazowieckim i Sanoku.
Najwięcej, bo cztery tytuły mistrzowskie zgromadził Dmitrij Bułankin (2003–2004, 2006, 2009), dwukrotnie tytuł mistrza Starego Kontynentu zdobyli Jurij Polikarpow (1999–2000), Maksim Zacharow (2002, 2005) i Nikołaj Krasnikow (2016–2017). Łącznie Rosjanie zdobyli 22 z 24 tytułów mistrzowskich i 55 z 72 medali. Zwycięzcami spoza Rosji byli Austriacy: Franz Zorn, który zwyciężył w 2008 roku i Harald Simon, triumfator z 2022 roku. Najlepszą pozycją wywalczoną w mistrzostwach przez Polaków było 11. miejsce Grzegorza Knappa w 2011 roku, tę samą lokatę zajął w klasyfikacji końcowej w 2022 roku jego bratanek Michał Knapp.
Rozgrywki krajowe na świecie.
Ice speedway znany jest w Europie, a poza nią w azjatyckiej części Rosji i Kazachstanie – system rozgrywek ligowych posiadają jedynie Rosja i Szwecja. Poniższa tabela zawiera informacje o regularnych rozgrywkach ligowych w sezonie 2023.
Ponadto indywidualne mistrzostwa kraju prowadzone są w Czechach, Finlandii, Niemczech, Rosji i Szwecji. Oficjalne zawody o puchar kraju organizowane są w Kazachstanie. Zawody towarzyskie odbywają się także w Austrii i Holandii, zaś do startów w oficjalnych zawodach międzynarodowych nominowani są zawodnicy reprezentujący Polskę, Norwegię, Włochy i Wielką Brytanię.
Wyścigi motocyklowe na lodzie w Polsce.
Materiały źródłowe wspominają o pierwszych wyścigach lodowych w Polsce już w latach przedwojennych. Zimą na przełomie lat 1964 i 1965 w klubie Polonia Bydgoszcz, na podstawie dokumentacji fotograficznej przywiezionej ze Związku Radzieckiego przez działacza PZMotu, Bronisława Ratajczyka działacze, zawodnicy wraz z mechanikiem klubowym, Pawłem Łabickim, skonstruowali pierwszy w Polsce motocykl do jazdy po torze lodowym. 24 stycznia 1965 roku na specjalnie przygotowanym do wyścigów na lodzie torze Stadionu Miejskiego odbył się pokazowy trening Mieczysława Połukarda. Tej samej zimy rozegrano także turniej o "Srebrny Kolec IKP", w którym ze względu na dostępność tylko jednego motocykla ścigali się pojedynczo. Zawody wygrał Połukard w czasie 70,2 s. Również w 1965 roku odbyły się w Bydgoszczy zawody z udziałem zawodników radzieckich i w Zakopanem gdzie oprócz zawodników bydgoskiej Polonii, Mieczysława Połukarda, Edwarda Kupczyńskiego, Zygfryda Friedka oraz braci Norbeta i Rajmunda Świtałów wystąpił Stanisław Tkocz. W 1966 roku Mieczysław Połukard był jako pierwszy Polak w finałach mistrzostw świata, zajął w nich 14. miejsce, rok później jego wynik poprawił Norbert Świtała zajmując 7. lokatę.
W latach 70. i 80. wyścigi na torach lodowych nie były organizowane. Pierwsze zawody w tej odmianie sportu żużlowego po tak długiej przerwie (rundę eliminacyjną Grand Prix) zorganizowano w Warszawie w dn. 19–20 listopada 1994 roku na torze Stegny. Polskę reprezentowali wówczas dwaj Rosjanie – bracia: Siergiej i Jurij Iwanowowie. Grand Prix Polski organizowane były w latach 1995-1996. W 2008 roku zorganizowano mistrzostwa Europy w Sanoku na sztucznym torze łyżwiarskim Błonie, z kolei w latach 2007-2014 organizowany był turniej Ice Racing Sanok Cup. Zakończenie rozgrywania cyklu spowodowane było śmiercią Grzegorza Knappa oraz brakiem innych reprezentantów Polski należących do światowej czołówki zawodników.
Wyniki zawodów Ice Racing Sanok Cup.
Od 2020 roku finały indywidualnych mistrzostw Europy w ice speedwayu odbywają się na torach Areny Lodowej w Tomaszowie Mazowieckim (2020 – 2022) i Błonie w Sanoku (2022 – 2023). W każdym z finałów Polskę reprezentował Michał Knapp.

</doc>
<doc id="1592057" url="https://pl.wikipedia.org/wiki?curid=1592057" title="Mao Ce Dun">
Mao Ce Dun

Mao Ce Dun – albańsko–włoski film fabularny z roku 2007 w reżyserii Besnika Bishy, na podstawie powieści Besnika Mustafaja "Daullja prej letre".
Opis fabuły.
Akcja filmu rozgrywa się w latach 70. XX wieku w Albanii będącej pod rządami Envera Hodży. W małym mieście zostaje osiedlona przymusowo grupa Romów. Spokojne życie tej społeczności zakłócają narodziny dziecka. Syn jest dziewiątym dzieckiem w rodzinie romskiej. Aby przyniósł szczęście nie tylko swojej rodzinie, ale całej społeczności romskiej, jego ojciec Hekuran decyduje się nazwać go imieniem Mao Zedonga. Uzyskuje na to zgodę ze strony ambasady chińskiej, do której skierował w tej sprawie list. Lokalne władze partyjne mają nie lada kłopot – jak zachować się w zaistniałej sytuacji, aby pozostać w zgodzie z oficjalną linią partii i nie narazić na szwank stosunków z zaprzyjaźnionymi Chinami.

</doc>
<doc id="1592063" url="https://pl.wikipedia.org/wiki?curid=1592063" title="Per Erling Olsen">
Per Erling Olsen

Per Erling Olsen (ur. 30 marca 1958 w Oslo) - norweski lekkoatleta specjalizujący się w rzucie oszczepem.
Dziewiąty zawodnik igrzysk olimpijskich w Los Angeles (1984) - uzyskał wówczas wynik 78,98. W 1982 roku zajął 10. lokatę w mistrzostw Europy w Atenach. Rok później, w Helsinkach, podczas mistrzostw świata był piąty - rzucił 83,54. Mistrz Norwegii w latach 1980 - 1984. Rekord życiowy: 90,30 (28 czerwca 1983, Oslo)

</doc>
<doc id="1592070" url="https://pl.wikipedia.org/wiki?curid=1592070" title="Joanna Niemirska">
Joanna Niemirska

Joanna Niemirska (ur. 21 września 1979 w Bydgoszczy) – polska aktorka telewizyjna i filmowa. 
Życiorys.
W 2003 roku ukończyła studia aktorskie na Akademii Sztuk Teatralnych im. Stanisława Wyspiańskiego w Krakowie. W latach 2008-2009, była aktorką w Teatr im. Norwida w Jeleniej Górze, a w latach 2009-2010 Teatrze Nowym im. Dejmka w Łodzi.
Jest związana z Gminą Wyznaniową Żydowską w Warszawie.
Jest partnerką reżysera Łukasza Kosa, z którym ma troje dzieci, syna Ezrę oraz córki Remę i Ninel.
Filmografia.
Sporządzono na podstawie materiałów źródłowych.

</doc>
<doc id="1592077" url="https://pl.wikipedia.org/wiki?curid=1592077" title="Mistrz Pathelin">
Mistrz Pathelin

Mistrz Pathelin (oryg. fr."La farce de maître Pathelin", inne tłumaczenia: "Farsa mistrza Pathelin", "Mistrz Piotr Pathelin") – anonimowa francuska farsa średniowieczna, niekiedy przypisywana Guillaume’owi d’Alecis. Powstała około 1460, pierwsze wydanie pojawiło się w 1464.
Treść.
Pathelin, fałszywy adwokat (występuje w sądzie nie mając ukończonych studiów prawniczych) będący w poważnych kłopotach finansowych, przekonuje kupca tkanin, Guillaume’a Joceaulme, by pożyczył mu kawał płótna. Kiedy kupiec zjawia się po należność pieniężną, adwokat udaje ciężko chorego, majacząc po łacinie, wspiera go jego wierna żona Guillemette. Ostatecznie Joceaulme, przekonany o chorobie prawnika, odchodzi. Po pewnym czasie kupiec oskarża jednego z zatrudnianych przez siebie pastuszków o to, że ukradł mu owcę. Dochodzi do rozprawy sądowej, podczas której adwokatem pastuszka zostaje Pathelin; namawia on swojego klienta, by udawał głupiego i przez cały proces powtarzał tylko „beee”. Dochodzi do uniewinnienia, jednak pasterz nie przestaje grać swojej roli nawet i później, kiedy Pathelin domaga się wypłaty honorarium. Ostatecznie również odchodzi z kwitkiem.
"Mistrz Pathelin" napisany jest wierszem oktosylabicznym, składa się z 1599 wersów. Farsa została napisana w dialecie regionu paryskiego. Autor pozostawił wiele wskazówek dla aktorów, wyraźnie precyzując sposób ustawienia dekoracji na scenie oraz kostiumy, które miały naśladować codzienne ubrania mieszkańców piętnastowiecznej Francji (przedstawicieli mieszczaństwa). Skromne środki średniowiecznego teatru świeckiego zmuszały przy tym do równoczesnego umieszczania na scenie dekoracji przedstawiających pokój Pathelina, sąd oraz mieszkanie kupca.
Cechy utworu.
Podobnie jak w wypadku wielu mniej znanych średniowiecznych fars, komizm "Mistrza Pathelina" opiera się na zabiegu teatru w teatrze, podwójnego odgrywania roli przez aktorów: udają oni fikcyjnych bohaterów, którzy również udają (Pathelin – umierającego, pasterz – niemowę). Główny motyw komiczny określany jest natomiast mianem "oszukanego oszusta" (fr. "trompeur trompé") – tytułowy bohater, sprytny kombinator, wpada w finale we własne sidła. Motyw wzajemnego oszukiwania się (jedynie sędzia, reprezentujący surowych i konsekwentnych do absurdu urzędników państwowych, wyłamuje się z tego schematu) jest zresztą głównym tematem dzieła, tworząc uniwersalną refleksję na temat stosunków międzyludzkich, wykraczającą poza prostą satyrę środowiska zamożnego mieszczaństwa (nieprzypadkowo Pathelin nie jest „prawdziwym” adwokatem).
Recepcja.
O ogromnej popularności utworu w średniowieczu świadczy ilość jego drukowanych wznowień, których pojawiło się co najmniej dziewięć w różnych miastach Francji. Jeszcze w XVI wieku pojawiały się utwory otwarcie nawiązujące do "Mistrza Pathelin", stanowiące kontynuację wątków podjętych w tekście farsy lub tworzące zupełnie nowe przygody tytułowego bohatera. Motywy literackie świadczące o znajomości utworu pojawiały się również w ówczesnej literaturze niemieckiej. Niektóre zdania z farsy przeszły do języka potocznego (jak kwestia sędziego "Powróćmy do naszych baranów"), zaś słowa "patelin" i "pateliner" stały się słowami pospolitymi. Jeszcze w 1512 studenci paryscy odgrywali publicznie "Mistrza Pathelina" w przekładzie łacińskim, a w 1706 na podstawie farsy powstała komedia Brueysa i Palaprata. W XX wieku utwór był wielokrotnie prezentowany na scenach teatralnych, także poza Francją.

</doc>
<doc id="1592080" url="https://pl.wikipedia.org/wiki?curid=1592080" title="Izabela Textorisová">
Izabela Textorisová

Izabela Textorisová (ur. 16 marca 1866 w Ratkovej, zm. 12 września 1949 w Krupinie) – słowacka urzędniczka pocztowa, pierwsza kobieta-botanik wśród Słowaków.
Życiorys.
Urodziła się w rodzinie skromnego adwokata. Po skończeniu szóstej klasy szkoły podstawowej w 1877 r. przerwała naukę. Dalej kształciła się już tylko jako samouk. Chciała zostać nauczycielką, jednak po krótkim epizodzie pracy w tym zawodzie w miejscowościach Belá i Telgárt uległa namowie rodziców i w 1886 r. zdała w Revucy egzamin na królewskiego, państwowego urzędnika pocztowego. W tym samym roku 6 maja podjęła pracę w nowo utworzonym urzędzie pocztowym w Blatnicy w Turcu, w którym pełniła służbę (później jako kierownik) do 1949 r. Miała cztery siostry: Margitę, Olgę, Jolanę i Almę. Nigdy nie wyszła za mąż.
W 1981 r. prochy I. Textorisovej zostały przewiezione na Cmentarz Narodowy (słow. Národný cintorín) w Martinie.
Działalność naukowa.
Od dzieciństwa interesowała się przyrodą. Podstawy botaniki przekazał jej nauczyciel ze szkoły podstawowej, Václav Vraný. To on namówił młodą botaniczkę, by do tworzenia zielnika zamówiła w drukarni specjalne arkusze z nagłówkiem „Herbarium Textoris”. Do pogłębiania wiedzy w tym zakresie zachęcił Textorisovą słowacki przyrodnik Andrej Kmeť.
Zajmowała się głównie florą Turca i otaczających ją gór: Małej i Wielkiej Fatry. Podczas systematycznego studiowania flory Dolin Blatnickiej i Gaderskiej w Wielkiej Fatrze podała szereg gatunków roślin dotychczas stamtąd niewymienianych, jak wawrzynek główkowy, cyklamen fatrzański czy szarotka alpejska. Podczas swej pracy używała jedynie lupy oraz kilku czeskich, węgierskich i niemieckich dzieł botanicznych. Egzemplarzami roślin do zbiorów zielnikowych regularnie wymieniała się z Jozefem Ľudovítem Holubym, który weryfikował jej oznaczenia roślin i pomagał oznaczać szczególnie trudne gatunki. Swoje prace publikowała w kilku fachowych czasopismach, w większości jednak pod pseudonimem. W 1913 r. w węgierskim czasopiśmie Botanikai Kozleményiek opublikowała artykuł "Floristické údaje z Turčianskej stolice", w którym wymieniła ponad 100 gatunków roślin, dotąd nienotowanych z terenów Turca. W 1930 r. napisała monografię "O turčianskej flóre", która pozostała w rękopisie.
Z domu rodzinnego oprócz języka słowackiego wyniosła również znajomość języków węgierskiego i niemieckiego. Jako samouk poznała język rosyjski tak dobrze, że w oryginale przeczytała m.in. całą twórczość swego ulubionego pisarza – Lermontowa. Poznała język łaciński, niezbędny w nomenklaturze botanicznej, a także podstawy angielskiego, francuskiego, włoskiego i rumuńskiego. Umożliwiło jej to wymianę korespondencji z wieloma europejskimi botanikami. Wśród nich byli m.in. wybitni botanicy węgierscy: Vincent Borbás, Sándor Jávorek, Árpád Degen i Antal Margittai. Z pozostawionego przez nią obszernego zielnika ("Herbarium Textoris", ok. 5 tys. pozycji), znajdującego się obecnie w Katedrze Botaniki Wydziału Przyrodniczego Uniwersytetu Komeńskiego w Bratysławie, do dziś korzystają studenci i naukowcy.
Pamięć I. Textorisovej.
Znany węgierski botanik – systematyk, Antal Margittai, uwiecznił I. Textorisovą, nazywając nowy gatunek ostu, który odkryła ona w 1893 r. w masywie Tlstej w Wielkiej Fatrze, nazwą "Carduus textorisianus" Marg. Nazwiskiem I. Textorisovej nazwano także jedną z jaskiń w masywie Tlstej.
Z okazji 100 rocznicy urodzin Textorisovej 6 marca 1966 r. odsłonięto w Blatnicy poświęconą jej tablicę, której autorem jest artysta rzeźbiarz Fraňo Štefunko. W 1987 r. otwarto w tej miejscowości skromną izbę pamięci I. Textorisovej.
3 maja 1996 r. z okazji 110 rocznicy otwarcia poczty w Blatnicy i 130 rocznicy urodzin Textorisovej Poczta Słowacka wprowadziła do obiegu dwa znaczki pocztowe o nominałach po 8 Sk w postaci dwuznaczkowej całostki (autorzy: Jozef Baláž, Martin Činovský i František Horniak). Na jednym z nich jest podobizna botaniczki, na drugim – przedstawienie odkrytego przez nią gatunku ostu "Carduus textorisianus" Marg.
Nazwisko Textorisovej upamiętniono również w nazwie planetoidy (30252) Textorisová (2000 HE24), odkrytej 30 kwietnia 2000 r. przez słowackiego astronoma Petra Kušniráka.

</doc>
<doc id="1592081" url="https://pl.wikipedia.org/wiki?curid=1592081" title="Juan Molinari">
Juan Molinari

Juan Molinari – piłkarz urugwajski, pomocnik.
Jako piłkarz klubu Universal Montevideo wziął udział w turnieju Copa América 1921, gdzie Urugwaj zajął trzecie miejsce. Molinari zagrał w dwóch meczach – z Brazylią i Argentyną.

</doc>
<doc id="1592083" url="https://pl.wikipedia.org/wiki?curid=1592083" title="Ferdynand Kortez">
Ferdynand Kortez



</doc>
<doc id="1592086" url="https://pl.wikipedia.org/wiki?curid=1592086" title="Jan Harusewicz">
Jan Harusewicz

Jan Harusewicz (ur. 9 stycznia 1863 w Łomży, zm. 17 września 1929 w Warszawie) – polski lekarz i polityk.
Życiorys.
Był synem Szymona (naczelnika urzędu skarbowego) i Leokadii z Zielińskich.
W 1881 ukończył Gimnazjum Klasyczne w Łomży a następnie, w 1887, Wydział Lekarski Cesarskiego Uniwersytetu Warszawskiego. W tym samym roku wziął udział w powołaniu w Krakowie Związku Młodzieży Polskiej „Zet”. W 1888 został przyjęty do Ligi Polskiej. Po przekształceniu jej w 1893 w Ligę Narodową został członkiem Rady Naczelnej Ligi.
W 1888 przyjął stanowisko lekarza powiatowego w Ostrowi Mazowieckiej. Rozpoczął tu tajną pracę narodową. W 1905 był jednym z założycieli Towarzystwa Polskiej Macierzy Szkolnej. Był inicjatorem tworzenia sieci kół tajnej oświaty; dzięki niemu powołano w Ostrowi Koła Polskiej Macierzy Szkolnej i Miłośników Sceny Polskiej, których współorganizatorką i działaczką była jego żona, Amelia Harusewicz. Był wraz z nią inicjatorem powstania w mieście licznych stowarzyszeń. Kolportował wydawnictwa narodowe. Dużo publikował (pod ps. „Jerzy Wrewicz”), m.in. w „Gazecie Warszawskiej” i „Przeglądzie Wszechpolskim”. Jego teksty dotyczyły głównie samorządności Królestwa; propagowały nacjonalizm.
Jan Harusewicz pełnił funkcję komisarza Ligi Narodowej na ziemię łomżyńską. Jego najbliższymi współpracownikami byli Ludwik Mieczkowski i Jan Dołęga-Zakrzewski. W 1906 wypłynął na szerszą scenę polityczną zostając posłem do rosyjskiej I Dumy. Następnie zasiadał w II, III i IV Dumie, będąc w ostatniej z nich (do 1917) prezesem Koła Polskiego. Był zwierzchnikiem Koła Okręgowego łomżyńskiego Towarzystwa Oświaty Narodowej.
W odpowiedzi na deklarację wodza naczelnego wojsk rosyjskich wielkiego księcia Mikołaja Mikołajewicza Romanowa z 14 sierpnia 1914, podpisał telegram dziękczynny głoszący m.in., że "krew synów Polski, przelana łącznie z krwią synów Rosyi w walce ze wspólnym wrogiem, stanie się największą rękojmią nowego życia w pokoju i przyjaźni dwóch narodów słowiańskich".
W 1915 został członkiem Komitetu Narodowego Polskiego. Był wówczas także członkiem Centralnego Komitetu Obywatelskiego Królestwa Polskiego w Rosji, następnie Komitetu Narodowego Polskiego. Członek Rady Polskiej Zjednoczenia Międzypartyjnego. Po przeniesieniu Komitetu Narodowego Polskiego z Lozanny do Paryża, w 1918, był jego przedstawicielem na Szwecję i Finlandię.
W 1920 wrócił do Polski. W 1922 został wybrany do Sejmu I kadencji z listy Związku Ludowo-Narodowego. Był wiceprezesem klubu. Należał do wewnętrznych organizatorów polityki obozu narodowego.
Miał syna Mieczysława Harusewicza, hydrotechnika, oficera WP i działacza narodowego oraz córkę Wandę, żonę Ignacego Czeczotta, lekarza, oficera WP zamordowanego w Charkowie. Zmarł 17 września 1929 w Warszawie. Pochowany został na warszawskich Powązkach (kwatera 80-5-25).

</doc>
<doc id="1592087" url="https://pl.wikipedia.org/wiki?curid=1592087" title="VAB (pojazd)">
VAB (pojazd)



</doc>
<doc id="1592091" url="https://pl.wikipedia.org/wiki?curid=1592091" title="VAB">
VAB



</doc>
<doc id="1592094" url="https://pl.wikipedia.org/wiki?curid=1592094" title="Aniela Gruszecka">
Aniela Gruszecka

Aniela Gruszecka, zamężna Nitschowa, ps. "Jan Powalski" (ur. 18 maja 1884 w Warszawie, zm. 18 kwietnia 1976 w Krakowie) – polska pisarka i krytyczka literacka. 
Życiorys.
Córka Artura Gruszeckiego. Studiowała nauki ścisłe na Uniwersytecie Jagiellońskim i na Sorbonie. W 1913 wyszła za mąż za profesora językoznawstwa Uniwersytetu Jagiellońskiego Kazimierza Nitscha, którego pracę i życie opisała w książce "Całe życie nad przyrodą mowy polskiej" (1976). Była związana ze środowiskiem intelektualno-artystycznym Krakowa sportretowanym w powieści "Przygoda w nieznanym kraju".
Jej ciotecznym bratem był Konstanty Krumłowski. Stryjecznym bratem męża był profesor Uniwersytetu Warszawskiego Roman Nitsch, żonaty z rzeźbiarką i profesor Akademii Sztuk Pięknych w Warszawie Ludwiką Nitschową z domu Kraskowską – autorką warszawskiego Pomnika Syreny.
10 listopada 1933 „za zasługi na polu literatury” została odznaczona przez Prezydenta RP Ignacego Mościckiego Krzyżem Kawalerskim Orderu Odrodzenia Polski.
Otrzymała nagrodę literacką miasta Krakowa (1934) i województwa krakowskiego (1948).
Twórczość.
Debiutowała powieścią "W słońcu" (1913) opowiadającą o życiu dwóch chłopców na ówczesnych kresach. Nowatorstwem artystycznym odznaczyła się powieść psychologiczna "Przygoda w nieznanym kraju" (1933, wznow. 1957), której akcja rozgrywa się w krakowskich środowiskach intelektualnych i artystycznych. Ważne miejsce w twórczości Gruszeckiej zajmują popularne powieści historyczne dla młodzieży, których akcja toczy się w średniowiecznej Polsce: "Król" (1913), "W grodzie żaków" (1913, wznow. 1947), "Od Karpat nad Bałtyk" (1946), "Nad jeziorem" (1921, wznow. 1961) czy "Powieść o kronice Galla" (tom 1-6, 1960–1970). "Nad jeziorem. Sielanka wielkopolska z XIII wieku" wyróżnia się szczególnie umiejętną archaizacją języka. Wielotomowy cykl "Powieść o kronice Galla" stanowi epicką panoramę dziejów "Kroniki Polskiej", ukazującą jej powstanie, znaczenie historyczne oraz spory naukowe, jakie budziła wśród kolejnych pokoleń.
Aniela Gruszecka współpracowała z czasopismem „Przegląd Współczesny”, w którym ogłosiła wiele studiów o literaturze, m.in. "O powieści" (1927), "Stare i nowe w powieści współczesnej" (1933), "Klasyfikacja a życie na terenie powieści" (1934). Opublikowała w nim także recenzje kilku głośnych debiutów: Witolda Gombrowicza, Adolfa Rudnickiego i Zbigniewa Uniłowskiego.

</doc>
<doc id="1592096" url="https://pl.wikipedia.org/wiki?curid=1592096" title="(148780) Altjira">
(148780) Altjira

(148780) Altjira – planetoida transneptunowa. Została odkryta 20 października 2001 roku przez M. W. Buie. Jest obiektem podwójnym – w 2007 roku zidentyfikowano w jej pobliżu niewiele mniejszego towarzysza. Ze względu na niewielkie różnice w wielkości tych obiektów, ciało to określa się mianem planetoidy podwójnej.
Orbita.
Planetoida ta porusza się po orbicie o mimośrodzie wynoszącym 0,064, w średniej odległości 44,29 j.a. od Słońca. Płaszczyzna orbity (148780) Altjira nachylona jest o 5,2° względem ekliptyki.
Właściwości fizyczne.
Większy składnik tego podwójnego układu planetoid ma średnicę szacowaną na ok. 340 km, mniejszy zaś ma rozmiary ok. 246 km. Ciała te obiegają wspólny środek masy w czasie ok. 23 dni, a odległość między nimi wynosi ok. 5800 km. Najprawdopodobniej okres obiegu równa się także ich okresowi obrotu wokół własnych osi.

</doc>
<doc id="1592100" url="https://pl.wikipedia.org/wiki?curid=1592100" title="(148780) 2001 UQ18">
(148780) 2001 UQ18



</doc>
<doc id="1592102" url="https://pl.wikipedia.org/wiki?curid=1592102" title="Richard Clayderman">
Richard Clayderman

Richard Clayderman, właśc. Philippe Pagès (ur. 28 grudnia 1953 w Paryżu) – francuski pianista, który ma w swoim dorobku wiele albumów zawierających oryginalne kompozycje Paula de Senneville i Oliviera Toussainta, instrumentalne wersje przebojów muzyki popularnej oraz przystępnie zaaranżowane popularne dzieła muzyki poważnej. W 1998 roku nagrał wspólnie z Grzegorzem Markowskim nową wersję utworu "Niewiele Ci mogę dać" grupy Perfect.
Wykonana przez niego ballada "Ballade pour Adeline" (Ballada dla Adeliny) rozeszła się w nakładzie 22 mln kopii.

</doc>
<doc id="1592105" url="https://pl.wikipedia.org/wiki?curid=1592105" title="VV60LF">
VV60LF

VV60LF – oznaczenie tramwaju wytwarzanego w latach 2003–2006 wspólnie przez czeskie firmy "Pragoimex a.s." w Pradze, "Krnovské opravny a strojírny, s.r.o." (KOS) w Karniowie oraz "Cegelec a.s." w Pradze.
Konstrukcja.
VV60LF to jednokierunkowy, czteroosiowy, bezprzegubowy wagon doczepny (bez własnego napędu), mający 60% niskiej podłogi. Wysokość podłogi w drzwiach i środkowej części pojazdu wynosi 350 mm, natomiast pozostałe miejsca znajdują się na podwyższonych podestach, dzięki czemu tramwaj w całości przystosowany jest dla osób niepełnosprawnych. Po prawej stronie znajduje się dwoje podwójnych drzwi. Wnętrze jest zbliżone do T3R.EV (tapicerowane siedzenia, podobna obudowa dachu i ścian), natomiast nowoczesny design czoła i tyłu tramwaju zaprojektował František Pelikán.
Oznaczenie VV60LF pochodzi od czeskich słów "wóz doczepny" (vlečný vůz"), procentu niskiej podłogi (60) i angielskiego określenia niskopodłogowości (low floor").
Tramwaj ten przeznaczony jest do jazdy w zespołach trakcyjnych z pojazdami T3R.EV i/lub Vario LF. Może być łączony z jednym lub dwoma innymi wagonami (w Brnie wszystkie jeżdżą w składach Vario LF + VV60LF + T3R.EV, a w Ostrawie T3R.EV + VV60LF)
Linki zewnętrzne.
Producenci:

</doc>
<doc id="1592107" url="https://pl.wikipedia.org/wiki?curid=1592107" title="Zenon Dądajewski">
Zenon Dądajewski

Zenon Franciszek Dądajewski (ur. 2 lipca 1936 r. w Chodzieży, zm. 28 stycznia 2009 r. w Warszawie) – polski reżyser, aktor filmowy i teatralny.
Życiorys.
W 1959 ukończył studia na Wydziale Dramatyczno-Estradowym PWST w Warszawie.
Od 1985 był dyrektorem Teatru Komedia w Warszawie.
Zmarł 28 stycznia 2009 r. Pochowany został na Cmentarzu Wojskowym na Powązkach w Warszawie (B43-6-12).

</doc>
<doc id="1592110" url="https://pl.wikipedia.org/wiki?curid=1592110" title="Zenon Dondajewski">
Zenon Dondajewski



</doc>
<doc id="1592113" url="https://pl.wikipedia.org/wiki?curid=1592113" title="Faustus z Riez">
Faustus z Riez



</doc>
<doc id="1592120" url="https://pl.wikipedia.org/wiki?curid=1592120" title="Rezerwat przyrody Boże Oko">
Rezerwat przyrody Boże Oko

Rezerwat przyrody Boże Oko – leśny rezerwat przyrody położony na zachód od miejscowości Klucz, w gminie Ujazd, w powiecie strzeleckim (województwo opolskie). Znajduje się na terenie Parku Krajobrazowego Góra Św. Anny oraz obszaru siedliskowego sieci Natura 2000 „Góra Świętej Anny” PLH160002.
Rezerwat został powołany w 1997 roku na powierzchni 68,94 ha. Obecnie podawana wielkość rezerwatu to 68,59 ha.
Nazwa rezerwatu pochodzi od znajdującej się w jego pobliżu kapliczki.
Celem utworzenia rezerwatu była ochrona lasu świeżego z licznie występującym drzewostanem bukowym, którego wiek szacuje się na 135–155 lat, buki osiągają wysokość 30–32 m, a ich pierśnice 50–60 cm. Liczne są okazy o wymiarach pomnikowych. Poza bukami w warstwie drzew rosną: modrzew, świerk, grab, brzoza i sosna. W warstwie podszytu: podrost głównie buka, bez czarny i bez koralowy.
Rzeźba terenu urozmaicona: wzniesienie sięgające 295 m n.p.m., suche dolinki, głębokie parowy, leje krasowe.
Na terenie rezerwatu wyróżniono trzy zbiorowiska roślinne:
Oznaczono 61 gatunków roślin naczyniowych, w tym chronione:
Zewidencjonowano również chronionego grzyba – soplówkę gałęzistą.
Fauna rezerwatu jest słabo poznana, występuje tu m.in.: jeleń, dzik, sarna, lis, zając, borsuk, kuna leśna, wiewiórka, jeż, a z ptaków: myszołów, kruk, jastrząb, dzięcioł czarny, dzięcioł zielonosiwy, gołąb grzywacz.
Rezerwat leży na terenie Nadleśnictwa Strzelce Opolskie. Nadzór sprawuje Regionalny Dyrektor Ochrony Środowiska w Opolu. Na mocy obowiązującego planu ochrony ustanowionego w 2018 roku, obszar rezerwatu objęty jest ochroną ścisłą.
Przez rezerwat prowadzi ścieżka przyrodniczo-dydaktyczna z Góry Św. Anny do Zalesia Śląskiego.

</doc>
<doc id="1592122" url="https://pl.wikipedia.org/wiki?curid=1592122" title="Josef Pilnáček">
Josef Pilnáček

Josef Pilnáček, jako autor też: Josef Pilnáček-Radostic (ur. 9 lutego 1883 w Černej Horze, zm. 21 grudnia 1952 w Wiedniu) – czeski historyk, genealog, heraldyk.
Pochodził z czeskiej rodziny rzeźnika Josefa Pilnáčka i Josefy z domu Přibylová, pochodzącej z pobliskiego Jestřebí. Szkołę powszechną ukończył w Černé Hoře, niższe I Czeskie Gimnazjum w Brnie i Średnią Szkołę Rolniczą w Przerowie, w której zdał maturę. Po odbyciu rocznej służby wojskowej w pułku kawalerii w Pradze (1902–1903), zdecydował się na karierę wojskową, dochodząc do stopnia podporucznika. W 1911 roku odszedł z armii, zostając zarzącą majątku ziemskiego ojca. W czasie I wojny światowej służył w kawalerii, zostając rotmistrzem, a po jej zakończeniu ożenił się z Marie Mediansky z Budapesztu, wdową po niemieckim bankierze, z którą osiadł na stałe w Wiedniu jako rentier. W stolicy Austrii rozwinął studia nad genealogią i heraldyką dawnych rodów morawskich i śląskich, korzystając z bogatych zasobów tamtejszych archiwów i bibliotek oraz kontaktów z wieloma genealogami działającymi w Austrii, Niemczech i Czechosłowacji. Pilnáček poznał znakomitego czeskiego historyka, genealoga i heraldyka Augusta Sedláčka, który z zainteresowaniem obserwował jego działalność badawczą i go wspierał.
Czechosłowacki Instytut Krajoznawczy w Wiedniu.
W 1933 roku założył Wiedeński Czechosłowacki Instytut Krajoznawczy ("Vídeňský československý vlastivědný ústav"), który miał za zadanie poszukiwać i dokumentować wszelkie pamiątki historyczne i kulturowe (m.in. archiwalia, rękopisy, rzadkie druki, muzealia) dotyczące Czechosłowacji, jakie są zgromadzone w Austrii, jak również pozyskiwać reprodukcje, odpisy, czy wypisy z austriackich źródeł historycznych dotyczących Czech, Moraw, Śląska i Słowacji, w celu udostępniania ich do badań naukowych i krajoznawczych. Instytut miał być zatem centrum informacji naukowej o dziedzictwie kulturowym Czechosłowacji znajdującym się w Austrii, wydającym specjalny kwartalnik pt. „Czechosłowackie Pamiątki na Obczyźnie” („Československé památky v cizinĕ"”"). Instytut Krajoznawczy nie miał szans na rozwinięcie szerszej działalności ze względu na postępy narodowego socjalizmu w Austrii, zwieńczone wcieleniem jej do III Rzeszy. 
Dorobek badawczy.
Pilnáček wykonał szeroko zakrojoną, tytaniczną wręcz pracę poszukiwawczą na Morawach, Śląsku, w Czechach i Austrii, gromadząc olbrzymi zasób informacji o zawartości i dokumentację wielu tysięcy zespołów archiwalnych (w centralnych, miejscowych, kościelnych i rodowych zbiornicach), bibliotek naukowych i historycznych, kolekcji muzealnych, czy prywatnych zbiorów mniejszości czeskiej w Austrii. Mając niebywałe rozeznanie w zasobach źródeł historycznych i kulturowych i biegłość badawczą, napisał i opublikował po czesku, niemiecku i nawet po polsku łącznie kilkadziesiąt artykułów w uznanych czasopismach naukowych (m.in. w warszawskim „Miesięczniku Heraldycznym"”") oraz prac wydanych własnym nakładem, jak i mnóstwo rozproszonych przyczynków o charakterze popularyzatorskim. Były to głównie prace genealogiczne i heraldyczne poświęcone szlachcie i mieszczaństwu oraz dziejom i kulturze krajów Korony Czeskiej. Kilka książek poświęcił historii rodzinnych stron, opracował też i wydał drukiem genealogię własnego rodu. Przygotował również w języku polskim opracowanie oparte na nieznanych dotąd źródłach pt. "Rycerstwo polskie na Morawie w XV–XIII wieku", które pozostało w rękopisie. Najważniejszym jednak dziełem Pilnáčka są "Staromoravští rodové", dla których powstania inspiracją była renesansowa „biblia” morawskiej genealogii "Zrcadlo slavného Markrabství moravského" Bartosza Paprockiego z 1593 roku. Badacz z Černé Horý postanowił uzupełnić ją o pomniejsze i nieznane historykom rody dawnych Moraw. W efekcie wieloletnich poszukiwań, stworzył 300 lat po Paprockim najbardziej obszerne i kompletne dzieło, będące pomocą niezbędną w poznawaniu dziejów staromorawskiej szlachty, jej herbów, siedzib, zamków, miast, wsi i zabytków sztuki.
Swój majątek w postaci cennego księgozbioru specjalistycznego, przebogatej dokumentacji źródłowej i rękopisów prac zapisał w testamencie Morawskiemu Archiwum Krajowemu ("Moravský zemský archiv") w Brnie wraz z autorskimi prawami majątkowymi do dysponowania i publikowania jego dzieł. Sporą część z nich opracowano i wydano pośmiertnie zgodnie z wolą autora. Wraz z życzliwie wspierającą go za życia małżonką spoczywa na cmentarzu ewangelickim w wiedeńskim Simmeringu.
Był członkiem znanych towarzystw naukowych: "Heraldisch-Genealogische Gesellschaft Adler" w Wiedniu (od 1912 roku), "Herold – Verein für Heraldik, Genealogie und verwandte Wissenschaften" w Berlinie-Dahlem (członek-korespondent od 1939 roku) i "Muzejní spolek" w Brnie (od 1929 roku).
Nazwisko Josefa Pilnáčka jest znane każdemu genealogowi i heraldykowi w Europie Środkowej, głównie dzięki dwóm obszernym, rzetelnie opracowanym zbiorom genealogii szlachty Moraw i Śląska. Ów naukowiec amator, tytan kwerend i pracy badawczej, prawdziwy czeski patriota, znany z wielkiej życzliwości dla ludzi, jest dziś jednym z częściej cytowanych genealogów z i w tej części kontynentu.

</doc>
<doc id="1592123" url="https://pl.wikipedia.org/wiki?curid=1592123" title="Josef Pilnacek">
Josef Pilnacek



</doc>
<doc id="1592124" url="https://pl.wikipedia.org/wiki?curid=1592124" title="Europejski Uniwersytet Humanistyczny">
Europejski Uniwersytet Humanistyczny

Europejski Uniwersytet Humanistyczny (biał. "Еўрапейскі гуманітарны ўніверсітэт", lit. "Europos humanitarinis universitetas", "EHU") – litewsko-białoruska uczelnia z siedzibą w Wilnie kształcąca głównie opozycyjnie nastawioną inteligencję białoruską.
Od 1992 do 2004 placówka działała na terenie Białorusi jako prywatna uczelnia z uprawnieniami do nadawania stopnia licencjata oraz prowadzenia studiów podyplomowych. W 2004 uniwersytet został zamknięty przez władze białoruskie, jednak dzięki pomocy rządu litewskiego, organizacji pozarządowych oraz UE i USA dokonano jego ponownego otwarcia w Wilnie na jesieni 2005. W lutym 2006 władze litewskie przyznały EUH status uniwersytetu państwowego.
Studenci mają możliwość uzyskania na Uniwersytecie stopnia licencjata lub magistra w trybie dziennym lub zaocznym na następujących kierunkach: białorutenistyka, historia Białorusi i antropologia kulturowa, nauki politologiczne i badania europejskie, prawo międzynarodowe, filozofia społeczna i polityczna, media i komunikacja, design i media, dziedzictwo kulturowe i turystyka, teoria i praktyka sztuki współczesnej.
Zajęcia prowadzone są w językach białoruskim, litewskim, angielskim i rosyjskim.

</doc>
<doc id="1592125" url="https://pl.wikipedia.org/wiki?curid=1592125" title="Ladislao Pérez">
Ladislao Pérez

Ladislao Pérez - piłkarz urugwajski, pomocnik.
Jako piłkarz klubu Universal Montevideo wziął udział w turnieju Copa América 1921, gdzie Urugwaj zajął trzecie miejsce. Pérez nie zagrał w żadnym meczu.
Jako piłkarz klubu Montevideo Wanderers wziął udział w turnieju Copa América 1923, gdzie Urugwaj zdobył mistrzostwo Ameryki Południowej. Pérez zagrał we wszystkich trzech meczach - z Paragwajem, Brazylią i Argentyną.
Od 2 listopada 1921 do 31 sierpnia 1924 Pérez rozegrał w reprezentacji Urugwaju 6 meczów (nie zdobył w nich bramki).

</doc>
<doc id="1592126" url="https://pl.wikipedia.org/wiki?curid=1592126" title="Ladislao Perez">
Ladislao Perez



</doc>
<doc id="1592129" url="https://pl.wikipedia.org/wiki?curid=1592129" title="Osiedle im. Warszawy-Centrum (Kłodzko)">
Osiedle im. Warszawy-Centrum (Kłodzko)

Osiedle im. Warszawy-Centrum – osiedle w Kłodzku, powstałe w 1997 roku, położone w północnej części miasta, po prawej stronie Nysy Kłodzkiej. Położone jest na terenie historycznej Skiby. 
Geografia.
Położenie geograficzne.
Osiedle leży w północnej części Kłodzka na jego rubieżach. Na północy graniczy z Boguszynem, na wschodzie i południu z Jurandowem, a poprzez rzekę sąsiaduje po lewej stronie z Ustroniem. Od centrum miasta oddalony jest o około 2,5 km na północny wschód.
Warunki naturalne.
Osiedle rozciąga się na wysokości od 293 do 333 m n.p.m. Większość jego terenów stanowi obszar zabudowany. Dawniej w tym miejscu znajdowały się ogródki działkowe. Na północny osiedla przepływa potok Dębinka, który stanowi jego naturalną granicę z Boguszynem.
Historia.
Od czasów średniowiecza teren dzisiejszego osiedla należał do leżącego w pobliżu Kłodzka Jurandowa i dzieliło z nim losy polityczne. Teren ten nosił niemiecką nazwę "Scheibe" i był bardzo luźno zabudowany. Po zakończeniu II wojny światowej i przejęciu Kłodzka przez polskie władze obszar ten otrzymał urzędową nazwę Skiba. Obszar ten stanowiły w dalszym stopniu tereny niezabudowane, na których częściowo, w ciągu kolejny dziesięcioleci ulokowano ogródki działkowe.
Decyzja o wybudowaniu w tym miejscu osiedla zapadła po tzw. powodzi tysiąclecia z lipca 1997 roku. Wiązała się ona z planem minister Barbary Blidy, pełniącej wówczas funkcję prezesa Urzędu Mieszkalnictwa i Rozwoju Miast w rządzie Włodzimierza Cimoszewicza. Przewidywał on budowę osiedli małych domów wielorodzinnych dla powodzian w miejscowościach dotkniętych kataklizmem.
Budowę takiego osiedla sfinansował skarb państwa, zaś pieniądze na wykup gruntu pod budowę ofiarowała w ramach pomocy dla Kłodzka, gmina Warszawa-Centrum. 25 budynków powstało w ekspresowym tempie pięciu miesięcy na przełomie 1997/1998, dając dach nad głową wielu rodzinom powodzian z terenu Kłodzka: Piasek, Przedmieścia Wojciechowickiego i Przedmieścia Nyskiego.
Administracja.
Osiedle związane było z sąsiednim Jurandowem i pobliskim Boguszynem. Wraz z rozszerzeniem granic Kłodzka pod koniec XIX wieku dzieliło z nim losy polityczno-administracyjne. Po zakończeniu II wojny światowej znalazło się w granicach Polski. Weszło w skład województwa wrocławskiego, powiatu kłodzkiego. Po zmianach w administracji terenowej w latach 70. XX wieku teren obecnego osiedla jako część Kłodzka wszedł w skład województwa wałbrzyskiego. W 1999 roku ponownie reaktywowano powiat kłodzki, który wszedł w skład województwa dolnośląskiego.
Na terenie Kłodzka nie występują pomocnicze jednostki administracyjne, takie jak: osiedla, czy dzielnice, dlatego też o większości spraw decyduje samorząd miejski, którego siedziba znajduje się na pl. Bolesława Chrobrego, na Starym Mieście. Mieszkańcy wybierają do Rady Miasta sześciu radnych co 5 lat (do 2018 roku kadencja wynosiła 4 lata), tworząc okręg wyborczy nr 1, wraz z całą wschodnią częścią miasta, położoną na prawym brzegu Nysy Kłodzkiej.
Edukacja i kultura.
Osiedle im. Warszawy-Centrum ze względu na swój niewielki obszar nie posiada własnych placówek oświatowo-kulturalnych. Tutejsze dzieci w wieku 7–15 lat kształcą się w znajdującej się w pobliżu Szkole Podstawowej nr 2 im. Jana Pawła II przy ul. Zamiejskiej 24. Po jej ukończeniu młodzież kontynuuje w zdecydowanej większości naukę w szkołach średnich położonych w centrum miasta.
Religia.
Większość mieszkańców osiedla stanowią wyznawcy Kościoła rzymskokatolickiego. Podlegają oni do parafii Niepokalanego Poczęcia Najświętszej Maryi Panny, która obejmuje swoim zasięgiem również okoliczne wioski. Została ona utworzona w 1947 roku, z wydzielenia z parafii Wniebowzięcia NMP. Jej siedziba znajduje się na terenie szpitala powiatowego. Obecnie funkcję proboszcza sprawuje ks. Krzysztof Doś. Parafia ta wchodzi w skład diecezji świdnickiej i dekanatu kłodzkiego.
Architektura i urbanistyka.
Jest to osiedle złożone z dwudziestu pięciu domów czterorodzinnych, powstałych z prefabrykatów w latach 1997–1998 z pieniędzy skarbu państwa z bardzo znaczącym zaangażowaniem ówczesnej gminy Warszawa-Centrum. Gmina ta przeznaczyła fundusze z własnego budżetu na wykup działek pod budowę osiedla. Stąd też w 1998 roku osiedle zostało na jej cześć nazwane jej imieniem jak i jego główna ulica. Budynki stoją zasadniczo w trzech północnych odgałęzieniach od głównej ulicy, przy których wybudowano po sześć domów mieszkalnych. Nieco dalej na południe znajduje się ostatnie odgałęzienie, przy którym umiejscowiono osiem budynków.
Domy są piętrowe, z czterema mieszkaniami, z których każde ma dwa pokoje, kuchnię, łazienkę i przedpokój. Ich powierzchnie wynoszą od czterdziestu kilku do pięćdziesiąt kilka metrów kwadratowych.
W skład Osiedla im. Warszawy-Centrum wchodzą 3 ulice: 
Gospodarka.
Osiedle im. Warszaw-Centrum generalnie pozbawione jest własnej infrastruktury handlowo-usługowej. Jedyną placówką handlową jest kwiaciarnia położona przy ul. im. Warszawy-Centrum 2. Poza tym we wschodniej części osiedla pod koniec lat 10. XXI wieku powstała hurtownia "JOT-Ł cash &amp; carry", będąca oddziałem ogólnopolskiej sieci hurtowni spożywczych i przeznaczona dla handlowców zaopatrujących swoje sklepy w towar. Poza tym działa tutaj filia hurtowni motoryzacyjnej "Elit Polska", zajmująca się dystrybucją części motoryzacyjnych, materiałów eksploatacyjnych i wyposażenia warsztatowego na polskim rynku. Jej kłodzka filia znajduje się przy ul. Warszawy-Centrum 18a. 
Infrastruktura.
Transport.
Przez północną część osiedla przechodzi jedna z ważniejszych dróg w Polsce, trasa europejska nr 8 (E67) z Kudowy-Zdroju do przejścia granicznego z Litwą w Budzisku. Jest ona także północną obwodnicą Kłodzka. Pozostałe ulice mają charakter dróg gminnych i osiedlowych. 
Komunikacja.
Komunikacje miejską na terenie osiedla obsługuje wyłącznie prywatna firma A-Vista. Na terenie osiedla znajdują się dwa przystanki autobusowe: "Kłodzko, Warszawy-Centrum I" i "Kłodzko, Warszawy-Centrum II". Odjeżdżają z nich busy obsługujące linię tego przewoźnika w relacji: Kłodzko/ul. Szpitalna/Szpital w kierunku Kłodzko/ul. Noworudzka/Galeria.
Bezpieczeństwo.
W zakresie ochrony przeciwpożarowej oraz innych miejscowych zagrożeń – mieszkańcy osiedla im. Warszawy-Centrum podlegają pod rejon działania Komendy Powiatowej Straży Pożarnej oraz Komendy Powiatowej Policji w Kłodzku. Funkcję dzielnicowego sprawuje: asp. szt. Justyna Pękosz z IV Rejonu Służbowego. Z ramienia kłodzkiej straży miejskiej IV Rejon Służbowy obsługują st. insp. Leszek Łoś i specjalista Wojciech Szczepański.

</doc>
<doc id="1592134" url="https://pl.wikipedia.org/wiki?curid=1592134" title="Jan Powalski">
Jan Powalski



</doc>
<doc id="1592135" url="https://pl.wikipedia.org/wiki?curid=1592135" title="Aniela Nitschowa">
Aniela Nitschowa



</doc>
<doc id="1592136" url="https://pl.wikipedia.org/wiki?curid=1592136" title="Aniela Gruszecka-Nitschowa">
Aniela Gruszecka-Nitschowa



</doc>
<doc id="1592137" url="https://pl.wikipedia.org/wiki?curid=1592137" title="Juozapas Skvireckas">
Juozapas Skvireckas

Juozapas Skvireckas, pol. Józef Skwirecki (ur. 18 września 1873, zm. 3 grudnia 1959) – litewski duchowny katolicki (święcenia w 1899). W latach 1919-1926 był biskupem pomocniczym żmudzkimi tytularnym biskupem Ceramus. 5 kwietnia 1926 mianowany pierwszym arcybiskupem kowieńskim. W 1944 opuścił Litwę i resztę życia spędził w Austrii.

</doc>
<doc id="1592139" url="https://pl.wikipedia.org/wiki?curid=1592139" title="Anatol Michajłau">
Anatol Michajłau

Anatol Michajłau (biał. Анатоль Міхайлаў, ros. Анатолий Михайлов, lit. "Anatolij Michailov"; ur. 27 maja 1939 w Ziemietczinie w obwodzie penzeńskim RFSRR) – białoruski naukowiec, wykładowca i działacz społeczny, założyciel i rektor Europejskiego Uniwersytetu Humanistycznego.
W 1961 ukończył Białoruski Uniwersytet Państwowy w Mińsku. Od 1966 do 1974 pracował jako docent wykładowca w Katedrze Filozofii BUP. W latach 1974-80 współpracował z Centrum Rozwoju Społecznego i Spraw Humanitarnych Nowy Jork – Wiedeń. Po powrocie na Białoruś w 1980 był profesorem w Katedrze Filozofii (doktorat uzyskał w 1986, a profesurę dwa lata później), a od 1987 stał na czele Katedry Historii Filozofii i Logiki BUP. Od 1989 pozostawał członkiem korespondencyjnym Akademii Nauk Białoruskiej SRR, a od 1991 jej członkiem zwyczajnym.
W 1992 znalazł się wśród inicjatorów i założycieli niezależnego Europejskiego Uniwersytetu Humanistycznego, którego został rektorem – funkcję sprawuje po dzień dzisiejszy.
W 1993 został członkiem Europejskiej Akademii Nauki i Sztuki w Salzburgu. Jest autorem ponad 60 prac naukowych (w tej liczbie dwóch monografii). Jako pierwszy Białorusin w historii został uhonorowany medalem Goethego przez władze RFN.

</doc>
<doc id="1592143" url="https://pl.wikipedia.org/wiki?curid=1592143" title="Fedala">
Fedala



</doc>
<doc id="1592144" url="https://pl.wikipedia.org/wiki?curid=1592144" title="Kaplińscy">
Kaplińscy

Kaplińscy – rodzina pochodzenia frankistowskiego. Nazwisko wzięli zapewne od miejscowości Kaplińce w powiecie brzeżańskim w ziemi lwowskiej. Wywód genealogiczny od Jakuba Kaplińskiego (zm. 1808), bliskiego współpracownika Jakuba Franka, który jako pierwszy chrześcijanin tego domu został ochrzczony między wrześniem a grudniem 1760 we Lwowie, Kamieńcu Podolskim lub Warszawie. W 2 połowie XIX w. rodzina ostatecznie zerwała z typowymi dla tego kręgu małżeństwami w obrębie dawnych wyznawców sekty Franka, wchodząc w środowiska szlachty i ziemiaństwa Królestwa Polskiego, a następnie Galicji. 
Koligacje rodzinne.
Bołoz Antoniewiczowie herbu własnego, Bedlińscy herbu Wieniawa, Brzezińscy (frankiści), hr. Chorinsky bar. v. Ledske, Czyńscy (frankiści), Drozdowscy, Grabowscy (frankiści), Gutowscy, Kossak herbu własnego, Kozłowscy, Leszczyńscy, Naimscy (frankiści), Piotrowscy, Szymanowscy (frankiści), Wołowscy (frankiści), Zagórscy (frankiści), Żarscy i Żelechowscy herbu Ciołek.

</doc>
<doc id="1592146" url="https://pl.wikipedia.org/wiki?curid=1592146" title="Czelabińsk-70">
Czelabińsk-70



</doc>
<doc id="1592148" url="https://pl.wikipedia.org/wiki?curid=1592148" title="Murmańsk-60">
Murmańsk-60



</doc>
<doc id="1592149" url="https://pl.wikipedia.org/wiki?curid=1592149" title="Zenonas Rudzikas">
Zenonas Rudzikas

Zenonas Rokus Rudzikas (ur. 16 sierpnia 1940 w Gulbieniszkach koło Łoździejów - zm. 8 czerwca 2011 w Wilnie) – litewski fizyk, wykładowca, od 2003 do 2009 prezes Litewskiej Akademii Nauk. 
Życiorys.
W latach 1957-1962 studiował fizykę teoretyczną na Wileńskim Uniwersytecie Państwowym. Od 1962 do 1965 kształcił się na studiach aspiranckich w Instytucie Matematyki i Fizyki Akademii Nauk Litewskiej SRR, którego w latach 1965-1974 był młodszym współpracownikiem naukowym. W 1972 uzyskał habilitację. Od 1974 do 1977 stał na czele Wydziału Teorii Atomu Instytutu Matematyki i Fizyki AN LSRR. W latach 1977-88 zastępował dyrektora Instytutu Fizyki, a od 1988 do 1990 był jego dyrektorem. 
W latach 1990-2002 był dyrektorem Instytutu Fizyki Teoretycznej i Astronomii, a później przez rok stał na czele Instytutu Fizyki Teoretycznej i Astronomii Uniwersytetu Wileńskiego. 
Od 1994 był członkiem zwyczajnym Litewskiej Akademii Nauk. W 2003 wybrano go jej przewodniczącym.

</doc>
<doc id="1592151" url="https://pl.wikipedia.org/wiki?curid=1592151" title="Tomsk-7">
Tomsk-7



</doc>
<doc id="1592156" url="https://pl.wikipedia.org/wiki?curid=1592156" title="Stasys Vaitekūnas">
Stasys Vaitekūnas

Stasys Vaitekūnas (ur. 9 marca 1941 w Reibiniai w rejonie janiskim, zm. 8 grudnia 2016 w Wilnie) – litewski geograf i wykładowca, rektor Uniwersytetu Kłajpedzkiego (1993–2001).
Życiorys.
Po ukończeniu szkoły średniej w Skaistgiris studiował w Wileńskim Instytucie Pedagogicznym (1960–1965). Po ukończeniu studiów zatrudniony jako młodszy współpracownik naukowy na Wydziale Geografii Akademii Nauk Litewskiej SRR. W 1968 podjął pracę jako wykładowca w Katedrze Historii Gospodarki i Geografii Wileńskiego Uniwersytetu Państwowego, którą kierował jako profesor od 1986.
W lutym 1993 wybrano go rektorem Uniwersytetu Kłajpedzkiego – funkcję pełnił przez dwie kadencje. W 1995 zainicjował powołanie na uczelni Katedry Geografii, której został dyrektorem. W latach 2003–2007 sprawował urząd przewodniczącego Senatu Uniwersytetu.
Zajmował się naukowo geografią ludności i demografią, geografią polityczną i regionalną, geopolityką oraz geografią europejską.
Zaangażowany w działalność polityczną – w pierwszych wolnych wyborach samorządowych w 1995 został wybrany radnym miejskim Kłajpedy z listy Litewskiej Demokratycznej Partii Pracy. Mandat sprawował przez kilka miesięcy.
Był członkiem Rady Muzeum Diecezji Żmudzkiej. Zasiadał w Litewskiej Radzie Naukowej jako ekspert. Stał na czele redakcji czasopisma "Tiltai. Humanitariniai ir socialiniai mokslai".

</doc>
<doc id="1592168" url="https://pl.wikipedia.org/wiki?curid=1592168" title="Kronika Anonima, tzw. Galla">
Kronika Anonima, tzw. Galla



</doc>
<doc id="1592172" url="https://pl.wikipedia.org/wiki?curid=1592172" title="Kronika Polska (Anonima tzw. Galla)">
Kronika Polska (Anonima tzw. Galla)



</doc>
<doc id="1592176" url="https://pl.wikipedia.org/wiki?curid=1592176" title="Alberto Antonio de Paula">
Alberto Antonio de Paula



</doc>
<doc id="1592177" url="https://pl.wikipedia.org/wiki?curid=1592177" title="Cleber Guedes de Lima">
Cleber Guedes de Lima



</doc>
<doc id="1592178" url="https://pl.wikipedia.org/wiki?curid=1592178" title="Marcelo Antonio Guedes Filho">
Marcelo Antonio Guedes Filho



</doc>
<doc id="1592180" url="https://pl.wikipedia.org/wiki?curid=1592180" title="Júnior Enrique Díaz Campbell">
Júnior Enrique Díaz Campbell



</doc>
<doc id="1592181" url="https://pl.wikipedia.org/wiki?curid=1592181" title="Kurt Engels">
Kurt Engels

Kurt Engels (ur. 3 września 1915 w Kolonii - zm. 31 grudnia 1958 w Hamburgu) – SS-Hauptscharführer, szef Gestapo dla powiatu krasnostawskiego w czasie II wojny światowej, na stałe rezydujący w latach 1941–1944 w Izbicy.
W 1929 wstąpił do Hitlerjugend, w 1933 został członkiem SA, zaś w 1938 SS. Przed wojną pracował jako policjant w Kolonii.
Wraz ze swoim pomocnikiem, Ludwikiem Klemmem, zasłynął z okrucieństwa i bezwzględności. Jest posądzany o zbrodnie na ludności cywilnej - doraźne rozstrzeliwanie zarówno Polaków, jak i Żydów. Często odbywało się to na ulicach miasteczka lub też na miejscowym kirkucie. Swoje ofiary wypatrywał, jeżdżąc po Izbicy motocyklem.
Po wojnie przeniósł się do Hamburga, gdzie prowadził otworzoną w 1955 restaurację pod nazwą "Cafe Engels". Został rozpoznany 31 października 1958 przez byłego więźnia obozu Sobibor, aresztowany, popełnił samobójstwo w więzieniu w czasie procesu, w którym zeznawał m.in. Thomas Blatt.

</doc>
<doc id="1592182" url="https://pl.wikipedia.org/wiki?curid=1592182" title="Junior Enrique Diaz Campbell">
Junior Enrique Diaz Campbell



</doc>
<doc id="1592183" url="https://pl.wikipedia.org/wiki?curid=1592183" title="Gimnazjum nr 1 im. Adama Mickiewicza w Kłodzku">
Gimnazjum nr 1 im. Adama Mickiewicza w Kłodzku

Gimnazjum z Oddziałami Dwujęzycznymi nr 1 im. Adama Mickiewicza w Kłodzku – szkoła w Kłodzku, znajdująca się przy ul. Zawiszy Czarnego 3-5. Uczęszcza do niego młodzież w wieku 13-16 lat. Nauka w gimnazjum trwa 3 lata i kończy się ogólnopolskim egzaminem, od którego wyników w dużej mierze zależy wybór kolejnej szkoły – średniej. W roku szkolnym 2008/2009 w szkole kształciło się 584 uczniów w 21 oddziałach.
Budynek szkoły.
Gmach szkoły wzniesiony został na terenie wyburzonych w 1910 r. pruskich koszar. Autorem gmachu zaprojektowanego w stylu wilhelmińskim był niemiecki architekt Restle. Szkołę wybudowano w latach 1912-1914. Na realizację tego celu władze miasta zaciągnęły pożyczkę 460 tys. marek z kasy prowincji śląskiej. 12 stycznia 1915 r. nastąpiło poświęcenie i oddanie do użytku szkoły, której nadano imię ówczesnego burmistrza miasta Kłodzka Franza Ludwiga. Na parterze znajdowało się 20 natrysków, 2 czytelnie, pomieszczenia do zajęć technicznych oraz jadalnia na 90 miejsc. Na piętrach znajdowało się 28. pomieszczeń klasowych, pokoje dyrekcji i nauczycieli. Zajęcia sportowe odbywały się na sali gimnastycznej o powierzchni 300 m² oraz boisku szkolnym (pow. 600m²).
Historia szkoły.
Szkoła im. Franza Ludwiga (1915-1945).
Historia szkoły sięga dużo dalej niż 1999 r. Jako pierwsze miały tu swoją siedzibę szkoły niemieckie. W budynku tym podczas I wojny światowej oraz w okresie dwudziestolecia międzywojennego mieściły się trzy placówki. Jako pierwsza swoją działalność zainaugurowała:
17 czerwca 1945 r. po klęsce III Rzeszy i przyłączenia ziemi kłodzkiej do Polski szkołę im. F. Ludwiga zamknięto.
Szkoła Podstawowa nr 1.
1 września 1945 r. jako pierwsza szkoła w Kłodzku w tym budynku rozpoczęła działalność Publiczna Szkoła Podstawowa nr 1. Jej kierownikiem został Józef Rymarczuk. Szkoła liczyła 289 uczniów. W następnym roku liczyła już 483 uczniów. W roku szkolnym 1946/47 postanowiono wydzielić z niej Szkołę Powszechną nr 5. Obie szkoły funkcjonujące w jednym gmachu oddzielono przegrodą.
Szkoła Podstawowa nr 1 od 1947 r. posiadała elektryczne oświetlenie, centralne ogrzewanie i kanalizację. Po raz pierwszy rozpoczęły swoją działalność koła zainteresowań. Powołano Komitet Rodzicielski. Niestety pojawiały się problemy np. z opałem, przez co m.in. naukę w szkole przerwano na 30 dni. 26 listopada 1955 r. szkole nadano imię Adama Mickiewicza. W 1969 r. Komitet Rodzicielski ufundował sztandar szkolny. W 1976 r. zlikwidowano prowizoryczne ścianki i dokonano połączenia Szkoły Podstawowej nr 1 ze Szkołą Podstawową nr 5.
Dyrektorem nowej – Szkoły Podstawowej nr 1 została mgr Wanda Frej, która sprawowała tę funkcję do 1990 r. Za jej kadencji szkoła obchodziła 40-lecie istnienia w 1985 r. Z tej okazji odsłonięto popiersie Mickiewicza. W następnych latach placówka przeżywa ogromne trudności lokalowe związane z wyżem demograficznym i zwiększającą się liczbą uczniów. W roku szkolnym 1986/87 szkoła liczyła 1444 uczniów, a w następnym aż 1500 uczniów. Zajęcia odbywają się na dwie zmiany i kończyły się o godzinie 16.40. Wobec tego władze oświatowe podjęły decyzję o podziale szkoły w 1990 r. i wydzieleniu z niej Szkoły Podstawowej nr 5, którą ulokowano w budynku "Sudeckiej Brygady WOP". Nowa szkoła liczyła 5333 uczniów.
W Szkole Podstawowej nr 1 pozostało 1162 uczniów. Jej dyrektorem został Henryk Górecki, który kierował nią do 1999 r. W 1995 r. uroczyście obchodzono kolejną rocznicę, tym razem 50-lecia istnienia SP nr 1. Z tej okazji na I piętrze budynku wmurowano tablicę pamiątkową. W 1996 r. SP nr 1 zdobyła "Puchar Burmistrza Miasta Kłodzka" za zajęcie I miejsca wśród kłodzkich szkół podstawowych pod względem liczby laureatów w konkursach przedmiotowych województwa wałbrzyskiego. Od września 1999 r. nowym dyrektorem szkoły została mgr Wanda Kręgielewska.
Gimnazjum nr 1.
W 1999 r. dokonano reformy ustroju polskiego szkolnictwa wprowadzając szczebel pośredni między szkołą podstawową a szkołą średnią w postaci gimnazjum. Jedno z trzech publicznych kłodzkich gimnazjów umiejscowiono w gmachu SP nr 1. Przez pierwsze lata obie szkoły współistniały koło siebie. Jednocześnie nie przyjmowano nowych uczniów do podstawówki umożliwiając kontynuację ostatniemu rocznikowi (urodzeni w 1991 r.). Lata 2003/2004 były ostatnim rokiem szkolnym w SP nr 1. Istniały tylko 3 klasy liczące łącznie 66 uczniów, którzy byli ostatnimi absolwentami w dziejach SP nr 1.
Gimnazjum przejęło tradycje SP nr 1 co wyrażało się chociażby w tym, że na patrona wybrano ponownie Adama Mickiewicza. Szkoła liczyła w pierwszym roku funkcjonowania reformy aż 8 oddziałów. Wprowadzono klasy profilowane. Od roku szkolnego 2009/2010 w szkole istnieją oddziały dwujęzyczne.

</doc>
<doc id="1592192" url="https://pl.wikipedia.org/wiki?curid=1592192" title="Ludwig Klemm">
Ludwig Klemm

Ludwig Klemm (ur. 9 sierpnia 1917 w Odessie, zm. maj 1979 w Limburgu) – SS-Unterscharführer, zastępca szefa Gestapo dla powiatu krasnostawskiego w czasie II wojny światowej.
W latach 1941–1944 rezydował w Izbicy, gdzie wraz ze swoim przełożonym, Kurtem Engelsem, zasłynął z okrucieństwa i bezwzględności. Jest posądzany o zbrodnie na ludności cywilnej – doraźne rozstrzeliwanie zarówno Polaków, jak i Żydów. Często odbywało się to na ulicach miasteczka lub też na miejscowym kirkucie.
Dwukrotnie żonaty. Po wojnie wrócił do Niemiec, gdzie żył pod nazwiskiem Ludwig Jantz w Düsseldorfie, a później w miejscowości Allendorf, podając jako datę i miejsce urodzenia 9 sierpnia 1913, Freystadt in Westpreußen (obecnie Kisielice). Został rozpoznany w 1978 przez swoją pierwszą żonę, aresztowany, popełnił samobójstwo w celi więziennej, tuż przed rozpoczęciem procesu.

</doc>
<doc id="1592195" url="https://pl.wikipedia.org/wiki?curid=1592195" title="Osada tellowa">
Osada tellowa



</doc>
<doc id="1592198" url="https://pl.wikipedia.org/wiki?curid=1592198" title="Krążowniki lekkie typu Fargo">
Krążowniki lekkie typu Fargo

Krążowniki typu Fargo – typ amerykańskich lekkich krążowników budowanych pod koniec II wojny światowej. Do służby weszły dwie jednostki tego typu "Fargo" (CL-106) i "Huntington" (CL-107) z planowanych trzynastu. Krążowniki typu "Fargo" wywodziły się od krążowników typu "Cleveland". Doświadczenia zdobyte w toku działań bojowych pozwoliły amerykańskiej marynarce na sformułowanie nowych wytycznych dotyczących projektowania i budowy nowych okrętów, które lepiej od swoich poprzedników spełniałyby swoje zadania.
Geneza.
1 sierpnia 1942 roku Biuro Konstrukcyjne Marynarki przedstawiło głównodowodzącemu marynarki admirałowi Kingowi szkic modyfikacji krążowników typu "Cleveland" mających zwiększyć ich zdolności bojowe. Głównymi celami przewidzianych zmian miało być zwiększenie stateczności okrętów, rozszerzenie pól ostrzału broni przeciwlotniczej, poprawienie efektywności dowodzenia oraz nadanie kadłubowi większej odporności na uszkodzenia poniżej linii zanurzenia krążowników. 20 sierpnia 1942 roku Rada Główna US Navy zgodziła się na te modyfikacje, formułując na ich podstawie charakterystykę nowych krążowników. Okręty miały mieć obniżone wieże armat kalibru 152 mm oraz obniżone podstawy stanowisk działek kalibru 40 mm, wieże armat kalibru 127 mm miały zostać postawione bezpośrednio na górnym pokładzie. Zrezygnowano z drzwi wodoszczelnych w grodziach na dolnych pokładach (wynikało to z faktu, że często podczas eksplozji wewnątrz okrętu dochodziło do wyważania drzwi i w efekcie zalewania przedziałów okrętu pomiędzy grodziami). Zastosowano jeden komin, ograniczając wielkość i wysokość nadbudówek krążownika.
Budowa.
Budowę 13 jednostek typu "Fargo" powierzono dwóm stoczniom New York Shipbuilding Co. w Camden w stanie New Jersey oraz Newport News Drydocks and Shipbuilding Co. w Newport News w Wirginii. Z uwagi na brak wykwalifikowanej siły roboczej w New York Shipbuilding, budowę USS "Wilmington" (CL-111) przeniesiono do William Cramp and Sons Shipbuilding Co. w Filadelfii. 5 października 1944 roku z powodu niemożności ukończenia niektórych jednostek przed 1947 rokiem anulowano zamówienie na USS "Vallejo" (CL-112), USS "Helena" (CL-113), USS "Roanoke" (CL-114) oraz nienazwany CL-115. Ostatecznie położono stępkę pod budowę 9 jednostek. Budowa lekkich krążowników typu "Fargo" nie miała wysokiego priorytetu, korzystny dla Amerykanów rozwój sytuacji na Pacyfiku, duża ilość budowanych równolegle jednostek typu "Cleveland", zaangażowanie stoczni w bardziej potrzebne projekty (stocznia w Newport News budowała lotniskowce typu "Essex" i "Midway"). W efekcie ukończono tylko dwie jednostki typu "Fargo", budowę pozostałych przerwano decyzją z 12 sierpnia 1945 roku.
Uzbrojenie.
Główne uzbrojenie okrętów stanowiło 12 armat Mk 16 kalibru 152 mm L/47 umieszczonych w 4 wieżach po trzy lufy, kierowanych dwoma dalocelowikami Mk 34 sprzężonymi z radarami Mk 13, artylerię średniego kalibru stanowiło 12 armat Mk 12 kalibru 127 mm L/38, umieszczonych w 6 wieżach, kierowanych dwoma dalocelownikami Mk 37 z radarami Mk 25 (na USS "Fargo") lub Mk 12/22 (na USS "Huntington"). Lekką artylerie tworzyło 28 działek Bofors Mk 2 kalibru 40 mm L/56 na 6 stanowiskach po 4 lufy i dwóch stanowiskach po dwie lufy oraz 28 działek Oerlikon Mk 4 kalibru 20 mm L/70, na 14 stanowiskach po dwie lufy. Stanowiska Boforsów miały własne systemy kierowania ogniem Mk 57 z radarem Mk 34. Okręty posiadały radar ostrzegawczy SK-2. Wyposażenie lotnicze stanowiły dwa wodnosamoloty Curtiss SC-1 Seahawk.
Opancerzenie.
Pas burtowy miał szerokość 2,7 m i długość około 78 m, na górnej krawędzi miał grubość 127 mm, a na dolnej 83 mm. Pas wewnętrznego pancerza miał grubość od 51 mm na dziobie do 76-119 mm na rufie. Pokład pancerny miał grubość 51 mm. Wieże armat 152 mm chroniły płyty pancerne o grubości 152 mm od czoła, 76 mm na dachu i bokach, 38 mm od tyłu. Stanowisko dowodzenia bojowego osłaniał pancerz 127 mm (ściany) i 58 mm (strop).
Modyfikacje.
W związku z szybkim wycofaniem obydwu jednostek typu "Fargo" z aktywnej służby, powojenne modyfikacje jakimi je objęto były niewielkie i ograniczyły się do zamontowania radaru wykrywania celów powietrznych SR-3 zamontowanego w 1949 roku na USS "Fargo", wkrótce zastąpionego radarem SPS-6B. Na USS "Huntington" SR-3 zamontowano w 1948 i pozostał na nim do końca służby okrętu. W 1946 z obydwu jednostek zdjęto działka 20 mm.

</doc>
<doc id="1592201" url="https://pl.wikipedia.org/wiki?curid=1592201" title="Nasir-ud-din Mahmud">
Nasir-ud-din Mahmud

Nasir-ud-din Mahmud (? – 1265) – sułtan Delhi z dynastii niewolniczej, panujący od roku 1246 aż do śmierci.
Był wujem poprzedniego sułtana, Ala ud-dina Masudiego (1242 – 1246), a do władzy doszedł w wyniku spisku możnych. Dominującą rolę podczas jego panowania odgrywał regent Balban. Udało mu się pokonać niektórych buntowników, którzy wcześniej oderwali się od sułtanatu, jednak jego próby podporządkowania możnych władzy centralnej doprowadziły do jego odsunięcia od władzy wskutek intryg w latach 1252 – 1255. Niemniej wkrótce okazało się, że tylko on jest w stanie utrzymać spokój w państwie, i w roku 1256 powracając do władzy skupił ją w pełni w swoich rękach. W roku 1265 Balban zamordował Mahmuda i zagarnął sułtanat dla siebie.

</doc>
<doc id="1592203" url="https://pl.wikipedia.org/wiki?curid=1592203" title="Thomas Hampson (lekkoatleta)">
Thomas Hampson (lekkoatleta)

Thomas („Tommy”) Hampson (ur. 28 października 1907 w Londynie, zm. 4 września 1965 w Stevenage) – brytyjski lekkoatleta średniodystansowiec, mistrz olimpijski.
Przebieg kariery.
Urodził się w Clapham, dzielnicy Londynu. Zajął się wyczynowo uprawianiem biegów lekkoatletycznych na ostatnim roku studiów na Uniwersytecie Oksfordzkim. Po ukończeniu studiów rozpoczął pracę nauczyciela.
Zdobył mistrzostwo Amateur Athletic Association w biegu na 880 jardów w 1930, 1931 i 1932. Wygrał bieg na tym dystansie na pierwszych igrzyskach Imperium Brytyjskiego w 1930 w Hamilton.
Na igrzyskach olimpijskich w 1932 w Los Angeles zwyciężył w biegu na 800 metrów bijąc rekord świata wynikiem 1:49,7 s.. Zdobył także srebrny medal w sztafecie 4 × 400 metrów (w składzie Crew Stoneley, Hampson, David Burghley, Godfrey Rampling).
Zakończył wyczynowe uprawianie sportu w 1932. Od 1935 służył w RAF jako oficer edukacyjny.
Rekordy życiowe.
źródło:

</doc>
<doc id="1592204" url="https://pl.wikipedia.org/wiki?curid=1592204" title="Ghijas ud-din Balban">
Ghijas ud-din Balban

Ghijas ud-din Balban (?–1287) – Sułtan Delhi z dynastii niewolniczej, panujący w latach 1265–1287.
Jako niewolnik należący do tureckiej elity uzyskał ważną pozycje na dworze Nasira ud-din Mahmuda. Zabiegał o jego poparcie, dając mu swoją córkę za żonę, dzięki czemu zyskał zapewnienie nadania kluczowych urzędów państwowych członkom jego rodziny. Plany te pokrzyżował jednak indyjski muzułmanin Imad ud-din Radżhan. Balban z pomocą stronnictwa tureckiego umocnił swoją pozycję i po zamordowaniu Nasira ud-din Mahmuda został jego następcą. Jego rządy cechowało zdecydowane zwalczanie przeciwników politycznych. Wzmocnił pozycję sułtana w państwie, wprowadzając do ceremoniału dworskiego zasady etykiety perskiej takie jak zwyczaj padania na twarz przed władcą. Balban starał się zapewnić sukcesję swojemu synowi Muhammadowi, ten jednak zginął w roku 1285. Jego drugi syn, Bughra Chan, nie był zainteresowany sułtanatem, woląc zarządzać Bengalem. W tej sytuacji po śmierci Balbana możni obwołali władcą Kajkubada, syna Bhugra Chana, co w praktyce oznaczało władzę oligarchii możnowładców i osłabienie państwa.

</doc>
<doc id="1592205" url="https://pl.wikipedia.org/wiki?curid=1592205" title="Thomas Hampson">
Thomas Hampson

Imię i nazwisko Thomas Hampson nosili lub noszą m.in.:

</doc>
<doc id="1592212" url="https://pl.wikipedia.org/wiki?curid=1592212" title="Jan Maksymowicz">
Jan Maksymowicz



</doc>
<doc id="1592214" url="https://pl.wikipedia.org/wiki?curid=1592214" title="Obwod kaliningradzki">
Obwod kaliningradzki



</doc>
<doc id="1592226" url="https://pl.wikipedia.org/wiki?curid=1592226" title="TYPE (CP/M)">
TYPE (CP/M)

TYPE – dyrektywa rezydentna systemu CP/M, zlecająca wyświetlenie na ekranie pojedynczego pliku. Nazwa polecenia jest słowem z języka angielskiego „type” – „pisać”.
Dyrektywa ta może mieć następującą postać:
Powyższym poleceniem można wyświetlać zbiory z obszaru bieżącego użytkownika. Wyświetlanie pliku z obszaru innego użytkownika, wymaga przejścia do obszaru tego użytkownika dyrektywą USER. Ponadto należy podkreślić, że polecenie umożliwia wyświetlanie jedynie plików tekstowych (o rozszerzeniach, np.: ASM, PRN, PAS, TXT itd.) i szesnastkowych (o rozszerzeniu HEX). W trakcie wyświetlania pliku na ekranie monitora można zatrzymać wyświetlanie zbioru (a więc szybkie przesuwanie – tzw. przewijanie – tekstu uniemożliwiające czytanie, ze względu na zbyt dużą szybkość), który nie mieści się w całości na ekranie, stosując kombinację klawiszy +.
Ponadto, przed wydaniem tego polecenia, można zastosować kombinację klawiszy +, która aktywuje równoczesne wyprowadzanie zbioru na drukarkę. Umożliwia to uzyskanie wydruku danego pliku. Ponowne zastosowanie kombinacji klawiszy + odwołuje zlecenie równoczesnego wysyłania znaków na drukarkę.

</doc>
<doc id="1592229" url="https://pl.wikipedia.org/wiki?curid=1592229" title="Ameerega">
Ameerega

Ameerega – rodzaj płaza bezogonowego z podrodziny Colostethinae w rodzinie drzewołazowatych (Dendrobatidae). 
Zasięg występowania.
Rodzaj obejmuje gatunki występujące w stanach Mato Grosso do Sul i Goiás w Brazylii, na północ i północny zachód przez całą amazońską Amerykę Południową, na zachód od podnóża boliwijskich Andów do Wenezueli.
Systematyka.
Podział systematyczny.
Do rodzaju należą następujące gatunki:

</doc>
<doc id="1592240" url="https://pl.wikipedia.org/wiki?curid=1592240" title="Flac">
Flac



</doc>
<doc id="1592241" url="https://pl.wikipedia.org/wiki?curid=1592241" title="Bjarte Bruland">
Bjarte Bruland

Bjarte Bruland (ur. 11 kwietnia 1969) – norweski historyk zajmujący się problematyką eksterminacji norweskich Żydów w trakcie II wojny światowej.

</doc>
<doc id="1592245" url="https://pl.wikipedia.org/wiki?curid=1592245" title="Straszakowate">
Straszakowate

Straszakowate (Heleophrynidae) – rodzina płazów z rzędu płazów bezogonowych (Anura). Najbliższymi ich krewnymi prawdopodobnie są seszelkowate.
Morfologia.
Straszakowate przystosowały się do skalistych terenów, które zamieszkują. Osiągają średnią wielkość, dorastając 6 cm. Ich ciało uległo spłaszczeniu, dzięki czemu łatwiej im wślizgiwać się do szczelin skalnych. Budowa palców także ułatwia im wspinaczkę.
Kijanki dysponują specjalnym narządem gębowym, tworzącym jakby przyssawkę.
Występowanie.
Zwierzęta te zamieszkują strumienie o wartkim nurcie w górach na południu Afryki (Południowa Afryka).
Podział systematyczny.
Do rodziny należą następujące rodzaje:
EDGE.
21 stycznia 2008 Evolutionarily Distinct and Globally Endangered (EDGE) określił najbardziej dziwaczne, piękne i zagrożone gatunki. Zaliczane tu płazy są najniezwyklejsze i najbardziej rozpoznawalne, a 85% z pierwszej setki z nich nie jest chronione lub działania na rzecz ochrony są bardzo nieznaczne. Straszakowate znajdują się w pierwszej dziesiątce na tej liście.

</doc>
<doc id="1592249" url="https://pl.wikipedia.org/wiki?curid=1592249" title="Zmiana napędu (CP/M)">
Zmiana napędu (CP/M)

Zmiana napędu – dyrektywa rezydentna systemu CP/M, ustalająca domyślny napęd dyskietek uruchamiania programów i poszukiwania zbiorów.
Dyrektywa ta ma następującą postać:
W systemie CP/M napędy dyskietek mają oznaczenia literowe: A, B, C itd. Po zainicjowaniu systemu domyślnie ustawiany jest jako bieżący napęd A. Oznaczenie bieżącego napędu jest stosowane jako znak zachęty i ma postać: codice_1. Natomiast chcąc zmienić bieżący napęd, podajemy oznaczenie nowego napędu bieżącego zakończone dwukropkiem, np. codice_2. Tak samo oznaczenie napędu kończy się dwukropkiem w przypadku podawania w dyrektywach argumentów ich wywołania z oznaczeniem napędu innego niż bieżący, np. codice_3.
W systemie operacyjnym CP/J napędy dyskietek również mają oznaczenia literowe A i B. Jeżeli komputer pracuje w sieci JUNET, odwołuje się do napędów udostępnianych przez komputer nauczycielski właśnie za pomocą liter A i B. Jeżeli jednak taki komputer posiada przyłączoną bezpośrednio indywidualną stację dyskietek, to do kolejnych napędów (przyłączonych bezpośrednio do danego komputera), odwołania mają postać liter C i D, a nie jak w przypadku pracy niezależnej poza siecią, gdzie lokalna stacja dysków zachowuje oznaczenia A i B.

</doc>
<doc id="1592250" url="https://pl.wikipedia.org/wiki?curid=1592250" title="Christopher Brinchmann">
Christopher Brinchmann

Christopher Brinchmann (ur. 1864 w Leka, zm. 1940) – norweski historyk i archiwista.

</doc>
<doc id="1592251" url="https://pl.wikipedia.org/wiki?curid=1592251" title="Niemirska">
Niemirska



</doc>
<doc id="1592254" url="https://pl.wikipedia.org/wiki?curid=1592254" title="Niemirski">
Niemirski



</doc>
<doc id="1592255" url="https://pl.wikipedia.org/wiki?curid=1592255" title="Ida Blom">
Ida Blom

Ida Clara Blom (ur. 20 stycznia 1931 w Gentofte, zm. 26 listopada 2016) – norweska historyk, absolwentka Uniwersytetu w Bergen, na którym wykładała jako profesor emerytowany.

</doc>
<doc id="1592257" url="https://pl.wikipedia.org/wiki?curid=1592257" title="Małgorzata Wiśniewska (ujednoznacznienie)">
Małgorzata Wiśniewska (ujednoznacznienie)



</doc>
<doc id="1592258" url="https://pl.wikipedia.org/wiki?curid=1592258" title="Information Systems Audit and Control Association">
Information Systems Audit and Control Association



</doc>
<doc id="1592259" url="https://pl.wikipedia.org/wiki?curid=1592259" title="Heinrich Gontermann">
Heinrich Gontermann

Heinrich Gontermann (ur. 25 lutego 1896 w Siegen, zm. 30 października 1917 w La Neuville) – niemiecki as myśliwski z czasów I wojny światowej. Zaliczany do grona posiadaczy tytułu honorowego Balloon Buster.
Służba wojskowa.
Heinrich Gontermann był synem oficera kawalerii. W sierpniu 1914 wstąpił do 6 Regimentu Ułanów. We wrześniu został ranny podczas walk na froncie. W październiku 1915 został przeniesiony do 80. Regimentu Fizylierów. Następnie złożył podanie o przeniesienie do lotnictwa i na początku 1916 ukończył szkolenie dla pilotów.
Latał na Rolandach C.II w Kasta Tergnier i na AGO C.I w FA 25. Następnie został skierowany do Jastaschule i ukończył szkolenie myśliwskie 11 listopada.
Skierowany do Jagdstaffel 5, swoje pierwsze zwycięstwo odniósł już 14 listopada. Do kwietnia 1917 zestrzelił 17 wrogich maszyn i został dowódcą Jagdstaffel 15. W maju 1917 został odznaczony najwyższymi orderami Prus i Bawarii. W Jasta 15 zdobył jeszcze 22 zwycięstwa. 18 z jego wszystkich zwycięstw to balony. 19 sierpnia 1917 zestrzelił wieczorem aż cztery.
30 października 1917, podczas testowania nowego Fokkera Dr.I (nr 115/17), Heinrich Gontermann został śmiertelnie ranny po tym, jak odpadło górne skrzydło jego samolotu.

</doc>
<doc id="1592260" url="https://pl.wikipedia.org/wiki?curid=1592260" title="Komórki sitowe (botanika)">
Komórki sitowe (botanika)

Komórki sitowe – elementy przewodzące składniki pokarmowe w łyku nagonasiennych. Są to żywe wydłużone komórki o ścianach poprzecznych z polami sitowymi - skupieniami porów wyścielonych kalozą w obrębie poprzecznych ścian komórkowych. W odróżnieniu od rurek sitowych okrytonasiennych nie mają zróżnicowanych pól sitowych - wszystkie cechują się zbliżonymi rozmiarami porów, przez które przechodzą pasma cytoplazmy. 

</doc>
<doc id="1592262" url="https://pl.wikipedia.org/wiki?curid=1592262" title="Referendum w Boliwii w 2009 roku">
Referendum w Boliwii w 2009 roku

Referendum w Boliwii odbyło się 25 stycznia 2009 roku. W referendum Boliwijczycy opowiadali się za przyjęciem bądź odrzuceniem nowej konstytucji. Za nową konstytucją zagłosowało 62,09% obywateli, przeciw było 37,91%. Oddano również 4,28% głosów nieważnych (pustych). Frekwencja wyniosła 90,34%.
Nowa konstytucja ma nadać więcej praw biednym Indianom, będącym dotąd w świetle prawa obywatelami drugiej kategorii. Wspólnoty indiańskie będą miały prawo do własnego tradycyjnego wymiaru sprawiedliwości. Każdy z 38 ludów indiańskich ma mieć reprezentację w parlamencie. Kontrowersje budzi przepis o wybieraniu członków Trybunału Konstytucyjnego, Sądu Najwyższego itp. w wyborach powszechnych, oznaczający upartyjnienie wymiaru sprawiedliwości. 
W myśl nowej ustawy zasadniczej państwo przejmie kontrolę nad kluczowymi gałęziami gospodarki, złoża bogactw naturalnych zostają upaństwowione, tak jak już się stało z przemysłem gazowym. Konstytucja zwiększa co prawda autonomię dziewięciu departamentów, pozostawia jednak rządowi centralnemu – prócz wyłączności na decydowanie o polityce zagranicznej i bezpieczeństwie – decyzje o podatkach i surowcach energetycznych. 
Zgodnie z nową konstytucją katolicyzm utracił rangę oficjalnej religii, a ogólnikowy przepis o prawie do życia – bez uściślenia, że chodzi o życie od momentu poczęcia może być użyty jako furtka do legalizacji aborcji.

</doc>
<doc id="1592267" url="https://pl.wikipedia.org/wiki?curid=1592267" title="Edgeir Benum">
Edgeir Benum

Edgeir Benum (ur. 13 października 1939 w Verdal) – norweski historyk. W 1967 ukończył studia na Uniwersytecie w Oslo, gdzie wykładał aż do 1972. Od 1973 do 1980 pracował na Uniwersytecie w Tromsø, a następnie ponownie w Oslo.

</doc>
<doc id="1592268" url="https://pl.wikipedia.org/wiki?curid=1592268" title="Stanisław Loth">
Stanisław Loth

Stanisław Loth (ur. 21 stycznia 1929 w Pabianicach) – polski operator, reżyser filmowy i twórca nowoczesnych technik filmowych.
W 1954 ukończył studia na Wydziale Operatorskim PWSF w Łodzi. W latach osiemdziesiątych wyemigrował do USA. Był konsultantem Stevena Spielberga, operatorem kamer 3D. Jest posiadaczem czterech patentów na nowoczesne techniki filmowe.

</doc>
<doc id="1592271" url="https://pl.wikipedia.org/wiki?curid=1592271" title="Salignac-Eyvignes">
Salignac-Eyvignes



</doc>
<doc id="1592272" url="https://pl.wikipedia.org/wiki?curid=1592272" title="Ole Jørgen Benedictow">
Ole Jørgen Benedictow

Ole Jørgen Benedictow (ur. 22 lipca 1941 w Oslo) – norweski historyk znany przede wszystkim ze swoich prac na temat Czarnej śmierci.

</doc>
<doc id="1592275" url="https://pl.wikipedia.org/wiki?curid=1592275" title="Estrangelo">
Estrangelo



</doc>
<doc id="1592277" url="https://pl.wikipedia.org/wiki?curid=1592277" title="Simon Crean">
Simon Crean

Simon Crean (ur. 26 lutego 1949 w Melbourne) – australijski polityk, członek Australijskiej Partii Pracy (ALP), w latach 2001-2003 przywódca tej partii i zarazem lider opozycji. W latach 1990-1993 i ponownie 2007-2013 członek gabinetów federalnych Australii.
Życiorys.
Młodość i początki kariery.
Jest synem Franka Creana, wicepremiera w gabinecie Gougha Whitlama. Jest absolwentem studiów ekonomicznych i prawniczych na Monash University. Przez wiele lat pracował jako etatowy działacz związków zawodowych, dochodząc w 1979 do stanowiska sekretarza generalnego Związku Magazynierów i Pakowaczy. W 1977 bez powodzenia ubiegał się w wewnątrzpartyjnych prawyborach o nominację ALP w okręgu wyborczym, który wcześniej reprezentował w parlamencie jego ojciec. W 1981 został wiceprzewodniczącym, a cztery lata później szefem Australijskiej Rady Związków Zawodowych (ACTU), największej centrali związkowej w kraju.
Kariera polityczna.
W 1990 został wybrany do Izby Reprezentantów jako przedstawiciel okręgu wyborczego Hotham, obejmującego część przedmieść Melbourne. Zaraz potem wszedł do gabinetu Boba Hawke’a jako minister nauki i technologii. Pozostał wśród ministrów również za czasów premiera Paula Keatinga, kierując resortami produkcji pierwotnej i energii, a później zatrudnienia, edukacji i szkoleń.
Po przejściu ALP do opozycji, Crean kandydował na lidera partii. Został wybrany na to stanowisko dopiero za drugim podejściem, w roku 2001. Nie zdołał jednak odbudować pozycji partii w sondażach i w 2003 zrezygnował z przewodzenia jej. Przez cały okres 1996-2007 pozostawał członkiem gabinetu cieni. Po powrocie ALP do władzy pod wodzą Kevina Rudda w 2007 roku, został ministrem handlu. Był jedynym członkiem ekipy Rudda, który zasiadał także w gabinet dwóch poprzednich premierów z ramienia ALP. W 2010, po przejęciu kierownictwa w ALP i w rządzie przez Julię Gillard, zostały mu powierzone (równocześnie) trzy stanowiska związane z kwestiami społecznymi: ministra edukacji, ministra ds. relacji w miejscu pracy oraz ministra ds. integracji społecznej. We wrześniu 2010 został przeniesiony na stanowisko ministra regionalnej Australii, rozwoju regionalnego i samorządów lokalnych, równolegle pełnił też urząd ministra sztuki.
W marcu 2013 premier Gillard usunęła go z rządu za nielojalność po tym, jak zaczął publicznie wzywać do przeprowadzenia nowych wyborów na stanowisko lidera ALP. Kiedy w czerwcu 2013 ostatecznie do tego doszło, a przywódcą partii został po raz drugi Kevin Rudd, Crean kandydował na jego zastępcę (co automatycznie dałoby mu też fotel wicepremiera Australii), ale w głosowaniu członków klubu parlamentarnego ALP pokonał go Anthony Albanese. Rozczarowany takim wynikiem Crean ogłosił, iż nie będzie startował w kolejnych wyborach parlamentarnych, w związku z czym we wrześniu 2013 przeszedł na polityczną emeryturę.

</doc>
<doc id="1592280" url="https://pl.wikipedia.org/wiki?curid=1592280" title="Wybory prezydenckie w Somalii w 2009 roku">
Wybory prezydenckie w Somalii w 2009 roku

Wybory prezydenckie w Somalii odbyły się 30 stycznia 2009 roku w Dżibuti, gdzie swoje posiedzenia odbywa tymczasowe Zgromadzenie Narodowe, które to dokona wyboru nowego prezydenta. Nowym prezydentem został Sharif Sheikh Ahmed, który w decydującej rundzie pokonał Maslaha Mohameda Siada.
Dotychczasowy prezydent Abdullahi Yusuf 28 grudnia 2008 roku zrezygnował ze swojego stanowiska. W związku z tym nastąpiła konieczność przeprowadzenia nowych wyborów. 
Kandydaci.
Premier Nur Hassan Hussein 15 stycznia 2009 roku oficjalnie ogłosił swoją kandydaturę w wyborach prezydenckich. Oprócz niego o urząd ubiegali się: Mohamed Afrah Qanyare (były dygnitarz wojskowy), Hassan Abshir Farah (były premier), Ali Mohammed Ghedi (były premier), Ali Khalif Galaid (były premier), Mohammed Said Hersi (były dygnitarz wojskowy) oraz Sharif Sheikh Ahmed.
Głosowanie.
Łącznie w wyborach wystartowało czternastu kandydatów. Odbędą się trzy tury głosowania, chyba że któryś z kandydatów wcześniej uzyska 2/3 głosów parlamentu. W pierwszej rundzie głosowania udział wezmą wszyscy kandydaci, w drugiej sześciu z najlepszymi wynikami, w trzeciej dwóch najlepszych. W trzeciej turze głosowania przestaje obowiązywać wielkość 2/3 głosów. Wtedy już wygrywa ten, który otrzyma ich więcej.
Kandydaci.
Po rozpoczęciu głosowania kilku kandydatów wycofało się z wyborów spekulując, że ostateczną batalię stoczą między sobą Nur Hassan Hussein i Sharif Ahmed. W pierwszej turze głosowania Sharif Ahmed otrzymał 215 głosów, Maslah Mohamed Siad - 60, a Nur Hassan Hussein - 59. Ten ostatni wycofał swoją kandydaturę, ostatecznie popierając Sharifa Ahmeda. Wszyscy kandydaci, z wyjątkiem Maslaha Mohameda Siada wycofali się po pierwszej turze głosowania. W drugiej turze Sharif Ahmed pokonał Maslaha Mohameda Siada stosunkiem głosów 293 do 126, zostając tym samym prezydentem Somalii.

</doc>
<doc id="1592281" url="https://pl.wikipedia.org/wiki?curid=1592281" title="Jatto Ceesay">
Jatto Ceesay

Jatto Ceesay (ur. 16 listopada 1974 w Bandżulu) - piłkarz reprezentacji Gambii, który gra obecnie w cypryjskim Othellos Athienou na pozycji pomocnika. Karierę rozpoczął w 1993 roku w gambijskim zespole Wallidan Sens z Bandżulu, w którym grał do 1995 roku. Drugi zespół w karierze zawodnika to Willem II Tilburg, którego zawodnikiem był przez dziewięć sezonów. Następnie przeszedł do saudyjskiego zespołu Al-Hilal i tam występował przez jeden sezon, po czym wrócił do Willem II, gdzie spędził kolejne dwa lata. Kolejnym klubem Gambijczyka był cypryjski AEK Larnaka. W latach 2007-2008 był zawodnikiem holenderskiego drugoligowca FC Omniworld. Grał też w 2 innych cypryjskich zespołach: AEP Pafos i Digenis Akritas Morphou.

</doc>
<doc id="1592286" url="https://pl.wikipedia.org/wiki?curid=1592286" title="Wolny handel">
Wolny handel



</doc>
<doc id="1592288" url="https://pl.wikipedia.org/wiki?curid=1592288" title="Euro Truck Simulator">
Euro Truck Simulator

Euro Truck Simulator – komputerowa gra symulacyjna wyprodukowana przez studio SCS Software i wydana przez ElektroGames. Jej premiera odbyła się 20 sierpnia 2008 roku.
Rozgrywka.
Gra pozwala graczowi wcielić się w kierowcę europejskiej ciężarówki.
Gracz przewozi różne rodzaje towarów, od zabawek czy ubrań po niebezpieczne chemikalia. Z każdą dowożoną ofertą gracz dostaje więcej wirtualnych pieniędzy, które może przeznaczyć na zmianę ciężarówki, zmianę koloru i poprawę właściwości jezdnych, odblokowanie nowych państw lub poszerzanie umiejętności.
Podczas jazdy po drogach Europy trzeba pamiętać o ilości paliwa, ponieważ jego brak łączy się z kosztownym wezwaniem pomocy drogowej. U góry ekranu można zauważyć obecny stan majątkowy, stan techniczny ciągnika i naczepy, poziom zmęczenia oraz datę i godzinę. Jeśli ikona zmęczenia zapełni się w całości na niebiesko, a nigdzie nie będzie w pobliżu stacji benzynowej ani serwisu, kierowca zasypia za kierownicą, powodując olbrzymią stratę pieniędzy. Im więcej przewiezionych towarów czy odblokowanych krajów, tym wyższy poziom doświadczenia.
Mechanika gry jest uproszczona – ciężarówki nie posiadają prawdziwych marek, a każde państwo europejskie zawiera kilka miast. W grze można odwiedzić między innymi Austrię, Francję, Niemcy, Włochy, Polskę, Portugalię czy Wielką Brytanię.
Rozwój.
Kontynuacją gry Euro Truck Simulator jest gra Euro Truck Simulator 2, wydana w 2012 roku.

</doc>
<doc id="1592294" url="https://pl.wikipedia.org/wiki?curid=1592294" title="Holsztyno-fryzyjska rasa bydła">
Holsztyno-fryzyjska rasa bydła

Bydło holsztyno-fryzyjskie – rasa bydła hodowlanego wyhodowanego w sposób celowy w jednym kierunku – mlecznym. Charakteryzuje się wysokim wzrostem i dużą masą ciała. Umaszczenie czarno-białe lub wyjątkowo czerwono-białe (tzw. red factor). Głowa niezbyt długa na cienkiej szyi, tułów wydłużony. Klatka piersiowa płasko ożebrowana, długie pionowe nogi z twardymi racicami. Zad mocno rozbudowany ułatwiający wycielenia i dostęp do wymion. Widoczne wyraźnie żyły podskórne. Budowa wymion ułatwia dojenie dzięki wyrównanym ćwiartkom i stosunkowo długim strzykom. Wysokość w kłębie: krowy 140–150 cm, buhaje 160–170 cm. Masa ciała krów 650–750 kg, buhajów 1050–1300 kg.
Rasa hodowana w kierunku wybitnie mlecznym ma wiele cech sprzyjających temu kierunkowi użytkowania. Pochodzi z północno-zachodniej Europy (dzisiejszych Holandii, Danii i Niemiec), jednak największy rozwój osiągnęły hodowle północnoamerykańskie. Bydło z Europy płynęło za ocean wraz z emigrantami od początku zasiedlania Ameryki. Później (w XIX wieku) sprowadzano zwierzęta w sposób planowany. W 1861 założono pierwszą księgę hodowlaną w USA, choć niektórzy za datę rozpoczęcia hodowli podają rok 1851. W roku 1885 powstał Holstein-Friesian Association (Związek Hodowców H-F).
Amerykańskie hodowle osiągnęły szybki postęp zwłaszcza po drugiej wojnie światowej. Stało się tak z kilku przyczyn:
Doskonała mleczność amerykańskich krów H-F została dostrzeżona na świecie i od lat 70. XX wieku obserwuje się powrót tej rasy na Stary Kontynent. Geny H-F trafiają do Europy jako zacielone jałówki i buhaje, ale głównie w zamrożonym nasieniu i embrionach. Nasieniem kryje się miejscowe krowy rasy czarno-białej, co w kolejnych pokoleniach powoduje zwiększanie udziału krwi H-F.
Ostatnio obserwuje się na świecie zainteresowanie mięsnym użytkowaniem holsztyno-fryzyjskiego bydła. Dzieje się tak nie ze względu na zalety rasy w tym kierunku, ale ze względu na ogromną popularność. Podtrzymanie laktacji wymaga zacielania krów, zaś zrodzone z tego cielęta – zwłaszcza buhajki – nie mają zastosowania w produkcji mleka. Po odchowaniu do odpowiedniej wagi kierowane są do rzeźni.

</doc>
<doc id="1592295" url="https://pl.wikipedia.org/wiki?curid=1592295" title="Holsztyno-fryzyjska">
Holsztyno-fryzyjska



</doc>
<doc id="1592296" url="https://pl.wikipedia.org/wiki?curid=1592296" title="Analiza ABC">
Analiza ABC



</doc>
<doc id="1592299" url="https://pl.wikipedia.org/wiki?curid=1592299" title="Atakama (region administracyjny)">
Atakama (region administracyjny)

Region Atakama (hiszp. "III Región de Atacama") – jeden z 16 regionów Chile. Stolicą jest Copiapó. Obejmuje trzy prowincje: Chañaral, Copiapo i Huasco. Graniczy z dwoma innymi regionami, na północy z Antofagasta, a na południu z Coquimbo. Znajduje się 800 km na północ od Santiago.

</doc>
<doc id="1592302" url="https://pl.wikipedia.org/wiki?curid=1592302" title="Agata Kryska-Ziętek">
Agata Kryska-Ziętek

Agata Kryska-Ziętek (ur. 8 lipca 1978 w Krakowie) – polska aktorka niezawodowa. Córka Ewy Ziętek.

</doc>
<doc id="1592304" url="https://pl.wikipedia.org/wiki?curid=1592304" title="Agata Kryska">
Agata Kryska



</doc>
<doc id="1592310" url="https://pl.wikipedia.org/wiki?curid=1592310" title="Hrasnica">
Hrasnica

Hrasnica – miasto w Bośni i Hercegowinie, w Federacji Bośni i Hercegowiny, w kantonie sarajewskim. Według danych szacunkowych na rok 2009 liczy 9951 mieszkańców.

</doc>
<doc id="1592311" url="https://pl.wikipedia.org/wiki?curid=1592311" title="Susan Hill">
Susan Hill

Susan Hill (ur. 5 lutego 1942 w Scarborough) – angielska pisarka, autorka popularnych powieści, opowiadań, książek dla dzieci, dramatopisarka, krytyk literacki.
Życiorys.
W 1958 roku rodzina opuściła Scarborough i przeniosła się do Coventry. W 1963 r. ukończyła King’s College. Zostaje krytykiem literackim, pisała m.in. do „Coventry Evening Post”. Debiutowała jeszcze podczas studiów 1961 roku powieścią „The Enclosure”. W latach 1963—68 pracowała jako dziennikarka. W 1972 została członkiem Royal Society of Literature. 
1975 roku poślubiła Stanleya Wellsa, z którym zamieszkała w Stratford-upon-Avon. W 1978 r., rok po urodzeniu pierwszej córki Jessiki, przenieśli się do Oksfordu. W 1984 urodziła drugą córkę, Imogen, która zmarła pięć tygodni później i została pochowana na starym cmentarzu kościoła św. Mikołaja w Old Marston. W 1985 roku urodziła się ich najmłodsza córka, Clemency. W 1990 roku przenieśli się do Cotswolds. 
W 1997 r. założyła własne wydawnictwo Long Barn Books.
Autorka dwóch książek autobiograficznych, "The Magic Apple Tree: A Country Year" o życiu w Oxfordshire w latach siedemdziesiątych oraz "Family" o swojej młodości w Scarborough. Jej powieść "Kobieta w czerni" została adaptowana na sztukę teatralną w 1987 r. i sfilmowana w 1989 r. 

</doc>
<doc id="1592313" url="https://pl.wikipedia.org/wiki?curid=1592313" title="Eliza Krasicka">
Eliza Krasicka

Eliza Krasicka – polska aktorka filmowa i teatralna, aktorka-lalkarz. Występuje w Białostockim Teatrze Lalek.

</doc>
<doc id="1592314" url="https://pl.wikipedia.org/wiki?curid=1592314" title="Mistrzostwa Europy w Piłce Siatkowej Mężczyzn 2007/Grupa E">
Mistrzostwa Europy w Piłce Siatkowej Mężczyzn 2007/Grupa E

W grupie E drugiej fazy grupowej Mistrzostw Europy w Piłce Siatkowej Mężczyzn 2007 znalazły się drużyny z grup A i C. W tej fazie wyniki meczów rozegranych między zespołami, które awansowały z jednej grupy, zostały uwzględnione w klasyfikacji grupy.
Do półfinału przeszły reprezentacje Hiszpanii i Serbii.
Tabela grupy E po pierwszej fazie grupowej
Wyniki z pierwszej fazy grupowej
Tabela.
Grupa E
Mecze.
&lt;br&gt;
&lt;br&gt;
&lt;br&gt;
&lt;br&gt;
&lt;br&gt;
&lt;br&gt;
&lt;br&gt;
&lt;br&gt;
Holandia – Hiszpania.
Wtorek, 11 września 2007
15:00 - Yubileyny Sports Palace, Petersburg - Widzów: 600
Serbia – Francja.
Wtorek, 11 września 2007
17:30 - Yubileyny Sports Palace, Petersburg - Widzów: 1 100
Niemcy – Słowacja.
Wtorek, 11 września 2007
20:15 - Yubileyny Sports Palace, Petersburg - Widzów: 600
Holandia – Francja.
Środa, 12 września 2007
15:00 - Yubileyny Sports Palace, Petersburg - Widzów: 1 100
Niemcy – Hiszpania.
Środa, 12 września 2007
17:30 - Yubileyny Sports Palace, Petersburg - Widzów: 900
Serbia – Słowacja.
Środa, 12 września 2007
20:00 - Yubileyny Sports Palace, Petersburg - Widzów: 1 100
Niemcy – Francja.
Czwartek, 13 września 2007
15:00 - Yubileyny Sports Palace, Petersburg - Widzów: 3 500
Serbia – Hiszpania.
Czwartek, 13 września 2007
17:30 - Yubileyny Sports Palace, Petersburg - Widzów: 1 700
Holandia – Słowacja.
Czwartek, 13 września 2007
20:04 - Yubileyny Sports Palace, Petersburg - Widzów: 600

</doc>
<doc id="1592316" url="https://pl.wikipedia.org/wiki?curid=1592316" title="Vitez">
Vitez

Vitez – miasto w Bośni i Hercegowinie, w Federacji Bośni i Hercegowiny, w kantonie środkowobośniackim, siedziba gminy Vitez. W 2013 roku liczyło 6329 mieszkańców, z czego większość stanowili Chorwaci.

</doc>
<doc id="1592317" url="https://pl.wikipedia.org/wiki?curid=1592317" title="Heleophrynidae">
Heleophrynidae



</doc>
<doc id="1592322" url="https://pl.wikipedia.org/wiki?curid=1592322" title="Hadžići">
Hadžići

Hadžići – miasto w Bośni i Hercegowinie, w Federacji Bośni i Hercegowiny, w kantonie sarajewskim. Według danych szacunkowych na rok 2013 liczy 24 979 mieszkańców.

</doc>
<doc id="1592323" url="https://pl.wikipedia.org/wiki?curid=1592323" title="Mourning Sun">
Mourning Sun

Mourning Sun – czwarty oficjalny studyjny album Fields of the Nephilim, wydany w 2005 roku. Z oryginalnego składu zespołu pozostał tylko Carl McCoy. Dane pozostałych muzyków, biorących udział w nagraniu tej płyty, zostały pominięte.
Płyta ma zdecydowanie bardziej ostre i patetyczne brzmienie, ale utrzymana jest w duchu poprzednich albumów. W edycji limitowanej (w czarnym pudełku i kartonowej obwolucie) znalazł się dodatkowy utwór "In the year 2525". Jest to przeróbka przeboju duetu Zager &amp; Evans z 1969 roku.
Zawartość:

</doc>
<doc id="1592324" url="https://pl.wikipedia.org/wiki?curid=1592324" title="Asy myśliwskie Belgii (I wojna światowa)">
Asy myśliwskie Belgii (I wojna światowa)

Lista belgijskich asów myśliwskich z I wojny światowej. Należących do Belgijskie Siły Powietrzne (W marcu 1915 roku istniejące od kwietnia 1919 roku "Compagnie des Ouvries et Aérostiers" zostało przemianowane na "Aviation Militaire Belge").

</doc>
<doc id="1592325" url="https://pl.wikipedia.org/wiki?curid=1592325" title="Potoci (Mostar)">
Potoci (Mostar)

Potoci – wieś w Bośni i Hercegowinie, w Federacji Bośni i Hercegowiny, w kantonie hercegowińsko-neretwiańskim, w mieście Mostar. W 2013 roku liczyła 2183 mieszkańców, z czego większość stanowili Boszniacy.

</doc>
<doc id="1592329" url="https://pl.wikipedia.org/wiki?curid=1592329" title="Zbigniew Lewicki">
Zbigniew Lewicki

Zbigniew Lewicki (ur. 27 października 1945 w Łodzi) – polski politolog, amerykanista, anglista, doktor habilitowany nauk humanistycznych, profesor nadzwyczajny Uniwersytetu Kardynała Stefana Wyszyńskiego oraz Akademii Finansów i Biznesu Vistula.
Życiorys.
W 1973 uzyskał na Wydziale Filologii Obcych Uniwersytetu Warszawskiego stopień naukowy doktora nauk humanistycznych w zakresie literaturoznawstwa na podstawie pracy pt. "Aspekt czasu w reprezentatywnych utworach Jamesa Joyce’a i Williama Faulknera". W 1982 uzyskał stopień doktora habilitowanego nauk humanistycznych w zakresie literaturoznawstwa na Wydziale Neofilologii UW na podstawie dorobku naukowego oraz rozprawy "Apocalipse and Entropy in American Literature".
W latach 70. i 80. zajmował się badaniami nad literaturą i kulturą Stanów Zjednoczonych. Od lat 90. specjalizuje się w naukach o polityce i stosunkach międzynarodowych. Od 1990 do 1995 pełnił funkcję dyrektora Departamentu Ameryki w Ministerstwie Spraw Zagranicznych. Kierował Ośrodkiem Studiów Amerykańskich UW oraz pracował w Instytucie Ameryk i Europy UW. Był również pracownikiem Ośrodka Badań nad Tradycją Antyczną w Polsce i Europie Środkowowschodniej, a następnie Instytutu Badań Interdyscyplinarnych „Artes Liberales” na Uniwersytecie Warszawskim. Pracuje również w Katedrze Amerykanistyki na Wydziale Prawa i Administracji Uniwersytetu Kardynała Stefana Wyszyńskiego w Warszawie.
Pod jego kierunkiem stopień naukowy doktora uzyskał w 1988 Piotr Dziedzic.
Był stypendystą American Council of Learned Societies, Woodrow Wilson International Center for Scholars, The Huntington Library i Winterthur Library. Wykładał na różnych uczelniach amerykańskich.
W latach 80. był zaangażowany w działalność opozycyjną. Został aresztowany i 10 sierpnia 1986 roku złożył przed kamerami Dziennika Telewizyjnego samokrytykę.

</doc>
<doc id="1592332" url="https://pl.wikipedia.org/wiki?curid=1592332" title="Kotor Varoš">
Kotor Varoš

Kotor Varoš (cyr. Котор Варош) – miasto w Bośni i Hercegowinie, w Republice Serbskiej, siedziba gminy Kotor Varoš. W 2013 roku liczyło 7330 mieszkańców.

</doc>
<doc id="1592334" url="https://pl.wikipedia.org/wiki?curid=1592334" title="Żużel na lodzie">
Żużel na lodzie



</doc>
<doc id="1592336" url="https://pl.wikipedia.org/wiki?curid=1592336" title="Srbac">
Srbac

Srbac (cyr. Србац) – miasto w Bośni i Hercegowinie, w Republice Serbskiej, siedziba gminy Srbac. W 2013 roku liczyło 2707 mieszkańców.

</doc>
<doc id="1592337" url="https://pl.wikipedia.org/wiki?curid=1592337" title="Różnice przejściowe">
Różnice przejściowe

Różnice przejściowe – różnice między księgową a podatkową wartością aktywów i pasywów.
Różnice przejściowe można podzielić ze względu na kryterium czasu:
czasowe – takie które powstają gdy przychód lub koszt wpływa na wynik finansowy w jednym okresie, lecz wchodzi w skład dochodu do opodatkowania w innym okresie (po „odwróceniu się”), np. amortyzacja uwzględniona przy ustalaniu dochodu do opodatkowania (straty podatkowej) za dany okres może się różnić od amortyzacji wpływającej na wynik finansowy brutto tego okresu,
inne – powstałe w okolicznościach, które nie powodują wystąpienia różnic czasowych, np. przeszacowano aktywa, ale nie dokonano równoważnej korekty dla celów podatkowych.
Źródło: materiały dydaktyczne dr Igor Styn

</doc>
<doc id="1592338" url="https://pl.wikipedia.org/wiki?curid=1592338" title="Angiosperms">
Angiosperms



</doc>
<doc id="1592340" url="https://pl.wikipedia.org/wiki?curid=1592340" title="Romualdas Deltuvas">
Romualdas Deltuvas

Romualdas Deltuvas (ur. 8 marca 1943 w Pabalsupiai na Suwalszczyźnie) – litewski profesor leśnictwa i rolnictwa, od 2004 rektor Litewskiego Uniwersytetu Rolniczego. 
Po ukończeniu szkoły średniej im. Kazysa Griniusa w Kozłowej Rudzie na Suwalszczyźnie podjął studia w Akademii Rolnictwa Litewskiej SRR (zakończone w 1965). Po uzyskaniu stopnia magistra został zatrudniony w Akademii. Przebywał na stypendiach i stażach naukowych na Uniwersytecie w Dreźnie (1976-1977), Helsinkach (1981-82) i Connecticut (1993). 
W latach 1980-83 stał na czele Wydziału Projektowania Technologicznego przedsiębiorstwa leśnego "Miško projektas". Od 1984 prowadził wykłady w Akademii Rolnictwa Litewskiej SRR, gdzie w 1989 uzyskał profesurę. W tym samym roku objął Katedrę Gospodarki Leśnej na uczelni. W latach 1989-92 i 1994-2004 pełnił urząd prorektora ds. studenckich Akademii przekształconej w międzyczasie (1996) w Litewski Uniwersytet Rolniczy. W 2004 został wybrany rektorem LŻUU. 
Od 1992 do 2003 zasiadał w Litewskiej Radzie Naukowej. 

</doc>
<doc id="1592341" url="https://pl.wikipedia.org/wiki?curid=1592341" title="Andruski">
Andruski

Andruski – polski herb szlachecki.
Opis herbu.
W polu barwy niewiadomej takiż inicjał "h" u góry przekrzyżowany, w prawo zakończony wąsem. Klejnot: Trzy pióra strusie. Labry barwy niewiadomej.
Najwcześniejsze wzmianki.
Z 1528 roku pochodzi wzmianka o wołyńskich szlachcicach – Fedorze i Jacku Andruskich.
Herbowni.
Andruski.

</doc>
<doc id="1592342" url="https://pl.wikipedia.org/wiki?curid=1592342" title="Baker (Kalifornia)">
Baker (Kalifornia)

Baker – jednostka osadnicza w stanie Kalifornia, w hrabstwie San Bernardino. Liczba mieszkańców 914 (2000).
Założona w 1908 r. na pustyni Mojave przy nieistniejącej dziś linii kolejowej.
Położenie.
Baker znajduje się w przybliżeniu w 2/3 odległości drogi z Los Angeles do Las Vegas. Przez Baker przebiega autostrada międzystanowa nr 15 (I-15). Około 50 km na północ położona jest Dolina Śmierci.
Gospodarka.
Dzięki położeniu przy ruchliwej I-15 Baker jest popularnym miejscem postoju i odpoczynku dla podróżujących pomiędzy Los Angeles a Las Vegas. Jest jedynym zamieszkanym miejscem na przestrzeni 190 km pomiędzy Primm a Barstow.

</doc>
<doc id="1592344" url="https://pl.wikipedia.org/wiki?curid=1592344" title="Wartość podatkowa aktywów">
Wartość podatkowa aktywów

Wartość podatkowa aktywów – kwota wpływająca na pomniejszenie podstawy obliczenia podatku dochodowego w przypadku uzyskania z nich korzyści ekonomicznych, które napłyną do jednostki gospodarczej, gdy zrealizuje ona wartość bilansową danego składnika aktywów.
Jeśli ww. korzyści ekonomiczne spowodują pomniejszenie podstawy obliczenia podatku dochodowego, wartość podatkowa takiego składnika aktywów będzie równa jego wartości bilansowej.

</doc>
<doc id="1592349" url="https://pl.wikipedia.org/wiki?curid=1592349" title="Heliophrynidae">
Heliophrynidae



</doc>
<doc id="1592350" url="https://pl.wikipedia.org/wiki?curid=1592350" title="ISACA">
ISACA

ISACA ("Information Systems Audit and Control Association") – międzynarodowe stowarzyszenie osób zajmujących się zawodowo zagadnieniami dotyczącymi audytu, kontroli, bezpieczeństwa oraz innymi aspektami zarządzania systemami informatycznymi.
Historia.
ISACA rozpoczęła działalność w USA w 1967 roku, kiedy to spotkała się grupa osób, zajmujących się audytem systemów informatycznych, w celu wymiany wiedzy i doświadczeń.
W 1969 roku grupa sformalizowała swoją działalność jako Stowarzyszenie Audytorów EDP ("EDP Auditors Association"). W roku 1994 stowarzyszenie przekształciło się w Stowarzyszenie Audytu systemów informatycznych i kontroli ("Information Systems Audit and Control Association"). Nazwa ta później przestała być używana i obecnie stosowany jest wyłącznie skrót nazwy.
Aktualny status.
ISACA skupiała w 2014 roku 115 000 osób (członków stowarzyszenia i specjalistów posiadających certyfikaty wydawane przez ISACA) z ponad 180 krajów. Struktura ISACA składa się z ponad 200 oddziałów działających w ponad 80 krajach.
Działalność w Polsce.
W Polsce ISACA reprezentowana była przez „ISACA – stowarzyszenie do spraw audytu i kontroli systemów informatycznych”, powstałe w Warszawie w 1997 roku i działające jako oddział regionalny ISACA do 2010 roku.
Polskie stowarzyszenie organizowało ogólnodostępne spotkania – co miesiąc w Warszawie (z reguły w pierwszy czwartek miesiąca), a także w Krakowie, Trójmieście i Wrocławiu.
Organizowane były również konferencje na tematy związane z działalnością stowarzyszenia i szkolenia (m.in. przygotowujące do egzaminów CISA i CISM). Członkowie stowarzyszenia realizowali również projekty, których wyniki są udostępniane bez opłat wszystkim zainteresowanym (nie dotyczy wszystkich projektów).
W styczniu 2012 zostało zarejestrowane stowarzyszenie ISACA Warszawa, akredytowane przez ISACA International. W tym samym roku z inicjatywy środowiska skupionego na śląsku i w małopolsce powstał w Katowicach akredytowany oddział ISACA – Katowice Chapter.

</doc>
<doc id="1592352" url="https://pl.wikipedia.org/wiki?curid=1592352" title="Różnice przejściowe dodatnie">
Różnice przejściowe dodatnie

Różnice przejściowe dodatnie – różnice przejściowe, które powodują powstanie kwot do opodatkowania uwzględnianych w toku ustalania dochodu do opodatkowania (straty podatkowej) w przyszłych okresach, gdy wartość bilansowa składnika aktywów lub zobowiązań zostanie zrealizowana lub rozliczona; są to zatem różnice podlegające opodatkowaniu w przyszłych okresach.
W związku z występowaniem dodatnich różnic przejściowych tworzy się rezerwę z tytułu odroczonego podatku dochodowego w wysokości kwoty CIT, wymagającej w przyszłości zapłaty z uwzględnieniem stawki podatkowej obowiązującej w roku powstania obowiązku podatkowego (tzn. w roku rozliczenia różnic przejściowych).

</doc>
<doc id="1592354" url="https://pl.wikipedia.org/wiki?curid=1592354" title="Hassan Abshir Farah">
Hassan Abshir Farah

Hassan Abshir Farah (som. Xasan Abshir Faarax, arab. حسن ابشير فرح, ur. 20 czerwca 1945, zm. 12 lipca 2020) – somalijski polityk, premier Somalii w latach 2001–2003, kandydat w wyborach prezydenckich w 2009.

</doc>
<doc id="1592355" url="https://pl.wikipedia.org/wiki?curid=1592355" title="Różnice przejściowe ujemne">
Różnice przejściowe ujemne

Różnice przejściowe ujemne – to różnice, które powodują powstanie kwot podlegających odliczeniu podatkowemu w toku ustalania dochodu do opodatkowania (straty podatkowej) w przyszłych okresach, gdy wartość bilansowa składnika aktywów lub pasywów zostanie zrealizowana lub rozliczona; są to zatem różnice potrącalne; nie są one kosztem uzyskania przychodu w bieżącym okresie w rozumieniu ustawy o CIT.
W związku z występowaniem ujemnych różnic przejściowych tworzy się aktywa z tytułu odroczonego podatku dochodowego w wysokości kwoty przewidzianej w przyszłości do odliczenia od CIT. Ponadto tworzy się również aktywa z tytułu odroczonego podatku dochodowego wynikające ze straty podatkowej możliwej do odliczenia, ustalonej z uwzględnieniem zasady ostrożności.

</doc>
<doc id="1592359" url="https://pl.wikipedia.org/wiki?curid=1592359" title="Hon">
Hon

Hon (Wierch nad Majdanem; 820 m n.p.m.) – szczyt w Bieszczadach Zachodnich, w paśmie Wysokiego Działu, na terenie Ciśniańsko-Wetlińskiego Parku Krajobrazowego.
Jest niewybitną kulminacją będącą zakończeniem głównego grzbietu Wysokiego Działu na południowym wschodzie. Następnym ważnym szczytem w tym grzbiecie jest Osina (963 m n.p.m.). Hon góruje nad miejscowościami Majdan, dokąd bezpośrednio opada stromy południowy stok, a także Cisną, w kierunku której obniża się końcowy odcinek grzbietu. Wsie te leżą w dolinie Solinki odwadniającej południowe zbocza, natomiast północno-wschodnie stoki opadają do doliny nienazwanego potoku – lewego dopływu Solinki w Cisnej.
Przez wierzchołek wiedzie czerwony szlak pieszy zwany Głównym Szlakiem Beskidzkim, prowadzący na tym odcinku z Cisnej, przez Hon i Wołosań na Chryszczatą, a następnie do Komańczy. Szczyt i stoki z wyjątkiem terenów położonych poniżej 650–700 m n.p.m. w pobliżu Cisnej są zalesione i nie przedstawiają walorów widokowych.
Na północno-wschodnim stoku, na wysokości 663 m n.p.m., powstało w 1986 r. schronisko turystyczne – Bacówka „Pod Honem”, obok którego przebiega szlak turystyczny. Obok znajduje się wyciąg narciarski z trasą zjazdową o długości 700 m i deniwelacji 130 m, docierający na grzbiet na północny wschód od wierzchołka.

</doc>
<doc id="1592362" url="https://pl.wikipedia.org/wiki?curid=1592362" title="Ali Khalif Galaid">
Ali Khalif Galaid

Ali Khalif Galaid (som. Cali Khaliif Galayr, arab. علي خليف غل, ur. 15 października 1941 w Laas Caanood, Somali Brytyjskie, obecnie Somaliland, zm. 8 października 2020 w Dżidżidze, Etiopia) – somalijski polityk, premier Somalii w latach 2000–2001, kandydat w wyborach prezydenckich w 2009.

</doc>
<doc id="1592365" url="https://pl.wikipedia.org/wiki?curid=1592365" title="Andrychowicz">
Andrychowicz

Andrychowicz ("Andrychiewicz", "Andrychewicz") – polski herb szlachecki, z nobilitacji.
Blazonowanie.
W polu błękitnym dwa bułaty o głowniach srebrnych i rękojeściach złotych na opak w krzyż skośny. Na nich róża złota, z listkami zielonymi. Klejnot: Pół lwa wspiętego, koronowanego, trzymającego bułat jak w godle. Labry: Błękitne, podbite srebrem.
Najwcześniejsze wzmianki.
Nadany Janowi i Kazimierzowi Andrychowiczom na sejmie w roku 1775.
Herbowni.
Andrychowicz – Andrychiewicz – Andrychewicz – Wendrychowicz – Hendrychowicz – Jedrzejowicz

</doc>
<doc id="1592369" url="https://pl.wikipedia.org/wiki?curid=1592369" title="Mohamed Afrah Qanyare">
Mohamed Afrah Qanyare

Mohamed Afrah Qanyare (som. Maxamed Qanyare Afrax, arab. محمد قنيري افرح, ur. 1941) - somalijski polityk, dygnitarz wojskowy, kandydat w wyborach prezydenckich w 2009.

</doc>
<doc id="1592371" url="https://pl.wikipedia.org/wiki?curid=1592371" title="Siarhiej Abłamiejka">
Siarhiej Abłamiejka

Siarhiej Ablamiejka (biał. "Сяргей Уладзімеравіч Абламейка", ros. "Сергей Владимирович Абламейко", ur. 24 września 1956 w Woronowie na Grodzieńszczyźnie) – białoruski matematyk, członek Narodowej Akademii Nauk Białorusi, od 2008 rektor Białoruskiego Uniwersytetu Państwowego. 
W 1978 ukończył matematykę na Uniwersytecie Państwowym Białoruskiej SRR w Mińsku. W tym samym roku podjął pracę w Instytucie Cybernetyki Technicznej Akademii Nauk Białoruskiej SRR (obecnie: Zjednoczony Instytut Zagadnień Informatycznych Narodowej Akademii Nauk Białorusi), którą kontynuował do października 2008. 
W 1984 uzyskał stopień kandydata nauk (według polskiej terminologii - doktora), a sześć lat później - doktora nauk (doktora habilitowanego). W 1992 przyznano mu tytuł profesora. W 2004 wszedł w skład Narodowej Akademii Nauk Białorusi jako jej członek korespondencyjny. W tym samym roku zarządzeniem prezydenta Republiki Białoruś został członkiem Prezydium Akademii. Od stycznia 2005 pełnił urząd sekretarza Wydziału Fizyki, Matematyki i Informatyki NANB. 
31 października 2008 prezydent Łukaszenka mianował go rektorem Białoruskiego Uniwersytetu Państwowego. 
, w tej liczbie 11 monografii (trzy z nich wydano zagranicą: w Polsce, Wielkiej Brytanii i USA).
W 2002 przyznano mu białoruską nagrodę państwową w dziedzinie nauki i techniki. Wcześniej był m.in. laureatem nagrody Komsomołu Białoruskiej SRR (1990), nagrody NANB za najlepszą monografię (1998) oraz nagrody tej samej instytucji za serię prac "Medyczne technologie informatyczne i systemy" (2007). W 2007 został uhonorowany medalem im. Franciszka Skaryny.

</doc>
<doc id="1592372" url="https://pl.wikipedia.org/wiki?curid=1592372" title="Białoruski Uniwersytet Państwowy w Mińsku">
Białoruski Uniwersytet Państwowy w Mińsku



</doc>
<doc id="1592373" url="https://pl.wikipedia.org/wiki?curid=1592373" title="Antoniewiczowie">
Antoniewiczowie



</doc>
<doc id="1592375" url="https://pl.wikipedia.org/wiki?curid=1592375" title="2 Kaniowski Batalion Saperów">
2 Kaniowski Batalion Saperów

2 Kaniowski Batalion Saperów (2 bsap) – oddział saperów Wojska Polskiego we Francji.
Batalion wchodził w skład 2 Dywizji Strzelców Pieszych. Walczył w kampanii francuskiej 1940. Internowany razem z dywizją w Szwajcarii.
Formowanie i szkolenie.
2 Batalion Saperów tworzył się we Francji na podstawie rozkazu z dnia 23 grudnia 1939 roku dowódcy 2 DSP gen. Prugara-Ketlinga. 30 marca 1940 roku w m. Pont-de-Ce (obok Angers) w ramach Centrum Wyszkolenia Saperów. Szkolenie saperów było energiczne, ale niekompletne. W przeprawach szkolono się na Loarze, dobre wyniki osiągano w umocnieniach polowych, a słabsze minerstwie. Przydział amunicji do ćwiczeń był niewystarczający. W drugiej połowie maja batalion został przerzucony transportem kolejowym w rejon Colombey les Belles, gdzie w ramach 2 Dywizji Strzelców Pieszych intensywnie się doszkalał. Uzgodnione było między polskim a francuskim naczelnym dowództwem, że 2 Dywizja miała niebawem dołączyć do 1 Dywizji Grenadierów, aby ramię w ramię walczyć z Niemcami.
Po agresji niemieckiej na Francję w dniu 14 czerwca 1940 roku batalion przerzucony został do rejonu Belfort w Alzacji, gdzie ustawiał zapory przeciwpancerne. W dniach 16.-17 czerwca zabezpieczał marsz 2 Dywizji Strzelców Pieszych w kierunku Besancon. W dniach 18 – 19 czerwca rozbudował rejon obrony dywizji pod Maiche i St. Hyppolite. Saperzy stanowili tylną straż dywizji wycofującej się do granicy szwajcarskiej pod TREVILLERS i CHAUVILLERS. 20 czerwca 1940 roku batalion przekroczył granice Szwajcarską, gdzie został internowany. Za ofiarne wykonywanie zadań bojowych dowódca francuskiego 45 korpusu gen. Dailie odznaczył batalion Francuskim Krzyżem Wojennym.
Odznaczeni za kampanie Francuską.
orderem - Crolx De Guerre:
orderem – Krzyż Walecznych:
Sztandar.
Batalion jako pierwszy z jednostek dywizji otrzymał sztandar. Był to sztandar 2 Pułku Saperów Kaniowskich stacjonującego w Puławach. Aktu wręczenia dokonał Naczelny Wódz, gen. Sikorski, w obecności Prezydenta Rzeczypospolitej.
Na ten sztandar żołnierze batalionu złożyli przysięgę w Angers 30 marca 1940 roku. Nieco później, batalionowi nadano nazwę: 2 Kaniowski Batalion Saperów.
Po internowaniu 2 Dywizji Strzelców Pieszych w Szwajcarii, sztandar 2 Kaniowskiego Batalionu Saperów był najcenniejszym eksponatem spośród zbiorów dywizji zdeponowanych w Muzeum Polskim w Rapperswilu.
Sztandar wykonany został zgodnie z przepisami z 1919 roku. Na stronie głównej w rogach płatu umieszczono w wieńcach laurowych emblemat saperów (kilof, topór, łopata i granat) oraz inicjał K i cyfrę 2. Na stronie odwrotnej znajduje się pośrodku płata napis: Honor i Ojczyzna, w rogach natomiast: Kaniów 11.5.18, Szampania 19.7.18, Lwów 12.2.19 oraz Warszawa 18.8.20.
Obecnie sztandar jest przechowywany w Muzeum Wojska Polskiego w Warszawie.

</doc>
<doc id="1592382" url="https://pl.wikipedia.org/wiki?curid=1592382" title="Sportyny">
Sportyny

Sportyny (niem. "Sportehnen") – uroczysko; dawna miejscowość w Polsce, położona w województwie warmińsko-mazurskim, w powiecie ostródzkim, w gminie Miłakowo.
Obecnie na obszarze obrębu geodezyjnego wsi Polkajny.
Miejscowość wzmiankowana w dokumentach z roku 1367 jako wieś pruska na 14 włókach. Pierwotna nazwa "Sporteyn" najprawdopodobniej wywodzi się z języka pruskiego, gdzie "sparts" znaczy 'możny'. W roku 1782 we wsi odnotowano 13 domów (dymów), natomiast w 1858 w 14 gospodarstwach domowych było 132 mieszkańców. W latach 1937–39 było 120 mieszkańców. W roku 1973, jako niezamieszkany majątek, należały do powiatu morąskiego, gmina i poczta Miłakowo.

</doc>
<doc id="1592384" url="https://pl.wikipedia.org/wiki?curid=1592384" title="Mohammed Said Hersi">
Mohammed Said Hersi

Generał Mohammed Said Hersi, Morgan, Generał Morgan (som. Maxamed Siciid Xirsi Moorgan) - somalijski polityk, dygnitarz wojskowy, kandydat w wyborach prezydenckich w 2009.
Jest zięciem Mohammeda Siada Barre - prezydenta Somalii w latach 1969-1991. W latach 80. dowodził tłumieniem powstania na północy kraju, w późniejszym Somalilandzie. Zwano go "królem Hargejsy". Po upadku reżimu przez większość lat 90. kontrolował portowe miasto Kismaju.

</doc>
<doc id="1592385" url="https://pl.wikipedia.org/wiki?curid=1592385" title="British Army">
British Army

British Army – wojska lądowe Brytyjskich Sił Zbrojnych, powstałe w 1707 roku po zjednoczeniu Anglii i Szkocji w Królestwo Wielkiej Brytanii.
W grudniu 2008 roku liczba żołnierzy pełniących służbę zawodową w British Army wynosiła 104 960. Dodatkowo służbę pełni niewielka liczba Gurkhów oraz żołnierze ochotniczej Territorial Army.
Od 2018 naczelnym dowódcą British Army jest generał Mark Carleton-Smith.
Historia.
Armia Brytyjska powstała w 1707 roku z połączenia armii Anglii i Szkocji, równolegle ze zjednoczeniem obu krajów w Królestwo Wielkiej Brytanii.
Armia odegrała ważną rolę w rozwoju imperium brytyjskiego, chroniąc interesy Wielkiej Brytanii w jej licznych koloniach, protektoratach i dominiach. Wiek XVIII i XIX to okres licznych wojen Wielkiej Brytanii, która zaangażowana była m.in. w wojnę siedmioletnią, wojnę o niepodległość Stanów Zjednoczonych, wojny napoleońskie, I i II wojnę opiumową, wojny maoryskie, I i II wojnę burską oraz wojnę krymską.
W 1914 roku, po wybuchu I wojny światowej z British Army wydzielono Brytyjski Korpus Ekspedycyjny ("British Expeditionary Force"), który przez cztery lata walczył w Belgii i Francji. Podczas wojny zginęło ponad 800 000, a rannych zostało ponad 2 000 000 brytyjskich żołnierzy.
Podczas II wojny światowej ponownie sformowany został i wysłany do Francji korpus ekspedycyjny. Po nieudanej konfrontacji z wojskami III Rzeszy wojska brytyjskie zostały ewakuowane z Dunkierki. Od 1940 roku armia brytyjska walczyła w Afryce Północnej. Wojska brytyjskie uczestniczyły w operacjach Husky (lądowanie na Sycylii w 1943) oraz Overlord (lądowanie w Normandii w 1944). Na Dalekim Wschodzie armia brytyjska zmagała się z wojskami japońskimi, broniąc Hongkongu, Singapuru oraz Birmy.
Po II wojnie światowej znacznie zmniejszono liczbę żołnierzy w British Army, a w 1960 roku zniesiono obowiązek służby wojskowej (wprowadzony był w latach 1916–1919 i 1939–). Dalsze ograniczenie wielkości armii wiązało się z dekolonizacją. Uczestniczyła ona jednak w wojnie koreańskiej oraz wojnie sueskiej. Pewna część wojsk pozostała również na terenie Niemiec, głównie ze względu na potencjalną agresję Związku Radzieckiego. Okres zimnej wojny przyniósł znaczny rozwój technologiczny w armii brytyjskiej. W 1982 roku brytyjskie siły zbrojne uczestniczyły w wojnie falklandzkiej, gdy Falklandy zostały zajęte przez wojska argentyńskie.
Począwszy od 1968 roku British Army stacjonuje w Irlandii Północnej, gdzie wspierała lokalną policję (Royal Ulster Constabulary) podczas trwającego trzy dekady konfliktu wewnętrznego. Wraz z normalizacją sytuacji w Irlandii, zmniejsza się liczba wojsk tam stacjonujących.
British Army obecnie.
Zakończenie okresu zimnej wojny przyniosło dalsze ograniczenie liczebności British Army. Mimo to brytyjskie wojska angażowane są w liczne konflikty na całym świecie.
W 1991 roku około 45 000 żołnierzy brytyjskich zostało wysłanych do Iraku, stanowiąc trzecią pod względem wielkości armię koalicji antyirackiej podczas I wojny w Zatoce Perskiej.
Rok później, w 1992 roku armia brytyjska wysłana została do Jugosławii w ramach misji ONZ – UNPROFOR. Żołnierze brytyjscy pozostają na obszarze byłej Jugosławii do dnia dzisiejszego, wypełniając kolejno misje IFOR (1995–1996) i SFOR (1996–2004) kierowane przez NATO oraz EUFOR Althea (od 2004), prowadzoną przez Unię Europejską.
Wielka Brytania była jednym z głównych uczestników interwencji NATO w Afganistanie w 2001 roku oraz II wojny w Zatoce Perskiej w 2003 roku. Armia została wycofana z Iraku w 2009 roku, a z Afganistanu w 2014 roku, w obu pozostawiając niewielki personel wojskowy, odpowiedzialny za szkolenie lokalnych żołnierzy i policjantów.
Wyposażenie.
Podstawową bronią na wyposażeniu British Army jest rodzina karabinów SA-80 obejmująca m.in. karabiny szturmowe L85 oraz ręczne karabiny maszynowe L86. Rolę broni osobistej pełnią pistolety L9A1 oraz Glock 17. Wsparcie ogniowe zapewniane jest przez lekkie karabiny maszynowe L7 GPMG oraz FN Minimi, granatniki podwieszane L17A2 (montowane w karabinach L85), granatniki automatyczne 40mm HK GMG oraz moździerze kalibru 51 i 81 mm. Wykorzystywane karabiny wyborowe to L96A1, L115A1 oraz AW50F, wszystkie produkowane przez Accuracy International, a także wprowadzony w 2010 L129A1. Dodatkowo używany jest wielkokalibrowy karabin wyborowy L82A1 i strzelba L128A1.
Podstawowymi pojazdami w British Army są Land Rover Wolf oraz Land Rover Defender. Czołgiem podstawowym jest Challenger 2, a funkcję bojowego wozu piechoty pełni MCV-80 Warrior. Dodatkowo w służbie pozostają pojazdy opancerzone należące do rodziny CVR(T) oraz FV430. W latach 2000. zakupiono nowe pojazdy patrolowe, w tym głównie transportery klasy MRAP typu Cougar oraz samochody Panther i Foxhound.
Na wyposażeniu armii znajdują się samobieżne wyrzutnie rakietowe MLRS, działa samobieżne AS-90 oraz haubice L118.
Armia wykorzystuje dwa systemy przeciwlotnicze: pociski rakietowe Rapier oraz lżejsze pociski krótkiego zasięgu typu Starstreak.
Bezpośrednie wsparcie z powietrza zapewnia, obok Royal Air Force, Army Air Corps (AAC). Na wyposażeniu AAC znajdują się śmigłowce szturmowe Westland WAH-64 Apache oraz Westland Lynx, wykorzystywane do transportu, zwiadu i eskorty, dawniej również do zwalczania broni pancernej.
Poza tym AAC wykorzystuje śmigłowce Westland Gazelle, Bell 212, Eurocopter Dauphin oraz samoloty Britten-Norman Islander.
Stopnie wojskowe.
Oficerowie.
¹ – tylko podczas wojny oraz stopień honorowy

</doc>
<doc id="1592388" url="https://pl.wikipedia.org/wiki?curid=1592388" title="Armia Wielkiej Brytanii">
Armia Wielkiej Brytanii



</doc>
<doc id="1592390" url="https://pl.wikipedia.org/wiki?curid=1592390" title="Armia brytyjska">
Armia brytyjska



</doc>
<doc id="1592391" url="https://pl.wikipedia.org/wiki?curid=1592391" title="Alia (królowa Jordanii)">
Alia (królowa Jordanii)

Alia al-Husajn z d. Alia Baha ad-Din Tukan (ur. 25 grudnia 1948 w Kairze, zm. 9 lutego 1977 w Ammanie) – królowa Jordanii, trzecia żona króla Jordanii Husajna I
Była córką jordańskiego dyplomaty Bahy ad-Dina Tukana i jego żony, Hanan Haszim. 24 grudnia 1972 została trzecią żoną króla Jordanii Husajna I. Para miała dwoje dzieci:
Królowa Alia zginęła w katastrofie helikoptera.

</doc>
<doc id="1592395" url="https://pl.wikipedia.org/wiki?curid=1592395" title="Andrychewicz">
Andrychewicz

Andrychewicz ("Andrychiewicz", "Róża Czerwona") – polski herb szlachecki, z nobilitacji.
Blazonowanie.
W polu zielonym róża czerwona o środku złotym i listkach zielonych. Klejnot: Samo godło. Labry: Zielone, podbite czerwonym.
Najwcześniejsze wzmianki.
Nadany Franciszkowi Andrychiewiczowi na sejmie w roku 1782.
Herbowni.
Andrychewicz – Andrychiewicz.

</doc>
<doc id="1592399" url="https://pl.wikipedia.org/wiki?curid=1592399" title="Nowela grudniowa">
Nowela grudniowa

Nowela grudniowa ("Ustawa z dnia 29 grudnia 1989 r. o zmianie Konstytucji Polskiej Rzeczypospolitej Ludowej") – uchwalona w dniu 29 grudnia 1989 przez tzw. „sejm kontraktowy” nowelizacja Konstytucji Polskiej Rzeczypospolitej Ludowej.
Geneza nowelizacji.
W związku z zachodzącymi przemianami i demokratyzacją parlament już jesienią 1989 zdecydował o potrzebie przeprowadzenia gruntownej zmiany ustrojowej. Obie izby powołały komisje konstytucyjne celem opracowania nowej ustawy zasadniczej. Jednocześnie stwierdzono konieczność przeprowadzenia kilku zasadniczych zmian w trybie natychmiastowym, czyli nowelizacji obecnie obowiązującego aktu prawnego.
Wprowadzone zmiany.
Nowela grudniowa całkowicie zmieniła treść pierwszego rozdziału konstytucji. Zmieniono nazwę państwa na „Rzeczpospolitą Polską”, usunięto artykuły dotyczące kierowniczej roli partii oraz przyjaźni ze Związkiem Radzieckim. Pojawiły się także nowe zasady ustrojowe – zasada demokratycznego państwa prawnego, zasada tzw. „sprawiedliwości społecznej”, pluralizm polityczny, swoboda działalności gospodarczej oraz ochrona własności. Nowelizacja przyniosła też zmiany o charakterze symbolicznym, czego wyrazem było przywrócenie korony orłu białemu w godle Polski.

</doc>
<doc id="1592404" url="https://pl.wikipedia.org/wiki?curid=1592404" title="REN (CP/M)">
REN (CP/M)

REN – dyrektywa rezydentna systemu CP/M, zlecająca wykonanie polecenia zmiany nazwy pojedynczego pliku. Nazwa polecenia jest skrótem od słowa z języka angielskiego codice_1.
Dyrektywa ta ma następującą postać:
Powyższym poleceniem można zmieniać nazwy zbiorów z obszaru bieżącego użytkownika. Zmiana nazwy pliku z obszaru innego użytkownika, wymaga przejścia do obszaru tego użytkownika dyrektywą USER. Ponadto należy podkreślić, że polecenie umożliwia zmianę nazwy pliku tylko w obrębie jednej dyskietki, czyli nie może mieć zastosowania do przenoszenia pliku. Także nie można stosować nazw wieloznacznych do zmiany nazw wielu plików naraz.
Przykłady poprawnych dyrektyw codice_2:
A&gt; REN PR1.PAS=PR10.PAS
A&gt; REN B:CC.ASM=TEST.BAK
Niepoprawna dyrektywa codice_2:
A&gt; REN B:PR1.PAS=A:PR10.PAS
Polecenie codice_2 może wygenerować następujące komunikaty:

</doc>
<doc id="1592405" url="https://pl.wikipedia.org/wiki?curid=1592405" title="Kanstancin Szebieka">
Kanstancin Szebieka

Kanstancin Kanstancinawicz Szebieka (białorus. Канстанцін Канстанцінавіч Шэбека, ros. Константин Константинович Шебеко, "Konstantin Konstantinowicz Szebieko") (ur. 1960) – białoruski naukowiec i wykładowca, od 2006 rektor Poleskiego Uniwersytetu Państwowego, doktor nauk ekonomicznych.
W 1982 ukończył studia na Państwowej Akademii Rolniczej Białoruskiej SRR w Mińsku, po czym pracował jako ekonomista w kołchozie "Komintern" w rejonie orszańskim oraz jako główny ekonomista ds. organizacji pracy i wynagrodzeń oddziału planowo-finansowego zarządu gospodarstwa wiejskiego Rejonowego Komitetu Wykonawczego w Leźnie.
Od 1984 do 1987 kształcił się na studiach aspiranckich w Akademii, po czym pracował w niej jako asystent, starszy wykładowca, docent oraz dziekan Wydziału Ekonomii.
Od czerwca 2006 stoi na czele Poleskiego Uniwersytetu Państwowego jako jego rektor.

</doc>
<doc id="1592406" url="https://pl.wikipedia.org/wiki?curid=1592406" title="Santa Cruz de Tenerife (prowincja)">
Santa Cruz de Tenerife (prowincja)

Santa Cruz de Tenerife – hiszpańska prowincja Wysp Kanaryjskich, którą tworzą wyspy La Palma, La Gomera, El Hierro i Teneryfa. W 2008 roku liczyła mieszkańców.
Prowincja została utworzona w 1927 roku.
W odróżnieniu od większości prowincji hiszpańskich Santa Cruz de Tenerife nie posiada żadnego wspólnego organu administracyjnego dla całej prowincji.

</doc>
<doc id="1592407" url="https://pl.wikipedia.org/wiki?curid=1592407" title="James Rumbaugh">
James Rumbaugh

James Rumbaugh (ur. 22 sierpnia 1947 w Bethlehem, Pensylwania, USA) – amerykański naukowiec informatyk i specjalista metodologii obiektowych, najbardziej znany ze swoich prac przy tworzeniu Object Modeling Technique (OMT) i Unified Modeling Language (UML).

</doc>
<doc id="1592408" url="https://pl.wikipedia.org/wiki?curid=1592408" title="Ae Fond Kiss...">
Ae Fond Kiss...



</doc>
<doc id="1592409" url="https://pl.wikipedia.org/wiki?curid=1592409" title="Baciary">
Baciary

Baciary – polski zespół folklorystyczny założony przez braci Janusza i Andrzeja Body w 2002 roku na Podhalu. W swojej muzyce oraz strojach grupa nawiązuje do tradycji góralskiej. Skład zespołu zmieniał się na przestrzeni lat. Do najbardziej znanych utworów należą: „Żyje się raz”, „Oczy zielone”, „Nic do stracenia”, „Jak się bawią ludzie”, „Lubię Śpiewać, Lubię Tańczyć”.
Skład.
Stan na wrzesień 2019:

</doc>
<doc id="1592410" url="https://pl.wikipedia.org/wiki?curid=1592410" title="Przymacicze">
Przymacicze

Przymacicze – tkanka łączna między blaszkami otrzewnej schodzącej z przedniej i tylnej ściany macicy, tzw. więzadła szerokiego macicy ("ligamentum latum uteri"). Przymacicze zawiera tętnicę maciczną oraz więzadło właściwe jajnika. 

</doc>
<doc id="1592413" url="https://pl.wikipedia.org/wiki?curid=1592413" title="Biobío (region)">
Biobío (region)

Biobío (hiszp." VIII Región del Biobío") – jeden z 16 regionów Chile. Jego stolica to Concepción. Składa się z 3 prowincji i jest najważniejszym regionem w kraju po aglomeracji Santiago. Na zachodzie graniczy z Oceanem Spokojnym, na wschodzie z Argentyną, od północy z regionem Ñuble, na południe z regionem Araukania.
6 września 2018 z terenu regionu wyłączono prowincję Ñuble, która stała się XVI regionem Chile.
Prowincje regionu:

</doc>
<doc id="1592421" url="https://pl.wikipedia.org/wiki?curid=1592421" title="Równanie Debye'a Hückela">
Równanie Debye'a Hückela



</doc>
<doc id="1592422" url="https://pl.wikipedia.org/wiki?curid=1592422" title="Magne Skodvin">
Magne Skodvin

Magne Skodvin (ur. 13 grudnia 1915, zm. 2004) – norweski historyk. W latach 1961-1983 pracował na Uniwersytecie w Oslo.

</doc>
<doc id="1592424" url="https://pl.wikipedia.org/wiki?curid=1592424" title="Proton Saga">
Proton Saga

Proton Saga – samochód osobowy typu hatchback lub sedan produkowany w latach 1985 – 2008 przez malezyjski koncern Proton
Historia modelu.
Powstała w 1983 roku firma Proton zaprezentowała w 1985 roku swój pierwszy model – kompaktową Sagę powstałą na licencji japońskiego Mitsubishi Lancer III z lat 1983 – 1987. Aby odróżnić Sagę od Lancera, model otrzymał inny tył i przód. Wersja liftback nosiła dodatkową nazwę Aeroback. Sprzedaż prowadzona była w Malezji, w Indonezji, na Filipinach, w Australii oraz w Wielkiej Brytanii jako Proton MPI. Model pierwszą modernizację przeszedł w 1992 roku. Zmieniono kompletnie wnętrze, przód, tył oraz nazwę – na Saga Iswara. Na indonezyjskich rynkach Saga po liftingu nosiła nazwę Iswara. Paleta nadwozi pozostała bez zmian. Sprzedaż prowadzono aż do 2008 roku, mimo że już w 2003 roku przeprowadzono drugi lifting polegający na unowocześnieniu stylizacji, zmieniono przód, tył, wnętrze oraz podzespoły. Nazwę zmieniono z Saga Iswara na Saga. Pojawiła się też "usportowiona" wersja LMST, która odróżniała się od zwyczajnej Sagi bardziej agresywnym pakietem stylizacyjnym. Wcześniej, bo w 1993 roku zaprezentowano Protona Wirę, która stanowiła nowocześniejszą alternatywę dla Sagi i była pewnego rodzaju następcą. Jednak to nie nadszarpnęło sprzedaży. Saga stanowiła filar oferty. Saga była najpopularniejszym modelem Protona i drugim najpopularniejszym modelem po Perodui MyVi w Malezji.
Sprzedaż trwała w Malezji niemal 22 lata (Wielkiej Brytanii tylko do 1993 roku). Jednak ze względu na przestarzałość sylwetki Proton postanowił zaprezentować nowy model pod nazwą Saga II, który nie miał właściwie nic wspólnego ze starym modelem. Zmienił się segment; z C na B. Modele mają ze sobą wspólną tylko nazwę. Właściwie jak wcześniej wspominano Sagę zastąpił model Wira.
Docelowo modele Saga I i Wira ma zastąpić paleta modeli Gen-2 i Persona.

</doc>
<doc id="1592428" url="https://pl.wikipedia.org/wiki?curid=1592428" title="Finn Fuglestad">
Finn Fuglestad

Finn Fuglestad (ur. 22 sierpnia 1942 w Stavanger) – norweski historyk, który wykładał na Uniwersytecie w Oslo.

</doc>
<doc id="1592430" url="https://pl.wikipedia.org/wiki?curid=1592430" title="Roegnar z Cintry">
Roegnar z Cintry



</doc>
<doc id="1592431" url="https://pl.wikipedia.org/wiki?curid=1592431" title="Luis Villazú">
Luis Villazú

Luis Villazú – piłkarz urugwajski, napastnik.
Jako piłkarz klubu Lito Montevideo wziął udział w turnieju Copa América 1921, gdzie Urugwaj zajął trzecie miejsce. Villazú zagrał tylko w jednym meczu - z Paragwajem.
Linki zewnętrzne.
Profil w bazie playerhistory.com

</doc>
<doc id="1592436" url="https://pl.wikipedia.org/wiki?curid=1592436" title="Luis Villazu">
Luis Villazu



</doc>
<doc id="1592438" url="https://pl.wikipedia.org/wiki?curid=1592438" title="Metoda XYZ">
Metoda XYZ



</doc>
<doc id="1592440" url="https://pl.wikipedia.org/wiki?curid=1592440" title="Analiza XYZ">
Analiza XYZ



</doc>
<doc id="1592441" url="https://pl.wikipedia.org/wiki?curid=1592441" title="Winiec (jezioro)">
Winiec (jezioro)

 
Winiec – jezioro o powierzchni 4,04 ha, położone na zachód od wsi Winiec, w gminie Miłomłyn, w województwie warmińsko-mazurskim.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Winiec", niem. "Jerczek See, Rohr See". W różnych publikacjach jezioro to występuje pod nazwą "Jereczek".

</doc>
<doc id="1592447" url="https://pl.wikipedia.org/wiki?curid=1592447" title="Gardzek">
Gardzek

Gardzek (niem. "Kleiner Garzen See") – jezioro o powierzchni około 0,5 ha, jezioro w dużej części zarośnięte w połowie XX w., położone w Lasach Taborskich na południe od osady Prośno, gmina Morąg, woj. warmińsko-mazurskie.

</doc>
<doc id="1592449" url="https://pl.wikipedia.org/wiki?curid=1592449" title="Proton Saga II">
Proton Saga II

Proton Saga II – samochód osobowy typu sedan produkowany od 2008 roku przez malezyjski koncern Proton
Historia modelu.
W 2008 roku Proton zaprezentował nowocześnie wyglądającego subkompaktowego sedana, bazującego na podzespołach mniejszego modelu Savvy. Saga II nie jest jednak następcą modelu Saga mimo niemal identycznej nazwy. Saga II wypełniła lukę między modelem Satria Neo a Gen-2. Sprzedaż prowadzona jest we Wschodniej Azji, w Australii, w Indiach oraz w Chinach pod nazwą Europestar Saga.

</doc>
<doc id="1592450" url="https://pl.wikipedia.org/wiki?curid=1592450" title="Gębin">
Gębin

Gębin (niem. "Gemben See") – jezioro w gminie Stary Dzierzgoń, w powiecie sztumskim, w woj. pomorskim o powierzchni 23,24 ha, położone w Starodzierzgońskich Lasach, na wschód od wsi Bucznik.

</doc>
<doc id="1592451" url="https://pl.wikipedia.org/wiki?curid=1592451" title="Jan Zając (polityk)">
Jan Zając (polityk)

Jan Zając (ur. 2 września 1934 w Mircu) – polski rolnik i polityk, poseł na Sejm X kadencji.
Życiorys.
W 1958 ukończył studia w Wyższej Szkole Rolniczej w Olsztynie, gdzie uzyskał tytuł zawodowy inżyniera rolnictwa. Pracował w Wojewódzkim Związku Kółek i Organizacji Rolniczych w Gdańsku, później na kierowniczych stanowiskach w państwowych jednostkach rolnych województwa gdańskiego. W 1972 został dyrektorem Kombinatu Państwowych Gospodarstw Rolnych w Pruszczu Gdańskim.
Należał do Polskiej Zjednoczonej Partii Robotniczej, w 1989 uzyskał mandat posła na Sejm kontraktowy z okręgu tczewskiego. Na koniec kadencji należał do Parlamentarnego Klubu Lewicy Demokratycznej, zasiadał w Komisji Rolnictwa i Gospodarki Żywnościowej.

</doc>
<doc id="1592452" url="https://pl.wikipedia.org/wiki?curid=1592452" title="Bielany (Legnica)">
Bielany (Legnica)

Bielany (niem. "Herzogsiedlung") – dzielnica Legnicy, położona w południowo-wschodniej części miasta, zamieszkuje ją ok. 10 tysięcy osób.
Granice dzielnicy wyznaczają ulice: Zamiejska, Mostowa, Wały Jaworzyńskie, Strzelecka, Kaczawska, aleja Rzeczypospolitej, Malczewskiego, Radosna, Biegunowa, aleja Piłsudskiego, Gumińskiego, Myśliwca oraz tory kolejowe, Park Miejski, Park Bielański, Błonie Wrocławskie.
Osiedle zabudowane jest w większości domami jednorodzinnymi, budynkami 3-kondygnacyjnymi oraz blokami z wielkiej płyty.
Ważniejsze obiekty:

</doc>
<doc id="1592453" url="https://pl.wikipedia.org/wiki?curid=1592453" title="Rejon dobropolski">
Rejon dobropolski

Rejon dobropolski – jednostka administracyjna wchodząca w skład obwodu donieckiego Ukrainy.
Rejon utworzony w 1966, ma powierzchnię 950 km² i liczy około 21 tysięcy mieszkańców. Siedzibą władz rejonu jest Dobropole.
Na terenie rejonu znajdują się 1 osiedlowa rada i 10 silskich rad, obejmujących w sumie 55 wsi i 6 osad.

</doc>
<doc id="1592454" url="https://pl.wikipedia.org/wiki?curid=1592454" title="Ada Falcón">
Ada Falcón



</doc>
<doc id="1592462" url="https://pl.wikipedia.org/wiki?curid=1592462" title="Michał Zbylut">
Michał Zbylut

Michał Zbylut (ur. 21 kwietnia 1938 w Jodłówce Tuchowskiej, zm. w maju 2010) – polski działacz spółdzielczy i polityk, poseł na Sejm X kadencji.
Życiorys.
Ukończył w 1978 studia magisterskie z zakresu administracji na Wydziale Prawa i Administracji Uniwersytetu Jagiellońskiego. Pracę rozpoczął w 1956 w Hucie Szkła Okiennego „Szczakowa” w Jaworznie, gdzie pracował do 1972, w latach 1967–1972 pełnił funkcję przewodniczącego rady zakładowej. Od 1972 do 1973 był dyrektorem Miejskiego Przedsiębiorstwa Gospodarki Komunalnej w Jaworznie, a w okresie 1974–1977 miejscowego Miejskiego Przedsiębiorstwa Komunikacji. Przez szereg lat związany z działalnością spółdzielczą, m.in. jako prezes zarządu PSS „Społem” w Jaworznie.
W 1958 wstąpił do Polskiej Zjednoczonej Partii Robotniczej. Pełnił funkcję radnego Wojewódzkiej Rady Narodowej w Krakowie oraz członka prezydium Miejskiej Rady Narodowej w Jaworznie. W 1989 uzyskał z ramienia partii mandat posła na Sejm kontraktowy z okręgu jaworznickiego. Na koniec kadencji należał do Parlamentarnego Klubu Lewicy Demokratycznej, pracował w Komisji Handlu i Usług, Komisji Nadzwyczajnej do rozpatrzenia projektów ustaw dotyczących spółdzielczości i Komisji Polityki Gospodarczej, Budżetu i Finansów. W 1991 nie ubiegał się o reelekcję.
Pochowany na cmentarzu w jaworznickiej Szczakowej.

</doc>
<doc id="1592464" url="https://pl.wikipedia.org/wiki?curid=1592464" title="Rejon marjiński">
Rejon marjiński

Rejon marjiński – jednostka administracyjna wchodząca w skład obwodu donieckiego Ukrainy.
Rejon utworzony w 1923, ma powierzchnię 1350 km² i liczy około 91 tysięcy mieszkańców. Siedzibą władz rejonu jest Marinka.
Na terenie rejonu znajdują się 3 miejskie rady, 2 osiedlowe rady i 15 silskich rad, obejmujących w sumie 34 wsie i 18 osad.

</doc>
<doc id="1592465" url="https://pl.wikipedia.org/wiki?curid=1592465" title="Lyria-Rivia">
Lyria-Rivia



</doc>
<doc id="1592466" url="https://pl.wikipedia.org/wiki?curid=1592466" title="Kovir-Poviss">
Kovir-Poviss



</doc>
<doc id="1592472" url="https://pl.wikipedia.org/wiki?curid=1592472" title="O’Higgins (region)">
O’Higgins (region)

O’Higgins (, oficj. , VI) – jeden z 16 regionów Chile. Jego stolica to Rancagua. Jest podzielony na trzy prowincje: Cachapoal, Colchagua i Cardenal Caro, dla potrzeb administracji lokalnej prowincje podzielone zostały na 33 gminy. Został nazwany na cześć Bernardo O’Higginsa Riquelme.
Region O’Higgins od zachodu graniczy z Oceanem Spokojnym, od wschodu z Argentyną, od północy z regionami Valparaíso i Metropolitana, a na południu z regionem Maule. Rozciąga się w przybliżeniu między równoleżnikami 33°51′S i 35°01′S i między południkiem 70°02′W, a Pacyfikiem. Powierzchnia tego regionu obliczona przez chilijski Wojskowy Instytut Geografii wynosi 16,387 km².
Administracja.
Regionem rządzi intendent, który jest mianowany przez prezydenta i regionalne rady ("Consejo Regional de Chile"). Na te ostatnie składa się szesnaście regionalnych administratorów, którzy są wybierani pośrednio (dziesięciu z Cachapoal, czterej z Colchagua, a dwaj z Cardenal Caro).

</doc>
<doc id="1592473" url="https://pl.wikipedia.org/wiki?curid=1592473" title="Rejon bojkiwski">
Rejon bojkiwski

Rejon bojkiwski – jednostka administracyjna wchodząca w skład obwodu donieckiego Ukrainy.
Rejon utworzony w 1923, ma powierzchnię 1300 km² i liczy około 36 tysięcy mieszkańców. Siedzibą władz rejonu jest Bojkiwśke.
Na terenie rejonu znajdują się 3 osiedlowe rady i 12 silskich rad, obejmujących w sumie 53 wsie i 4 osady.

</doc>
<doc id="1592476" url="https://pl.wikipedia.org/wiki?curid=1592476" title="Antoni Żelazny">
Antoni Żelazny

Antoni Maciej Żelazny (ur. 22 września 1937 we Lwowie) – polski inżynier i polityk, poseł na Sejm X kadencji.
Życiorys.
Z wykształcenia inżynier mechanik, w 1962 ukończył studia na Politechnice Śląskiej w Gliwicach. Od 1964 pracował w Zakładach Chemicznych „Blachownia”. Zajmował m.in. stanowisko głównego inżyniera utrzymania ruchu, a od 1994 pełnił funkcję zastępcy dyrektora tego przedsiębiorstwa.
Należał do Polskiej Zjednoczonej Partii Robotniczej, był członkiem komitetu miejskiego partii i egzekutywy komitetu zakładowego. W 1989 z ramienia PZPR uzyskał mandat posła na Sejm kontraktowy z okręgu kędzierzyńskiego. Na koniec kadencji należał do Parlamentarnego Klubu Lewicy Demokratycznej. W trakcie pracy w parlamencie zasiadał m.in. w Komisji Obrony Narodowej, Komisji Systemu Gospodarczego, Przemysłu i Budownictwa oraz Komisji Nadzwyczajnej do rozpatrzenia projektów ustaw dotyczących zmian systemowych w gospodarce.

</doc>
<doc id="1592477" url="https://pl.wikipedia.org/wiki?curid=1592477" title="Krwawe walentynki 3D">
Krwawe walentynki 3D

Krwawe walentynki 3D (tytuł oryg. "My Bloody Valentine 3D") – amerykański horror z 2009 roku w reżyserii Patricka Lussiera. Remake kanadyjskiego horroru "Moja krwawa walentynka" z 1981 roku.
Zarys fabuły.
Główny bohater filmu, Tom Hanniger, powraca do rodzinnej miejscowości Harmony. Jego przyjazd zbiega się z dziesiątą rocznicą masakry, w której zginęło dwudziestu dwóch mieszkańców miejscowości. W Harmony ponownie zaczynają ginąć ludzie, a Tom staje się głównym podejrzanym.
Obsada.
i inni.

</doc>
<doc id="1592482" url="https://pl.wikipedia.org/wiki?curid=1592482" title="G0">
G0



</doc>
<doc id="1592483" url="https://pl.wikipedia.org/wiki?curid=1592483" title="Rider Strong">
Rider Strong

Rider King Strong (ur. 11 grudnia 1979 w San Francisco) – amerykański aktor, producent, reżyser i scenarzysta.
Odtwórca roli Shawna Huntera w sitcomie ABC "Chłopiec poznaje świat" (ang. "Boy Meets World", 1993-2000) i spin-off Disney Channel "Dziewczyna poznaje świat" (ang. "Girl Meets World", 2014–2017).
Życiorys.
Wczesne lata.
Urodził się w San Francisco w Kalifornii jako drugi z dwóch synów Lin (z domu Warner), nauczycielki i dietetyczki, oraz Kinga Arthura Stronga, strażaka, którzy pochodził z Pensylwanii. Jego rodzina była pochodzenia irlandzkiego, niemieckiego i angielskiego. Jego starszy brat Shiloh (ur. 12 czerwca 1978) został aktorem, scenarzystą, fotografem i reżyserem filmowym. W 1998 ukończył Nonesuch School w Sebastopol. Uczęszczał na poranne zajęcia w Occidental College. W 2004 ukończył z wielką pochwałą na Uniwersytet Columbia na kierunku anglistyki. Ukończył studia magisterskie na wydziale beletrystyki i literatury w czerwcu 2009 w Bennington College.
Kariera.
Strong rozpoczął karierę aktorską w wieku dziewięciu lat, kiedy zagrał rolę Gavroche w produkcji "Les Misérables" w San Francisco. Mając dwanaście lat wystąpił jako Benjy Robertson w dramacie NBC "Długa droga do domu" ("Long Road Home", 1991) u boku Marka Harmona. W 1992 otrzymał swoją pierwszą regularną rolę jako Adam McGuire, syn Julie Carlisle (Julie Andrews) i Sama (James Farentino) w sitcomie ABC "Julie" (1992). Następnie zagrał postać Pete’a Braswella, syn kelnerki Karen (Amy Irving) w dreszczowcu "Po latach" ("Benefit of the Doubt", 1993) z Donaldem Sutherlandem.
Stał się popularny wśród szerokiej publiczności i zyskał uznanie krytyki dzięki roli Shawna Huntera w sitcomie ABC "Chłopiec poznaje świat" (ang. "Boy Meets World", 1993-2000). W ciągu siedmiu lat był dwukrotnie nominowany do nagrody Young Artist Award (1994 i 1997) i raz nominowany do nagrody magazynu „The Hollywood Reporter” YoungStar Award (1995), a w 2000 otrzymał nagrodę Nickelodeon Kids’ Choice Awards w kategorii najlepszy telewizyjny przyjaciel. 

</doc>
<doc id="1592486" url="https://pl.wikipedia.org/wiki?curid=1592486" title="Lyonel Feininger">
Lyonel Feininger

Lyonel Charles Feininger (ur. 17 lipca 1871 w Nowym Jorku, zm. 13 stycznia 1956 tamże) − amerykański artysta abstrakcyjny pochodzenia niemieckiego. Ojciec Andreasa Feiningera.
Pracował w Bauhausie, głównym centrum artystycznym w Niemczech (1919−1933), później pomagał zakładać Bauhaus w Chicago. W 1947 został mianowany przewodniczącym Federation of American Painters.

</doc>
<doc id="1592488" url="https://pl.wikipedia.org/wiki?curid=1592488" title="Penelopa andyjska">
Penelopa andyjska

Penelopa andyjska ("Penelope montagnii") – gatunek dużego ptaka z rodziny czubaczy (Cracidae), zamieszkujący Amerykę Południową. Nie jest zagrożony wyginięciem.
Systematyka.
Wyróżniono pięć podgatunków "P. montagnii":
Morfologia.
Długość ciała 61 cm. Dość krótki ogon i słabo widoczna czerwona naga skóra na podbródku. Upierzenie ogólnie ciemnobrązowe, tylko głowa i pierś szare, z delikatnym białym rysunkiem.
Zasięg, środowisko.
Ameryka Południowa; wzdłuż łańcucha Andów, w wysokogórskich lasach od północno-zachodniej Wenezueli do północno-zachodniej Argentyny.
Ekologia.
Zwykle spotykany w stadkach. Płochliwy; przebywa zazwyczaj w koronach drzew, można go spotkać również na bardziej odkrytych miejscach, gdzie poszukuje jagód. Podczas lotu tokowego wydaje trąbiący głos oraz trzepocze skrzydłami.
Status.
Międzynarodowa Unia Ochrony Przyrody (IUCN) uznaje penelopę andyjską za gatunek najmniejszej troski (LC – "Least Concern"). Liczebność światowej populacji nie została oszacowana, ale ptak ten opisywany jest jako dość pospolity. Trend liczebności populacji uznawany jest za lokalnie spadkowy ze względu na niszczenie siedlisk i polowania, w części zasięgu jednak ptak ten jest nadal pospolity i do pewnego stopnia toleruje powodowane przez człowieka zmiany w środowisku.

</doc>
<doc id="1592489" url="https://pl.wikipedia.org/wiki?curid=1592489" title="Lyonel Charles Feininger">
Lyonel Charles Feininger



</doc>
<doc id="1592490" url="https://pl.wikipedia.org/wiki?curid=1592490" title="Ludwik Dydyński">
Ludwik Dydyński

Ludwik Klemens Dydyński (ur. 17 listopada 1868 w Warszawie, zm. 17 września 1944 tamże) – polski lekarz, neurolog i balneolog. Autor kilkudziesięciu prac na temat neurologii, balneologii i historii medycyny.
Życiorys.
Był synem Teodora Dydyńskiego (1836–1921) i Jadwigi z Wolańskich. Ojciec był profesorem prawa rzymskiego w Szkole Głównej a potem na Uniwersytecie Warszawskim. Matka była córką obywatela ziemskiego z Kujaw. Najstarszy z rodzeństwa; jego bracia Paweł i Konrad byli urzędnikami, brat Edward przewlekle chorował, siostra Zofia zmarła przy porodzie. 
Uczył się w gimnazjum w Warszawie, potem studiował w rodzinnym mieście medycynę. Dyplom ukończenia studiów otrzymał 29 listopada 1894. Podczas studiów pracował w zakładzie histologii u Henryka Hoyera, po studiach prowadził tam badania naukowe. 18 stycznia 1895 został nadetatowym ordynatorem Kliniki Chorób Umysłowych i Nerwowych w Szpitalu im. Jana Bożego. Rok później został ordynatorem etatowym. 1 października 1899 opuścił Klinikę zniechęcony brakiem możliwości rozwijania kariery naukowej. 11 października 1900, razem z Gościckim, otworzył Dom Zdrowia dla Chorych Nerwowych pod adresem ul. Bagatela 6. 
Po kilku latach rozpoczął budowę sanatorium przy Nowowiejskiej 28. Po otwarciu działało jako „Sanatorjum i Zakład wodoleczniczy D-ra L. Dydyńskiego”.
Od 1917 pracował w Dyrektoriacie Służby Zdrowia w Ministerstwie Spraw Wewnętrznych, w referacie Zakładów Leczniczych. 1 marca 1919 otrzymał awans na starszego referenta i kierownika Wydziału Zdrojowisk w Ministerstwie Zdrowia Publicznego. Współorganizator i późniejszy prezes (do 1928) spółki akcyjnej Towarzystwa „Zdroje Polskie”. Radny miasta Warszawy z ramienia Stowarzyszenia Lekarzy Polskich. W latach 1932–1934 Członek Rady Izby Lekarskiej Warszawsko–Białostockiej. Działacz Warszawskiego Towarzystwa Dobroczynności, prezes WTD w latach 1928–1935. 
Był redaktorem i wydawcą czasopisma „Neurologia Polska”, redaktorem czasopisma „Medycyna”, wydawanego w latach 1930–1939.
W 1937, w wieku 70 lat, doznał udaru mózgu. Zrezygnował wtedy z kierowania lecznicą przy Nowowiejskiej i sprzedał ją starostwu. Zajął się wówczas historią medycyny; opracował "Historię Warszawskiego Towarzystwa Dobroczynności" i "Zarys stuletnich dziejów Towarzystwa Lekarskiego Warszawskiego (1820–1920)", drukowany w częściach w „Medycynie” w roku 1938.
Z pierwszego małżeństwa z Wacławą Frąckiewicz urodziły się córki Anna, po mężu Paszkowska i Krystyna, po mężu Henneberg. Z drugiego małżeństwa z Idą Kuczyńską urodziła się Maria. 
W czasie okupacji utrzymywał się z opłat czynszowych domu przy Alei Niepodległości i opiekował się wnukami córki Anny, aresztowanej z mężem przez Gestapo. Podczas ewakuacji z Alei Niepodległości pozostał w mieszkaniu; przekazany do punktu PCK, a potem do Szpitala Dzieciątka Jezus, tam zmarł. Pochowany w zbiorowej mogile, po wojnie ekshumowany i pochowany w grobie rodzinnym na cmentarzu Powązkowskim (kwatera Y-2-17).

</doc>
<doc id="1592491" url="https://pl.wikipedia.org/wiki?curid=1592491" title="Andrea Doria (1913)">
Andrea Doria (1913)

Andrea Doria – włoski pancernik z okresu I i II wojny światowej.
Historia.
Po rozpoczęciu budowy trzech pancerników typu "Conte di Cavour" włoska marynarka wojenna zamówiła na początku 1912 roku dwa kolejne drednoty. Ich konstrukcja była w zasadzie powtórzeniem rozwiązań zastosowanych na poprzednich jednostkach, podstawową różnicą było rozmieszczenie dział artylerii średniej i ich kaliber, powiększony ze 120 do 152 mm oraz inny kształt górnego pokładu.
Stępkę pod późniejszy „Andrea Doria” położono w stoczni marynarki w La Spezia 24 marca 1912 roku, wodowanie odbyło się 30 marca 1913 roku. Okręt otrzymał nazwę na cześć Andrei Dorii (1466–1560), genueńskiego admirała i polityka. Prace wykończeniowe na jednostce przeciągnęły się z powodu toczących się działań wojennych. Po wejściu do służby (13 marca 1916 roku) pancernik operował na Adriatyku. Podobnie jak pozostałe duże okręty włoskie, nie brał udziału w większych operacjach.
Po zakończeniu I wojny światowej rząd włoski nie widział konieczności inwestowania w modernizację własnych okrętów liniowych. Przyczyniły się do tego zarówno kryzys finansowy państwa, jak i brak silnego potencjalnego przeciwnika w akwenie Morza Śródziemnego: Austro-Węgry przestały istnieć, a Francja, z którą w efekcie traktatu waszyngtońskiego marynarka włoska uzyskała parytet sił, zmuszona była dzielić swe zaangażowanie pomiędzy Morze Śródziemne i Ocean Atlantycki. Dopiero w latach 30. zdecydowano się na przebudowę dwóch pancerników typu "Conte di Cavour". Po jej zakończeniu na zwolnione przez nie miejsca w stoczniach trafiły „Andrea Doria” i bliźniaczy „Caio Duilio”.
Opis konstrukcji.
W momencie oddania do służby „Andrea Doria” reprezentował układ konstrukcyjny typowy dla pancerników tego okresu. Na stalowym, nitowanym kadłubie długości 176,1 m i wyporności pełnej 25 200 ton umieszczone było pięć wież artyleryjskich z działami kal. 305 mm. Trzy z nich: dziobowa, rufowa i na śródokręciu były trójdziałowe, pozostałe dwie, umieszczone na dziobie i rufie w superpozycji, dwudziałowe, co dawało nietypową liczbę trzynastu luf.
Artyleria średniego kalibru składała się z 16 dział kal. 152 mm, umieszczonych w kazamatach w sekcjach dziobowej i rufowej, co miało ułatwić odpieranie ataków lekkich okrętów: torpedowców i niszczycieli oraz 13 dział kal. 76 mm. Ponadto pancernik był uzbrojony w sześć dział przeciwlotniczych kal. 76 mm i trzy podwodne wyrzutnie torpedowe kal. 450 mm.
Napęd okrętu stanowiły trzy zespoły turbin parowych Parsonsa, napędzające cztery śruby. Parę dostarczało 20 kotłów typu Yarrow, z których osiem było przystosowanych do opalania paliwem płynnym, a pozostałych 12 węglem. Przy łącznej mocy 32 000 KM prędkość maksymalna wynosiła 21,5 węzła. Zapas paliwa, wynoszący 900 ton ropy i 1512 ton węgla zapewniał zasięg 4800 mil morskich przy prędkości 10 węzłów. Załogę stanowiło 35 oficerów i 1198 podoficerów i marynarzy.
W połowie lat 20. na pancerniku zainstalowano katapultę dla wodnosamolotu pokładowego, którą zdemontowano w trakcie modernizacji w latach 1937–1940.
Modernizacja.
Przebudowa pancernika „Andrea Doria” rozpoczęła się 8 kwietnia 1937 roku w stoczni Cantieri Riuniti dell’Adriatico w Trieście. W trakcie jej trwania usunięto z okrętu więcej niż połowę konstrukcji i wyposażenia, zastępując je nowym. Całkowicie zmieniono konfigurację uzbrojenia, nadbudówki, maszty i układ napędowy. Starą dziobnicę zastąpiono nowym dziobem kliprowym, przedłużając tym samym kadłub o 10,8 m. Powiększono do 320 mm kaliber armat artylerii głównej, zdejmując jednocześnie wieżę na śródokręciu i zostawiając 10 luf. Artyleria średnia została całkowicie wymieniona, nowa składała się z 12 dział kal. 135 mm umieszczonych w czterech potrójnych wieżach artyleryjskich po bokach nadbudówki dziobowej. Tę ostatnią przebudowano na wzór pancerników typu "Littorio". Również artyleria przeciwlotnicza była zbliżona do najnowszych ciężkich okrętów Regia Marina. 10 dział kal. 90 mm w pojedynczych wieżach zainstalowano na burtach na wysokości kominów, na przedłużonym pokładzie dziobowym.
Nowa siłownia pancernika składała się z dwóch zespołów turbin parowych systemu Beluzzo o łącznej mocy 75 000 KM, zasilanych w parę przez osiem, opalanych paliwem płynnym kotłów typu Yarrow. Liczbę wałów napędowych zredukowano do dwóch. Prędkość maksymalna w warunkach operacyjnych wynosiła 26 węzłów, a przy forsowaniu siłowni można było osiągnąć o jeden węzeł więcej. Zapas paliwa wynosił 2548 ton i pozwalał przepłynąć 4680 mil morskich przy prędkości ekonomicznej 13 węzłów.
Równie poważne zmiany dotyczyły systemu ochrony kadłuba. Zwiększono do 24 liczbę przedziałów wodoszczelnych, wzmocniono również grubość pokładów pancernych. Dla zabezpieczenia najważniejszych systemów okrętu przed skutkami wybuchów podwodnych zastosowano system zaprojektowany przez admirała inż. Umberto Pugliese. Polegał on na zabudowaniu wewnątrz podwodnej części kadłuba podłużnych, wypukłych do wnętrza komór, podzielonych na mniejsze odcinki przy pomocy grodzi wodoszczelnych i wypełnionych paliwem. Wewnątrz komór przebiegał podłużny stalowy cylinder, którego zadaniem było pochłanianie i osłabianie energii wybuchu. Konstrukcja ta była kłopotliwa w naprawach, a jej skuteczność była ograniczona ze względu na małą szerokość kadłuba okrętu.
Po zakończeniu modernizacji „Andrea Doria” powrócił do służby 20 października 1940 roku.
Działalność w czasie II wojny światowej.
Po wyjściu ze stoczni „Andrea Doria” został skierowany do głównej bazy Regia Marina w Tarencie. Znajdował się w porcie podczas ataku brytyjskich samolotów 11 listopada 1940 roku, ale nie odniósł żadnych uszkodzeń. Już następnego dnia został pospiesznie przebazowany do Genui, a następnie do La Spezia, dla przeprowadzenia prac wykończeniowych.
Pierwszą akcją bojową pancernika było bezskuteczne poszukiwanie zespołu brytyjskiego, powracającego do Gibraltaru po zbombardowaniu Genui 9 lutego 1941 roku. Trzy włoskie pancerniki: „Vittorio Veneto”, „Andera Doria” i „Giulio Cesare” w asyście trzech krążowników i 10 niszczycieli wyszły w morze z zamiarem przecięcia drogi przeciwnika na południe od Sardynii. Po otrzymaniu wiadomości o ostrzelaniu Genui Włosi, pod dowództwem admirała Angelo Iachino, ruszyli na północ w kierunku Cieśniny Bonifacio. Jednak zła widoczność przeszkodziła w zlokalizowaniu okrętów Royal Navy, które bezpiecznie powróciły do Gibraltaru.
16 grudnia 1941 roku „Andrea Doria” wyszedł w morze w składzie silnego zespołu okrętów admirała Iachino, jako daleka eskorta konwoju do Libii. Następnego dnia jednostki włoskie starły się z eskortą brytyjskiego konwoju na Maltę, dowodzoną przez kontradmirała Philipa Viana. Wobec zdecydowanej przewagi włoskiej, kontradmirał Vian starał się manewrując utrzymać bezpieczną odległość pomiędzy ochranianym transportowcem a nieprzyjacielem. Przy nadciągających ciemnościach (Włosi nie posiadali radaru) i uznając pierwszeństwo zadania ochrony własnych zaopatrzeniowców, admirał Iachino przerwał ogień, oddalając się w kierunku południowym. Ta nierozstrzygnięta potyczka została nazwaną I bitwą w Zatoce Syrta.
Kolejną operację osłony konwojów do Libii, tym razem bez kontaktu z przeciwnikiem, przeprowadzili Włosi w pierwszych dniach stycznia 1942 roku. Zespół dalekiej osłony, z pancernikami „Littorio”, Giulio Cesare” i „Andrea Doria” po wykonaniu zadania powrócił do Tarentu 5 stycznia.
Od tej pory, podobnie jak większość ciężkich okrętów floty włoskiej, „Andrea Doria” pozostawał w bazie w Tarencie. Brak paliwa i niekorzystna dla państw Osi sytuacja na Morzu Śródziemnym spowodowały, że jedynymi formami aktywności pancernika były rejsy ćwiczebne.
Po ogłoszeniu zawieszenia broni z aliantami 8 września 1943 roku, okręty stacjonujące w Tarencie wypłynęły następnego dnia (około 17.00) w morze, aby zgodnie z warunkami alianckimi oddać się pod kontrolę sprzymierzonych na Malcie. W odróżnieniu od drugiego zespołu, płynącego z La Spezia, który w wyniku niemieckich ataków lotniczych utracił pancernik „Roma”, jednostki z Tarentu bez przeszkód dotarły na wyznaczone miejsce.
W internowaniu na Malcie „Andrea Doria” pozostawał do 8 czerwca 1944 roku, kiedy został przebazowany do portu w Augusta, a następnie do Syrakuz na Sycylii. Po zakończeniu działań wojennych pancernik pozostał w składzie floty włoskiej, pełniąc w okresach od listopada 1949 roku do grudnia 1950 roku oraz od marca 1951 roku do marca 1953 roku funkcję jednostki flagowej floty. Później, do 1956 roku był jednostką szkolną. Wycofany z linii 16 września tego roku, został sprzedany na złom i rozebrany w ciągu następnych dwóch lat.
Z pozostałości luf armatnich pancernika wykonana została chrzcielnica w Świątyni Braterstwa w Cella di Varzi w pobliżu Pawii.

</doc>
<doc id="1592494" url="https://pl.wikipedia.org/wiki?curid=1592494" title="G2">
G2



</doc>
<doc id="1592496" url="https://pl.wikipedia.org/wiki?curid=1592496" title="Junoon">
Junoon

Junoon (urdu: جنون, hindi: जुनून, tłum.: "Obsesja") to bollywoodzki dramat historyczny z 1978 w reżyserii Shyam Benegala, autora "Zubeidaa", czy "Welcome to Sajjanpur". W rolach głównych Shashi Kapoor, Nafisa Ali, Shabana Azmi, Kulbhushan Kharbanda i nagrodzony Filmfare Naseeruddin Shah. Film jest ekranizacją opowiadania "Lot gołębi" napisanego przez Ruskin Bonda, autora też sfilmowanej "The Blue Umbrella". Przedstawia on na tle powstania sipajów z 1857 roku historię braci z rodu Pasztunów. Dwaj z nich zbrojnie walczą z Brytyjczykami o wolność Indii, trzeci żyje jak urzeczony miłością do Angielki.To historia indyjskiego marzenia o wolności, które wówczas utopione w krwi spełniło się dopiero 90 lat później w 1947 roku. To także historia miłości, w której zakochanych dzieli zbyt wiele – kolor skóry, religia, a także przynależność do narodu najeźdźców i podbitych.
Opis fabuły.
1847 rok. W brytyjskiej armii dochodzi do buntu indyjskich żołnierzy- sipajów. Oburzenie ich wzbudziła pogarda jaką Brytyjczycy okazali Indusom wprowadzając w armii naboje smarowane tłuszczem. Muzułmanów oburzyło użycie do tego wieprzowiny, hindusów wołowiny. Indusi obu wyznań zjednoczyli się w buncie przeciwko nieliczeniu się z ich religijnymi zakazami. Zbierana przez ponad sto lat wrogość do najeźdźcy wybucha z całą siłą. Powieszenie jednego z pierwszych rebeliantów Mangal Pandeya spotęgowało gniew. Wojna rozprzestrzenia się na całe Indie. W Delhi ogłoszono niepodległość Indii pod rządami Shahadura Shaha Zafara. W kraju ogarniętym płomieniem walki łatwiej o jedność, ale i o podział. Muzułmanie walczą ramię w ramię z hindusami zabijając Brytyjczyków. W muzułmańskiej rodzinie Pasztunów dochodzi do podziału. Sarfaraz (Naseeruddin Shah) i Rashid Khan ruszają do walki, natomiast ich brat Javed (Shashi Kapoor) żyje w swoim świecie, pełen czułości dla hodowanych gołębi, obojętny wobec bezpłodnej żony (Shabana Azmi) urzeczony Angloinduską Ruth (Nafisa Ali). Biali zostają zaatakowani w kościele. Od szabli Sarfaraza ginie ojciec Ruth. Ją, matkę i babkę ocala Hindus Lalal Ramlimal (Kulbhushan Kharbanda). Javed, prześladujący Ruth dotychczas tylko spojrzeniem zabiera kobiety do siebie. Chce je ocalić przed grożącą im śmiercią, ale ku oburzeniu i rozpaczy Firaus (Shabana Azmi) stawia warunek – Ruth ma zostać jego drugą żoną. Zdesperowana matka Ruth zgadza się, ale... Javed może poślubić Ruth tylko wtedy, gdy zwycięstwo Indusów nad Brytyjczykami będzie ostateczne, gdy obronią przed nimi Delhi.
Muzyka i piosenki.
Autorem muzyki jest Vanraj Bhatia- teksty: Praveen, Amir Khusro, Jigar Moradabadi i Sant Kabir.

</doc>
<doc id="1592497" url="https://pl.wikipedia.org/wiki?curid=1592497" title="Wzmocnienie (psychologia)">
Wzmocnienie (psychologia)



</doc>
<doc id="1592499" url="https://pl.wikipedia.org/wiki?curid=1592499" title="Ulpity">
Ulpity

Ulpity (niem. "Ulpitten") – uroczysko - dawna miejscowość, w Polsce położona na Pojezierzu Iławskim w województwie warmińsko-mazurskim, w powiecie iławskim, w gminie Zalewo. 
Miejscowość wzmiankowana w dokumentach z roku 1419 jako wieś pruska na czterech włókach. Pierwotna nazwa "Wolpithen" najprawdopodobniej wywodzi się od imienia Litwina – "Ulpisa". W roku 1782 we wsi odnotowano cztery domów (dymów), natomiast w 1858 w pięciu gospodarstwach domowych było 50 mieszkańców. W latach 1937–39 było 46 mieszkańców. 
W roku 1973, jako niezamieszkany przysiółek, Ulpity należały do powiatu morąskiego, gmina Zalewo, poczta Boreczno.

</doc>
<doc id="1592506" url="https://pl.wikipedia.org/wiki?curid=1592506" title="Los Lagos">
Los Lagos

Los Lagos () – jeden z 16 regionów Chile (X w kolejności). Znajduje się tutaj druga pod względem powierzchni wyspa Chile, Chiloé i drugie co do wielkości jezioro, Llanquihue. Jego stolica to Puerto Montt, a oprócz tego miasta pozostałymi ważnymi ośrodkami miejskimi są: Osorno, Castro, Ancud i Puerto Varas. Na północy graniczy z regionem Los Ríos, na południu z regionem Aysén, na zachodzie z Oceanem Spokojnym, a na wschodzie z Argentyną.
Region dzieli się na cztery prowincje: 

</doc>
<doc id="1592508" url="https://pl.wikipedia.org/wiki?curid=1592508" title="Dystrybucja (ekonomia)">
Dystrybucja (ekonomia)

Dystrybucja (łac. "„distributio”" – ‘rozdział, podział’ od "distribuere" ‘rozdzielać; rozdawać’; "dis-" ‘roz-; na części’ i "tributum" ‘podatek; danina’ od "tribuere" ‘(roz)dawać; udzielać; łożyć’ z "tribus" 'okrąg, jednostka podziału terytorialnego ludności starożytnego Rzymu’) – oznacza zorientowanie na osiąganie zysku, działalność obejmuje planowanie, organizowanie i kontrolowanie sposobu przemieszczania gotowych produktów z miejsc ich wytworzenia do miejsc sprzedaży nabywcom finalnym. Dokonywana jest samodzielnie lub za pomocą pośredników.
Celem dystrybucji jest zarządzanie łańcuchami dostaw, czyli przepływami wartości od dostawców do ostatecznych klientów.
Teorie podziału.
Podział dóbr materialnych jest przedmiotem badania marksistowskiej ekonomii politycznej, która twierdzi, że produkcja, podział, wymiana i konsumcja stanowią jedność, w której określająca rola należy do produkcji. Stosunki produkcji określają odpowiednie stosunki podziału. W ustroju socjalistycznym obowiązuje zasada podziału "Od każdego według jego zdolności, każdemu według jego pracy".

</doc>
<doc id="1592509" url="https://pl.wikipedia.org/wiki?curid=1592509" title="Adam Babul">
Adam Babul

Adam Babul (ur. 1 września 1955 w Białymstoku) – polski rolnik i polityk, poseł na Sejm X kadencji.
Życiorys.
Ukończył w 1979 studia w Szkole Głównej Gospodarstwa Wiejskiego w Warszawie, uzyskując tytuł zawodowy magistra inżyniera zootechnika. Należał do Zjednoczonego Stronnictwa Ludowego, był zastępcą członka Naczelnego Komitetu oraz członkiem Wojewódzkiego Komitetu, z jego ramienia został radnym Wojewódzkiej Rady Narodowej w Białymstoku. 
W 1989 uzyskał mandat posła na Sejm kontraktowy, został wybrany w okręgu białostockim z puli ZSL. Na koniec kadencji był członkiem Klubu Poselskiego Polskiego Stronnictwa Ludowego. Zasiadał w Komisji Rolnictwa i Gospodarki Żywnościowej. Po odejściu z parlamentu powrócił do działalności gospodarczej i rolnej.

</doc>
<doc id="1592510" url="https://pl.wikipedia.org/wiki?curid=1592510" title="Joachim Kiteau">
Joachim Kiteau

Joachim Kiteau (ur. 23 czerwca 1982 w Wallis) – francuski lekkoatleta specjalizujący się w rzucie oszczepem.
17 lipca 1999 w Bydgoszczy zdobył złoty medal i tytuł mistrza świata juniorów młodszych. Wynik ten uzyskał oszczepem o wadze 700 gram. Medalista mistrzostw Francji. Rekord życiowy: 79,05 (14 lipca 2002, Saint-Étienne).

</doc>
<doc id="1592514" url="https://pl.wikipedia.org/wiki?curid=1592514" title="Andrzejewicz">
Andrzejewicz

Andrzejewicz ("Andrejewicz"), polski herb szlachecki, odmiana herbu Giejsz.
Opis herbu.
Opis zgodnie z klasycznymi regułami blazonowania:
Tarcza dzielona w słup. W polu prawym, czerwonym, skrzydło orle czarne w lewo. W polu lewym, srebrnym takaż strzała bez lotek po prawej stronie krzyża kawalerskiego złotego, uszczerbionego z lewej.
Najwcześniejsze wzmianki.
1601 rok.
Herbowni.
Andrzejewicz - Andrejewicz.

</doc>
<doc id="1592520" url="https://pl.wikipedia.org/wiki?curid=1592520" title="Andrzej Borowski (polityk)">
Andrzej Borowski (polityk)

Andrzej Borowski (ur. 13 października 1950 w Wałbrzychu) – polski polityk, inżynier i urzędnik państwowy, poseł na Sejm X i I kadencji.
Życiorys.
Od 1970 pracował w spółkach wodnych. Ukończył w 1983 studia na Akademii Rolniczej we Wrocławiu, uzyskując tytuł zawodowy magistra inżyniera melioracji wodnych. Pełnił funkcję kierownika oddziału Wojewódzkiego Zarządu Spółek Wodnych w Kluczborku.
W 1989 uzyskał mandat posła na Sejm kontraktowy. Został wybrany w okręgu opolskim z puli Zjednoczonego Stronnictwa Ludowego (wstąpił do tej partii w 1971). Na koniec kadencji był członkiem Klubu Poselskiego Polskiego Stronnictwa Ludowego. Zasiadał w Komisji Ochrony Środowiska, Zasobów Naturalnych i Leśnictwa, Komisji Stosunków Gospodarczych z Zagranicą i Gospodarki Morskiej oraz w Komisji Nadzwyczajnej do rozpatrzenia rządowego projektu ustawy konstytucyjnej o wydawaniu przez Radę Ministrów rozporządzeń z mocą ustawy.
W 1991 ponownie został posłem z ramienia PSL z nowo utworzonego okręgu opolskiego. W I kadencji Sejmu pracował m.in. w Komisji Mniejszości Narodowych i Etnicznych. Dwa lata później nie uzyskał mandatu.
Od 1993 do końca lat 90. pracował w administracji wojewódzkiej, początkowo jako dyrektor Urzędu Wojewódzkiego w Opolu, następnie na stanowisku doradczym. W późniejszym czasie przeszedł do pracy w Najwyższej Izby Kontroli.
W 1984 odznaczony Srebrnym Krzyżem Zasługi.

</doc>
<doc id="1592521" url="https://pl.wikipedia.org/wiki?curid=1592521" title="Wybory parlamentarne w Czarnogórze w 2009 roku">
Wybory parlamentarne w Czarnogórze w 2009 roku

Wybory parlamentarne w Czarnogórze odbyły się 29 marca 2009 roku.
Przyśpieszone wybory rozpisał prezydent Czarnogóry Filip Vujanović po podjętej kilka dni wcześniej uchwale parlamentu o skróceniu kadencji. Nowe wybory postulowała rządząca w kraju lewicowa koalicja.
Sytuacja przed wyborami.
Rządzący koalicyjny gabinet premiera Milo Djukanovicia tworzony przez Demokratyczną Partię Socjalistów i Partię Socjaldemokratyczną podjął decyzję o przyśpieszonych wyborach z uwagi na konieczność przyśpieszenia procesu integracji euroatlantyckiej kraju.
Przeciwko decyzji o samorozwiązaniu parlamentu głosowały kluby opozycyjne: Ruch na Rzecz Przemian, Lista Serbska, Socjalistyczna Partia Ludowa Czarnogóry, Partia Ludowa - Demokratyczna Partia Serbska oraz trzech posłów mniejszości bośniackiej. Opozycja argumentowała, że kwestia integracji europejskiej nie może być wystarczającym uzasadnieniem dla nowych wyborów, a rozwiązanie parlamentu stanowi ze strony rządzącej lewicy wybieg, służący odwróceniu uwagi społeczeństwa od coraz wyraźniejszych skutków światowego kryzysu ekonomicznego.
Kilka dni przed decyzją o skróceniu kadencji, posłowie rządzącej koalicji przegłosowali zmiany w ordynacji wyborczej, zakładające utrzymanie obecnego prawa wyborczego przez okres najbliższych dwóch lat. Opozycja, która domagała się niezwłocznego uchwalenia nowej ordynacji, określiła posunięcie rządu jako "przemoc w majestacie prawa".

</doc>
<doc id="1592526" url="https://pl.wikipedia.org/wiki?curid=1592526" title="Szyja skrzypka">
Szyja skrzypka

Szyja skrzypka (ang. "fiddler's neck") – zmiany skórne w obrębie szyi i podbródka, wywołane podrażnieniami związanymi z grą na skrzypcach lub altówce. Dolegliwość szeroko znana wśród skrzypków, w terminologii medycznej ujęta dopiero w latach siedemdziesiątych XX wieku.
Dolegliwość rozpowszechniła się prawdopodobnie w XIX/XX w. w związku z rozpowszechnieniem stosowania podbródka i zmianą sposobu trzymania skrzypiec. W poprzednich stuleciach skrzypce trzymano na ramieniu, bez dotykania skóry górną deską instrumentu, co nie powodowało podrażnień. 
Epidemiologia.
Brak opracowań na temat występowania schorzenia w większych grupach muzyków; pojedyncze doniesienia sugerują, że jest to współcześnie bardzo częsta przypadłość. Wydaje się, że jest to najczęstsze schorzenie z grupy dermatoz związanych z aktywnością zawodową wśród profesjonalnych muzyków. W pierwszym opisie schorzenia z 1978 roku spośród muzyków BBC Concert Orchestra praktycznie każdy grający na skrzypcach (23 skrzypków) miał objawy. W badanej grupie przeciętny wiek pojawienia się objawów wynosił 14 lat, a każdy z muzyków ćwiczył grę na instrumencie średnio 4 godziny dziennie. Objawy pojawiają się po 2–3 latach od rozpoczęcia gry na instrumencie. 
W ankiecie, wysłanej w 2008 roku przez Gambichlera i współpracowników do 19 wyższych szkół muzycznych, 14,7% ze 116 muzyków grających na skrzypcach lub altówce zgłosiło objawy szyi skrzypka. Według innych badań, ponad 60% zawodowych skrzypków i skrzypaczek cierpi na szyję skrzypka.
Etiologia.
Zmiany skórne powstają w wyniku długotrwałego docisku wywieranego przez elementy instrumentu: podbródek i żeberko na żuchwę (od dołu) i bark wraz z obojczykiem (od góry). Zmiany te mogą mieć podłoże mechaniczne (stwardnienie, obrzęk, otarcia prowadzące do zmian o charakterze grzybicznym i lub bakteryjnym) i (lub) alergiczne, jako wyprysk kontaktowy alergiczny w reakcji na materiał, z którego jest wykonany podbródek, najczęściej sole metali (nikiel), a także na użyty do jego pokrycia lakier, osiadające na podbródku okruchy kalafonii ze smyczka (stosunkowo rzadko), na terpentynę, żywice syntetyczne, formaldehyd, egzotyczne gatunki drewna (mahoń).
Objawy i przebieg.
Zazwyczaj obserwuje się obszar lichenifikacji i hiperpigmentacji na skórze szyi poniżej kąta żuchwy. Mogą być obecne rumień, wzmożone poletkowanie skóry, bliznowacenie oraz wykwity skórne o charakterze grudek i krost ("acne mechanica"), a nawet torbieli. Wyjątkowo opisywano zlokalizowany obrzęk. W przypadku mężczyzn z zarostem niekiedy stwierdza się ogniskowe łysienie w miejscu ucisku. Opisywano zaostrzenie rzekomego zapalenia okołomieszkowego brody ("pseudofolliculitis barbae") spowodowane grą na skrzypcach. Sugerowano także, że zaostrzenie przebiegu szyi skrzypka, jak i innych chorób skóry, mogą powodować czynniki emocjonalne.
Rozpoznanie.
Rozpoznanie stawia się na podstawie typowego wywiadu i obrazu klinicznego. W diagnostyce tego schorzenia wykonuje się standardowe testy płatkowe (z uwzględnieniem soli niklu), czasem zachodzi konieczność wykonania dodatkowych testów na żywice syntetyczne i różne rodzaje drewna. Niekiedy wykonuje się również testy skórne punktowe, chociaż nie są one uwzględniane w programie diagnostycznym przez innych autorów. Potwierdzenie związku wykrytej nadwrażliwości alergicznej na nikiel z objawami można otrzymać sprawdzając obecność soli niklu w podbródku instrumentu dimetyloglioksymem. W przypadku negatywnych wyników testów płatkowych rozpoznanie można ostatecznie ustalić przy pomocy biopsji skóry i badania histopatologicznego: stwierdza się wówczas akantozę i reakcję ziarniniakową oraz obecność pęcherzykowych torbieli w powierzchownych i głębokich warstwach skóry.
Postępowanie i leczenie.
Leczenie jest zachowawcze. Muzycy dotknięci tą dolegliwością stosują środki zaradcze w postaci maści lub wycinków tkaniny dodatkowo osłaniającej podbródek, u mężczyzn może pomóc zapuszczenie brody. Proponowano wykorzystanie techniki wycisków dentystycznych dla otrzymania podbródka instrumentu indywidualnie dopasowanego do warunków anatomicznych pacjenta. Maści z kortykosterydami powinny być stosowane jedynie doraźnie. Leczenie chirurgiczne zgodnie uważane jest za metodę ostatniego wyboru; taka opcja terapeutyczna powinna być brana pod uwagę jedynie w przypadku nieskuteczności innych metod i dobrej współpracy z pacjentem, który na czas gojenia powinien przerwać grę na instrumencie.

</doc>
<doc id="1592527" url="https://pl.wikipedia.org/wiki?curid=1592527" title="Dionizy Żabokrzycki">
Dionizy Żabokrzycki

Dionizy Dymitr Żabokrzycki (ukr. Діонісій Жабокрицький) herbu Ułanicki (?-1715) – prawosławny, a następnie unicki biskup łucko-ostrogski. Urodził się w Łucku w drugiej połowie XVII wieku. Ojciec był prawosławnym, a matka katoliczką.
Życiorys.
Studiował w Akademii Krakowskiej. Był podczaszym wilkomierskim. W 1674 r. sędzią kapturowym województwa wołyńskiego. Ożeniony z Marianną Niemierzycówną, primo voto Hulewiczową z Noryńska, miał dwoje dzieci - Benedykta Hrehorego oraz Mariannę, wydaną za Sąpławskiego. Po rozwodzie z żoną obrał stan duchowny. W latach 1677–1686 co roku był wybierany na starostę prawosławnego bractwa łuckiego. W 1684 r. został podwojewodzim kijowskim, a od 1691 r. także podstarościm krzemienieckim. Sprzyjał odnowieniu i wyposażeniu krzemienieckiego bractwa bohojawleńskiego. W 1693 r. został pisarzem ziemskim w Łucku. W 1695 r. po śmierci bpa Atanazego Szumlańskiego duchowieństwo, członkowie bractwa i szlachta eparchii łuckiej na następcę wybrały świeckiego szlachcica i przez króla Jana III Sobieskiego D. Żabokrzycki został mianowany prawosławnym biskupem łucko-ostrogskim. Dbał o należną edukację duchowieństwa i polepszenie stanu materialnego monasterów. W 1702 r. przyjął unię z diecezją (jako ostatni biskup prawosławny w Koronie, jedynie w Wielkim Księstwie Litewskim pozostała prawosławna diecezja połocka – władyctwo białoruskie). Gorliwie szerzył postanowienia unii.
W czasie wojny północnej po wejściu wojsk rosyjskich do Rzeczypospolitej doszło do buntu prawosławnych w jego diecezji. Chwilowo przebywał poza diecezją – w 1704 r. wyjechał do biskupa przemyskiego Jerzego Winnickiego, w 1705 r. był w obozie Stanisława Leszczyńskiego. W 1706 r. powrócił na Wołyń, ale oskarżony o występowanie przeciw wojskom rosyjskim w 1707 r. wyjechał na Węgry. Po powrocie do Łucka w 1708 roku próbowali go ująć przeciwnicy, tym razem ratował się ucieczką do obozu hetmana koronnego Adama Sieniawskiego. Na początku 1709 r. został ujęty i wydany Rosjanom, którzy przewieźli go do Kijowa, a w 1710 r. do Moskwy. Doznawał różnych przykrości i upokorzeń. Kuszony był możliwością powrotu na stolicę biskupią za cenę zerwania z unią – na co się nie zgodził. Został skazany na zesłanie i dożywotnie uwięzienie. Od 1711 r. przebywał na Wyspach Sołowieckich w miejscowym monasterze. W czasie zesłania przyjaźnie odnosili się do niego tamtejsi arcybiskupi chołmogórscy: Rafał (Krasnopolski) (ros. Рафаил Краснопольский) i Barnaba (Wołatkowski) (Василий Волатковский). Zmarł w 1715 r. na zesłaniu.

</doc>
<doc id="1592534" url="https://pl.wikipedia.org/wiki?curid=1592534" title="Region Metropolitalny Santiago">
Region Metropolitalny Santiago

Region Metropolitalny Santiago albo Region Metropolitalny () – jeden z 16 regionów Chile. Stolicą tego regionu i Chile jest Santiago. Większość centrów handlowych i administracyjnych znajduje się w tym regionie. Znajduje się tam także główny międzynarodowy port lotniczy w Chile – Port Lotniczy Arturo Merino Benitez.
Jest to jeden z najmniejszych chilijskich regionów (15 403,2 km²), ale zarazem najbardziej zaludniony (7 112 808 mieszkańców według spisu z roku 2017). Jest to również jedyny śródlądowy region kraju.

</doc>
<doc id="1592536" url="https://pl.wikipedia.org/wiki?curid=1592536" title="Flin Flon">
Flin Flon

Flin Flon – górnicze miasto leżące w Kanadzie na granicy prowincji Manitoba i Saskatchewan. Administracyjnie miasto należy do prowincji Manitoba. Miasto zostało założone w 1927 roku przez firmę górniczą zajmująca się wydobyciem w regionie miedzi i cynku. Nazwa miasta wzięła się od Josiaha Flintabbateya Flonatin bohatera książki "The Sunless City" autorstwa Jamesa Edwarda Prestona Muddocka.

</doc>
<doc id="1592539" url="https://pl.wikipedia.org/wiki?curid=1592539" title="Wspólnota Demokracji">
Wspólnota Demokracji

Wspólnota Demokracji, WD (ang. Community of Democracies, CD) – międzyrządowa koalicja państw o zasięgu globalnym, której głównym celem jest promowanie demokratycznych zasad oraz wzmacnianie demokratycznych norm i instytucji.
Historia.
Pomysłodawcami i inicjatorami zwołania pierwszej Konferencji Ministerialnej w Warszawie byli prof. Bronisław Geremek oraz Madeleine Albright, Sekretarz Stanu USA, którzy w roku 2000 doprowadzili do powstania grupy zwołującej ministrów spraw zagranicznych.
Grupa Zwołująca.
Grupa Zwołująca (GZ, ang. Convening Group) wykonuje w ramach WD funkcję koordynującą. Do jej zadań należy m.in. ustalanie programu konferencji Ministerialnych, decydowanie o kryteriach zapraszania do Wspólnoty Demokracji, uzgadnianie inicjatyw mających promować i wzmacniać demokrację oraz rozwiązywanie kwestii proceduralnych i administracyjnych. Decyzje w ramach GZ podejmowane są przez konsensus. Rząd sprawujący prezydencję Wspólnoty Demokracji jest odpowiedzialny za zorganizowanie u siebie konferencji ministerialnej oraz prowadzenie innych przedsięwzięć podejmowanych przez WD.
W skład grupy zwołującej pierwszą konferencję Wspólnoty Demokracji należały Czechy, Indie, Korea Południowa, Mali, Polska oraz Stany Zjednoczone. Obradowała w Warszawie 25 - 27 czerwca 2000 r.
Obecny skład grupy zwołującej:
GZ spotyka się przeważnie w Waszyngtonie (z różną częstotliwością, średnio co 2 miesiące) lub w Genewie, jeżeli spotkanie dotyczy kwestii związanych z prawami człowieka. Organizowane są też spotkania w stolicy państwa, które aktualnie sprawuje prezydencję.
Konferencje Ministerialne.
Najważniejszym wydarzeniem Wspólnoty jest organizowana co dwa lata na szczeblu ministrów spraw zagranicznych Konferencja Ministerialna. Wspólnocie przewodniczy państwo-gospodarz nadchodzącej konferencji (obecnie Litwa).
Wspólnota Demokracji nie ma ustalonego stałego członkostwa – na konferencje zaprasza państwa rząd kraju-gospodarza, po uprzednim zaakceptowaniu kandydatur przez Grupę Zwołującą WD (na konferencje zapraszano każdorazowo ponad 100 państw). Państwa spełniające kryteria uczestnictwa przyjęte przez Wspólnotę Demokracji 27 września 2002 r. (tj. w których funkcjonują procedury demokratyczne, istnieje system wielopartyjny, państwo prawa, wolność wypowiedzi, etc.) są zapraszane w charakterze pełnoprawnych uczestników, inne które nie spełniają tych kryteriów ale „znajdują się na drodze ku demokracji” uczestniczą w konferencjach w charakterze obserwatorów.
W okresie między konferencjami ministerialnymi forum wymiany opinii są spotkania ministrów spraw zagranicznych państw Wspólnoty Demokracji odbywane co roku jesienią przy okazji sesji Zgromadzenia Ogólnego w Nowym Jorku.
Klub demokratyczny ONZ.
W Deklaracji Warszawskiej, stanowiącej faktycznie dokument założycielski Wspólnoty, zawarto zobowiązanie rządów do współpracy w kwestiach związanych z demokracją w ramach istniejących organizacji międzynarodowych oraz do formowania koalicji w celu wspierania rezolucji i działań podejmowanych w celu promowania demokracji. Jednym z owoców tej deklaracji jest powstanie we wrześniu 2004 r. Klubu Demokratycznego ONZ, dzięki któremu państwa Wspólnoty Demokracji wspierały powołanie Funduszu Demokracji NZ oraz Rady Praw Człowieka NZ. Zdaniem wielu państw Wspólnoty dotychczasowa współpraca w ramach klubu nie spełnia jednak pokładanych w niej nadziei.
Pozarządowy Proces Wspólnoty Demokracji.
Podczas przygotowań do konferencji ministerialnej w Santiago ukonstytuował się jako Pozarządowy Proces Wspólnoty Demokracji (Non-Governmental Process for the Community of Democracies). W jego skład wchodzą organizacje społeczeństwa obywatelskiego, naukowcy i eksperci zaangażowani w promowanie demokracji. Część pozarządowa procesu służy jako źródło informacji i ekspertyz dla rządów państw Wspólnoty. W celu koordynacji działań Procesu Pozarządowego i przygotowań do konferencji ministerialnej powołano Sekretariat Wykonawczy składający się z organizacji pozarządowych państwa-gospodarza konferencji.
Oprócz Sekretariatu Wykonawczego, utworzono Międzynarodowy Komitet Sterujący (International Steering Committee) procesu pozarządowego, który koncentruje się na wypracowywaniu propozycji mających wzmacniać proces rządowy WD. Składa się on z 21 przedstawicieli organizacji społeczeństwa obywatelskiego z 5 regionów świata oraz z przedstawiciela Sekretariatu Wykonawczego.
Dzięki współdziałaniu Pozarządowego Procesu WD oraz państw GZ został stworzony Międzynarodowy Komitet Doradczy (International Advisory Committee), składający się z ekspertów pozarządowych, który wspomaga prace GZ, dostarczając skupionym w niej państwom ekspertyzy i rekomendacje dotyczące krajów, które mają być zaproszone na Konferencje Ministerialne Wspólnoty.
Konferencja w Bamako.
IV Konferencja Ministerialna Wspólnoty Demokracji odbyła się w dniach 14-17 listopada 2007 r. w Bamako. Udział w niej wzięli przedstawiciele rządów ok. 70 krajów i organizacji międzynarodowych – ONZ, UNDP, UNESCO, OECD, Banku Światowego oraz liczne organizacje pozarządowe. Podczas Konferencji przyjęto dokument końcowy "Konsensus z Bamako ws. demokracji, rozwoju i zwalczania ubóstwa".
Dokument podkreśla występowanie dodatniej zależności między rozwojem gospodarczo-społecznym a demokracją, rolę społeczeństwa obywatelskiego i sektora prywatnego w tworzeniu warunków dla rozwoju demokracji oraz postuluje wzmocnienie samorządów lokalnych. Zawiera również propozycję powołania w ramach Wspólnoty Demokracji forum dla przedstawicieli sektora prywatnego.
Konsensus z Bamako wzywa państwa Wspólnoty do większej współpracy w wypracowywaniu wspólnych stanowisk na forum organizacji międzynarodowych regionalnych i globalnych oraz potępia terroryzm. W dokumencie końcowym została także zawarta decyzja o utworzeniu w Warszawie Stałego Sekretariatu Wspólnoty Demokracji.
Stały sekretariat.
Stały Sekretariat WD wspomaga koncepcyjnie i organizacyjnie prace Przewodniczącego Wspólnoty Demokracji oraz Grupy Zwołującej. Podejmuje zadania natury administracyjnej, operacyjnej i technicznej, oraz utrzymuje kontakty z organizacjami pozarządowymi i innymi partnerami. Siedziba sekretariatu jest Warszawa na podstawie aneksu do dokumentu końcowego z konferencji w Bamako. W czerwcu 2008, Grupa Zwołująca wybrała profesora Bronisława Misztala na Dyrektora Wykonawczego Stałego Sekretariatu.

</doc>
<doc id="1592540" url="https://pl.wikipedia.org/wiki?curid=1592540" title="Zofia Luiza Wirtemberska">
Zofia Luiza Wirtemberska

Zofia Luiza Wirtemberska (ur. 19 lutego 1642 Stuttgart – zm. 13 października 1702) – księżniczka wirtemberska, margrabina Bayreuth.
Życiorys.
Była córką księcia Wirtembergii Eberharda III i jego pierwszej żony Anny Katarzyny von Salm-Kyrburg.
8 lutego 1671 roku wyszła za mąż za margrabiego Brandenburgii-Bayreuth Krystiana Ernesta (1644-1712). Ślub ten odbył się osiem miesięcy po śmierci pierwszej żony Krystiana Ernesta – Erdmute Zofii Wettyn (1644-1670).
Para miała szóstkę dzieci:
Pięć miesięcy po jej śmierci Krystian Ernest ożenił się po raz trzeci – z Elżbietą Zofią Hohenzollern (1674-1748), córką elektora Brandenburgii Fryderyka Wilhelma I.

</doc>
<doc id="1592543" url="https://pl.wikipedia.org/wiki?curid=1592543" title="Jozef Viktor Rohon">
Jozef Viktor Rohon

Jozef Viktor Rohon (także "Rohony, Rohonyi", ur. 7 maja 1845 w Temes-Buttyin, zm. 15 marca 1923 w Pradze) – rumuński paleontolog i neuroanatom.
Życiorys.
Ewangelicka rodzina Rohonów pochodziła z północnej części Węgier. Juraj (György) Rohoň (1773–1831) urodził się w miejscowości Horný Kalník i uczęszczał do ewangelickiego liceum w Schemnitz (Bańska Szczawnica). Razem z rodziną opuścił rodzinne strony pod koniec XIX wieku, w ramach "Schwabenzüge" (kolonizacji tych ziem po wojnach tureckich). Juraj Rohonyi był jednym z prekursorów zainspirowanego przez kościół ewangelicki słowackiego panslawizmu i nieprzejednanym przeciwnikiem Węgier. Z żoną Evą Plachlinsky miał co najmniej jednego syna, Ferdinanda (Nándor) Rohonyi. Ferdinand był ewangelickim nauczycielem i kaznodzieją, zamieszkałym w Glozsán. 25 czerwca 1844 ożenił się z Rosą (Rózsa) Wodár w rumuńskiej miejscowości Kleinschemlak (Şemlacu Mic). 7 maja 1845 w Temes-Buttyin urodził się im najprawdopodobniej jedyny syn, Josef Victor Rohon.
Jozef Viktor Rohon ukończył szkołę w Ödenburgu 30 stycznia 1865 roku, 14 października 1867 podjął studia na wydziale teologicznym Uniwersytetu w Wiedniu, jednak po dwóch latach zmienił kierunek i od 1871 studiował medycynę. Po dziesięciu semestrach przerwał studia; jego dysertacja została wydrukowana w Monachium w 1884 roku. 1 sierpnia 1884 Rohon otrzymał tytuł doktora "magna cum laude", jednak z powodu intryg współpracowników, głównie Karla Langera von Edenberga, nie dostał posady na uczelni.
Następnie był asystentem Karla Alfreda Zittla i później docentem paleontologii. W 1888 roku wyjechał do Sankt Petersburga, gdzie pracował naukowo jako paleontolog do co najmniej 1895 roku. Od 1896 lub 1897 roku w Pradze. Tam kierował Instytutem Histologiczno-Embriologicznym przy Uniwersytecie Karola Ferdynanda.
Z żoną Boženą miał pięcioro dzieci.
Dorobek naukowy.
Zajmował się neuroanatomią ryb, lancetnika i człowieka (1877–1887), po 1887 poświęcił się paleontologii, opisując konodonty i paleozoiczne ryby.
W 1884 roku opisał w rdzeniu kręgowym ryb komórki, znane dziś jako komórki Rohona-Bearda. Ten typ neuronów w 1889 roku opisał również u ryb Beard, a Burckhardt u płazów.

</doc>
<doc id="1592548" url="https://pl.wikipedia.org/wiki?curid=1592548" title="Ceramika sanitarna">
Ceramika sanitarna

Ceramika sanitarna bądź nieściśle biały montaż – pojęcie obejmujące elementy wyposażenia łazienki i kuchni, tradycyjnie wykonywane z różnych rodzajów ceramiki pokrytej szkliwem, niebędące płytkami ceramicznymi. Obejmuje ono takie urządzenia jak: umywalka, zlewozmywak, miska podwieszana, miska ustępowa stojąca, kompakt WC, bidet, brodzik ceramiczny, wanna kąpielowa wykonana z ceramiki, ustęp turecki. 
Urządzenia wyposażenia łazienek objęte mianem ceramiki sanitarnej wykonane są z mieszaniny glin i uszlachetniaczy, uformowanych, pokrytych szkliwem (najczęściej borowo-węglanowym) i utrwalonych w procesie wypalania. 
Proces produkcji ceramiki sanitarnej obejmuje następujące etapy:

</doc>
<doc id="1592555" url="https://pl.wikipedia.org/wiki?curid=1592555" title="Blikle">
Blikle

Blikle – warszawska firma cukiernicza. 
Opis.
Przedsiębiorstwo zostało założone 11 września 1869 roku przez Antoniego Kazimierza Bliklego. Tego dnia sporządzono akt kupna przez Bliklego od mistrza cukierniczego Michalskiego małej cukierni mieszczącej się w dawnym pałacu Hołowczyca przy ul. Nowy Świat.
Na początku 2019 roku spółka posiadała piętnaście placówek cukierni w Warszawie oraz osiem w innych miastach Polski.

</doc>
<doc id="1592557" url="https://pl.wikipedia.org/wiki?curid=1592557" title="Karol Grzegorczyk">
Karol Grzegorczyk

Karol Grzegorczyk (ur. 12 września 1984 w Pile) – polski lekkoatleta specjalizujący się w biegach krótkich 400m.
Wychowanek klubu PLKS Gwda Piła. Złoty medalista mistrzostw świata juniorów młodszych, które w 2001 roku zorganizowano w Debreczynie we wschodnich Węgrzech na dystansie 400 metrów, podczas tej imprezy zdobył również złoty medal biegnąc na ostatniej zmianie polskiej sztafety szwedzkiej, która w biegu finałowym, rozegranym 15 lipca 2001 ustanowiła rekord świata - 1:50,46 (wynik ten został pobity dopiero osiem lat później przez sztafetę USA. W tym samym roku wywalczył też, wraz z kolegami, złoto mistrzostw Europy juniorów w Grosseto w sztafecie 4x400. Dwa lata później na imprezie tej samej rangi - także w biegu sztafetowym 4x400 - zdobył srebro. Rekordy życiowe: bieg na 200 m - 21,45 (31 sierpnia 2002, Zamość); bieg na 400 m - 46,64 (18 sierpnia 2002, Poznań).

</doc>
<doc id="1592559" url="https://pl.wikipedia.org/wiki?curid=1592559" title="Raincoat (film)">
Raincoat (film)



</doc>
<doc id="1592560" url="https://pl.wikipedia.org/wiki?curid=1592560" title="Barbara Czyż (polityk ludowy)">
Barbara Czyż (polityk ludowy)

Barbara Czyż (ur. 10 stycznia 1947 we wsi Przewodowo Poduchowne) – polska polityk, rolnik i przedsiębiorca, posłanka na Sejm X kadencji.
Życiorys.
Na początku lat 70. ukończyła Akademię Rolniczo-Techniczną w Olsztynie oraz studium pedagogiczne w Olsztynie. Pracowała w Zespole Szkół Rolniczych w Cieszynie, w Państwowym Gospodarstwie Rolnym Turówek, w Rejonowym Zakładzie Doświadczalnym w Bęsi i od 1975 w Wojewódzkim Ośrodku Postępu Rolniczego (jako główny specjalista produkcji roślinnej) w Starym Polu. Była radną Wojewódzkiej Rady Narodowej w Elblągu, gdzie przewodniczyła Komisji Rolnictwa i Gospodarki Żywnościowej. Przystąpiła do Ligi Kobiet Polskich. Pełniła też funkcję wiceprezesa Wojewódzkiego Komitetu Zjednoczonego Stronnictwa Ludowego. 
W 1989 z puli ZSL uzyskała mandat posłanki na Sejm kontraktowy, została wybrana w okręgu elbląskim. Na koniec kadencji należała do Klubu Poselskiego Polskiego Stronnictwa Ludowego, była członkinią Komisji Polityki Społecznej oraz Komisji Nadzwyczajnej do rozpatrzenia projektu ustawy o ochronie prawnej dziecka poczętego. W latach 1994–1998 zasiadała w radzie miejskiej Elbląga. 
Prowadziła własną działalność gospodarczą. W latach 1996–1997 pełniła funkcję doradcy ministra gospodarki przestrzennej i budownictwa, następnie do 1998 była dyrektorem w Urzędzie Mieszkalnictwa i Rozwoju Miast. Pełniła obowiązki prezesa Elbląskiego Towarzystwa Budownictwa Społecznego (1998–2000) oraz Towarzystwa Budownictwa Społecznego Marki (2000–2013). Pracowała też w J.W. Construction, zajmując m.in. stanowisko członka zarządu (2003–2010) oraz pełnomocnik zarządu do spraw zarządzania jakością (2006–2012). W 2012 weszła w skład rady nadzorczej tego przedsiębiorstwa.
Odznaczona Srebrnym Krzyżem Zasługi (1985).

</doc>
<doc id="1592564" url="https://pl.wikipedia.org/wiki?curid=1592564" title="Uniwersytet Techniczny im. Giedymina w Wilnie">
Uniwersytet Techniczny im. Giedymina w Wilnie



</doc>
<doc id="1592566" url="https://pl.wikipedia.org/wiki?curid=1592566" title="Jeda">
Jeda

Jeda, właśc. Jedaias Capucho Neves (ur. 15 kwietnia 1979 w Santarém) – brazylijski piłkarz występujący na pozycji napastnika. Zawodnik Vimercatese.
Kariera klubowa.
Jeda zawodową karierę rozpoczynał w 2000 roku w brazylijskim klubie União São João Araras. Następnie przeprowadził się do Włoch, gdzie został zawodnikiem Vicenzy Calcio. W jej barwach 23 grudnia 2000 roku podczas przegranego 0:1 meczu z Regginą Calcio zadebiutował w rozgrywkach Serie A. Pierwszego gola strzelił natomiast 22 kwietnia 2001 roku, kiedy to Cagliari przegrało 1:2 z S.S. Lazio. Vicenza w pierwszej lidze zajęła szesnaste miejsce i spadła do Serie B, natomiast Jeda w styczniu 2002 roku został wypożyczony do Sieny. Po zakończeniu sezonu brazylijski napastnik powrócił do Vicenzy i wywalczył sobie miejsce w podstawowej jedenastce. 22 grudnia 2002 roku Jeda strzelił dwie bramki w wygranym 4:2 pojedynku z Cagliari Calcio. Łącznie w ligowych rozgrywkach Brazylijczyk w barwach Vicenzy zanotował 72 występy i zdobył 15 goli.
W trakcie sezonu 2003/2004 Jeda został wypożyczony do US Palermo i zajął z nim pierwsze miejsce w Serie B. Podczas rozgrywek 2004/2005 brazylijski zawodnik reprezentował barwy dwóch drużyn – Piacenzy Calcio oraz Catanii Calcio. W sezonie 2005/2006 grał w Crotone, które nabyło połowę praw do jego karty. Zdobył dla niego 15 bramek w 42 meczach, zajął siódme miejsce w klasyfikacji najlepszych strzelców, a Crotone w końcowej tabeli Serie B uplasowało się na dziewiątej pozycji.
Następnie Jeda odszedł do Rimini Calcio. W sezonie 2006/2007 wziął udział w 39 spotkaniach drugiej ligi i zdobył 13 goli, co dało mu ósme miejsce w klasyfikacji najlepszych strzelców. Podczas rundy jesiennej rozgrywek 2007/2008 Brazylijczyk zanotował 12 trafień w 19 występach i dzięki dobrej skuteczności w zimowym okienku transferowym podpisał kontrakt z pierwszoligowym Cagliari Calcio. W barwach nowego klubu po raz pierwszy wystąpił w przegranym 0:1 pojedynku Serie A z Udinese Calcio. Sezon 2008/2009 Jeda rozpoczął jako podstawowy gracz swojej drużyny i stworzył duet napastników razem z Robertem Acquafrescą. 2 listopada 2008 roku brazylijski piłkarz strzelił dwie bramki w wygranym 5:1 meczu z Bologną, a 25 stycznia 2009 roku zdobył dwa gole w zwycięskim 4:1 spotkaniu z Lazio rozegranym na Stadio Olimpico.
W 2010 roku Jeda przeszedł do US Lecce, a w 2011 roku został wypożyczony do Novary. Następnie wrócił do Lecce, którego zawodnikiem był do roku 2013. W kolejnych latach występował w zespołach Pergolettese, Acqui, Nuorese, Potenza, Casarano, Seregno oraz Vimercatese.

</doc>
<doc id="1592572" url="https://pl.wikipedia.org/wiki?curid=1592572" title="Zygmunt Karczewski">
Zygmunt Karczewski

Zygmunt Adam Karczewski (ur. 14 września 1952 w Kraśniku Lubelskim) – polski rolnik i polityk, poseł na Sejm X kadencji.
Życiorys.
Posiada wykształcenie średnie zawodowe, w 1972 ukończył Technikum Mechaniczne w Krasnymstawie. Zajął się prowadzeniem indywidualnego gospodarstwa rolnego we wsi Stężyca-Kolonia.
W 1970 wstąpił do Zjednoczonego Stronnictwa Ludowego. Był prezesem miejsko-gminnego komitetu partii w Krasnymstawie, a od 1983 członkiem wojewódzkiego komitetu w Chełmie. Działał też w Związku Młodzieży Wiejskiej (m.in. jako członek zarządu krajowego). Od 1978 zasiadał w Gminnej Radzie Narodowej w Krasnymstawie (m.in. jako wiceprzewodniczący).
W 1989 uzyskał mandat posła na Sejm kontraktowy, został wybrany w okręgu chełmskim z puli ZSL. Zasiadał w Komisji Rolnictwa i Gospodarki Żywnościowej, na koniec kadencji był członkiem Klubu Poselskiego Polskiego Stronnictwa Ludowego. W 2002 i 2010 kandydował z listy PSL do rady powiatu krasnostawskiego. Pozostał działaczem lokalnych struktur tego ugrupowania. Pełnił funkcję sołtysa wsi Stężyca-Kolonia.
W 1983 otrzymał Brązowy Krzyż Zasługi, a w 1984 Medal 40-lecia Polski Ludowej.

</doc>
<doc id="1592576" url="https://pl.wikipedia.org/wiki?curid=1592576" title="Andrzejkowicz">
Andrzejkowicz

Andrzejkowicz ("Andrejkowicz") – polski herb szlachecki, odmiana herbu Pielesz.
Najwcześniejsza wzmianka.
Druga połowa XVI wieku.
Herbowni.
Jedna rodzina herbownych (herb własny):
Andrzejkowicz.

</doc>
<doc id="1592579" url="https://pl.wikipedia.org/wiki?curid=1592579" title="Moneta aurea">
Moneta aurea

"Moneta Aurea" to największy w Polsce konkurs o tematyce podatkowej przeznaczony dla studentów. Organizowany był od 2005 do 2011 roku przez Deloitte, "Rzeczpospolitą" oraz Interię.
Co roku w konkursie nagrodami były płatne staże oraz nagrody dodatkowe (szkolenia, książki, nagrody rzeczowe), fundowane przez współpracujące z organizatorami firmy.

</doc>
<doc id="1592580" url="https://pl.wikipedia.org/wiki?curid=1592580" title="Mã">
Mã

Mã (wiet: "Sông Mã", laot: "Nam Ma") − rzeka w Azji Południowo-Wschodniej długości ok. 400 km. Źródła ma w północnozachodnim Wietnamie. Przepływa przez Wietnam, Laos, i ponownie przez Wietnam. Uchodzi do morza w Zatoce Tonkińskiej.
Największe dopływy rzeki Mã to: rzeka Chu (w Laosie nazywana Nam Sam), rzeka Bưởi i rzeka Cầu Chày. Wszystkie wpadają do Mã w prowincji Thanh Hóa na północy Środkowego Wietnamu.
Ujście Mã tworzy trzecią, co do wielkości deltę w Wietnamie, nazywaną również deltą Thanh Hóa.

</doc>
<doc id="1592581" url="https://pl.wikipedia.org/wiki?curid=1592581" title="Simone Langlois">
Simone Langlois

Simone Langlois (ur. 22 listopada 1932 w Paryżu) – francuska kompozytorka i piosenkarka.
Jest interpretatorką piosenek Gilbert Bécaud, Georgesa Brassensa i Serge’a Gainsbourga. W 1963 piosenką "Toi et ton sourire" wygrała Międzynarodowy Festiwal Piosenki w Sopocie.

</doc>
<doc id="1592582" url="https://pl.wikipedia.org/wiki?curid=1592582" title="Bidding box">
Bidding box



</doc>
<doc id="1592583" url="https://pl.wikipedia.org/wiki?curid=1592583" title="U-88 (1941)">
U-88 (1941)

U-88 – niemiecki okręt podwodny "typu VII C" z okresu II wojny światowej. Okręt wszedł do służby w 1941 roku. 
Historia.
W czasie II wojny światowej odbył 3 patrole bojowe, spędzając na morzu 49 dni. Zatopił 2 statki o łącznej pojemności 12.304 BRT.
Zatopiony 12 września 1942 roku na południe od Spitzbergenu na pozycji przez brytyjski niszczyciel . Zginęła cała załoga – 46 oficerów i marynarzy.
Przebieg służby.
Dowódcy:
15.10.1941 - 12.09.1942 – Kapitanleutnant (kapitan marynarki) Heino Bohmann 

</doc>
<doc id="1592584" url="https://pl.wikipedia.org/wiki?curid=1592584" title="Przetacznik bobowniczek">
Przetacznik bobowniczek

Przetacznik bobowniczek ("Veronica beccabunga" L.) – gatunek rośliny z rodziny babkowatych. Występuje w Afryce Północnej, całej Europie i w znacznej części Azji. W Polsce roślina pospolita na niżu, w górach sięga po piętro kosodrzewiny. 
Biologia i ekologia.
Bylina, chamefit niezdrewniały, hydrofit, helofit. Kwitnie od maja do sierpnia, czasem do września. Zasiedla obszary źródliskowe, brzegi cieków wodnych, rowów, strumieni, stawów, bagna i szuwary nad płynącymi wodami. W klasyfikacji zbiorowisk roślinnych gatunek charakterystyczny dla Ass. "Sparganio-Glycerion fluitantis". Liczba chromosomów 2n = 18. 
Wykazuje sporą zmienność w zależności od siedliska. Zwykle rośnie częściowo w wodzie; gdy jest całkowicie zanurzony, wytwarza tylko pędy płonne z mniejszymi, bardzo zwężonymi przy nasadzie liśćmi; w postaci lądowej również ma mniejsze niż typowo liście i kwiatostany i osiąga mniejszą wysokość.
Interakcje międzygatunkowe.
Jest rośliną pokarmową dla chrząszczy z rodziny stonkowatych: "Phaedon armoraciae", "Prasocuris junci", "Longitarsus holsaticus", "Phyllotreta nemorum" i "Phyllotreta ochripes", oraz ryjkowcowatych: "Gymnetron beccabungae", "Gymnetron rostellum", "Gymnetron veronicae" i "Gymnetron villosulum". Żywią się nim także muchówki z rodziny pryszczarkowatych: "Dasineura similis" i Jaapiella veronicae, mszyce: "Myzus cerasi", "Aphis beccabungae", "Aphis frangulae" ssp. "beccabungae", "Aphis nasturtii" i "Aphis triglochinis", a także "Athalia bicolor" z rodziny pilarzowatych (błonkoskrzydłe).
Pasożytują na nim roztocza "Aceria anceps" z rodziny "Eriophyidae", lęgniowce "Peronospora grisea", grzyby "Olpidium radicale" ("Olpidiaceae") i "Ramularia beccabungae" ("Mycosphaerellaceae").
Zastosowanie.
Bywał wykorzystywany jako roślina jadalna najczęściej ze wszystkich przetaczników, szczególnie na wsi w okresach głodu.
Stosowany był także w medycynie ludowej i homeopatii, przypisywano mu działanie oczyszczające, przeciwzapalne i moczopędne, a także wysoką zawartość witamin C, D i K.
Bywa uprawiany jako roślina ozdobna. W Polsce jest wystarczająco mrozoodporny (strefy mrozoodporności 5-9). Łatwy w uprawie, nie ma specjalnych wymagań co do podłoża. Rozmnaża się przez wysiew nasion jesienią lub wiosną, przez sadzonki wytwarzane latem lub przez podział rozrośniętych kęp jesienią lub wczesną wiosną.

</doc>
<doc id="1592585" url="https://pl.wikipedia.org/wiki?curid=1592585" title="Franz Pfeffer von Salomon">
Franz Pfeffer von Salomon

Franz Pfeffer von Salomon (ur. 19 lutego 1888 w Düsseldorfie, zm. 12 kwietnia 1968 w Monachium) – pierwszy dowódca SA po jej czasowej delegalizacji w 1923 po puczu monachijskim.
Życiorys.
Był członkiem Freikorpsu i weteranem I wojny światowej. Stał się znany dzięki organizacji ruchu oporu przeciwko francuskiej okupacji Zagłębia Ruhry. Był Gauleiterem Górnej Bawarii i przyszłym dowódcą SS; Heinrich Himmler był jego sekretarzem. Adolf Hitler mianował Salomona dowódcą SA po jego bezwarunkowej przysiędze lojalności w 1926.
Salomon został wyrzucony z SA w 1930, ponieważ nie udało mu się powstrzymać innego przywódcy - Waltera Stennesa, od krótkiej okupacji centralnego biura NSDAP w Berlinie. Ucieszyło to Ernsta Röhma, ponieważ mógł przekonać SA, żeby odebrało przysięgę wierności od niego.
Sam Salomon mówił o sobie, że jest "typem ochotnika, rewolucjonisty i landsknechta naraz".

</doc>
<doc id="1592586" url="https://pl.wikipedia.org/wiki?curid=1592586" title="Veronica beccabunga">
Veronica beccabunga



</doc>
<doc id="1592587" url="https://pl.wikipedia.org/wiki?curid=1592587" title="Marian Kędzierski">
Marian Kędzierski

Marian Kędzierski (ur. 2 lutego 1939 w Poznaniu) – polski lekarz weterynarii i polityk, poseł na Sejm X kadencji.
Życiorys.
Ukończył w 1965 studia na Wydziale Weterynaryjnym Wyższej Szkoły Rolniczej we Wrocławiu. Do czasu przejścia na emeryturę pracował jako lekarz weterynarii, pełnił funkcję kierownika Powiatowego Zakładu Weterynarii w Bytowie, Radawnicy i Wałczu. Związany także z samorządem zawodowym w ramach Kaszubsko-Pomorskiej Izby Lekarsko-Weterynaryjnej.
Od 1965 do rozwiązania należał do Zjednoczonego Stronnictwa Ludowego. Przez trzy kadencje przewodniczył Komisji Rolnej i Gospodarki Żywnościowej Wojewódzkiej Rady Narodowej w Słupsku. W 1989 uzyskał mandat posła na Sejm kontraktowy, został wybrany w okręgu słupskim. Na koniec kadencji był członkiem Klubu Poselskiego Polskiego Stronnictwa Ludowego. Zasiadał w Komisji Rolnictwa i Gospodarki Żywnościowej, a także Komisjach Nadzwyczajnych do rozpatrzenia projektów ustaw związanych ze stabilizacją gospodarczą oraz zmianami systemowymi oraz do zbadania działalności Ministerstwa Spraw Wewnętrznych, której został zastępcą przewodniczącego. Nie ubiegał się o reelekcję. W późniejszych latach kandydował z ramienia lokalnych komitetów do organów samorządu terytorialnego, m.in. w 2006 do rady gminy Trzebielino.
W 1986 otrzymał Krzyż Kawalerski Orderu Odrodzenia Polski, a w 1978 Złoty Krzyż Zasługi. Uhonorowany Odznaką Honorową „Zasłużony dla Samorządu Lekarsko-Weterynaryjnego Bene de Veterinaria Meritus”.

</doc>
<doc id="1592588" url="https://pl.wikipedia.org/wiki?curid=1592588" title="Mikrosiwert">
Mikrosiwert



</doc>
<doc id="1592589" url="https://pl.wikipedia.org/wiki?curid=1592589" title="Order Korony Włoch">
Order Korony Włoch

Order Korony Włoch (wł. "Ordine della Corona d'Italia", OCI) − nadawany za zasługi cywilne lub wojskowe order Królestwa Włoch, istniejący od 1868 do 1946 (nadawany także na wygnaniu przez ostatniego króla Włoch Humberta II do jego śmierci w 1983).
Historia.
Odznaczenie zostało ustanowione 20 lutego 1868 przez króla Włoch Wiktora Emanuela II dla upamiętnienia zjednoczenia Włoch pod berłem dynastii sabaudzkiej, które nastąpiło dwa lata wcześniej, i nadawane być mogło zarówno wojskowym jak cywilom płci męskiej niezależnie od wyznania religijnego i narodowości, podczas gdy order Maurycego i Łazarza, drugie odznaczenie monarchii włoskiej za zasługi, otrzymywać mogli tylko katolicy.
Order miał od początku istnienia pięć klas, według znanego schematu Legii Honorowej – od Krzyża Wielkiego do Krzyża Kawalerskiego, ale liczba nadań wyższych czterech klas była ograniczona:
Po śmierci Humberta II order został skreślony z listy orderów domowych wygnanej dynastii sabaudzkiej, ale odznaczeni nadal mogą go nosić obok orderów Republiki Włoskiej.
Insygnia.
Insygnia orderu to emaliowany na biało krzyż typu krzyż Ruperta, z tzw. sabaudzkimi węzłami miłości między ramionami oraz gwiazda I i II klasy. W medalionie środkowym awersu znajduje się umieszczona w błękitnym polu złota żelazna korona Lombardów, pokryta perełkami i drogimi kamieniami. Na medalionie środkowym rewersu oznaki widnieje czarny ukoronowany orzeł z białym krzyżem dynastii sabaudzkiej na piersi. Gwiazda I klasy jest srebrna z ośmioma pękami promieni, z medalionem z żelazną koroną w środku, otoczonym napisem: VICT.EMMAN.II REX ITALIAE MDCCCLXVI. Nad medalionem środkowym unosi się czarny orzeł rewersu oznaki. Nieco mniejsza gwiazda II klasy, opatrzona kulkami na końcu promieni, pokryta była awersem oznaki i nie miała napisów.
Order Korony Włoch był noszony na czerwonej wstążce z szerokim białym paskiem w środku i nie posiadał zawieszki w kształcie korony królewskiej. Krzyż Wielki noszono z prawego ramienia na lewy bok. Nie istniała specjalna oznaka nadawana wojskowym, order nie posiadał również łańcucha.
Na baretkach wyższych trzech klas noszonych za czasów republiki wymieniono złote korony królewskie na złote gwiazdki (trzy dla I klasy, dwie dla II i jedną dla III).

</doc>
<doc id="1592590" url="https://pl.wikipedia.org/wiki?curid=1592590" title="Franciszek Kieć">
Franciszek Kieć

Franciszek Kieć (ur. 3 marca 1926 w Wielkiej Wsi, zm. 27 kwietnia 2010) – polski społecznik, działacz ruchu ludowego, poseł na Sejm X kadencji.
Życiorys.
Działał w Związku Młodzieży Wiejskiej RP Wici (był prezesem koła i wiceprezesem zarządu gminnego). W okresie II wojny światowej był żołnierzem Batalionów Chłopskich. Ukończył w 1978 Instytut Kształcenia Nauczycieli w Warszawie.
W 1976 zainicjował powołanie Towarzystwa Przyjaciół Muzeum Wincentego Witosa w Wierzchosławicach, następnie przez lata kierował tą organizacją. Pełnił funkcję prezesa honorowego towarzystwa. Był głównym inicjatorem budowy pomnika Wincentego Witosa w Warszawie i Tarnowie, pełnił funkcję gospodarza Wierzchosławickich Zaduszek Witosowych. Dzięki jego staraniom doprowadzono do budowy szkoły średniej w 1961 w Wielkiej Wsi.
W latach 70. był radnym Wojewódzkiej Rady Narodowej w Krakowie i Tarnowie. W 1989 uzyskał mandat posła na Sejm kontraktowy. Został wybrany w okręgu tarnowskim z puli Zjednoczonego Stronnictwa Ludowego. W wyborach poparcie dla niego (spośród innych kandydatów ZSL) deklarowały lokalne struktury „Solidarności”. Później był członkiem wilanowskiego PSL, w którym pełnił funkcję wiceprezesa. Na koniec kadencji należał do Klubu Poselskiego Polskiego Stronnictwa Ludowego. Zasiadał w Komisji Edukacji, Nauki i Postępu Technicznego. Nie ubiegał się o reelekcję.
W 1998, "za wybitne zasługi w kultywowaniu ruchu ludowego", został odznaczony Krzyżem Komandorskim Orderu Odrodzenia Polski. Ponadto otrzymał Krzyż Kawalerski Orderu Odrodzenia Polski (1982) i Złoty Krzyż Zasługi (1979). 
Zmarł 27 kwietnia 2010, pochowany został na cmentarzu w Zbylitowskiej Górze.

</doc>
<doc id="1592596" url="https://pl.wikipedia.org/wiki?curid=1592596" title="Avahi (program)">
Avahi (program)

Avahi – wolna implementacja specyfikacji Zeroconf firmy Apple Inc., zawierająca system do wykrywania usług multicast DNS/DNS-SD. Avahi pozwala programom na publikowanie i wykrywanie usług i hostów w sieci lokalnej. Użytkownik może na przykład podłączyć laptop do sieci i od razu wykryć drukarki, usługi typu FTP czy SSH, a nawet osoby z którymi można porozmawiać.
Cały program udostępniony jest na licencji LGPL.
Dzięki modularnej architekturze, Avahi jest zintegrowany z głównymi środowiskami graficznymi takimi jak GNOME i KDE.
Projekt Avahi został zapoczątkowany z powodu kontrowersyjnej licencji Apple, na której został opublikowany Bonjour. Od tego czasu Bonjour doczekał się zmiany licencji na mniej kontrowersyjną Apache License. Avahi stał się już jednak standardową implementacją mDNS/DNS-SD na wolnych systemach operacyjnych takich jak GNU/Linux czy FreeBSD.
Historia.
Avahi był rozwijany przez Lennarta Poetteringa i Trenta Lloyda. Jest rezultatem połączenia implementacji mDNS/DNS-SD Poetteringa „FlexMDNS” i programu Lloyda „Avahi” w 2005 roku. Więcej kodu pochodzi z pierwszego projektu jednak nazwa drugiego została wybrana dla nowego programu.
Avahi początkowo było rozwijane pod skrzydłami freedesktop.org, ale teraz stało się osobnym projektem, w dalszym ciągu jednak korzysta z D-BUS rozwijanego przez freedesktop.org.
Nazwa "Avahi" odnosi się do małpiatki z rodziny indrisowatych zamieszkującej wyłącznie Madagaskar. Trentowi spodobała się nazwa i tak już zostało. Logo projektu to odzwierciedla.

</doc>
<doc id="1592598" url="https://pl.wikipedia.org/wiki?curid=1592598" title="Thomas Wentworth, 1. hrabia Strafford">
Thomas Wentworth, 1. hrabia Strafford



</doc>
<doc id="1592599" url="https://pl.wikipedia.org/wiki?curid=1592599" title="Viktor Merz">
Viktor Merz

Viktor Merz (ur. 13 grudnia 1839 w Odessie, zm. 25 maja 1904 w Lozannie) – szwajcarski chemik, od 1869 do 1893 profesor na Uniwersytecie w Zurychu. Razem z Ebertem zsyntetyzował tzw. kwasy Merza–Eberta (C10H8O6S2).
Życiorys.
Jego ojciec pochodził z Herisau, matka z Genewy. Urodził się w Odessie, od 1852 roku mieszkał w Zurychu. Uczęszczał do Industrieschule, od 1857 do 1860 studiował chemię na Politechnice i Uniwersytecie w Zurychu, gdzie jego nauczycielem był Städeler. W roku akademickim 1861/1862 studiował u Liebiga w Monachium. Doktoryzował się w 1864 roku w Zurychu. W 1866 habilitował się. Przez następne lata pracował w laboratorium uniwersyteckim wspólnie z Wislizenusem i Weithem. W 1870 roku mianowany profesorem zwyczajnym chemii, na katedrze pozostał do 1893, kiedy to zastąpił go Alfred Werner. Po przejściu w stan spoczynku zamieszkał najpierw w Bazylei, potem przeniósł się do brata do Lozanny, gdzie zmarł.
Był autorem około 170 publikacji. Pamiętany był jako wybitny pedagog, poświęcony nauce, uzdolniony językowo (oprócz niemieckiego znał francuski, angielski, rosyjski i włoski) i obdarzony doskonałą pamięcią.

</doc>
<doc id="1592600" url="https://pl.wikipedia.org/wiki?curid=1592600" title="Victor Merz">
Victor Merz



</doc>
<doc id="1592601" url="https://pl.wikipedia.org/wiki?curid=1592601" title="Marco Padalino">
Marco Padalino

Marco Padalino (ur. 8 grudnia 1983 w Lugano) – szwajcarski piłkarz pochodzenia włoskiego występujący na pozycji prawego pomocnika. Od 2014 gra w FC Lugano.
Kariera klubowa.
Marco Padalino zawodową karierę rozpoczynał w 2002 roku w AC Lugano. Rozegrał dla niego osiem meczów w rozgrywkach drugiej ligi szwajcarskiej, po czym w 2003 roku został zawodnikiem klubu Malcantone Agno. W styczniu 2004 roku Padalino trafił do Calcio Catania, jednak w Serie B zadebiutował dopiero 22 maja w wygranym 2:1 spotkaniu z AS Bari. W sezonie 2004/2005 Szwajcar był już podstawowym zawodnikiem swojej drużyny. Wystąpił w 30 ligowych meczach, a Catania w końcowej tabeli drugiej ligi zajęła trzynaste miejsce.
Latem 2005 roku Padalino odszedł do Piacenzy Calcio, gdzie w linii pomocy grywał początkowo z takimi zawodnikami jak Damiano Moscardi, Bogdan Pătraşcu i Luigi Riccio. W ekipie „Biancorossich” szwajcarski pomocnik spędził łącznie trzy lata, w trakcie których rozegrał 83 pojedynki w Serie B i zdobył pięć goli. W pierwszym sezonie pobytu na Stadion Leonardo Garilli Padalino razem z drużyną uplasował się na jedenastej pozycji, w kolejnych rozgrywkach skończył ligowe zmagania na czwartym miejscu, a w sezonie 2007/2008 Piacenza zajęła w drugiej lidze piętnastą pozycję.
W 2008 roku Szwajcar podpisał kontrakt z Sampdorią, która zapłaciła za niego dwa i pół miliona euro. W Serie A zadebiutował 30 sierpnia, kiedy to „Blucerchiati” zremisowali na Stadio Luigi Ferraris z Interem Mediolan 1:1. 14 grudnia Padalino strzelił natomiast swojego pierwszego gola dla Sampdorii, a ta pokonała na wyjeździe Regginę Calcio 2:0. 20 września 2009 roku Szwajcar zdobył dwa gole w zwycięskim 4:1 meczu ligowym przeciwko Sienie. W latach 2012-2014 grał w Vicenzie. W 2014 przeszedł do FC Lugano.
Kariera reprezentacyjna.
W 2003 roku Padalino rozegrał cztery spotkania dla reprezentacji Szwajcarii do lat 19. 5 listopada 2008 roku Ottmar Hitzfeld powołał go do dorosłej kadry na towarzyski mecz przeciwko Finlandii, który miał się odbyć 19 listopada. 16 listopada Padalino doznał jednak kontuzji w ligowym pojedynku z Lecce, która wykluczyła go z udziału w spotkaniu z Finami. W reprezentacji zadebiutował ostatecznie 11 lutego 2009 roku w zremisowanym 1:1 pojedynku z Bułgarią. 5 września strzelił natomiast pierwszą bramkę dla drużyny narodowej, a ta pokonała 2:0 Grecję.

</doc>
<doc id="1592602" url="https://pl.wikipedia.org/wiki?curid=1592602" title="Bożenna Kuc">
Bożenna Kuc

Bożenna Marianna Kuc (ur. 29 listopada 1939 w Czerwonce) – polska nauczycielka, posłanka na Sejm IX i X kadencji.
Życiorys.
W 1957 zdała maturę w liceum ogólnokształcącym w Sokołowie Podlaskim. Pracowała do czasu przejścia na emeryturę jako nauczycielka języka polskiego, w tym od 1959 w Grochowie. W 1974 ukończyła studia pedagogiczne na Wydziale Psychologii i Pedagogiki Uniwersytetu Warszawskiego.
W 1961 wstąpiła do Zjednoczonego Stronnictwa Ludowego. Była sekretarzem koła tej partii w Grochowie (także członkinią tamtejszej rady sołeckiej) oraz członkinią Miejsko-Gminnego Komitetu ZSL w Sokołowie Podlaskim. Była także zastępcą przewodniczącego Rady Gminnej Patriotycznego Ruchu Odrodzenia Narodowego. Należała również do Związku Harcerstwa Polskiego, Związku Młodzieży Polskiej i Związku Młodzieży Wiejskiej. Działała ponadto w Związku Nauczycielstwa Polskiego i w Kole Gospodyń Wiejskich. W 1985 uzyskała mandat posłanki na Sejm PRL IX kadencji w okręgu siedleckim. Była członkinią Komisji Kultury oraz Komisji Ochrony Środowiska i Zasobów Naturalnych. W 1989 uzyskała reelekcję bez oficjalnej rekomendacji ze strony ZSL w tym samym okręgu. Na koniec kadencji Sejmu kontraktowego należała do Klubu Poselskiego Polskiego Stronnictwa Ludowego. Wchodziła w skład Komisji Edukacji, Nauki i Postępu Technicznego, Komisji Kultury i Środków Przekazu oraz Komisji Nadzwyczajnej do rozpatrzenia projektu ustawy o ochronie prawnej dziecka poczętego.

</doc>
<doc id="1592603" url="https://pl.wikipedia.org/wiki?curid=1592603" title="Edmund Purdom">
Edmund Purdom

Edmund Anthony Cutlar Purdom (ur. 19 grudnia 1924 r., zm. 1 stycznia 2009 r.) - brytyjski aktor i reżyser.

</doc>
<doc id="1592615" url="https://pl.wikipedia.org/wiki?curid=1592615" title="Józef Sierakowski (dyplomata)">
Józef Sierakowski (dyplomata)

Józef Sierakowski (ur. 1765, zm. 28 maja 1831 roku) – polski historyk i polityk, radca stanu, członek Komisji Najwyższej Egzaminacyjnej w Królestwie w 1829 roku.
Życiorys.
W latach 1789–1792 sekretarz poselstwa polskiego w Sztokholmie, republikanin, po rozbiorach podróżował po Europie. W 1807 członek deputacji litewskiej Napoleona do Tylży. Od 1812 członek Rządu Tymczasowego na Litwie, potem członek komisji rządowej wyznań religijnych i oświecenia publicznego w Królestwie, radca stanu nadzwyczajny, radca stanu, członek Rady Stanu Królestwa Kongresowego w 1830 roku, kawaler maltański.
Członek Towarzystwa Przyjaciół Nauk, zajmował się publikowaniem źródeł i historią Słowian. Stworzył dzieło "O mitologii Słowian".
W 1821 roku został kawalerem Orderu św. Stanisława I klasy. Urzędnik francuskiej Legii Honorowej.

</doc>
<doc id="1592616" url="https://pl.wikipedia.org/wiki?curid=1592616" title="Eli Stone">
Eli Stone

Eli Stone – amerykański serial telewizyjny nadawany przez stację ABC od 31 stycznia 2008 roku. W Polsce nadawany przez stację FoxLife od 8 września 2008 roku.
Fabuła.
Przedstawia on historię Elliego Stone’a - mieszkającego w San Francisco bardzo dobrego prawnika, uważanego w środowisku prawniczym za proroka. Sęk w tym, że Eli w pewnym stopniu naprawdę jest prorokiem. Lekarze wykrywają u niego nie operacyjnego tętniaka mózgu, powodującego u Eli'ego halucynacje, które okazują się później wizjami nieodległej przyszłości. Dzięki temu Eli zaczyna inaczej patrzeć na świat. Wcześniej reprezentując interesy wielkich korporacji, nierzadko stawał naprzeciwko zwykłych i niemal bezbronnych ludzi, zaczął podejmować się spraw w których liczą się ludzie i ich problemy a nie pieniądze które można zarobić.
Lokalizacje zdjęć.
Zdjęcia do serialu kręcono w Los Angeles i San Francisco.

</doc>
<doc id="1592619" url="https://pl.wikipedia.org/wiki?curid=1592619" title="Norberto Cassanello">
Norberto Cassanello



</doc>
<doc id="1592620" url="https://pl.wikipedia.org/wiki?curid=1592620" title="Júlio César de Oliveira">
Júlio César de Oliveira

Júlio César Miranda de Oliveira (ur. 4 lutego 1986 w Paranavaí) – brazylijski lekkoatleta specjalizujący się w rzucie oszczepem.
W 2002 bez powodzenia startował w światowym czempionacie juniorów. Rok później został w Sherbrooke mistrzem świata juniorów młodszych ustanawiając (oszczepem o wadze 700 gram) wynikiem 81,16 dotychczas niepobity rekord imprezy oraz zarazem rekord Ameryki Południowej juniorów młodszych. Także w 2003 zdobywał jeszcze złote medale mistrzostw Ameryki Południowej juniorów oraz mistrzostw panamerykańskich juniorów. Po zdobyciu – w 2004 – wicemistrzostwa Ameryki Południowej młodzieżowców zdobył we Włoszech brąz mistrzostw świata juniorów. W 2005 – ciągle będąc juniorem – zdobył srebrny medal mistrzostw kontynentu południowoamerykańskiego oraz juniorskie mistrzostwo obu Ameryk. 18 września w Kurtybie podczas juniorskich mistrzostw Brazylii ustanowił wynikiem 76,81 nowy rekord kontynentu juniorów. Na koniec sezonu ponownie zwyciężył w mistrzostwach juniorów Ameryki Południowej. Najważniejsze sukcesy oszczepnika w 2006 to złoto mistrzostw ibero-amerykańskich oraz wicemistrzostwo Ameryki Południowej. W kolejnym sezonie był trzeci na czempionacie kontynentalnym oraz zajął ósmą lokatę w igrzyskach panamerykańskich. W 2008 był trzeci podczas mistrzostw ibero-amerykańskich oraz zdobył brązowy medal młodzieżowych mistrzostw Ameryki Południowej. 7 czerwca 2009 ustanowił wynikiem 80,05 nowy seniorski rekord Brazylii, a kilkanaście dni później był trzeci podczas czempionatu kontynentu. Bez powodzenia – zajmując odległe miejsce w eliminacjach – reprezentował Brazylię na mistrzostwach świata w Berlinie (2009). Na piątej pozycji zakończył start w mistrzostwach Ameryki Południowej w czerwcu 2011. Medalista (w różnych kategoriach wiekowych) mistrzostw Brazylii. W 2015 został brązowym medalistą igrzysk panamerykańskich.
Rekord życiowy: 81,22 (12 czerwca 2015, Lima) – rekord Brazylii. 

</doc>
<doc id="1592621" url="https://pl.wikipedia.org/wiki?curid=1592621" title="Julio Cesar de Oliveira">
Julio Cesar de Oliveira



</doc>
<doc id="1592627" url="https://pl.wikipedia.org/wiki?curid=1592627" title="Marion Rung">
Marion Rung

Marion Evi Rung (ur. 7 grudnia 1945 w Helsinkach) – fińska wokalistka.
Życiorys.
Marion Rung jest rosyjską Żydówką, która rozpoczęła karierę muzyczną w 1961 roku. Rok później reprezentowała Finlandię podczas 7. Konkursu Piosenki Eurowizji. 18 marca 1962 roku z utworem „Tipi-tii” wystąpiła w finale konkursu z pierwszym numerem startowym i zajęła ostatecznie 7. miejsce "ex eaquo" ze szwedzką piosenkarką Inger Berggren i jej utworem „Sol och vår”. 
W 1974 po raz pierwszy otrzymała nagrodę na Międzynarodowym Festiwalu Piosenki w Sopocie za piosenkę „Uskon lauluun”, a sześć lat później odebrała drugą statuetkę za utwór „Hyvästi yö”.

</doc>
<doc id="1592628" url="https://pl.wikipedia.org/wiki?curid=1592628" title="Zeroconf">
Zeroconf

Zero Configuration Networking (Zeroconfig) – zestaw technik, które automatycznie tworzą użyteczny adres IP bez dodatkowej konfiguracji czy specjalnych serwerów. Dzięki temu przeciętny użytkownik może łączyć komputery, drukarki sieciowe i inne urządzenia sieciowe. Bez Zeroconfig użytkownik musi zainstalować i skonfigurować specjalne usługi jak DHCP i DNS, lub ręcznie ustawiać wymagane dane na każdym komputerze, co może być trudne i czasochłonne, szczególnie dla osoby nietechnicznej.
Zeroconfig obecnie dostarcza usługi:

</doc>
<doc id="1592629" url="https://pl.wikipedia.org/wiki?curid=1592629" title="Wybory parlamentarne w Libanie w 2009 roku">
Wybory parlamentarne w Libanie w 2009 roku

Wybory parlamentarne w Libanie odbyły się 7 czerwca 2009 roku.
W maju 2008 roku podczas szczytu w Dosze w Katarze zostało zawarte porozumienie, na bazie którego zostało przywrócone prawo wyborcze z drobnymi zmianami z 1960 roku. Kraj został podzielony na małe dystrykty wyborcze. Łączna liczba dystryktów wynosi 25, w których wybiera się od 2 do 10 deputowanych do Zgromadzenia Narodowego.
Nowe prawo wyborcze ma pozwolić na klarowny podział wpływów w Bejrucie i wyłonienie jednego, niepodważalnego zwycięzcy w całym kraju.
Przed wyborami doszło do przyjazdu wiceprezydenta USA Joe Bidena, co spotkało się z protestem ze strony Hezbollahu, którego przedstawiciele uznali wizytę za próbę nacisku na przyszły rząd.
Wyniki.
Zwycięstwo w wyborach odniosła, uważana za prozachodnią, Koalicja 14 Marca. Zdobyła ona 71 spośród 128 mandatów. Oznacza to równocześnie przegraną proirańskiego Hezbollahu i jego sojuszników – łącznie koalicja ta uzyskała 57 mandatów.

</doc>
<doc id="1592630" url="https://pl.wikipedia.org/wiki?curid=1592630" title="Skandowce">
Skandowce

Skandowce – pierwiastki 3 (daw. IIIB lub III pobocznej) grupy układu okresowego. 
Klasyfikacja.
Grupa skandowców, podobnie jak inne grupy należące do bloku d układu okresowego, powinna zawierać cztery pierwiastki, jednak nie ma zgodności co do przypisania pierwiastków z 6 i 7 okresu. Dwa pierwsze pierwiastki, skand (Sc, okres 4) i itr (Y, okres 5), nie budzą kontrowersji, natomiast pozostałe dwa klasyfikowane są różnie. IUPAC zalicza do tej grupy lutet (Lu) i lorens (Lr), według niektórych autorów są to natomiast lantan (La) i aktyn (Ac). Czasem przyjmuje się też, że grupa ta zawiera wszystkie lantanowce i aktynowce (łącznie 32 pierwiastki) lub przeciwnie, zalicza się do niej tylko skand i itr, a wszystkie lantanowce i aktynowce klasyfikuje się osobno. 
Skand, itr i lantanowce są nazywane łącznie metalami ziem rzadkich.
Właściwości.
Spośród pierwiastków przypisywanych do skandowców wszystkie poza lorensem występują naturalnie, jednak lutet jedynie w ilościach śladowych. Lutet przypomina swoimi właściwościami itr, co jest zgodne z ogólnym podobieństwem metali 6 okresu do swoich sąsiadów z okresu 5. Sztucznie syntetyzowany lorens ma prawdopodobnie właściwości podobne do lutetu i itru, co zostało częściowo potwierdzone doświadczalnie. Lorens nie ma trwałych izotopów.
Jak do tej pory, nie zostały przeprowadzone eksperymenty aby zsyntetyzować następne pierwiastki które mogłyby należeć do 3 grupy układu okresowego. 
Położenie w układzie okresowym.
Skandowce leżą w bloku d układu okresowego. Należą do grupy tzw. metali przejściowych. Ogólna konfiguracja elektronowa skandowców to [GS](n-1)d1ns2. Gdzie [GS] to konfiguracja poprzedzającego gazu szlachetnego.
Występowanie w przyrodzie.
Skand oraz itr są średnio rozpowszechnione w skorupie ziemskiej, lutet jest rzadko rozpowszechniony, natomiast lorens jest pierwiastkiem sztucznym (nie występuje naturalnie w skorupie ziemskiej).
Właściwości fizyczne.
Skandowce są srebrzystobiałymi, miękkimi metalami. Związki chemiczne skandowców są bezbarwne. Wodorotlenki skandowców są słabo rozpuszczalne w wodzie.
Właściwości chemiczne.
Skandowce są bardzo podobne pod względem chemicznym. Charakteryzują się niską elektroujemnością. W związkach są na III stopniu utlenienia. W podwyższonej temperaturze reagują z tlenem, tworząc tlenki. Z wodą tworzą wodorotlenki, których charakter zasadowy rośnie "w dół" grupy. Wodorotlenek skandu jest amfoteryczny. 
Otrzymywanie.
Skandowce są otrzymywane głównie przez elektrolizę ich stopionych soli.

</doc>
<doc id="1592641" url="https://pl.wikipedia.org/wiki?curid=1592641" title="Sebastian Alojzy Sierakowski">
Sebastian Alojzy Sierakowski

Sebastian Alojzy Sierakowski (ur. 9 stycznia 1743 w Bogusławicach, zm. 9 sierpnia 1824 w Krakowie) – architekt, jezuita, proboszcz krakowskiej kapituły katedralnej w 1818 roku.
Życiorys.
Studia odbywał w Jarosławiu i we Lwowie. Od 1774 kanonik katedralny krakowski i kustosz koronny, później senator Wolnego Miasta Krakowa. W 1790 roku był członkiem duchownym Komisji Porządkowej Cywilno-Wojskowej województwa krakowskiego dla powiatów proszowskiego i krakowskiego.
Wybudował według własnego planu kościół w Pleszowie pod Krakowem, wzniesiony w 1806 roku. Był autorem planu regulacji dzielnicy Marywil i urządzenia pałacu królewskiego w Warszawie. Na przyjazd Stanisława Augusta wykonał projekt restauracji zamku wawelskiego (1787). Przystąpił do Konfederacji Generalnej Królestwa Polskiego w 1812 roku. Projektował odbudowę zburzonego ratusza w Krakowie, sukiennic krakowskich (1818) oraz dwór w Radziszowie. Również w 1818 przedstawił Senatowi Wolnego Miasta Krakowa projekt monumentalnych studni-fontann, które miały stanąć na czterech rogach Rynku Głównego i na dzisiejszym placu Dominikańskim (wówczas ul. Szeroka). Projekt przewidywał ozdobienie studni rzeźbami o treści historyczno-patriotycznej. Studnie te miały zastąpić prymitywne drewniane zbiorniki na wodę (rząpie), będące elementem dawnego systemu wodociągowego miasta. Plany Sierakowskiego nie doczekały się realizacji z powodu braku funduszów. Był autorem pierwotnego projektu altany rządowej w Krakowie. Z projektów pomnikowych Sierakowskiego wykonany został nagrobek Kopernika w kościele św. Anny w Krakowie i prezbiterium kościoła Norbertanek na Zwierzyńcu. Na jego zlecenie malarz Michał Stachowicz wykonał kopie rysunków grobów na Wawelu, które Sierakowski przesłał wraz z dedykacją Stanisławowi Kostce Potockiemu prezesowi Komisji Rządowej Wyznań Religijnych i Oświecenia Publicznego.
Prace teoretyczne: „Architektura obejmująca wszelki gatunek murowania i budowania” (2 t., 1812), jest jedynym polskim dziełem encyklopedycznym o architekturze, mimo konserwatywnego charakteru zawiera pozytywną ocenę narodowej i ludowej tradycji architektonicznej. Drugie dzieło: „Rzecz o tanim... sposobie murowania w Krakowie domów na przedmieściach” (Kraków, 1817) w rękopisie.
Był członkiem lóż wolnomularskich w Paryżu i Lwowie, mówcą loży Cnotliwy Sarmata. W XVIII wieku był członkiem loży wolnomularskiej Świątynia Izis.

</doc>
<doc id="1592642" url="https://pl.wikipedia.org/wiki?curid=1592642" title="Ahmed Ghailani">
Ahmed Ghailani

Ahmed Khalfan Ghailani (arab. أحمد خلفان الغيلاني) – członek organizacji terrorystycznej Al-Ka’ida. Przez amerykański sąd został skazany za współzorganizowanie ataków bombowych na amerykańskie ambasady w 1998.
Znajdował się na liście Najbardziej Poszukiwanych Terrorystów prowadzonej przez FBI, od jej powstania w październiku 2001. W 2004 został schwytany i był przetrzymywany przez siły pakistańskie, w ramach wspólnej operacji Pakistanu i USA. Ghailani jest obecnie przetrzymywany w więzieniu Guantanamo na Kubie; jest również jedną z 14 osób, które były wcześniej przetrzymywane w tajnych więzieniach za granicą.
Tożsamość.
Ghailani używał wielu różnych pseudonimów, w tym takich jak Ahmad Khalafan Ghilani, Ahmed Khalfan Ahmed, Abubakar K. Ahmed, Abubakary K. Ahmed, Abubakar Ahmed, Abu Bakr Ahmad, A. Ahmed, Ahmed Khalfan, Ahmed Khalfan Ali, Abubakar Khalfan Ahmed, Ahmed Ghailani, Ahmad Al Tanzani, Abu Khabar, Abu Bakr, Abubakary Khalfan Ahmed Ghailani, Mahafudh Abubakar Ahmed Abdallah Hussein, Shariff Omar Mohammed, „Foopie”, „Fupi”, oraz „Ahmed the Tanzanian."
Wczesne lata.
Ghailani urodził się około roku 1974 w Zanzibarze w Tanzanii (prawdopodobnie w dniu 14 marca, 13 kwietnia lub 14 kwietnia tego roku lub 1 sierpnia 1970) i jest mieszkańcem tego kraju. Posługuje się językiem Swahili. Ahmed pracował wcześniej jako tabligh – muzułmański wędrowny kaznodzieja – i prawdopodobnie w tamtym czasie odwiedził Pakistan. Według skazanych współspiskowców, odpowiedzialnych za zorganizowanie zamachów na ambasady – Mohammeda Sadiqa Odeha i Khalfana Khamisa Mohameda – Ghailani po przyłączeniu się do Al-Ka’idy został ekspertem od materiałów wybuchowych i miał za zadanie zdobyć składniki do budowy bomb w Dar es Salaam.
Rola ta była dla niego o tyle skomplikowana, że Ghailani nie potrafił jeździć samochodem, a więc zawsze gdy zakupione przedmioty były za duże lub za ciężkie na jego rower, tak jak np. zbiorniki z tlenem czy acetylenem, musiał je odbierać samochodem ktoś inny. Do 6 sierpnia 1998 przebywał w Nairobi, gdzie prawdopodobnie wynajmował pokój w Hilltop Hotel, który był używany do spotkań przez terrorystów, a następnie, przed wybuchem bomby, udał się do Karachi.
W nieznanym czasie ożenił się z Uzbeczką i miał z nią dzieci w Pakistanie lub w Afganistanie. Wielu uzbeckich islamistów przeniosło się do Pakistanu i kobieta ta prawdopodobnie należała do tej właśnie grupy.
Domniemana działalność terrorystyczna.
W dniu 26 maja 2004 minister sprawiedliwości USA John Ashcroft i Dyrektor FBI Robert Mueller ogłosili, iż pewne raporty wskazują na to, że Ghailani był jednym z siedmiu członków Al-Ka’idy, którzy zaplanowali akcje terrorystyczne na lato lub jesień 2004. Pozostałymi z określonych w tamtym dniu terrorystów byli Fazul Abdullah Mohammed, który był wcześniej umieszczony razem z Ghailanim na liście FBI Najbardziej Poszukiwanych Terrorystów za atak na ambasady z 1998, oraz Abderraouf Jdey, Amer El-Maati, Aafia Siddiqui, Adam Yahiye Gadahn i Adnan G. El Shukrijumah. "Jdey" już wcześniej znajdował się na jednej z list osób poszukiwanych przez FBI w związku z wojną z Terroryzmem od 17 stycznia 2002, do której dopisana została pozostała czwórka.
W dniu 25 lipca 2004 w mieście Gujrat w środkowym Pakistanie wybuchła niemal ośmiogodzinna bitwa. W jej wyniku Ghailani został aresztowany wraz z trzynastoma innymi osobami, w tym swoją żoną i dziećmi. W bitwie tej został ranny funkcjonariusz policji. Zatrzymanie Ghailani’ego ogłosił minister spraw wewnętrznych Pakistanu – Makhdoom Faisal Saleh Hayyat w dniu 29 lipca 2004 Rząd amerykański zapłacił 5 milionów dolarów nagrody oferowanych za informacje, które doprowadziły do aresztowania Ghailani’ego.
Pewne raporty prasowe, w tym z magazynu "New Republic" kwestionowały to, czy moment ogłoszenia zatrzymania Ghailani’ego nie był przypadkowy, lecz motywowany politycznie – na życzenie administracji Busha. Informację tę ogłoszono zaledwie kilka godzin przed tym jak kandydat na prezydenta USA John Kerry miał wygłosić swoją mowę podczas przyjęcia nominacji na prezydenta podczas Konwencji Demokratów, które to wydarzenie zazwyczaj zapewnia kandydatowi znaczny wzrost w sondażach. Hayyat wydał oświadczenie po północy czasu lokalnego, mimo iż tożsamość Ghailani’ego była znana już od kilku dni. Urzędnicy pakistańscy zaprzeczyli takiej motywacji.
Tuż po schwytaniu Ghailani’ego i innych spiskowców, dziennikarz gazety "Boston Globe", cytując źródło w ONZ, stwierdził, że Ghailani był jednym z kilku członków Al-Ka’idy, którzy w okolicach roku 2001 przebywali w Liberii i handlowali krwawymi diamentami, chronieni przez ówczesnego dyktatora Charlesa Taylora Prawdopodobnie Ghailani spędził w Liberii ponad trzy lata.
Rewizja Statusu “Wrogiego Bojownika”.
Na początku Administracja Busha zapewniała, że można uchylić zabezpieczenia Konwencji Genewskiej w stosunku do osób schwytanych w „Wojnie z Terroryzmem”, jednak krytycy twierdzili, że Konwencje obligowały USA do zorganizowania odpowiednich trybunałów, które mogłyby ustalić status więźniów. W następstwie tego, Departament Obrony USA powołał Trybunał Weryfikacji Statusu Bojowników, który miał ustalić, czy schwytane osoby pasowały do nowej definicji „wrogiego bojownika”.
Od lipca 2004 do marca 2005, Trybunał zbierał się w celu ustalenia, które ze schwytanych osób zostały poprawnie zaklasyfikowane jako „wrodzy bojownicy”. Ahmed Ghailani był wśród dwóch trzecich z tych więźniów, którzy zdecydowali się na współpracę z Trybunałem.
W przygotowanym przez Trybunał podsumowaniu znalazła się lista domniemanych faktów, które doprowadziły do jego zatrzymania. W sprawie Ghailani'ego napisano:
Skazany przez komisję wojskową.
Ghailani – członek Al-Ka’idy podejrzany o współorganizowanie ataków na amerykańskie ambasady z 1998, w których zginęło 11 osób, ma obecnie postawionych dziewięć zarzutów o zbrodnie wojenne, w tym sześć, które mogą zakończyć się karą śmierci, jeśli zostanie skazany przez trybunał wojskowy.

</doc>
<doc id="1592643" url="https://pl.wikipedia.org/wiki?curid=1592643" title="Indywidualne mistrzostwa Nowej Zelandii na żużlu">
Indywidualne mistrzostwa Nowej Zelandii na żużlu

Indywidualne Mistrzostwa Nowej Zelandii w sporcie żużlowym to rozgrywany corocznie cykl turniejów wyłaniających mistrza Nowej Zelandii.

</doc>
<doc id="1592646" url="https://pl.wikipedia.org/wiki?curid=1592646" title="Michał Kurek">
Michał Kurek

Michał Kurek (ur. 30 kwietnia 1944 w Lipce) – polski inżynier i polityk, poseł na Sejm X kadencji.
Życiorys.
W 1962 został geodetą w prezydium Wojewódzkiej Rady Narodowej w Warszawie. W 1968 ukończył Szkołę Główną Gospodarstwa Wiejskiego w Warszawie, uzyskując tytuł zawodowy magistra inżyniera melioracji wodnych i został zatrudniony w Rejonowym Przedsiębiorstwie Melioracyjnym w Wyszkowie (do 1972), a także przystąpił do Zjednoczonego Stronnictwa Ludowego. W latach 1973–1976 był naczelnikiem gminy Klembów. Następnie ponownie pracował w Wyszkowie. Był radnym Wojewódzkiej Rady Narodowej w Ostrołęce. W 1984 został prezesem Gminnej Spółdzielni „Samopomoc Chłopska” w Tłuszczu.
W 1989 uzyskał mandat posła na Sejm kontraktowy. Został wybrany w okręgu ostrołęckim z puli ZSL. Zasiadał w Komisji Administracji i Spraw Wewnętrznych, Komisji Handlu i Usług oraz w Komisji Nadzwyczajna do rozpatrzenia projektów ustaw dotyczących spółdzielczości, której był przewodniczącym. Od 1990 działacz Polskiego Stronnictwa Ludowego (m.in. jako prezes Zarządu Wojewódzkiego w Ostrołęce).
W 1984 otrzymał Srebrny Krzyż Zasługi i Medal 40-lecia Polski Ludowej.

</doc>
<doc id="1592649" url="https://pl.wikipedia.org/wiki?curid=1592649" title="Horucko (gmina)">
Horucko (gmina)

Horucko – dawna gmina wiejska w powiecie drohobyckim województwa lwowskiego II Rzeczypospolitej. Siedzibą gminy było Horucko.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Bilcze, Horucko, Krynica, Lipice, Radelicz, Saska Kameralna, Ugartsberg.
Po II wojnie światowej obszar gminy znalazł się w ZSRR.

</doc>
<doc id="1592653" url="https://pl.wikipedia.org/wiki?curid=1592653" title="Stretto">
Stretto

Stretto (wł. "ścieśniając") – w muzyce polifonicznej wejście tematu w nowym głosie przed jego zakończeniem w głosie poprzednim.
Jest to ostatnie przeprowadzenie imitacyjne tematu i odpowiedzi w utworze polifonicznym, mające charakter kadencyjny. W zależności od liczby głosów, w których równocześnie temat się zazębia, rozróżnia się stretto 2-, 3- i więcejgłosowe.
Istotą stretta jest maksymalne skupienie imitacji kanonicznej, nawet kosztem modyfikacji formy podstawowej tematu i odpowiedzi poprzez ich dyminuncję czy augmentację.
Stretto stosowano w różnych formach polifonicznych (np. w fudze, ricercarze) i polifonizujących (np. w fugetcie, fugacie). Jest z zasady punktem kulminacyjnym fugi.
Drugie znaczenie tego określenia: Stretto lub stretta oznacza również rodzaj cody o charakterze przyspieszającym, zwłaszcza w większych formach muzycznych, jak symfonia czy opera. .

</doc>
<doc id="1592657" url="https://pl.wikipedia.org/wiki?curid=1592657" title="Dereżyce (gmina)">
Dereżyce (gmina)

Dereżyce – dawna gmina wiejska w powiecie drohobyckim województwa lwowskiego II Rzeczypospolitej. Siedzibą gminy były Dereżyce.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Dereżyce, Jasienica Solna, Manaster Dereżycki, Modrycz, Popiele.
Po II wojnie światowej obszar gminy znalazł się w ZSRR.

</doc>
<doc id="1592659" url="https://pl.wikipedia.org/wiki?curid=1592659" title="Dereżyce">
Dereżyce

Dereżyce (ukr. Дережичі, "Dereżyci") – wieś w rejonie drohobyckim obwodu lwowskiego, założona w 1250 r. W II Rzeczypospolitej miejscowość była siedzibą gminy wiejskiej Dereżyce. Wieś liczy 1138 mieszkańców.

</doc>
<doc id="1592661" url="https://pl.wikipedia.org/wiki?curid=1592661" title="Jarosław Kuszewski">
Jarosław Kuszewski

Jarosław Kuszewski (ur. 21 października 1935 w Kielcach, zm. 27 lipca 2016 w Bydgoszczy) – polski aktor.
Życiorys.
Początkowo był aktorem scen wrocławskich, występował w Teatrze Młodego Widza i Teatrze Współczesnym (do 1968). Następnie przeprowadził się do Warszawy, gdzie grał na scenach Teatru Klasycznego (1968–1970) i Teatru Współczesnego (1970–1972). W 1973 ukończył studia na Wydziale Reżyserskim PWST w Warszawie. Po przeprowadzce do Opola był aktorem i reżyserem Teatru Ziemi Opolskiej w Opolu. W latach 1973–1976 był dyrektorem naczelnym i artystycznym, a następnie jako aktor i reżyser był związany z Teatrem Bałtyckim w Koszalinie oraz Teatrem im. J. Szaniawskiego w Płocku. Od 1979 przez dwa lata kierował Teatrem Dramatycznym w Gdyni. W 1985 został aktorem Teatru Polskiego w Bydgoszczy, gdzie po przejściu na emeryturę w 1989 pozostał i zmarł. Spoczywa na cmentarzu w Rumi-Janowie.
Ojciec Kacpra Kuszewskiego, również aktora.

</doc>
<doc id="1592662" url="https://pl.wikipedia.org/wiki?curid=1592662" title="Love Letters">
Love Letters

Love Letters – kompilacja Beyoncé Knowles wydana w formacie „digital download”. Płyta zawiera piosenki z albumów: B’Day, Speak My Mind, Survivor i piosenki nagrane na B’Day, które nie zostały opublikowane na tym albumie.

</doc>
<doc id="1592665" url="https://pl.wikipedia.org/wiki?curid=1592665" title="QT">
QT



</doc>
<doc id="1592675" url="https://pl.wikipedia.org/wiki?curid=1592675" title="Odstęp">
Odstęp

W elektrokardiografii:
W kolejnictwie:
W matematyce:
W elektrotechnice:

</doc>
<doc id="1592680" url="https://pl.wikipedia.org/wiki?curid=1592680" title="Rejon popasniański">
Rejon popasniański

Rejon popasniański – jednostka administracyjna w składzie obwodu ługańskiego Ukrainy.
Powstał w 1923 (został formalnie zlikwidowany w roku 2020, a większość jego terytorium weszło w skład nowo utworzonego rejonu siewierodonieckiego). Miał powierzchnię 1300 km2 i liczył około 51 tysięcy mieszkańców. Siedzibą władz rejonu była Popasna.
W skład rejonu wchodziły 1 miejska rada, 7 osiedlowych rad oraz 3 silskie rady, obejmujące w sumie 17 wsi i 10 osad.

</doc>
<doc id="1592681" url="https://pl.wikipedia.org/wiki?curid=1592681" title="Sny o potędze">
Sny o potędze

Sny o potędze (fr. "Narco") – francuska komedia obyczajowa z 2004 roku.
Zarys fabularny.
Narkoleptyk Gus zapadający w sen w momentach silnego stresu w marzeniach sennych wciela się w bohaterów filmowych, takich jak Jean-Claude Van Damme. Jego żywe sny inspirują go do tworzenia komiksu jako sztuki niezwykle wysokiej jakości. Gus zgłasza się do psychiatry Samuela Pupkina, który prowadzi terapię grupową. Pupkin jest motywowany chciwością, zazdrością, pragnieniem sławy i spisku.

</doc>
<doc id="1592682" url="https://pl.wikipedia.org/wiki?curid=1592682" title="Rejon swatowski">
Rejon swatowski

Rejon swatowski – jednostka administracyjna w składzie obwodu ługańskiego Ukrainy.
Powstał w 1923. Ma powierzchnię 1740 km2 i liczy około 33,8 tys. mieszkańców. Siedzibą władz rejonu jest Swatowe.
W skład rejonu wchodzą 1 miejska rada, 1 osiedlowa rada oraz 17 silskich rad, obejmujących w sumie 54 wsie i 4 osady.

</doc>
<doc id="1592683" url="https://pl.wikipedia.org/wiki?curid=1592683" title="Wincenty Leszczyński">
Wincenty Leszczyński

Wincenty Leszczyński (ur. 5 sierpnia 1936 w Płońsku, zm. 7 listopada 1994) – polski rolnik i polityk, poseł na Sejm X kadencji.
Życiorys.
W 1956 ukończył Liceum Ogólnokształcące w Szczecinie-Dąbiu. Od 1958 należał do Zjednoczonego Stronnictwa Ludowego (był prezesem Miejsko-Gminnego Komitetu partii). Pracował w administracji terenowej, w tym w Gromadzkiej Radzie Narodowej w Żółwiej Błoci. W 1971 został absolwentem Wyższej Szkoły Rolniczej w Szczecinie, uzyskując tytuł zawodowy inżyniera rolnika. Od 1975 do 1977 był kierownikiem zakładu usług mechanizacyjnych w Spółdzielni Kółek Rolniczych w Goleniowie. Prowadził potem własne gospodarstwo rolne. W 1989 uzyskał mandat posła na Sejm kontraktowy. Został wybrany w okręgu świnoujskim z puli ZSL. Należał do Komisji Rolnictwa i Gospodarki Żywnościowej, Komisji Nadzwyczajnej do rozpatrzenia projektów ustaw dotyczących spółdzielczości oraz Komisji Systemu Gospodarczego i Polityki Przemysłowej. Od 1990 działacz Polskiego Stronnictwa Ludowego.
Pochowany na cmentarzu komunalnym w Goleniowie.

</doc>
<doc id="1592685" url="https://pl.wikipedia.org/wiki?curid=1592685" title="Anolit">
Anolit

Anolit – roztwór anodowy, część elektrolitu w bezpośrednim sąsiedztwie anody. Jeśli ogniwo wyposażone jest w membranę jonoprzepuszczalną, anolit jest częścią elektrolitu znajdującą się po tej samej stronie przepony co anoda. Przykładowo, w kulometrycznym oznaczaniu wody metodą Karla Fischera z diafragmą, anoda zanurzona jest w anolicie, a katoda w katolicie. Z kolei ustalenie składu anolitu po elektrolizie może być podstawą do opracowywania nowych technik elektrochemicznych.

</doc>
<doc id="1592686" url="https://pl.wikipedia.org/wiki?curid=1592686" title="Rejon trojicki">
Rejon trojicki

Rejon trojicki – jednostka administracyjna w składzie obwodu ługańskiego Ukrainy.
Powstał w 1926. Ma powierzchnię 1600 km2 i liczy około 26 tysięcy mieszkańców. Siedzibą władz rejonu jest Trojićke.
W skład rejonu wchodzą 1 osiedlowa rada oraz 17 silskich rad, obejmujących w sumie 57 wsi i 1 osadę.

</doc>
<doc id="1592692" url="https://pl.wikipedia.org/wiki?curid=1592692" title="Ammonozwiązki">
Ammonozwiązki

Ammonozwiązki – związki chemiczne zawierające atom lub atomy azotu i tworzące azotowy układ związków oparty na amoniaku (), pełniący analogiczną rolę jak woda () w często spotykanym tlenowym układzie akwozwiązków (tlenki, wodorotlenki, kwasy tlenowe, alkohole itp.). Do ammonozwiązków zalicza się pochodne zawierające grupy funkcyjne takie jak amidowa/aminowa (), imidowa/iminowa () i azotkowa/nitrylowa ().
Koncepcję tę zaproponował w roku 1935 , który zauważył, że reakcje w ciekłym amoniaku są podobne do reakcji w wodzie, a w ich efekcie powstają związki chemiczne, które można układać w analogiczne serie, np. amidek sodu jest ammonozwiązkiem będącym azotowym odpowiednikiem wodorotlenku sodu, a oba powstają w podobnych reakcjach:

</doc>
<doc id="1592696" url="https://pl.wikipedia.org/wiki?curid=1592696" title="Aminocukry">
Aminocukry

Aminocukry – pochodne cukrów, które zawierają jedną lub rzadziej kilka grup aminowych (–NH2) w miejscu występowania grupy hydroksylowej. Aminocukry występujące w przyrodzie, mogą mieć grupę aminową zarówno przy C2, jak i pozycjach 3, 4, 5 lub 6 cukru. Mogą łączyć się w poliaminocukry, czego przykładem jest chityna, której monomerem jest 2-deoksy-2-amino-D-glukopiranoza zwana też glukozaminą lub glukozoaminą.

</doc>
<doc id="1592698" url="https://pl.wikipedia.org/wiki?curid=1592698" title="Zygmunt Zdrojewicz">
Zygmunt Zdrojewicz

Zygmunt Zdrojewicz (ur. 1946 we Wrocławiu) – polski lekarz endokrynolog, seksuolog i internista żydowskiego pochodzenia.
Życiorys.
Urodził się we Wrocławiu w rodzinie żydowskiej. Jest profesorem zwyczajnym Kliniki Endokrynologii, Diabetologii i Leczenia Izotopami Akademii Medycznej we Wrocławiu oraz od 1 października 2005 kierownikiem Zakładu Edukacji Zdrowotnej Instytutu Pedagogiki Uniwersytetu Wrocławskiego. Jest także Konsultantem Wojewódzkim w Dziedzinie Seksuologii dla Województwa Dolnośląskiego oraz członkiem Zarządu Głównego Polskiego Towarzystwa Terapeutycznego. Od 1994 pełni funkcję przewodniczącego Koła Lekarzy Żydowskich przy Zarządzie Głównym Towarzystwa Społeczno-Kulturalnego Żydów w Polsce. Członek Rad Naukowych w czasopismach: "Przegląd Terapeutyczny", "Seksuologia Polska", "Polska Medycyna Rodzinna" i "Problemy Terapii Monitorowanej". Biegły sądowy z zakresu chorób wewnętrznych, endokrynologii i seksuologii.
25 kwietnia 1994 na Wydziale Lekarskim z Oddziałem Stomatologicznym Akademii Medycznej w Białymstoku uzyskał stopień doktora habilitowanego nauk medycznych w zakresie medycyny za rozprawę "Ocena aktywności enzymu konwertującego angiotensynę I /ACE/ u osób zdrowych i kobiet z dysfunkcją tarczycy". 18 października 2002 uzyskał tytuł profesora.
Publikacje.
Zygmunt Zdrojewicz jest autorem i współautorem około 300 pozycji naukowych, w tym trzech książek oraz pięciu rozdziałów książkowych, m.in.:

</doc>
<doc id="1592700" url="https://pl.wikipedia.org/wiki?curid=1592700" title="Witold Leśniewski">
Witold Leśniewski

Witold Leśniewski (ur. 28 października 1948 w Cieciorkach) – polski polityk, poseł na Sejm X kadencji.
Życiorys.
Ukończył Szkołę Główną Gospodarstwa Wiejskiego w Warszawie w 1971, uzyskując tytuł zawodowy magistra inżyniera zootechnika. W 1973 wstąpił do Zjednoczonego Stronnictwa Ludowego. Od 1973 do 1975 pełnił funkcję kierownika służby rolnej gminy Kołaki Kościelne. W latach 1975–1983 wiceprezes Wojewódzkiego Zarządu Kółek Rolniczych w Łomży. Od 1984 do 1988 pełnił mandat wiceprzewodniczącego Wojewódzkiej Rady Narodowej w Łomży oraz funkcję wiceprezesa Wojewódzkiego Komitetu ZSL. Należał też do Głównej Komisji Rewizyjnej partii. Od 1987 prezes łomżyńskich Wojewódzkich Związków Gminnych Spółdzielni „Samopomoc Chłopska”.
W 1989 uzyskał mandat posła na Sejm kontraktowy. Został wybrany w okręgu łomżyńskim z puli ZSL. Zasiadał w Komisji Handlu i Usług, na koniec kadencji był członkiem Klubu Poselskiego Polskiego Stronnictwa Ludowego.

</doc>
<doc id="1592705" url="https://pl.wikipedia.org/wiki?curid=1592705" title="Ran Guitars">
Ran Guitars

Ran Guitars - polskie przedsiębiorstwo produkujące gitary elektryczne z siedzibą w Olsztynie. Firma wytwarza instrumenty w wybranej specyfikacji na zamówienie oraz sygnowane przez muzyków linie gitar: "Ran Invader" (Piotr Wiwczarek), "Ran Demon" (Cezary Augustynowicz) i "Ran Annihilator" (Jeff Waters). Na instrumentach firmy Ran grają lub grali ponadto m.in. Pat O’Brien, Maurycy Stefanowicz, Moyses Kolesne, Adam Buszko, Wacław Kiełtyka, Steffen Kummerer (Obscura), Tomasz "Magic" Osiński.

</doc>
<doc id="1592706" url="https://pl.wikipedia.org/wiki?curid=1592706" title="Inekon 01 Trio">
Inekon 01 Trio

Inekon 01 Trio – oznaczenie tramwaju wytwarzanego od 2002 r. przez czeską firmę "Inekon Trams a.s." z siedzibą w Ostrawie, założoną przez spółkę "Inekon Group a.s" we współpracy z "Przedsiębiorstwem Komunikacyjnym Ostrawa" (DPO). 
Konstrukcja.
Produkcji tramwajów Inekon 01 Trio podjęła się firma Inekon, jeden z kooperantów Škoda Transportation, stąd też ich konstrukcja bazuje na modelu Škoda 03 T.
Jest to jednokierunkowy, czteroosiowy wagon silnikowy, mający 50% niskiej podłogi. Składa się z trzech członów (środkowy dwukrotnie dłuższy od skrajnych), połączonych przegubami. Wysokość podłogi w środkowym członie wynosi 350 mm, natomiast w dwóch pozostałych – 780 mm. Po prawej stronie znajduje się czworo drzwi (dwoje pojedynczych w skrajnych członach i dwoje podwójnych w środkowym). Ogólna liczba miejsc wynosi 140, w tym 41 siedzących i 99 stojących. Wyposażenie elektryczne umieszczone jest na dachu tramwaju. Inekon 01 Trio ma cztery silniki, każdy o mocy 90 kilowatów.
Istnieje też jego dwukierunkowa wersja, oznaczona Inekon 12 Trio.
Prototypy.
Pierwszy prototypowy Inekon 01 Trio powstał w 2002 r. Po koniecznych jazdach próbnych uzyskał pozwolenie od Urzędu Kolejowego (czes. "Drážní úřad") i wyjechał w roku 2003 na ulice Ostrawy oznaczony numerem taborowym 1251. Drugi prototyp wyprodukowano w 2003 r. i również jeździł on w Ostrawie (numer taborowy 1252).
Eksploatacja.
Tramwaje Inekon 01 Trio eksploatowane są w dwóch czeskich miastach:

</doc>
<doc id="1592707" url="https://pl.wikipedia.org/wiki?curid=1592707" title="Trio (tramwaj)">
Trio (tramwaj)



</doc>
<doc id="1592708" url="https://pl.wikipedia.org/wiki?curid=1592708" title="Echinotriton">
Echinotriton

Echinotriton – rodzaj płaza ogoniastego z podrodziny Pleurodelinae w obrębie rodziny salamandrowatych (Salamandridae).
Zasięg występowania.
Rodzaj obejmuje gatunki występujące we wschodnich Chinach i południowej Japonii.
Systematyka.
Etymologia.
"Echinotriton": "ekhinos" „jeż”; τρίτων "tritōn" „traszka, salamandra”.
Podział systematyczny.
Do rodzaju należą następujące gatunki:

</doc>
<doc id="1592709" url="https://pl.wikipedia.org/wiki?curid=1592709" title="Baryłeczka">
Baryłeczka

Baryłeczka (fr. "Boule de Suif") – opowiadanie Guy de Maupassanta wydane w 1880 w zbiorze "Wieczory medańskie".
Treść.
Akcja utworu rozgrywa się zimą na przełomie lat 1870 i 1871. Rouen zostało zajęte przez wojska pruskie. W ucieczce przed wrogą armią dziesiątka mieszkańców miasta wyjeżdża dyliżansem do Dieppe: są to dwie zakonnice, trzy pary małżeńskie (szlachecka, kupiecka i mieszczańska), niezamożny i posiadający radykalne poglądy polityczne mieszczanin Cornudet oraz Elżbieta Rousset, zwana z powodu tuszy Baryłeczką, prostytutka. W trakcie podróży Baryłeczka hojnie dzieli się z pasażerami swoimi zapasami jedzenia. Wreszcie cała grupa dojeżdża do oberży, w której postanawiają się zatrzymać. Okazuje się jednak, że obiekt jest już zajęty przez oddział pruski, którego oficer zna z Rouen Baryłeczkę. Zgoda kobiety na spędzenie z nim nocy ma być warunkiem wypuszczenia wszystkich pasażerów z oberży. 
Baryłeczka, z pobudek patriotycznych, odmawia, co aprobują jej towarzysze podróży. W miarę upływu dni zaczynają oni jednak niecierpliwić się i przekonywać dziewczynę, by uległa żądaniom oficera. Słysząc nawet zapewnienia zakonnic, że zgoda na spędzenie z Niemcem nocy jest w tym kontekście wskazana, Baryłeczka w końcu przystaje na warunki żołnierza. Prusacy dotrzymują słowa i wypuszczają całą grupę. W dyliżansie większość podróżnych, poza Cornudetem, który wcześniej nie przyłączył się do namów wobec Baryłeczki, ostentacyjnie ukazuje dziewczynie swoją pogardę. Widząc jej smutek, demokrata ostentacyjnie zaczyna śpiewać "Marsyliankę". 
Cechy utworu.
"Baryłeczka" stanowi ostry atak wymierzony w hipokryzję wyższych sfer społecznych, zarzuca im brak realnego patriotyzmu i egoizm. Szlachcie i zamożnej burżuazji zostaje silnie przeciwstawiony lud francuski, reprezentowany przez tytułową bohaterkę i Cornudeta: zdaniem narratora prostych Francuzów cechuje odwaga, szczerość postaw i naturalna chęć pomocy drugiemu człowiekowi. Wykorzystywanie ich przez bogatych ma zresztą mieć swój koniec, co wyraża śpiewana w finale pieśń, w której Cornudet wyraźnie akcentuje najbardziej egalitarne wersy. Siłę wyrazu utworu potęguje jego zwięzłość i prostota wykorzystanego w utworze języka. 
Recepcja.
"Baryłeczka", podobnie jak cały tom "Wieczory medańskie", wzbudziła żywe kontrowersje. Oficjalna krytyka zarzucała opowiadaniu niemoralny temat, pochwałę prostytucji i szkalowanie całych warstw społecznych, zwłaszcza mieszczańskiej – natomiast Gustave Flaubert był zachwycony dziełem. Popularność "Baryłeczki" była na tyle duża, że dwa późniejsze zbiory opowiadań Maupassanta, wydane w 1897 i 1899, nosiły ten sam tytuł.

</doc>
<doc id="1592733" url="https://pl.wikipedia.org/wiki?curid=1592733" title="Calotriton">
Calotriton

Calotriton – rodzaj płaza ogoniastego z podrodziny Pleurodelinae w obrębie rodziny salamandrowatych (Salamandridae).
Zasięg występowania.
Rodzaj obejmuje gatunki występujące w Pirenejach.
Systematyka.
Etymologia.
"Calotriton": "kalos" „piękny”; τρίτων "tritōn" „traszka, salamandra”.
Podział systematyczny.
Do rodzaju należą następujące gatunki:

</doc>
<doc id="1592734" url="https://pl.wikipedia.org/wiki?curid=1592734" title="Jaskinia Brzęczka">
Jaskinia Brzęczka



</doc>
<doc id="1592736" url="https://pl.wikipedia.org/wiki?curid=1592736" title="Gmina Czerkasy">
Gmina Czerkasy

dawne gminy:

</doc>
<doc id="1592742" url="https://pl.wikipedia.org/wiki?curid=1592742" title="Gmina Sokołówka">
Gmina Sokołówka

dawne gminy:

</doc>
<doc id="1592745" url="https://pl.wikipedia.org/wiki?curid=1592745" title="Eric Hoffman">
Eric Hoffman



</doc>
<doc id="1592746" url="https://pl.wikipedia.org/wiki?curid=1592746" title="Żupca">
Żupca

Żupca – w średniowieczu zastępca i pomocnik urzędnika mającego funkcje sądowe (sędziego, wojewody, starosty, podkomorzego, podsędka). 
Żupca był powoływany i odwoływany przez urzędnika, którego zastępował. Jego kompetencje zależały od zleconych mu przez powołującego go urzędnika zadań i oprócz czynności pomocniczych brał również udział w rozsądzaniu spraw w zastępstwie urzędnika, np. żupca mianowany przez podkomorzego dokonywał najczęściej faktycznego wytyczania granic nieruchomości.
Żupcy w takim znaczeniu pojawiają się w początkach XIV w. na Mazowszu i w Wielkopolsce. Później w innych dzielnicach. 
Wcześniej żupcą określano (czasami zamiennie z żupanem) urzędnika pomocniczego komesów grodowych i kasztelanów. 
Nazwa wywodzi się od żupy, które to słowo oznaczało w Polsce piastowskiej również urząd z uposażeniem lub samo uposażenie.

</doc>
<doc id="1592749" url="https://pl.wikipedia.org/wiki?curid=1592749" title="Euproctus">
Euproctus

Euproctus – rodzaj płaza ogoniastego z podrodziny Pleurodelinae w obrębie rodziny salamandrowatych (Salamandridae).
Zasięg występowania.
Rodzaj obejmuje gatunki występujące na Sardynii i Korsyce.
Systematyka.
Podział systematyczny.
Do rodzaju należą następujące gatunki:

</doc>
<doc id="1592753" url="https://pl.wikipedia.org/wiki?curid=1592753" title="Rombościan">
Rombościan



</doc>
<doc id="1592754" url="https://pl.wikipedia.org/wiki?curid=1592754" title="Gmina Prusy">
Gmina Prusy

dawne gminy:

</doc>
<doc id="1592762" url="https://pl.wikipedia.org/wiki?curid=1592762" title="Lissotriton">
Lissotriton

Lissotriton – rodzaj płaza ogoniastego z podrodziny Pleurodelinae w rodzinie salamandrowatych (Salamandridae).
Zasięg występowania.
Rodzaj obejmuje gatunki występujące w Anglii, Skandynawii, kontynentalnej Europie, Anatolii wokół Morza Czarnego i do zachodnich części Morza Kaspijskiego, na wschód do Uralu w Rosji.
Systematyka.
Podział systematyczny.
Do rodzaju należą następujące gatunki:

</doc>
<doc id="1592764" url="https://pl.wikipedia.org/wiki?curid=1592764" title="Gmina Zimna Woda">
Gmina Zimna Woda

dawne gminy:

</doc>
<doc id="1592765" url="https://pl.wikipedia.org/wiki?curid=1592765" title="Maruša Ferk">
Maruša Ferk

Maruša Ferk (ur. 27 września 1988 w Jesenicach) – słoweńska narciarka alpejska.
Kariera.
Na arenie międzynarodowej Maruša Ferk po raz pierwszy pojawiła się 11 grudnia 2003 roku w Pitztal, gdzie w zawodach FIS Race w slalomie zajęła 21. miejsce. W 2007 roku wystartowała na mistrzostwach świata juniorów w Altenmarkt, zdobywając brązowy medal w kombinacji. Przegrała tam tylko ze swą rodaczką, Ilką Štuhec oraz Austriaczką Nicole Schmidhofer. Na tych samych mistrzostwach była także czwarta w supergigancie i slalomie. Podczas rozgrywanych rok później mistrzostw świata juniorów w Formigal jej najlepszym wynikiem było czwarte miejsce w slalomie. W zawodach Pucharu Świata zadebiutowała 21 stycznia 2007 roku w Cortina d’Ampezzo, zajmując osiemnaste miejsce w gigancie. Tym samym już w swoim debiucie wywalczyła pierwsze pucharowe punkty. Na podium po raz pierwszy stanęła 30 stycznia 2009 roku w Garmisch-Partenkirchen, zajmując trzecie miejsce w slalomie. W zawodach tych uległa jedynie Lindsey Vonn z USA i Marii Höfl-Riesch. Najlepsze wyniki osiągała w sezonie 2009/2010, kiedy zajęła 44. miejsce w klasyfikacji generalnej, a w klasyfikacji kombinacji była trzynasta.
W 2010 roku wystartowała na igrzyskach olimpijskich w Vancouver, gdzie jej najlepszym wynikiem było piętnaste miejsce w kombinacji. Podczas rozgrywanych cztery lata później igrzysk w Soczi wzięła udział we wszystkich konkurencjach, zajmując między innymi dziesiąte miejsce w kombinacji i szesnaste w supergigancie. Była też między innymi dziewiąta w superkombinacji podczas mistrzostw świata w Garmisch-Partenkirchen w 2011 roku oraz dziesiąta na rozgrywanych dwa lata wcześniej mistrzostwach świata w Val d’Isère. W 2017 roku zajęła ósme miejsce w superkombinacji na mistrzostwach świata w Sankt Moritz.

</doc>
<doc id="1592766" url="https://pl.wikipedia.org/wiki?curid=1592766" title="Marusa Ferk">
Marusa Ferk



</doc>
<doc id="1592771" url="https://pl.wikipedia.org/wiki?curid=1592771" title="Gmina Dublany">
Gmina Dublany

dawne gminy:

</doc>
<doc id="1592775" url="https://pl.wikipedia.org/wiki?curid=1592775" title="Czanachczi">
Czanachczi

Czanachczi (orm. Չանախչի) – miejscowość w południowo-wschodniej Armenii, w prowincji Sjunik.

</doc>
<doc id="1592776" url="https://pl.wikipedia.org/wiki?curid=1592776" title="Lyciasalamandra">
Lyciasalamandra

Lyciasalamandra – rodzaj płaza ogoniastego z podrodziny Salamandrinae w rodzinie salamandrowatych (Salamandridae).
Zasięg występowania.
Rodzaj obejmuje gatunki występujące na południowo-zachodnich wybrzeżach Turcji i pobliskich wyspach leżących na Morza Egejskiego (włącznie z Mejisti, Karpatos, Saria i Kasos w Grecji).
Systematyka.
Etymologia.
"Lyciasalamandra": Licja, starożytna rzymska prowincja w południowej Turcji; rodzaj "Salamandra" .
Podział systematyczny.
Do rodzaju należą następujące gatunki:

</doc>
<doc id="1592777" url="https://pl.wikipedia.org/wiki?curid=1592777" title="Związek Pracodawców Przemysłu Piwowarskiego w Polsce">
Związek Pracodawców Przemysłu Piwowarskiego w Polsce

Związek Pracodawców Przemysłu Piwowarskiego w Polsce – Browary Polskie – stowarzyszenie skupiające największych producentów piwa w Polsce. Siedziba organizacji mieści się w Warszawie.
Charakterystyka.
Organizacja powstała w 1998 roku. Celami związku jest ochrona interesów największych producentów piwa w Polsce; reprezentowanie członków wobec administracji rządowej i samorządowej, organizacji społecznych oraz związków zawodowych działających w przemyśle piwowarskim.
Od kilku lat związek aktywnie występuje z różnymi propozycjami, wnioskami nowych rozwiązań prawnych, ekonomicznych i organizacyjnych. Jest sponsorem wielu akcji edukacyjnych i informacyjnych.

</doc>
<doc id="1592779" url="https://pl.wikipedia.org/wiki?curid=1592779" title="Benjamin Bathurst (dyplomata)">
Benjamin Bathurst (dyplomata)

Benjamin Bathurst (ur. 18 marca 1784, zm. 1809?) – brytyjski dyplomata, który w tajemniczy sposób zaginął w Niemczech w czasie wojen napoleońskich. Był trzecim synem Henry’ego Bathursta, anglikańskiego biskupa Norwich.
Kariera dyplomatyczna.
Benjamin Bathurst podjął służbę w dyplomacji w bardzo młodym wieku, z polecenia brytyjskiego legata w Livorno. W roku 1805 ożenił się z Phillidą Call, córką sir Johna Calla, kornwalijskiego posiadacza ziemskiego i baroneta.
W roku 1809 został wysłany do Wiednia, jako łącznik brytyjski przy austriackim dworze cesarskim, przez swego krewnego, Henry’ego Bathursta, p.o. ministra spraw zagranicznych. Jego zadaniem było uczestniczyć w odnowieniu brytyjsko-austriackiego przymierza i zachęcić cesarza Franciszka II do wypowiedzenia wojny Francji, co cesarz zrobił w kwietniu.
W rezultacie błyskawicznej kampanii Napoleona Austriacy zostali zmuszeni do opuszczenia Wiednia i wystąpienia z prośbą o pokój po ciężkiej klęsce zadanej im przez Francuzów w bitwie pod Wagram w lipcu 1809 roku. Bathurst został natychmiast odwołany do Londynu i uznał, że najbezpieczniejszą dlań trasą będzie droga na północ i zaokrętowanie w porcie w Hamburgu.
Zaginięcie.
25 listopada 1809 roku Bathurst i jego niemiecki asystent, "Herr Krause", podróżujący powozem jako „Baron Koch” i „Fischer”, zatrzymali się w miejscowości Perleberg, na zachód od Berlina.
Po zamówieniu świeżych koni w stacji pocztowej, Bathurst i jego towarzysz poszli do pobliskiej oberży "„Biały Łabędź”", gdzie – po zjedzeniu obiadu – Bathurst spędził kilka godzin na pisaniu listów w niewielkim pokoiku wynajętym przezeń od oberżysty. Wyjazd się opóźniał i nie wcześniej niż o godz. 21.00 zostali powiadomieni, że konie są właśnie zaprzęgane do powozu. Bathurst natychmiast wyszedł z pokoju, a w kilka minut po nim Krause, którego ogromnie zaskoczyło, że Bathursta nie było ani w powozie, ani nigdzie indziej.
Taki wypadek nie był niczym nadzwyczajnym w czasach, gdy na drogach grasowali bandyci, francuscy maruderzy i niemieccy rewolucjoniści. W dodatku, napady i zabójstwa na zwykłych podróżnych (a Bathurst takiego udawał) mało kogo obchodziły, szczególnie że w Prusach władze uległy kompletnej decentralizacji.
Wieść o zniknięciu Bathursta dotarła do Anglii po kilku tygodniach, gdy Krause dotarł do Hamburga, wsiadł na statek i wylądował w Harwich. W pierwszych dniach grudnia ojciec Bathursta, biskup Norwich, został wezwany przez Arthura Wellesleya (późniejszego księcia Wellington) do "Apsley House", gdzie Wellesley powiadomił biskupa o zaginięciu syna.
Żona Bathursta, Phillida, natychmiast wyruszyła do Niemiec na poszukiwanie męża, a towarzyszył jej podróżnik niemiecki Heinrich Röntgen. Po przybyciu do Perlebergu dowiedzieli się, że miejscowe władze zajęły się sprawą i że dochodzenie prowadzi kapitan von Klitzing. Kiedy Klitzing dowiedział się o zniknięciu Bathursta, natychmiast zmobilizował lokalną policję i podjął energiczne śledztwo, zakładając wszakże, że Anglik zniknął, bo sam tego chciał. Niemniej jednak już 26 listopada rozpoczęto sondowanie rzeczki Stepnitz, a jednocześnie władze cywilne nakazały dokładne przeszukanie wioski. 27 listopada znaleziono futro Anglika – warte 200-300 pruskich talarów – w zabudowaniach gospodarczych rodziny Schmidtów. Następnie, 16 grudnia, dwie starsze kobiety z Quitzow, pięć kilometrów na północ od Perlebergu, znalazły spodnie Bathursta.
Śledztwo wkrótce wykazało, że niejaki August Schmidt pracował jako stajenny w „Białym Łabędziu” w nocy zaginięcia Bathursta, a jego matka, która również pracowała w oberży, była tą osobą, która zagarnęła futro Anglika. Niejaka "frau Kestern", kobieta pracująca w pobliskiej kawiarni, zeznała po latach, że wkrótce po przybyciu Bathursta August Schmidt przybiegł pytając ją, gdzie przybysz się udaje, a następnie pognał za nim z (przypuszczalnie) zamiarem zabicia.
Wyznaczona została nagroda w wysokości 500 talarów dla każdego, kto wskaże ślad, ale zgłaszali się po nią tylko ludzie dostarczający fałszywych informacji.
W marcu pani Bathurst przeprowadziła, na własny koszt, akcję ponownego przeszukania Perlebergu, w czym wzięły udział również psy policyjne, ale bez rezultatu. Wówczas udała się do Berlina, a następnie do Paryża, gdzie uzyskała nawet audiencję u cesarza w nadziei, że ten coś wie o jej mężu. Napoleon zapewnił ją jednak, że cała sprawa jest mu całkowicie obca.
Doniesienia prasowe.
W styczniu roku 1810 brytyjska i francuska prasa – powiadomione o sprawie – podjęły debatę na ten temat. The Times opublikował artykuł, wkrótce powielony przez inne brytyjskie gazety:
"Istnieje wiele powodów, by przypuszczać, że śmierć pana Bathursta, ostatniego naszego łącznika z dworem cesarza Austrii, w wersji podanej przez „Dziennik Paryski”, nie godzi się z faktami. W wiadomościach z Berlina podano, że 10 grudnia pan Bathurst, w przypływie szaleństwa, odebrał sobie życie w wiosce Perleberg. Tymczasem, z informacji uzyskanych przez nas w ciągu ostatnich kilku dni wynika, że całą winę za zniknięcie lub śmierć pana Bathursta ponosi rząd francuski. Wiadomo powszechnie, że pan Bathurst wyjechał z Berlina z paszportem wydanym przez rząd Prus, że był zdrowy tak na ciele, jak i umyśle. Udawał się do Hamburga, ale nigdy doń nie dotarł. W jakimś mieście, w pobliżu terytorium Francji, został schwytany, jak się wydaje, przez francuskich żołnierzy. Co nastąpiło później, nie wiemy. Jego spodnie znaleziono niedaleko miejsca, w którym nań napadnięto, a w kieszeni znajdował się list do żony, nic więcej. Rząd Prus, po otrzymaniu danych wywiadowczych, wyraził najgłębsze współczucie i wyznaczył nagrodę za znalezienie ciała. Nic to jednak nie dało".
Prasa francuska odpowiedziała w podobnym tonie. Le Moniteur Universel pisał:
"Tylko Anglia, jedyna wśród cywilizowanych narodów, płaci terrorystom i wspiera zbrodniarzy. Jak widzimy na przykładzie Berlina, gdzie pan Bathurst najwyraźniej odszedł od zmysłów. Ale taki jest zwyczaj w brytyjskim ministerstwie spraw zagranicznych – powierzać misje zagraniczne najgłupszym osobnikom, jacy w tym kraju wyrośli. Brytyjski korpus dyplomatyczny jest widocznym przykładem ogólnego szaleństwa."
Odkrycie z roku 1852.
W dniu 15 kwietnia 1852 roku, podczas wyburzania domu przy ulicy Hamburg w Perleberg, 300 kroków od „Białego Łabędzia” znaleziono szkielet mężczyzny. Na potylicy widoczny był ślad uderzenia ciężkim narzędziem. Górna szczęka była nienaruszona, ale jeden z zębów trzonowych nosił ślady interwencji dentysty. Właściciel domu, Kiesewetter, kupił posiadłość w roku 1834 od Christiana Mertensa, który pracował w „Białym Łabędziu” w czasie zaginięcia Bathursta.
Siostra Bathursta, Thistlethwaite, udała się do Perleberg, ale i ona nie była w stanie stwierdzić, czy czaszka tam znaleziona należy do jej brata.
Bathurst w sztuce.
Benjamin Bathurst jest jednym z bohaterów powieści Waldemara Łysiaka "Szachista".

</doc>
<doc id="1592783" url="https://pl.wikipedia.org/wiki?curid=1592783" title="Karboksyamidy">
Karboksyamidy



</doc>
<doc id="1592784" url="https://pl.wikipedia.org/wiki?curid=1592784" title="Mertensiella">
Mertensiella



</doc>
<doc id="1592786" url="https://pl.wikipedia.org/wiki?curid=1592786" title="Tiokwasy">
Tiokwasy

Tiokwasy (ze starogreckiego: θεῖον (theion) - siarka) – grupa organicznych związków chemicznych, będących siarkowymi analogami kwasów karboksylowych, w których 1 lub 2 atomy tlenu zostały zastąpione atomami siarki.
Nazwa tiokwasy może odnosić się też do nieorganicznych kwasów, w których atomy tlenu zostały zastąpione atomami siarki. Przykładem takiego nieorganicznego tiokwasu może być kwas tiocynowy (IV) - H2SnS3.

</doc>
<doc id="1592787" url="https://pl.wikipedia.org/wiki?curid=1592787" title="Dmitrowicze (gmina)">
Dmitrowicze (gmina)

Dmitrowicze – dawna gmina wiejska istniejąca do 1939 roku w woj. poleskim (obecnie na Białorusi). Siedzibą gminy były Dmitrowicze (402 mieszk. w 1921 roku).
Początkowo gmina należała do powiatu brzeskiego. 12 grudnia 1920 r. została przyłączona do nowo utworzonego powiatu białowieskiego pod Zarządem Terenów Przyfrontowych i Etapowych. W związku z przyłączeniem powiatu do woj. białostockiego z dniem 19 lutego 1921, gminę przywrócono do powiatu brzeskiego w nowo utworzonym woj. poleskim. 18 kwietnia 1928 roku do gminy przyłączono część zniesionej gminy Wojska. 
Po wojnie obszar gminy Dmitrowicze wszedł w struktury administracyjne Związku Radzieckiego.

</doc>
<doc id="1592789" url="https://pl.wikipedia.org/wiki?curid=1592789" title="Domaczewo (gmina)">
Domaczewo (gmina)

Domaczewo (początkowo "Domaczów") – dawna gmina wiejska istniejąca do 1939 roku w woj. poleskim (obecnie na Białorusi). Siedzibą gminy było miasteczko Domaczewo (początkowo jako "Domaczów") (1504 mieszk. w 1921 roku ).
W okresie międzywojennym gmina Domaczów/Domaczewo należała do powiatu brzeskiego w woj. poleskim. 18 kwietnia 1928 roku do gminy przyłączono zniesioną gminę Przyborowo. Gmina Domaczewo obejmowała specyficzne wąskie pasmo woj. poleskiego, stanowiące klin między obszarami województw wołyńskim a lubelskim. Granice te zachowane są do dziś (pasmo Białorusi pomiędzy Polską a Ukrainą naprzeciw Włodawy).
Po wojnie obszar gminy Domaczewo wszedł w struktury administracyjne Związku Radzieckiego.

</doc>
<doc id="1592790" url="https://pl.wikipedia.org/wiki?curid=1592790" title="Rośliny pionierskie">
Rośliny pionierskie



</doc>
<doc id="1592792" url="https://pl.wikipedia.org/wiki?curid=1592792" title="Roślina pionierska">
Roślina pionierska



</doc>
<doc id="1592794" url="https://pl.wikipedia.org/wiki?curid=1592794" title="Włoszczowice (stacja kolejowa)">
Włoszczowice (stacja kolejowa)

Włoszczowice – stacja kolejowa we Włoszczowicach, w gminie Kije, w powiecie pińczowskim, w województwie świętokrzyskim, w Polsce.
Stacja obsługiwała ruch pasażerski do 18 kwietnia 2005. Obecnie odbywa się tu tylko ruch towarowy.

</doc>
<doc id="1592796" url="https://pl.wikipedia.org/wiki?curid=1592796" title="Gmina Domaczów">
Gmina Domaczów



</doc>
<doc id="1592798" url="https://pl.wikipedia.org/wiki?curid=1592798" title="Neurergus">
Neurergus

Neurergus – rodzaj płaza ogoniastego z podrodziny Pleurodelinae w rodzinie salamandrowatych (Salamandridae).
Zasięg występowania.
Rodzaj obejmuje gatunki występujące w anatolijskiej części Turcji z Burdur na zachodzie do Muş na wschodzie; w Kurdystanie w północno-zachodnim Iranie i północnym Iraku; w górach Zagros w prowincji Lorestan w Iranie.
Systematyka.
Podział systematyczny.
Dowody genetyczne sugerują, że rodzaj ten jest taksonem siostrzanym dla "Ommatotriton". Do rodzaju należą następujące gatunki:

</doc>
<doc id="1592799" url="https://pl.wikipedia.org/wiki?curid=1592799" title="Tiokwas">
Tiokwas



</doc>
<doc id="1592802" url="https://pl.wikipedia.org/wiki?curid=1592802" title="Kije (przystanek kolejowy)">
Kije (przystanek kolejowy)

Kije – przystanek kolejowy w Kijach, w gminie Kije, w powiecie pińczowskim, w województwie świętokrzyskim, w Polsce.
Ze stacji codziennie odjeżdżają pociągi do Kielc i Buska-Zdroju.

</doc>
<doc id="1592803" url="https://pl.wikipedia.org/wiki?curid=1592803" title="Piotr Wachenius">
Piotr Wachenius

Piotr Wachenius, także "Wachenius Strelicenius, Wachenius Strzelecki, Wacheniusz, Wacha" (ur. ok. 1550 w Strzelcach, zm. po 1617) – śląski mieszczanin, polemista religijny, poeta, poborca podatkowy i celny.
Życiorys.
Brak bezpośrednich źródeł odnoszących się do biografii Piotra Wacheniusa. Wiele wskazuje, że wywodził się ze środowiska wyznaniowego Jednoty Braci Czeskich i był spolonizowanym potomkiem czeskich emigrantów religijnych, którzy w 1548 r. schronili się m.in. na Śląsku. Mógł pochodzić z jednej z kilku miejscowości na Morawach o nazwie Strzelce.
Najprawdopodobniej jednak urodził się i wychował w Strzelcach Opolskich. Wywodził się ze stanu mieszczańskiego i był spokrewniony z pochodzącą ze Strzelec Opolskich rodziną Wochów, której przedstawiciele – Izajasz Wochius studiował w 1607 roku na uniwersytecie praskim, a Paweł Wochius Strelicenus był pastorem w Golasowicach.
Posiadał dość gruntowne wykształcenie, o czym świadczy znajomość łaciny, być może języka czeskiego, liczne w jego twórczości odwołania do literatury doby Renesansu oraz cytaty z dzieł pisarzy kościelnych i teologów. Nie wiadomo czy kształcił się na Śląsku, czy w jednej z licznych w Małopolsce szkół kalwińskich.
W roku 1612 był cesarskim poborcą ceł i podatku piwnego w Pszczynie. Pobierał cło należące do regaliów oraz podatek od obywateli, którzy warzyli i sprzedawali piwo. Funkcję tą pełnił jeszcze w 1617 roku.
Był kalwinistą zaangażowanym w życie religijne protestantów śląskich i małopolskich. Prowadził zaciętą polemikę z katolikami. Utrzymywał ścisłe kontakty z przedstawicielami różnowierstwa polskiego i środowiskiem wyznaniowym braci czeskich. Współpracował z kalwińskimi duchownymi: Franciszkiem Stankarem młodszym i Krzysztofem Kraińskim. Utrzymywał kontakty również z braćmi polskimi. Wyraźne związki łączyły go z Bartłomiejem Bythnerem seniorem kalwińskiego dystryktu oświęcimskiego, który był jego przyjacielem i protektorem.
Twórczość.
Jest znany jako autor trzech tytułów wydanych przez drukarnię protestancką w Łaszczowie w 1612 r.
"Wierne a prawdziwe okazanie, który zakon a która wiara od Pana Boga, i co zakon, a co wiara jest" – traktat silnie przesycony treściami polemicznymi w stosunku do katolicyzmu, poświęcony zagadnień ikonoklazmu. Utwór zawiera opisy obrzędowości religijnej nie pozbawione elementów ciętej satyry, w której dostrzec można wpływ pisarstwa Mikołaja Reja.
"Summa świętego krześciańskiego nabożeństwa" – zbiór modlitw i podstawowych prawd wiary, będący rodzajem katechizmu, adresowanego do prostego odbiorcy, zawierający zwięzły wykład podstawowych zasad wiary chrześcijańskiej w ujęciu ewangelickim.
"Hymny moje domowe. Każdemu człowiekowi przykład osobliwy, ku nabożności i pokucie szczodrobliwy" – zbiór dwudziestu dwu wierszy lirycznych o charakterze religijnym. Utwory przeznaczone były do śpiewania bądź recytowania podczas domowych zgromadzeń ludności protestanckiej. Nawiązywały do tradycji hymnicznej, zwłaszcza "Pieśni" i "Psałterza Dawidowego" Jana Kochanowskiego.
Oryginały utworów przechowywane są w Bibliotece Zakładu Narodowego im. Ossolińskich we Wrocławiu.
Teksty Wacheniusa stanowią przykład protestanckiego piśmiennictwa śląskiego. Utwory o wyraźnie kalwińskim obliczu konfesyjnym, przeznaczone były dla ewangelickiej ludności plebejskiej na Śląsku i w Małopolsce. Jego twórczość religijna i poetycka pozostawała pod silnym wpływem kultury polskiej doby Renesansu i reformacji, o czym świadczą odwołania do dzieł Jana Kochanowskiego, Marcina Kromera czy ślady inspiracji twórczością Mikołaja Reja oraz Marcina Krowickiego.
Projekt badawczy Wachenius.
W 2017 roku uruchomiono projekt birofilsko-kulturowy „Wachenius”, będący efektem współpracy Wydziału Biologii i Ochrony Środowiska oraz Wydziału Filologicznego Uniwersytetu Śląskiego. Projekt miał na celu przypomnienie dziedzictwa kulturowego dawnych pszczyńskich piwowarów i postaci Piotra Wacheniusa.
Jednym z efektów projektu było powstanie marki piwa „Wachenius”. Inicjatorem przedsięwzięcia „BioWar – Petrus Wachenius” była Sekcja Mikrobiologiczna Interdyscyplinarnego Koła Naukowego Przyrodników „Planeta” oraz Międzywydziałowe Doktoranckie Koło Naukowe Humanistów Uniwersytetu Śląskiego w Katowicach. Partnerami przedsięwzięcia zostały – Towarzystwo Miłośników Ziemi Pszczyńskiej oraz Polskie Stowarzyszenie Piwowarów Domowych.
Piwo jasne, pszeniczne uwarzono na podstawie historycznej receptury z wykorzystaniem tradycyjnego polskiego chmielu Marynka oraz drożdży izolowanych z szesnastowiecznych piwnic starego browaru i filtrowano, wykorzystując starodawną metodę przez słomę.
W 2022 roku uruchomiono w Pszczynie browar rzemieślniczy wraz z restauracją i pensjonatem o nazwie Brovar 16 Petrus Wachenius. Lokal mieści się w XVIII-wiecznej kamienicy pod nr 16 przy pszczyńskim rynku. W browarze warzone jest m.in. niefiltrowane piwo pszeniczne Petrus Wachenius.
Upamiętnienie.
W 2008 postać Piotra Wacheniusa została upamiętniona tablicą wmurowaną w fasadę kamienicy dawnego Urzędu Skarbowego w Pszczynie.

</doc>
<doc id="1592804" url="https://pl.wikipedia.org/wiki?curid=1592804" title="Kamienica Żyrowiecka (gmina)">
Kamienica Żyrowiecka (gmina)

Kamienica Żyrowiecka (pocz. "Kamienica Żyrowicka") – dawna gmina wiejska istniejąca do 1939 roku w woj. poleskim (obecnie na Białorusi). Siedzibą gminy była Kamienica Żyrowiecka (231 mieszk. w 1921 roku ).
W okresie międzywojennym gmina Kamienica Żyrowi(e)cka należała do powiatu brzeskiego w woj. poleskim. 18 kwietnia 1928 roku do gminy przyłączono zniesioną gminę Radwanicze. 21 czerwca 1929 roku część obszarów gminy przyłączono do miasta Brześcia. Podobne zmiana miała miejsce 29 listopada 1933 roku. 
Po wojnie obszar gminy Kamienica Żyrowiecka wszedł w struktury administracyjne Związku Radzieckiego.

</doc>
<doc id="1592805" url="https://pl.wikipedia.org/wiki?curid=1592805" title="Gmina Kamienica Żyrowicka">
Gmina Kamienica Żyrowicka



</doc>
<doc id="1592808" url="https://pl.wikipedia.org/wiki?curid=1592808" title="Oleg Ryżenkow">
Oleg Ryżenkow

Oleg Władimirowicz Ryżenkow (ros.: Олег Владимирович Рыженков; biał.: Алег Уладзіміравіч Рыжэнкаў, "Aleh Uładzimirawicz Ryżenkau"; ur. 15 grudnia 1967 w Najstenjarwi) – białoruski biathlonista; wielokrotny medalista mistrzostw świata.
Kariera.
Ryżenkow zaczął trenować biathlon w 1985 roku. Kilka lat później dołączył do kadry narodowej. W Pucharze Świata zadebiutował 17 grudnia 1992 roku w Pokljuce, kiedy zajął 20. miejsce w biegu indywidualnym. Tym samym już w debiucie zdobył pierwsze punkty. Na podium zawodów tego cyklu pierwszy raz stanął dwa dni później, kończąc rywalizację w sprincie na trzeciej pozycji. W zawodach tych wyprzedzili go jedynie Niemiec Mark Kirchner i Jon Åge Tyldum z Norwegii. W kolejnych startach jeszcze 12 razy stawał na podium, odnosząc przy tym trzy zwycięstwa: 28 stycznia 1995 roku w Ruhpolding i 11 marca 1995 roku w Lahti wygrywał sprinty, a 13 grudnia 1998 roku w Hochfilzen triumfował w biegu indywidualnym. Najlepsze wyniki osiągnął w sezonie 1994/1995, kiedy zajął piąte miejsce w klasyfikacji generalnej, a w klasyfikacji sprintu był drugi. Zajął również trzecie miejsce w klasyfikacji biegu indywidualnego w sezonie 1998/1999.
Pierwszy medal zdobył na mistrzostwach świata w Anterselvie w 1995 roku, zajmując trzecie miejsce w biegu indywidualnym. Wyprzedzili go tylko Polak Tomasz Sikora i Jon Åge Tyldum. Trzy dni później trzecie miejsce zajął też w sztafecie. Na rozgrywanych rok później mistrzostwach świata w Ruhpolding wspólnie z Wadimem Saszurinem, Aleksandrem Popowem i Piotrem Iwaszką zwyciężył w biegu drużynowym. Był to pierwszy w historii złoty medal dla Białorusi w tej konkurencji. Na tej samej imprezie Białorusini zajęli także trzecie miejsce w sztafecie.
Kolejne trzy medale wywalczył podczas mistrzostw świata w Osrblie w 1997 roku. Najpierw był trzeci w sprincie, plasując się za dwoma Włochami: Wilfriedem Pallhuberem i René Cattarinussim. Następnie reprezentacja Białorusi w składzie: Ryżenkow, Iwaszka, Popow i Saszurin ponownie zwyciężyła w biegu drużynowym. Ponadto Ryżenkow zajął drugie miejsce w biegu indywidualnym, rozdzielając na podium Niemca Ricco Großa i Austriaka Ludwiga Gredlera. Na rozgrywanych dwa lata później mistrzostwach świata w Kontiolahti/Oslo razem z Iwaszką, Saszurinem i Ołeksijem Ajdarowem zwyciężył w sztafecie, zdobywając pierwszy złoty medal dla Białorusi w tej konkurencji. W sztafecie zdobył jeszcze srebrny medal podczas mistrzostw świata w Pokljuce w 2001 roku i brązowy podczas mistrzostw świata w Chanty-Mansyjsku dwa lata później. Był też między innymi czwarty w biegu masowym na mistrzostwach świata w Oslo w 2002 roku, przegrywając walkę o medal z Norwegiem Frode Andresenem o 7,4 sekundy.
W 1994 roku wystartował na igrzyskach olimpijskich w Lillehammer, gdzie zajął 17. miejsce w sprincie i czwarte w sztafecie. Na rozgrywanych cztery lata później igrzyskach w Nagano był między innymi dziewiąty w biegu indywidualnym i ponownie czwarty w sztafecie. Podczas igrzysk w Salt Lake City w 2002 roku w konkurencjach indywidualnych plasował się poza czołową dziesiątką, a w sztafecie zajął ósme miejsce. Brał też udział w igrzyskach w Turynie w 2006 roku, gdzie zajął 28. miejsce w sprincie, 27. miejsce w biegu pościgowym oraz 11. w sztafecie.
Kilkukrotnie zdobywał też medale mistrzostw Europy w tym złote w sztafecie na mistrzostwach Europy w Grand-Bornand (1995) i mistrzostwach Europy w Langdorf (2006).
Jego żona, Natalja Ryżenkowa, także była biathlonistką.

</doc>
<doc id="1592809" url="https://pl.wikipedia.org/wiki?curid=1592809" title="Notophthalmus">
Notophthalmus

Notophthalmus – rodzaj płaza ogoniastego z podrodziny Pleurodelinae w rodzinie salamandrowatych (Salamandridae).
Zasięg występowania.
Rodzaj obejmuje gatunki występujące we wschodniej Ameryce Północnej na południe przez wschodni Teksas (Stany Zjednoczone) do północnego Veracruz, wschodniego San Luis Potosí i Puebla w Meksyku.
Systematyka.
Podział systematyczny.
Do rodzaju należą następujące gatunki:

</doc>
<doc id="1592813" url="https://pl.wikipedia.org/wiki?curid=1592813" title="Stanisław Mazur (1940–2018)">
Stanisław Mazur (1940–2018)

Stanisław Bonifacy Mazur (ur. 2 stycznia 1940 w Chorążycach, zm. 9 grudnia 2018 w Busku-Zdroju) – polski polityk i nauczyciel, poseł na Sejm PRL IX i X kadencji.
Życiorys.
Syn Bonifacego i Heleny. Ukończył Studium Nauczycielskie w Kielcach, a następnie w 1966 Wyższą Szkołę Pedagogiczną w Krakowie, uzyskując tytuł zawodowy magistra historii, pracował jako nauczyciel. Od 1969 do 1971 był na studiach doktoranckich na Uniwersytecie Jagiellońskim. W 1983 został prezesem krakowskiego komitetu ZSL oraz radnym Wojewódzkiej Rady Narodowej. Był także wiceprezesem Wydawnictwa Jagiellonia. W 1976 ukończył Podyplomowe Studium Służby Zagranicznej na Wyższej Szkole Nauk Społecznych przy KC PZPR.
Od 1961 do 1966 należał do Związku Młodzieży Wiejskiej. W 1961 przystąpił do Zjednoczonego Stronnictwa Ludowego. Pełnił funkcje instruktora (1966–1969) i sekretarza (1971–1975) powiatowego komitetu ZSL w Proszowicach, sekretarza wojewódzkiego komitetu w Nowym Sączu (1977–1978), kierownika wydziału społeczno-politycznego (1978–1983) i prezesa (1983–1989) komitetu krakowskiego ZSL oraz instruktora (1976–1977) i zastępcy członka (1984–1989) naczelnego komitetu ZSL.
W 1985 i 1989 uzyskiwał mandat posła na Sejm IX i X kadencji z okręgu nowohuckiego. Przez dwie kadencje zasiadał w Komisji Spraw Zagranicznych. Ponadto w trakcie IX kadencji należał do Komisji Górnictwa i Energetyki, a w trakcie X kadencji był pracował w Komisji Odpowiedzialności Konstytucyjnej. Pod koniec działalności Sejmu kontraktowego był członkiem Klubu Poselskiego Polskiego Stronnictwa Ludowego, działał w krakowskich strukturach partii.

</doc>
<doc id="1592814" url="https://pl.wikipedia.org/wiki?curid=1592814" title="Kamieniec Litewski (gmina)">
Kamieniec Litewski (gmina)

Kamieniec Litewski – dawna gmina wiejska istniejąca do 1939 roku w woj. poleskim (obecnie na Białorusi). Siedzibą gminy był Kamieniec Litewski, który stanowił odrębną gminę miejską (2348 mieszk. w 1921 roku ).
W okresie międzywojennym gmina Kamieniec Litewski należała do powiatu brzeskiego w woj. poleskim. 12 kwietnia 1928 roku do gminy Kamieniec Litewski przyłączono część obszaru zniesionej gminy Dworce, a 18 kwietnia 1928 zniesioną gminę Życin. Po wojnie obszar gminy Kamieniec Litewski wszedł w struktury administracyjne Związku Radzieckiego.

</doc>
<doc id="1592816" url="https://pl.wikipedia.org/wiki?curid=1592816" title="Wysokie Litewskie (gmina)">
Wysokie Litewskie (gmina)

Wysokie Litewskie – dawna gmina wiejska istniejąca do 1939 roku w woj. poleskim (obecnie na pograniczu Polski i Białorusi). Siedzibą gminy było Wysokie Litewskie, które stanowiło odrębną gminę miejską (2348 mieszk. w 1921 roku).
W okresie międzywojennym gmina Wysokie Litewskie należała do powiatu brzeskiego w woj. poleskim. 18 kwietnia 1928 roku do gminy przyłączono część zniesionej gminy Połowce. 1 kwietnia 1932 roku do gminy Wysokie Litewskie przyłączono wieś Zubacze z gminy Wierzchowice (należącą uprzednio do gminy Połowce). 20 kwietnia 1934 roku część obszarów gminy Wysokie Litewskie (3 przedmieścia i dwór majątku Wysokie Litewskie) przyłączono do miasta Wysokie Litewskie. Po wojnie obszar gminy Wysokie Litewskie (oprócz ww. fragmentów, które pozostały w Polsce i z których powstała gmina Klukowicze) wszedł w struktury administracyjne Związku Radzieckiego.
Niewielka część obszaru dawnej gminy Wysokie Litewskie, składająca się m.in. z miejscowości Tokary, Wilanowo i (od 1932) Zubacze (obok skrawków gmin Wierzchowice, Wołczyn i Miedna) jest jedynym fragmentem woj. poleskiego, który po 1945 roku pozostał w Polsce (przyłączonym do powiatu bielskiego w woj. białostockim). W skład terenów tych wchodzi także część obszaru zniesionej w 1928 gminy Połowce, przyłączonej do gmin Wysokie Litewskie i Wierzchowice.
Zobacz też: Gmina Wysokie

</doc>
<doc id="1592818" url="https://pl.wikipedia.org/wiki?curid=1592818" title="Stawiany Pińczowskie">
Stawiany Pińczowskie

Stawiany Pińczowskie – stacja kolejowa we Stawianach, w gminie Kije, w powiecie pińczowskim, w województwie świętokrzyskim, w Polsce. Ze stacji odchodziła rozebrana już linia kolejowa prowadząca do stacji Pińczów Towarowy.
Stacja obsługiwała ruch pasażerski do 18 kwietnia 2005. Obecnie odbywa się tu tylko ruch towarowy.

</doc>
<doc id="1592821" url="https://pl.wikipedia.org/wiki?curid=1592821" title="Bitwa pod Solicinium">
Bitwa pod Solicinium

Bitwa pod Solicinium – starcie zbrojne, które miało miejsce w roku 368 w trakcie kampanii Walentyniana przeciwko Alamanom. 
W roku 368 Alamanowie wtargnęli do Galii, łupiąc Moguncję i pojmując wielu jeńców. W reakcji na te działania Walentynian I przygotował akcję odwetową. Latem 368 r. na czele wielkiej armii cesarz przekroczył Ren w okolicy Nekaru. Pod Solicinium (okolice dzisiejszego Heidelbergu - Sulz am Neckar) znajdowały się pozycje germańskie usytuowane na wzniesieniu Pirus. 
Krótko przed bitwą w niebezpieczeństwie znalazł się cesarz, który podczas rekonesansu zaatakowany został przez straż przeciwnika. Walentynianowi udało się zbiec, zginął natomiast towarzyszący mu służący. 
Wojska rzymskie dowodzone przez Gracjana stanęły na tyłach, siły komesa Sebastiana natomiast otrzymały rozkaz obejścia pozycji barbarzyńców na wzgórzu i wyjścia na ich tyły. Centrum armii rzymskiej pod wodzą Walentyniana przypuściło atak frontalny na wzgórze pod gradem strzał i kamieni. Następny atak nastąpił z obu flanek spychając Alamanów wprost na zaczajone siły Sebastiana. Z pogromu udało się ujść zaledwie niewielu Alamanom. Rzymianie okupili zwycięstwo znacznymi stratami. Po zakończeniu bitwy Walentynian powrócił do Trewiru. Bitwa pod Solicinium znacznie ograniczyła na kolejnych kilka lat najazdy germańskie na ziemie podległe Rzymowi. 

</doc>
<doc id="1592822" url="https://pl.wikipedia.org/wiki?curid=1592822" title="Jerzy Osiński">
Jerzy Osiński

Jerzy Zdzisław Osiński (ur. 7 lipca 1936 w Linowie, zm. 16 października 2018 w Warszawie) – polski rolnik i polityk, poseł na Sejm X kadencji.
Życiorys.
Syn Jerzego i Agnieszki. Ukończył w 1959 studia w Wyższej Szkole Rolniczej w Olsztynie. Od 1960 należał do Zjednoczonego Stronnictwa Ludowego. Pracował jako agronom, a także w ZSL i w Polskiej Akademii Nauk. W 1974 otrzymał stopień doktora nauk rolniczych. Od 1980 do 1981 był wiceministrem rolnictwa. W 1982 został prezesem zarządu Centralnego Związku Spółdzielni Mleczarskich, był także wiceprezesem Naczelnej Rady Spółdzielczej. W 1989 uzyskał mandat posła na Sejm kontraktowy, został wybrany w okręgu siedleckim z puli ZSL. Na koniec kadencji był członkiem Klubu Poselskiego Polskiego Stronnictwa Ludowego. Pracował w Komisji Systemu Gospodarczego i Polityki Przemysłowej, Komisji Systemu Gospodarczego, Przemysłu i Budownictwa, oraz Komisji Nadzwyczajnej do rozpatrzenia projektów ustaw dotyczących spółdzielczości. Nie ubiegał się o reelekcję. Pozostał związany z PSL, był członkiem władz Stowarzyszenia Parlamentarzystów Ruchu Ludowego.
Pochowany na cmentarzu komunalnym Północnym w Warszawie.

</doc>
<doc id="1592823" url="https://pl.wikipedia.org/wiki?curid=1592823" title="Kosicze (gmina)">
Kosicze (gmina)

Kosicze – dawna gmina wiejska istniejąca do 1939 roku w woj. poleskim (obecnie na Białorusi). Siedzibą gminy były Czernie I (Czernie I miały 180 mieszk. w 1921 roku ).
W okresie międzywojennym gmina Kosicze należała do powiatu brzeskiego w woj. poleskim. 12 kwietnia 1928 roku do gminy Kosicze przyłączono część obszaru gminy Zbirohi. 21 czerwca 1929 roku część obszarów gminy Kosicze przyłączono do miasta Brześcia. Podobne zmiana miała miejsce 29 listopada 1933 roku. 
Po wojnie obszar gminy Kosicze wszedł w struktury administracyjne Związku Radzieckiego.

</doc>
<doc id="1592829" url="https://pl.wikipedia.org/wiki?curid=1592829" title="Ommatotriton">
Ommatotriton

Ommatotriton – rodzaj płaza ogoniastego z podrodziny Pleurodelinae w rodzinie salamandrowatych (Salamandridae).
Zasięg występowania.
Rodzaj obejmuje gatunki występujące w przybrzeżnej południowo-wschodniej Turcji, przez zachodnią i północną Syrię, przez Liban do Izraela i być może do północno-zachodniej Jordanii; w północnym Iraku; w północnej Anatolii do Kaukazu w północno-wschodniej Azji Mniejszej (północno-wschodnia Turcja) do Gruzji.
Systematyka.
Etymologia.
"Ommatotriton": "omma", ομματος "ommatos" „oko”, również „oblicze, wygląd”; rodzaj "Triton" . 
Podział systematyczny.
Do rodzaju należą następujące gatunki:

</doc>
<doc id="1592837" url="https://pl.wikipedia.org/wiki?curid=1592837" title="Laminacja">
Laminacja



</doc>
<doc id="1592838" url="https://pl.wikipedia.org/wiki?curid=1592838" title="Małoryta (gmina)">
Małoryta (gmina)

Małoryta – dawna gmina wiejska istniejąca do 1939 roku w woj. poleskim Siedzibą gminy była Małoryta – obecnie miasto na Białorusi (1791 mieszk. w 1921 roku ).
W okresie międzywojennym gmina Małoryta należała do powiatu brzeskiego w woj. poleskim. 12 kwietnia 1928 roku do gminy Małoryta przyłączono część obszaru zniesionej gminy Mokrany. Po wojnie obszar gminy Małoryta wszedł w struktury administracyjne Związku Radzieckiego.

</doc>
<doc id="1592841" url="https://pl.wikipedia.org/wiki?curid=1592841" title="Pachytriton">
Pachytriton

Pachytriton – rodzaj płaza ogoniastego z podrodziny Pleurodelinae w rodzinie salamandrowatych (Salamandridae).
Zasięg występowania.
Rodzaj obejmuje gatunki występujące w południowo-wschodnich Chin.
Systematyka.
Podział systematyczny.
Do rodzaju należą następujące gatunki:

</doc>
<doc id="1592842" url="https://pl.wikipedia.org/wiki?curid=1592842" title="Wielkoryta (gmina)">
Wielkoryta (gmina)

Wielkoryta – dawna gmina wiejska istniejąca do 1939 roku w woj. poleskim (obecnie na Białorusi). Siedzibą gminy była Wielkoryta (648 mieszk. w 1921 roku ).
W okresie międzywojennym gmina Wielkoryta należała do powiatu brzeskiego w woj. poleskim. 12 kwietnia 1928 roku do gminy Wielkoryta przyłączono część obszaru zniesionej gminy Mokrany, natomiast część obszaru gminy Wielkoryta przyłączono do gminy Nowosiółki. Po wojnie obszar gminy Wielkoryta wszedł w struktury administracyjne Związku Radzieckiego.
W kwietniu 1932 wójtem gminy został Stanisław Nowicki, kawaler Orderu Virtuti Militari.

</doc>
<doc id="1592844" url="https://pl.wikipedia.org/wiki?curid=1592844" title="Nowotwór tarczycy">
Nowotwór tarczycy



</doc>
<doc id="1592851" url="https://pl.wikipedia.org/wiki?curid=1592851" title="Armand Pinsard">
Armand Pinsard

Armand Pinsard (ur. 28 maja 1887, zm. 10 maja 1953) – francuski as myśliwski z czasów I wojny światowej. Zaliczany do grona posiadaczy tytułu honorowego Balloon Buster. Łącznie odniósł 27 zwycięstw powietrznych.
Służba wojskowa.
Armand Pinsard wstąpił do armii w 1906 roku. Był dwukrotnie odznaczany za służbę w Afryce. W 1912 przeniósł się do Armée de l’air.
Służba w czasie I wojny światowej.
Kiedy rozpoczynała się wojna, służył w MS 23. 8 lutego 1915 dostał się do niewoli, po przymusowym lądowaniu na terenie wroga. Ponad rok później, po wielu nieudanych próbach, Pinsard razem ze współwięźniem uciekli przez wykopany pod czterometrową ścianą tunel. Po przeszkoleniu na nowych samolotach został przydzielony do N 26.
7 lipca 1916 brał udział, jako jeden z pierwszych lotników, w misji bliskiego wsparcia piechoty – wykonał co najmniej sześć nawrotów strzelając do niemieckich żołnierzy biorących udział w kontrataku na piechotę francuską. Następnie, wspólnie z trzema kolegami, brał udział w ataku na pociąg wiozący niemieckich żołnierzy, za co został odznaczony Legią Honorową V klasy.
Był prawdopodobnie pierwszym pilotem, który wykonał lot bojowy na SPADzie S.VII.
Służba po I wojnie światowej.
Podczas II wojny światowej służył w Groupe de Chasse 21. W czasie lotu bombowego 6 czerwca 1940 stracił nogę. Po wojnie został uwięziony za rzekomą kolaborację, ale później zrehabilitowany.
Umarł w Paryżu, podczas kolacji wydanej przez grupę weteranów lotnictwa. Został pochowany w Ceyzériat, w departamencie Ain.

</doc>
<doc id="1592853" url="https://pl.wikipedia.org/wiki?curid=1592853" title="Bekowisko">
Bekowisko

Bekowisko – okres godowy i miejsce godów danieli ("Dama dama"). Bekowisko odbywa się zwykle od połowy października do połowy listopada. W tym czasie, podobnie jak byki jelenia, byk daniela wydaje charakterystyczne odgłosy i gromadzi wokół siebie kilka łań - „chmarę”. Bekowisko to okres polowań na daniele-byki.

</doc>
<doc id="1592855" url="https://pl.wikipedia.org/wiki?curid=1592855" title="Szarbków (stacja kolejowa)">
Szarbków (stacja kolejowa)

Szarbków – stacja kolejowa w Unikowie koło Szarbkowa, w gminie Pińczów, w powiecie pińczowskim, w województwie świętokrzyskim, w Polsce.

</doc>
<doc id="1592860" url="https://pl.wikipedia.org/wiki?curid=1592860" title="Miedna (gmina)">
Miedna (gmina)

Miedna – dawna gmina wiejska istniejąca do 1939 roku w woj. poleskim (obecnie na Białorusi). Siedzibą gminy była Miedna (473 mieszk. w 1921 roku).
W okresie międzywojennym gmina Miedna należała do powiatu brzeskiego w woj. poleskim. Do gminy Miedna należała niewielka eksklawa, położona po lewej stronie od Bugu, na terenie gminy Zabłocie w woj. lubelskim (niedaleko wsi Szostaki). Po wojnie obszar gminy Miedna (oprócz owej eksklawy, która pozostała w Polsce) wszedł w struktury administracyjne Związku Radzieckiego.
Zobacz też: gmina Miedzna, gmina Miedźna

</doc>
<doc id="1592861" url="https://pl.wikipedia.org/wiki?curid=1592861" title="HoI 3">
HoI 3



</doc>
<doc id="1592863" url="https://pl.wikipedia.org/wiki?curid=1592863" title="Franz Firsching">
Franz Firsching

Franz Firsching (ur. 1905, data śmierci nieznana) – zbrodniarz hitlerowski, członek załogi niemieckiego 
obozu koncentracyjnego Mauthausen-Gusen i SS-Rottenführer.
Z zawodu rzeźnik. Był członkiem Niemieckiego Frontu Pracy. W 1940 został wcielony do Wehrmachtu, z którego 1 września 1944 został przeniesiony do Waffen-SS. Przydzielono go do "Florisdorf", podobozu Mauthausen, gdzie pełnił służbę jako strażnik i kierownik kuchni. Niejednokrotnie znęcał się wówczas nad więźniami wielu narodowości. Następnie Firsching został przeniesiony w listopadzie 1944 do podobozu "Hinterbrühl", gdzie pozostał do jego ewakuacji 1 kwietnia 1945. 
Franz Firsching został osądzony w procesie załogi Mauthausen-Gusen (USA vs. Waldemar Barner i inni) przed amerykańskim Trybunałem Wojskowym w Dachau i skazany na 3 lata pozbawienie wolności. 
Bibliografia.
 

</doc>
<doc id="1592864" url="https://pl.wikipedia.org/wiki?curid=1592864" title="Motykały (gmina)">
Motykały (gmina)

Motykały – dawna gmina wiejska istniejąca do 1939 roku w woj. poleskim (obecnie na Białorusi). Siedzibą gminy były Motykały (129 mieszk. w 1921 roku ).
W okresie międzywojennym gmina Motykały należała do powiatu brzeskiego w woj. poleskim. 18 kwietnia 1928 roku do gminy przyłączono zniesioną gminę Łyszczyce. 
Po wojnie obszar gminy Motykały wszedł w struktury administracyjne Związku Radzieckiego.

</doc>
<doc id="1592866" url="https://pl.wikipedia.org/wiki?curid=1592866" title="Ludwig Ginters">
Ludwig Ginters

Ludwig Ginters (ur. 1905, zm. ?) – zbrodniarz hitlerowski, członek załogi niemieckiego obozu koncentracyjnego Mauthausen-Gusen i SS-Rottenführer.
1 września 1944 został przeniesiony z Luftwaffe do Waffen-SS. Od kwietnia do 26 czerwca 1944 pełnił służbę w "Schwechat", podobozie Mauthausen. Następnie do listopada 1944 przebywał w podobozie "Florisdorf", wreszcie od listopada 1944 do 1 kwietnia 1945 był strażnikiem w podobozie "Hinterbrühl". Ginters brał udział w ewakuacji "Hinterbrühl" do Mauthausen w początkach kwietnia 1945. Zastrzelił wówczas dwóch więźniów narodowości polskiej na rozkaz wyższego stopniem esesmana. Innych więźniów bił natomiast kolbą karabinu. 
Ludwig Ginters został osądzony w procesie załogi Mauthausen-Gusen (USA vs. Waldemar Barner i inni) przed amerykańskim Trybunałem Wojskowym w Dachau i skazany na 8 lat pozbawienie wolności. 
Bibliografia.
 

</doc>
<doc id="1592867" url="https://pl.wikipedia.org/wiki?curid=1592867" title="Ołtusz (gmina)">
Ołtusz (gmina)

Ołtusz – dawna gmina wiejska istniejąca do 1939 roku w woj. poleskim (obecnie na Białorusi). Siedzibą gminy był Ołtusz (299 mieszk. w 1921 roku ).
W okresie międzywojennym gmina Ołtusz należała do powiatu brzeskiego w woj. poleskim. Po wojnie obszar gminy Ołtusz wszedł w struktury administracyjne Związku Radzieckiego.

</doc>
<doc id="1592868" url="https://pl.wikipedia.org/wiki?curid=1592868" title="CoD3">
CoD3



</doc>
<doc id="1592869" url="https://pl.wikipedia.org/wiki?curid=1592869" title="HNSKY">
HNSKY

HNSKY (Hallo northern sky) – darmowy program (freeware), symulator planetarium dla systemu Microsoft Windows.
Program pozwala na sterowanie teleskopem za pomocą sterownika ASCOM. Bazę gwiazd w programie można rozbudować o dodatkowe katalogi.

</doc>
<doc id="1592871" url="https://pl.wikipedia.org/wiki?curid=1592871" title="Akwizycja danych">
Akwizycja danych

Akwizycja danych (pot. zbieranie danych) – pierwszy etap przetwarzania danych polegający na ich przygotowaniu do dalszej obróbki czy interpretacji; obejmuje on m.in. rejestrowanie, próbkowanie czy kwantowanie danych w dowolnej postaci, często różnorakich sygnałów, np. w postaci falowej.
Proces akwizycji.
Wyróżnia się kolejne etapy akwizycji danych:
Zbieranie danych zaczyna się od zjawiska fizycznego lub własności fizycznej obiektu, którego analiza jest przeprowadzana. Może być to np. zmiana temperatury, ciśnienia czy objętości cieczy. Sensor rejestruje wybraną wielkość, a następnie realizuje jej przetworzenie na sygnał elektryczny za pomocą przetwornika (transduktora) oraz teletransmisję do komputera lub innego urządzenia rejestrującego. Zdolność akwizycji danych, a więc rodzaj i zakres rejestrowanej wartości, zależy od przetwornika; do najważniejszych z nich zalicza się: przetwornik cyfrowo-analogowy oraz przetwornik analogowo-cyfrowy.

</doc>
<doc id="1592872" url="https://pl.wikipedia.org/wiki?curid=1592872" title=".onion">
.onion

.onion – pseudodomena najwyższego poziomu oznaczająca usługę osiągalną przez anonimową sieć Tor. Takie adresy nie są tak naprawdę nazwami DNS, a .onion nie figuruje w rejestrze TLD, jednak – dzięki instalacji odpowiednich programów – przeglądarki i inne programy korzystające z internetu mogą wykorzystywać sieć Tor.
Nazwa onion odnosi się do trasowania cebulowego (ang. "onion" – cebula), wykorzystywanego w sieci Tor.

</doc>
<doc id="1592873" url="https://pl.wikipedia.org/wiki?curid=1592873" title="Ratajczyce (gmina)">
Ratajczyce (gmina)

Ratajczyce – dawna gmina wiejska istniejąca do 1939 roku w woj. poleskim (obecnie na Białorusi). Siedzibą gminy były Ratajczyce (261 mieszk. w 1921 roku).
W okresie międzywojennym gmina Ratajczyce należała do powiatu brzeskiego w woj. poleskim. 18 kwietnia 1928 roku do gminy przyłączono część zniesionej gminy Wojska. 1 kwietnia 1932 roku z gminy Ratajczyce wyłączono wsie Rusiły i Gierszony oraz wieś, kolonię i osadę wojskową Lisowczyce, włączając je do gminy Wierzchowice w tymże powiecie i województwie.
Po wojnie obszar gminy Ratajczyce wszedł w struktury administracyjne Związku Radzieckiego.

</doc>
<doc id="1592874" url="https://pl.wikipedia.org/wiki?curid=1592874" title="Wierzchowice (gmina)">
Wierzchowice (gmina)

Wierzchowice – dawna gmina wiejska istniejąca do 1944 roku w woj. poleskim (obecnie na pograniczu Polski i Białorusi). Siedzibą gminy było miasteczko Wierzchowice (223 mieszk. w 1921 roku).
Początkowo gmina należała do powiatu brzeskiego. 12 grudnia 1920 została przyłączona do nowo utworzonego powiatu białowieskiego pod Zarządem Terenów Przyfrontowych i Etapowych. W związku z przyłączeniem powiatu do woj. białostockiego z dniem 19 lutego 1921, gminę przywrócono do powiatu brzeskiego w nowo utworzonym woj. poleskim. Była to najdalej na północ wysunięta gmina powiatu.
18 kwietnia 1928 roku do gminy przyłączono część zniesionej gminy Połowce, której to tereny stanowią największy z kilku fragmentów woj. poleskiego, które po 1945 roku pozostały w Polsce (przyłączonych do powiatu bielskiego w woj. białostockim). 1 kwietnia 1932 roku z gminy Wierzchowice wyłączono wieś Zubacze (należącą uprzednio do gminy Połowce) i włączono ją do gminy Wysokie Litewskie, natomiast do gminy Wierzchowice przyłączono wsie Rusiły i Gierszony oraz wieś, kolonię i osadę wojskową Lisowczyce z gminy Ratajczyce.
Po wojnie większa część obszaru gminy Wierzchowice weszła w struktury administracyjne Związku Radzieckiego, jednak 18 gromad włączono 1 sierpnia 1944 do gminy Kleszczele w powiecie bielskim: Alwus (331 ha), Biała Straż (236ha), Bobinka (466 ha), Dołbizna (191 ha), Górny Gród (286 ha), Kazimierzowo (205 ha), Marciniuki (70 ha), Omelaniec (65 ha), Opaka Duża (405 ha), Opaka Mała (242 ha), Pohulanka (231 ha), Policzna (447 ha), Terechy (125 ha), Wojnówka (234 ha), Wołkostawiec (640 ha) i Wólka Terechowska (282 ha) z przedwojennej gminy Wierzchowice, a także gromady Nikiforowszczyzna (27 ha) i Wiluki (228 ha) z przedwojennej gminy Białowieża. Inny wykaz wymienia także gromady Kuraszewo i Wierstok, a w miejsce gromad Nikiforowszczyzna i Wiluki podaje gromady Starzyna i Wólka Wygonowska (z przedwojennej gminy Białowieża). Ponadto gromadę Stawiszcze, należącą przed wojną do gminy Wierzchowice, włączono do nowo utworzonej gminy Klukowicze.
Po ostatecznym zatwierdzeniu przebiegu granicy w tym rejonie w kwietniu 1947 szereg gromad zniesiono: Alwus, Dołbizna, Kazimierzowo, Marciniuki, Omelaniec, Opaka Mała i Wołkostawiec znalazły się zupełnie po stronie ZSRR, Bobinkę granica podzieliła na większą część białoruską i mniejszą część polską, natomiast Terechy znalazały się na samej linii granicznej i zostały wysiedlone. W kolejnych latach zniesiono też gromady Pohulanka, Kuraszewo, Nikiforowszczyznę, Wólkę Wygonowską i Wiluki. Pohulankę zintegrowano z gromadą Opaka Duża, Kuraszewo z gromadą Policzna, a Nikiforowszczyznę, Wygon i Wiluki z gromadą Starzyna. Gminę Wierzchowice zniesionio w ZSRR, gdzie nie obowiązywał podział na gminy zbiorowe lecz na sielsowiety.

</doc>
<doc id="1592875" url="https://pl.wikipedia.org/wiki?curid=1592875" title="Hallo northern sky">
Hallo northern sky



</doc>
<doc id="1592877" url="https://pl.wikipedia.org/wiki?curid=1592877" title="Paramesotriton">
Paramesotriton

Paramesotriton – rodzaj płaza ogoniastego z podrodziny Pleurodelinae w rodzinie salamandrowatych (Salamandridae).
Zasięg występowania.
Rodzaj obejmuje gatunki występujące w południowym Wietnamie i południowo-zachodnich i południowych Chinach.
Systematyka.
Podział systematyczny.
Do rodzaju należą następujące gatunki:

</doc>
<doc id="1592878" url="https://pl.wikipedia.org/wiki?curid=1592878" title="Grochowiska (przystanek kolejowy)">
Grochowiska (przystanek kolejowy)

Grochowiska – przystanek kolejowy w Grochowiskach, w gminie Pińczów, w powiecie pińczowskim, w województwie świętokrzyskim, w Polsce.
Przystanek obsługiwał ruch pasażerski do 18 kwietnia 2005. Obecnie odbywa się tu tylko ruch towarowy.

</doc>
<doc id="1592883" url="https://pl.wikipedia.org/wiki?curid=1592883" title="Donald Wuerl">
Donald Wuerl

 
Donald William Wuerl (ur. 12 listopada 1940 w Pittsburghu) – amerykański duchowny rzymskokatolicki, doktor teologii, rektor seminarium w St. Paul w Pittsburghu w latach 1981–1985, biskup pomocniczy Seattle w latach 1985–1988,
biskup diecezjalny Pittsburgha w latach 1988–2006, kanclerz na Katolickim Uniwersytecie Ameryki, arcybiskup metropolita waszyngtoński w latach 2006–2018, kardynał prezbiter od 2010, administrator apostolski Waszyngtonu w latach 2018–2019, od 2019 arcybiskup senior archidiecezji waszyngtońskiej.
Życiorys.
Przyszedł na świat 12 listopada 1940 w Pittsburghu, gdzie później uczęszczał do szkoły. Studiował w Ateneum w Cincinnati (stan Ohio), a następnie na Katolickim Uniwersytecie Ameryki w Waszyngtonie i Uniwersytecie Gregoriańskim w Rzymie. W 1974 obronił doktorat z teologii na Papieskim Uniwersytecie Świętego Tomasza z Akwinu w Rzymie.
Święcenia kapłańskie otrzymał 17 grudnia 1966 z rąk biskupa Franciszka Fryderyka Reh. Po święceniach został wikarym w parafii św. Rozalii w Pittsburghu Greenfield's, a następnie osobistym sekretarzem biskupa Pittsburgha Johna Wrighta. Pozostał sekretarzem Wrighta, gdy ten został mianowany w 1969 prefektem Kongregacji ds. Duchowieństwa.
Wuerl był rektorem seminarium w St. Paul w Pittsburghu od 1981 do 1985.
30 listopada 1985 Donald Wuerl został powołany na urząd biskupa pomocniczego archidiecezji Seattle oraz otrzymał tytuł biskupa tytularnego Rossmarkaeum. Został konsekrowany na biskupa 6 stycznia 1986 w bazylice św. Piotra w Rzymie przez papieża Jana Pawła II.
12 lutego 1988 Wuerl został mianowany jedenastym biskupem diecezji Pittsburgh. Ingres odbył się 25 marca 1988. W diecezji tej przeprowadził program "Reorganizacja i Rewitalizacja Parafii" ("The Parish Reorganization and Revitalization Project") polegający na łączeniu i likwidacji małych parafii. Program ten jest obecnie wykorzystywany jako wzór dla innych diecezji.
Od 1990 Wuerl był gospodarzem telewizyjnego programu "Teaching of Christ" ("Nauczanie Chrystusa"), oraz napisał katechizm dla dorosłych o tej samej nazwie.
Donald William Wuerl został mianowany arcybiskupem Waszyngtonu w dniu 16 maja 2006. Ingres odbył się 22 czerwca 2006 w bazylice Narodowym Sanktuarium Niepokalanego Poczęcia. Paliusz otrzymał od papieża Benedykta XVI w dniu 29 czerwca 2006. 20 października 2010 znalazł się na ogłoszonej przez papieża liście 24 nowych kardynałów, których kreacja nastąpiła na konsystorzu 20 listopada 2010. 12 listopada 2020 w związku z ukończeniem 80 lat utracił prawo do udziału w konklawe.
Brał udział w konklawe 2013, które wybrało papieża Franciszka.
W 2010 został wybrany szefem zarządu Fundacji Papieskiej, którym był do 30 października 2018 kiedy to zastąpił go kard. Seán O’Malley.
Podejrzenia o tuszowanie przypadków molestowania seksualnego.
W sierpniu 2018, po opublikowaniu raportu dotyczącego seksualnego molestowania małoletnich przez ponad 300 duchownych katolickich w stanie Pensylwania, został wskazany jako hierarcha tuszujący skandal. W latach 1988–2006, gdy był ordynariuszem diecezji Pittsburgh, w diecezji tej duchownymi pozostawało ponad 100 sprawców molestowania małoletnich.
Najbardziej kontrowersyjna sprawa dotyczy ks. Ernesta Paone, który został wyświęcony w 1957 roku. Mimo iż już na początku lat 60. pojawiały się pod jego adresem oskarżenia związane z wykorzystywaniem seksualnym małoletnich, był on przenoszony między parafiami, a w roku 2001 przeszedł na emeryturę. Wtedy też, blisko 41 lat od ujawnienia popełniania molestowania seksualnego ks. Paone miał otrzymać zapewnienie od kardynała Wuerla, że diecezja będzie pokrywać wszelkie koszty jego utrzymania.
12 października 2018 papież Franciszek przyjął rezygnację Donalda Wuerla z funkcji metropolity waszyngtońskiego, jednocześnie mianując go administratorem apostolskim archidiecezji.

</doc>
<doc id="1592884" url="https://pl.wikipedia.org/wiki?curid=1592884" title="Mecze reprezentacji Polski w piłce ręcznej mężczyzn prowadzonej przez Bogdana Wentę">
Mecze reprezentacji Polski w piłce ręcznej mężczyzn prowadzonej przez Bogdana Wentę

Zestawienie meczów reprezentacji Polski w piłce ręcznej mężczyzn, prowadzonej przez Bogdana Wentę:
Oficjalne mecze międzypaństwowe.
Bilans
Mecze nieoficjalne.
Bilans

</doc>
<doc id="1592885" url="https://pl.wikipedia.org/wiki?curid=1592885" title="Wołczyn (gmina w województwie poleskim)">
Wołczyn (gmina w województwie poleskim)

Wołczyn – dawna gmina wiejska istniejąca do 1939 roku w woj. poleskim. Siedzibą gminy było miasteczko Wołczyn (190 mieszk. w 1921 roku ).
W okresie międzywojennym gmina Wołczyn należała do powiatu brzeskiego w woj. poleskim. Po wojnie obszar gminy Wołczyn (oprócz niewielkiego skrawka z miejscowością Koterka, który pozostał w Polsce) został włączony do Białoruskiej SRR.

</doc>
<doc id="1592886" url="https://pl.wikipedia.org/wiki?curid=1592886" title="Wiedźma hip-hopu">
Wiedźma hip-hopu

Wiedźma hip-hopu (ang. "Da Hip Hop Witch") to komedia z 2000 roku w reżyserii Dale Resteghini, oparty na Blair Witch Project.
Film o piątce nastolatków którzy zostali porwani w getcie przez wiedźmę hip-hopu. Po roku zostają odnalezieni.

</doc>
<doc id="1592891" url="https://pl.wikipedia.org/wiki?curid=1592891" title="Busko-Zdrój (stacja kolejowa)">
Busko-Zdrój (stacja kolejowa)

Busko-Zdrój – stacja kolejowa w Siesławicach koło Buska-Zdroju, w gminie Busko-Zdrój, w powiecie buskim, w województwie świętokrzyskim, w Polsce. Stacja została otwarta w 1953 roku wraz z oddaniem do użytku linii kolejowej nr 73 z Sitkówki-Nowin. Budynek dworcowy o powierzchni użytkowej 841 m2 oddano do użytku w 1995 roku. Stacja obsługiwała regularny ruch pasażerski do 18 kwietnia 2005. Od tamtej pory stacja obsługiwała jedynie sporadyczny ruch towarowy. W budynku byłego dworca w latach 2007–2013 mieściła się dyskoteka. 
30 czerwca 2018 wznowiono pasażerski, sezonowy ruch weekendowy na trasie Busko-Zdrój – Kielce. W 2020 roku wznowiono codzienne połączenia pasażerskie. Na stacji zatrzymują się tylko pociągi Polregio. Według stanu na grudzień 2022 roku stację obsługują 4 pary pociągów w dni powszednie i 3 w weekendy.

</doc>
<doc id="1592892" url="https://pl.wikipedia.org/wiki?curid=1592892" title="Turna (gmina)">
Turna (gmina)

Turna – dawna gmina wiejska istniejąca do 1939 roku w woj. poleskim (obecnie na Białorusi). Siedzibą gminy była Turna (420 mieszk. w 1921 roku ).
W okresie międzywojennym gmina Turna należała do powiatu brzeskiego w woj. poleskim. Po wojnie obszar gminy Turna wszedł w struktury administracyjne Związku Radzieckiego.

</doc>
<doc id="1592900" url="https://pl.wikipedia.org/wiki?curid=1592900" title="Pleurodeles">
Pleurodeles

Pleurodeles – rodzaj płaza ogoniastego z podrodziny Pleurodelinae w rodzinie salamandrowatych (Salamandridae).
Zasięg występowania.
Rodzaj obejmuje gatunki występujące na Półwyspie Iberyjskim w Hiszpanii i Portugalii oraz w Maroku, Tunezji i Algierii.
Systematyka.
Podział systematyczny.
Do rodzaju należą następujące gatunki:

</doc>
<doc id="1592902" url="https://pl.wikipedia.org/wiki?curid=1592902" title="Dworce (gmina)">
Dworce (gmina)

Dworce – dawna gmina wiejska istniejąca do 1928 roku w woj. poleskim (obecnie na Białorusi). Siedzibą gminy były Dworce (84 mieszk. w 1921 roku).
Początkowo gmina należała do powiatu brzeskiego. 12 grudnia 1920 r. została przyłączona do nowo utworzonego powiatu białowieskiego pod Zarządem Terenów Przyfrontowych i Etapowych. W związku z przyłączeniem powiatu do woj. białostockiego z dniem 19 lutego 1921, gminę przywrócono do powiatu brzeskiego w nowo utworzonym woj. poleskim. Gminę zniesiono 12 kwietnia 1928 roku, a jej obszar włączono do gmin Szereszów, Horodeczno i Kamieniec Litewski.
Zobacz też: gmina Dworzec

</doc>
<doc id="1592904" url="https://pl.wikipedia.org/wiki?curid=1592904" title="Quodvultdeus z Kartaginy">
Quodvultdeus z Kartaginy

Quodvultdeus z Kartaginy (Kwodwultdeus, , "Czego chciałby bóg") – diakon Kościoła w Kartaginie i przyjaciel Augustyna z Hippony. W 437 został patriarchą Kartaginy, po Kapreolusie. Niektórzy autorzy stawiają tezę, że ów diakon i biskup to dwie różne postacie. Dwa lata po objęciu katedry w Kartaginie, która była stolicą całej prowincji kościelnej północnej Afryki, w 439 został skazany przez ariańskiego króla Wandalów Genzeryka na wygnanie. Schronił się w południowej Italii, zmarł w Neapolu przed październikiem 454 roku.
Dzieła.
Do naszych czasów zachowały się:

</doc>
<doc id="1592905" url="https://pl.wikipedia.org/wiki?curid=1592905" title="Cenote">
Cenote

Cenote [], z języka maya "dzonot" – odmiana lejów zapadliskowych charakterystyczna dla równin wapiennych Meksyku i Kuby. Leje te mają kolisty kształt i pionowe ściany i wypełnione są wodą do zwierciadła wód podziemnych. 
Cenote w kulturze Majów.
Ze względu na ograniczone opady i brak rzek, cenotes były dla Majów podstawowym źródłem wody i to przez cały rok. Duże miasta, takie jak Chichén Itzá budowano więc wokół tych naturalnych studni. Niektóre z nich pełniły również ważną rolę rytualną, związaną z kultem boga deszczu i wody Chaaka, który zgodnie z dawnymi wierzeniami, miał w takich studniach krasowych mieszkać. Wierzono również, że studnie te prowadzą w zaświaty. Dokonywano również ofiar z ludzi. Znaleziska archeologiczne obejmują zarówno liczne szkielety, jak i przedmioty związane z kultem. Na przykład na terenie świętej cenote ("cenote sagrado") na terenie strefy archeologicznej Chichén Itzá, znaleziono liczne ludzkie szczątki, z czego około 80% kości pochodziło od dzieci w wieku pomiędzy 3 a 11 rokiem życia.
Cenote współcześnie.
Współcześnie wiele z cenotes zostało zaadaptowanych przez człowieka do celów rekreacyjnych i turystycznych – w tym m.in. do zwiedzania, zażywania kąpieli, czy też do nurkowania.

</doc>
<doc id="1592908" url="https://pl.wikipedia.org/wiki?curid=1592908" title="Łyszczyce (gmina)">
Łyszczyce (gmina)

Łyszczyce – dawna gmina wiejska istniejąca do 1928 roku w woj. poleskim II Rzeczypospolitej (obecnie na Białorusi). Siedzibą władz gminy były Łyszczyce (255 mieszk. w 1921 roku).
W okresie międzywojennym gmina Łyszczyce należała do powiatu brzeskiego w woj. poleskim. Gminę zniesiono 18 kwietnia 1928 roku, a jej obszar włączono do gminy Motykały.

</doc>
<doc id="1592912" url="https://pl.wikipedia.org/wiki?curid=1592912" title="Skrobanka">
Skrobanka



</doc>
<doc id="1592914" url="https://pl.wikipedia.org/wiki?curid=1592914" title="Dobrowlany (rejon drohobycki)">
Dobrowlany (rejon drohobycki)

Dobrowlany (ukr. Добрівляни, "Dobriwlany") – wieś w rejonie drohobyckim obwodu lwowskiego, założona w 1860 r. W II Rzeczypospolitej miejscowość była siedzibą gminy wiejskiej Dobrowlany. Wieś liczy 1267 mieszkańców.
Znajduje tu się przystanek kolejowy Dobrowlany, położony na linii Stryj – Sambor. Dawniej była to stacja kolejowa Galicyjskiej Kolei Transwersalnej.

</doc>
<doc id="1592917" url="https://pl.wikipedia.org/wiki?curid=1592917" title="Dobrowlany (gmina)">
Dobrowlany (gmina)

Dobrowlany – dawna gmina wiejska w powiecie drohobyckim województwa lwowskiego II Rzeczypospolitej. Siedzibą gminy były Dobrowlany.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Hruszów, Dobrowlany, Litynia, Rolów, Tynów, Wola Jakubowa, Wróblowice i Wołoszcza.
Po II wojnie światowej obszar gminy znalazł się w ZSRR.

</doc>
<doc id="1592920" url="https://pl.wikipedia.org/wiki?curid=1592920" title="Frakcjonowane skrobanie ścian kanału szyjki macicy i jamy macicy">
Frakcjonowane skrobanie ścian kanału szyjki macicy i jamy macicy



</doc>
<doc id="1592923" url="https://pl.wikipedia.org/wiki?curid=1592923" title="Kropiwnik Nowy">
Kropiwnik Nowy

Kropiwnik Nowy (ukr. Новий Кропивник, "Nowyj Kropywnyk") – wieś w rejonie drohobyckim obwodu lwowskiego. 
Została założona w 1439. W II Rzeczypospolitej miejscowość była siedzibą gminy wiejskiej Kropiwnik Nowy. Pod koniec XIX w. grupa domów we wsi nazywała się Pereprostyna. W 1930 kierowniczką miejscowej trzyklasowej szkoły została mianowana Izydora Hermanowska.

</doc>
<doc id="1592924" url="https://pl.wikipedia.org/wiki?curid=1592924" title="Kropiwnik Nowy (gmina)">
Kropiwnik Nowy (gmina)

Kropiwnik Nowy – dawna gmina wiejska w powiecie drohobyckim województwa lwowskiego II Rzeczypospolitej. Siedzibą gminy był Kropiwnik Nowy.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Dołhe Podbuskie, Kropiwnik Nowy, Kropiwnik Stary, Łastówki, Majdan i Rybnik.
Po II wojnie światowej obszar gminy znalazł się w ZSRR.

</doc>
<doc id="1592925" url="https://pl.wikipedia.org/wiki?curid=1592925" title="Jagdstaffel 46">
Jagdstaffel 46

Jagdstaffel 46 – Königlich Preußische Jagdstaffel Nr. 46 – Jasta 46 jednostka lotnictwa niemieckiego Luftstreitkräfte z okresu I wojny światowej.
Informacje ogólne.
Jednostka została utworzona 11 grudnia 1917 roku we Fliegerersatz Abteilung Nr. 8 w Grudziądzu. Pierwszym dowódcą eskadry został ppor. Rudolf Matthael z Jagdstaffel 5. Zdolność operacyjną jednostka uzyskała 25 grudnia 1917 roku. 29 grudnia jednostka została przeniesiona do obszaru 6 Armii i stacjonowała na polowym lotnisku w Ascq pod Lille. Pozostając ciągle pod dowództwem 6 Armii eskadra była włączona do Jagdgruppe Nord. W połowie marca 1918 eskadra została przeniesiona w obszar działania 2 Armii i dołączona do Jagdgruppe 2 pod dowództwem porucznika Richarda Flashera.
Po śmierci pierwszego dowódcy w wypadku 17 kwietnia dowództwo powierzono podporucznikowi Josefowi Loeserowi, który został przeniesiony z Jagdstaffel 39. Po niecałym miesiącu Loeser został zestrzelony i zginął, a dowództwo powierzono Otto Greutzmannowi przeniesionemu z Jagdstaffel 43, który swe obowiązki pełnił do końca działań wojennych.
Eskadra walczyła między innymi na samolotach Pfalz D.III, Albatros D.V i Fokker D.VII.
"Jasta 46" w całym okresie wojny odniosła ponad 30 zwycięstw nad samolotami oraz 20 nad balonami nieprzyjaciela. W okresie od stycznia 1918 do listopada 1918 roku jej straty wynosiły 10 zabity w walce, 1 pilot w wypadku oraz 2 ranny.
Łącznie przez jej personel przeszło 5 asów myśliwskich:

</doc>
<doc id="1592926" url="https://pl.wikipedia.org/wiki?curid=1592926" title="Koty to dranie">
Koty to dranie

Koty to dranie – polski film obyczajowy z 1978 roku w reżyserii Henryka Bielskiego.
Opis fabuły.
Rencista Władysław Sypniewski (Janusz Paluszkiewicz) pewnego dnia musi utopić małe kotki. To niecodzienne zadanie z różnych powodów staje się dla starego człowieka niewykonalne. Film przedstawia społeczne tło Warszawy, szczególnie zobrazowany jest brak porozumienia pomiędzy starszym a młodszym pokoleniem.

</doc>
<doc id="1592929" url="https://pl.wikipedia.org/wiki?curid=1592929" title="Salamandrina">
Salamandrina



</doc>
<doc id="1592931" url="https://pl.wikipedia.org/wiki?curid=1592931" title="Pińczów Towarowy">
Pińczów Towarowy

Pińczów Towarowy – stacja kolejowa w Pińczowie, w gminie Pińczów, w powiecie pińczowskim, w województwie świętokrzyskim, w Polsce.
Stacja została otwarta wraz z budową linii 12 stycznia 1950 roku. W 2006 roku linia została rozebrana, a stacja zlikwidowana. Stacja obsługiwała tylko ruch towarowy.

</doc>
<doc id="1592934" url="https://pl.wikipedia.org/wiki?curid=1592934" title="Czesław Parzych">
Czesław Parzych

Czesław Parzych (ur. 21 grudnia 1938 w Durlasach) – regionalista i poeta z kurpiowskiej Puszczy Zielonej.
Życiorys.
Absolwent Szkoły Podstawowej w Lelisie oraz Liceum Ogólnokształcącego w Ostrołęce. Od 1960 związany pracą zawodową z Ostrołęką, gdzie mieszka. Pracował w PZU, Kinie „Jantar”, Urzędzie Miasta, Izbie Skarbowej i Muzeum Okręgowym (dziś Muzeum Kultury Kurpiowskiej). Od 2005 przebywa na emeryturze. 
Autor artykułów o tematyce regionalnej oraz wielu opracowań, m.in. "Mówi do nas poprzez wieki ciszy" (1988), "Sala Wiktora Gomulickiego" (1988), "Sto lat kolei w Ostrołęce" (1993), "Cmentarz parafialny w Ostrołęce" (1997), "600 lat parafii w Ostrołęce" (1999), "Ostrołęckie pomniki" (z E. Nowicką; 1999). Wydał kilkanaście tomików poezji, m.in. "Ponad wołaniem moim" (1975), "Z nauki oczyszczenia" (1982), "Dotyk cienia" (1984), "Płonący wiatr" (1985) oraz zbiorów opowiadań "Biały cień" (1986) i "Zatrzymane w spojrzeniu" (2000). Publikował w „Zeszytach Naukowych Ostrołęckiego Towarzystwa Naukowego” i czasopiśmie „Kurpie”. 
Prowadzi "Kronikę Miasta Ostrołęki" liczącą 70 tomów. Członek Grupy Literackiej „Narew”, później Klubu Literackiego „Narew”. Długoletni członek Związku Literatów Polskich, Towarzystwa Przyjaciół Ostrołęki, Ostrołęckiego Towarzystwa Naukowego oraz Związku Kurpiów. Uhonorowany Odznaką „Za Zasługi dla Miasta Ostrołęki”, laureat I Nagrody w Konkursie im. Wiktora Gomulickiego oraz nagrody Prezesa Związku Kurpiów Kurpik 2002 w kategorii Nauka i pióro. W 2020 otrzymał nagrodę burmistrza Ostrołęki za osiągnięcia w dziedzinie twórczości artystycznej, upowszechniania i ochrony kultury. 

</doc>
<doc id="1592935" url="https://pl.wikipedia.org/wiki?curid=1592935" title="Lisznia (obwód lwowski)">
Lisznia (obwód lwowski)

Lisznia (ukr. Лішня) – wieś w rejonie drohobyckim obwodu lwowskiego, założona w 1514 r. W II Rzeczypospolitej miejscowość była siedzibą gminy wiejskiej Lisznia. Wieś liczy 2367 mieszkańców.

</doc>
<doc id="1592936" url="https://pl.wikipedia.org/wiki?curid=1592936" title="Lisznia (gmina)">
Lisznia (gmina)

Lisznia – dawna gmina wiejska w powiecie drohobyckim województwa lwowskiego II Rzeczypospolitej. Siedzibą gminy była Lisznia.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Bronica, Lisznia, Łużek Dolny, Manaster Liszniański, Nahujowice, Niedźwiedza, Śniatynka i Uniatycze.
Po II wojnie światowej obszar gminy znalazł się w ZSRR.

</doc>
<doc id="1592942" url="https://pl.wikipedia.org/wiki?curid=1592942" title="Nesquik">
Nesquik

Nesquik – popularny napój kakaowy, sprzedawany w postaci proszku przeznaczonego do rozpuszczania w zimnym lub ciepłym mleku lub wodzie, produkowany od 1948 roku przez firmę Nestlé. W USA produkt ten był sprzedawany do 1999 roku pod nazwą "Nestle Quik", kiedy to również i w tym kraju przyjęto nazwę "Nesquik".
Początkowo sprzedawany był w cylindrycznych, metalowych słoikach, następnie w plastikowych, kanelowanych prostopadłościennych pudełkach. Obecnie najczęściej sprzedawany w torebkach. Opakowania w żółtym kolorze zdobi rysunek antropomorficznego królika.
W Polsce Nesquik pojawił się na rynku w 1993 roku.
Inne produkty marki Nesquik.
Napój kakaowy był pierwszym produktem marki "Nesquik". Obecnie w jej skład wchodzi cała seria innych produktów, m.in.:
Ze względu na barwną oprawę, postać królika towarzyszącą produktom, jak i sam charakter produktów, marka "Nesquik" jest głównie adresowana do dzieci i młodzieży.
Maskotka.
Rolę maskotki marki pełni od 1973 antropomorficzny królik o imieniu Quicki. Stworzony przez Gilberta Mas. W USA i Kanadzie nazywany jest Bunny. W Portugalii jego rolę do 1999 roku pełnił kangur.
Quicki pojawia się na opakowaniach produktów Nesquik i w reklamach telewizyjnych.

</doc>
<doc id="1592946" url="https://pl.wikipedia.org/wiki?curid=1592946" title="Stefan III Dragutin Nemanja">
Stefan III Dragutin Nemanja



</doc>
<doc id="1592947" url="https://pl.wikipedia.org/wiki?curid=1592947" title="Taricha">
Taricha

Taricha – rodzaj płaza ogoniastego z podrodziny Pleurodelinae w rodzinie salamandrowatych (Salamandridae).
Zasięg występowania.
Rodzaj obejmuje gatunki występujące w regionie przybrzeżnego Pacyfiku od południowej Alaski po południową Kalifornię w Stanach Zjednoczonych i prawdopodobnie do północnej Kalifornii Dolnej w Meksyku.
Systematyka.
Podział systematyczny.
Do rodzaju należą następujące gatunki:

</doc>
<doc id="1592948" url="https://pl.wikipedia.org/wiki?curid=1592948" title="Elżbieta Mosiądz-Nowicka">
Elżbieta Mosiądz-Nowicka



</doc>
<doc id="1592951" url="https://pl.wikipedia.org/wiki?curid=1592951" title="City of Boroondara">
City of Boroondara

City of Boroondara – obszar samorządu lokalnego (ang. "local government area"), położony we wschodniej części aglomeracji Melbourne. Powstała w 1994 roku. Według danych z 2006 obszar ten zamieszkiwało 154 450 osób. 

</doc>
<doc id="1592953" url="https://pl.wikipedia.org/wiki?curid=1592953" title="Medenice">
Medenice

Medenice () – osiedle typu miejskiego w rejonie drohobyckim obwodu lwowskiego, założone w 1395. W II Rzeczypospolitej miejscowość była siedzibą gminy wiejskiej Medenice. Osiedle liczy 3326 mieszkańców. Położone jest nad rzeką Letnianką.
Najstarszy dokument dotyczy pobytu króla Władysława Jagiełły. Medenice należały do księstwa halicko-wołyńskiego, w połowie XIV wieku stały się ośrodkiem dóbr samborskich w ziemi przemyskiej. Wieś prawa wołoskiego, położona była w drugiej połowie XV wieku w ziemi przemyskiej województwa ruskiego.
W połowie XVI wieku powstała rzymskokatolicka parafia ufundowana przez króla Zygmunta Augusta. Pierwszą drewnianą cerkiew ufundowała królowa Jadwiga Andegaweńska. Drugą cerkiew fundacji Jana III Sobieskiego zbudowano w 1689 i poświęcono w 1702.
W 1817 wzniesiono zachowany do naszych czasów kościół katolicki. Polichromie wewnątrz świątyni pochodzą z 1863. Po zniszczeniach z czasów I wojny światowej został wyremontowany w 1939. Ponownie uszkodzony wskutek ostrzału artyleryjskiego w 1944 został zamknięty przez władze radzieckie. Wtedy rozebrano dzwonnicę. W 1989 świątynię zwrócono wiernym.
Drewniana cerkiew św. Paraskewy została wzniesiona w 1644 i odnowiona w 1820. Stojąca obok dzwonnica została zbudowana w XVII wieku.

</doc>
<doc id="1592954" url="https://pl.wikipedia.org/wiki?curid=1592954" title="Medenice (gmina)">
Medenice (gmina)

Medenice – dawna gmina wiejska w powiecie drohobyckim województwa lwowskiego II Rzeczypospolitej. Siedzibą gminy były Medenice.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Dołhe Medenickie, Josefsberg, Königsau, Medenice, Letnia, Opary i Rabczyce.
Po II wojnie światowej obszar gminy znalazł się w ZSRR.

</doc>
<doc id="1592956" url="https://pl.wikipedia.org/wiki?curid=1592956" title="Hu Tu Tu">
Hu Tu Tu

Hu Tu Tu – indyjski dramat społeczny z 1999 roku. W języku hindi wyreżyserował go znany scenarzysta Gulzar, także reżyser filmu "Maachis". W rolach głównych nagrodzona Nagrodą Filmfare Tabu, Nana Patekar i Sunil Shetty.
Muzyka i piosenki.
Muzykę do filmu skomponował Vishal Bharadwaj, autor muzyki do "Satya", "Maachis", "Chachi 420", "No Smoking", "Cichy", "Hu Tu Tu", "Maqbool", "Omkara" (dwa ostatnie też reżyserował).
Vishal Bharadwaj

</doc>
<doc id="1592957" url="https://pl.wikipedia.org/wiki?curid=1592957" title="Połowce (gmina)">
Połowce (gmina)

Połowce (rzadziej "Płowce") – dawna gmina wiejska istniejąca do 1928 roku w woj. poleskim II Rzeczypospolitej (obecnie na pograniczu Polski i Białorusi). Siedzibą władz gminy były Połowce (38 mieszk. w 1921 roku), obecnie wieś w Polsce.
Początkowo gmina należała do powiatu brzeskiego. 12 grudnia 1920 r. została przyłączona do nowo utworzonego powiatu białowieskiego pod Zarządem Terenów Przyfrontowych i Etapowych. W związku z przyłączeniem powiatu do woj. białostockiego z dniem 19 lutego 1921, gminę przywrócono do powiatu brzeskiego w nowo utworzonym woj. poleskim. Gminę zniesiono 18 kwietnia 1928 roku, a jej obszar włączono do gmin Wierzchowice i Wysokie Litewskie.
Część obszaru dawnej gminy Połowce, składająca się m.in. z miejscowości Klukowicze, Litwinowicze, Siemichocze, Tymianka, Wólka Nurzecka i Wyczółki i Zubacze (obok drobnych skrawków gmin Wysokie Litewskie, Wołczyn, Wierzchowice i Miedna) jest jedynym fragmentem woj. poleskiego, który po 1945 roku pozostał w Polsce (przyłączonym do powiatu bielskiego w woj. białostockim).
W 1921 roku gmina składała się z 36 miejscowości: Anusin, Augustynka, Bereżyszcze, Bobrówka, Chlewiszcze, Dąbrowa, Hola, Jancewicze, Klateczka, Klukowicze-Folwark, Klukowicze-Wieś, Litwinowicze, Łumianka, Łumno-Folwark, Łumno-Wieś, Piszczatka Bogacka, Piszczatka Połowiecka, Połowce, Semichocze, Stawiszcze, Stołpce, Suchodół, Telatycze-Folwark, Telatycze-Wieś, Telatycze-Potoki, Terechy, Tumin-Folwark, Tumin-Wieś, Turowszczyzna-Folwark, Turowszczyzna-Wieś, Tymianka, Wólka Nurzecka, Wólka Terechowska, Wyczółki-Folwark, Wyczółki-Wieś i Zubacze.

</doc>
<doc id="1592959" url="https://pl.wikipedia.org/wiki?curid=1592959" title="Nowa Wieś (rejon drohobycki)">
Nowa Wieś (rejon drohobycki)

Nowa Wieś (, "Nowe Seło") – wieś na Ukrainie, w obwodzie lwowskim, w rejonie drohobyckim, w hromadzie Drohobycz. W 2001 roku liczyła 749 mieszkańców.
Miejscowość została założona w dobrach kameralnych drohobyckich w procesie kolonizacji józefińskiej przez osadników niemieckich (zobacz: Niemcy galicyjscy) wyznania rzymskokatolickiego i luterańskiego w 1783. Kolonię nazwano "Neudorf", czyli z niemieckiego "Nowa Wieś". Wskutek szerokich działań misjonarzy baptystycznych pośród ludności niemieckojęzycznej na Wołyniu w 1887 roku w Neudorf założona została Unia Zborów Baptystycznych w Rosji. W II Rzeczypospolitej miejscowość była siedzibą gminy wiejskiej Neudorf. 17 listopada 1938 przemianowana na Polminowice.

</doc>
<doc id="1592960" url="https://pl.wikipedia.org/wiki?curid=1592960" title="Neudorf (gmina)">
Neudorf (gmina)

Neudorf (1941–44 "Polminowice") – dawna gmina wiejska w powiecie drohobyckim województwa lwowskiego II Rzeczypospolitej. Siedzibą gminy był Neudorf (od 1938 "Polminowice").
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Bolechowce, Gaje Wyżne, Gaje Niżne, Neudorf, Poczajowice i Raniowice.
Po II wojnie światowej obszar gminy znalazł się w ZSRR.

</doc>
<doc id="1592961" url="https://pl.wikipedia.org/wiki?curid=1592961" title="Ocena pracy naukowej">
Ocena pracy naukowej

Prace naukowe mają różną wartość. Ich ocena opiera się na pewnym doświadczeniu, które recenzent wyniósł z lektury, z praktyki pisania recenzji i z dyskusji nad pracami naukowymi, z którymi zapoznał się poprzednio; może jednak być nie w pełni racjonalna. Nie ma racjonalnych zasad oceny prac naukowych.
Ocena to orzekanie o czymś według zasad wartości – wypowiadanie zdania o pewnym działaniu lub dziele dotyczącego stopnia zgodności z zasadami wartości lub o stopniu ich spełnienia w tym działaniu lub dziele. Zasady wartości nazywa się kryteriami oceny. Jako ocenę rozumie się zarówno swoisty wysiłek twórczy polegający na krytyce dzieła, jak i jego uwieńczenie w słowie lub w piśmie – w formie recenzji.
Ocena prac naukowych pozwala również dokonać selekcji prac naukowych według stopnia ich ważności. Dzięki temu badacz będzie miał szanse być na bieżąco zorientowany choć w najważniejszych pracach w swej dziedzinie. „Specjalista powinien w każdej chwili ogarniać całość wyników badań w swojej nauce, przynajmniej zaś całość swojej problematyki, jak również poznawać i śledzić na bieżąco całokształt produkcji światowej” – podkreśla Józef Pieter. Absolutnym minimum jest właśnie ów „…przegląd produkcji naukowej według stopnia jej ważności”. Służyć temu mogą czasopisma naukowe, indeksy bibliograficzne, konferencje i kongresy specjalistów.
Potrzeba racjonalnej oceny.
Racjonalna ocena prac naukowych potrzebna jest szczególnie w szkolnictwie wyższym, jeśli chodzi o ocenę prac promocyjnych: licencjackich, magisterskich, doktorskich, habilitacyjnych. Ich liczba, podobnie jak liczba prac naukowych, rośnie z roku na rok; czytający je i oceniający profesorowie potrzebują więc mieć do dyspozycji racjonalne kryteria oceny. Czytanie i krytyka prac dyplomowych przez dwóch recenzentów, a w przewodach doktorskich i habilitacyjnych niekiedy trzech, nie jest wystarczającym rozwiązaniem.
Ocena racjonalną jest wtedy, gdy jest oparta wyłącznie na argumentach dotyczących zgodności lub niezgodności dzieła z kryteriami oceny. Do racjonalnej oceny prac naukowych niezbędne są ścisłe kryteria.
Kryteria krytyki naukowej.
Krytykę naukową przeprowadza się według następujących kryteriów: poprawność logiczna, wartość metodologiczna, oryginalność, wartość społeczna, rozmiar wysiłku twórczego włożonego w wykonanie danej pracy, rozmiar pracy, poprawność językowego opracowania, przystępność ujęcia pisarskiego. Główną, wręcz zasadniczą rolę powinno odgrywać kryterium oryginalności dzieła naukowego.
Poprawność logiczna pracy naukowej jest oceniania ze względu na ilość i wagę występujących w niej błędów logicznych oraz możliwość ich korekty – od zastąpienia prawidłowymi terminami czy konstrukcjami zdaniowymi do usunięcia danego fragmentu pracy. Podstawowe wymaganie – że dany związek zdań jest wtedy logicznie prawdziwy, jeśli wielokrotnie występujące w nim terminy są pojmowane w każdym przypadku w ten sam sposób i jeśli układ zdań jest wystarczająco uzasadniony – jest nieco stonowane w ten sposób, że przyjmuje się możliwość częściowej poprawności zdań i istnienie hierarchii błędów, od lekkich i wybaczalnych, aż do błędów kardynalnych – całkowicie dyskwalifikujących dane rozumowanie.
Pozytywna krytyka z punktu widzenia logiki oznacza ocenę umiejętności danego autora do wynajdowania nieoczekiwanych analogii, porównań, odróżnień, przeciwstawień ułatwiających formułowanie nowych pojęć, przewidywanie nowych zagadnień.
Oceniając ścisłość naukową myśli się tylko o pewnym rodzaju poprawności logicznej: o dokładności w definiowaniu pojęć i w stosowaniu raz przyjętych definicji oraz o zwięzłości i oszczędności w szafowaniu słowem. 
Oceniając ścisłość naukową danej pracy należy:
Praktycznie użyteczne wykonanie takiej oceny wymaga szczegółowych studiów nad ścisłością publikacji w danej dziedzinie nauki.
Ocena pracy naukowej to przede wszystkim ocena jej metodologiczności. Praca naukowa jest o tyle cenna, i ile jej autor zastosował się do wymogów metodologicznych, właściwych nauce w ogóle, a szczególności – właściwych jego dziedzinie wiedzy. Metody badań ulegają coraz to nowym przekształceniom, a więc wyniki badań również ulegają przekształceniom; są względne. Prawdy naukowe są sprawdzane, krytykowane i kontrolowane w świetle określonych metod roboczych. Oceny metodologicznej pracy naukowej może dokonać tylko ten, kto ma za sobą wiele lat efektywnej pracy badawczej w danej nauce, jest dobrym znawcą tradycji i stanu aktualnego danej nauki.
W metodzie naukowej można wyróżnić szereg kręgów o coraz większym zasięgu, a tym samym o coraz większym prawdopodobieństwie do metod zastosowanych w innych pracach naukowych – od metod specyficznych danej pracy do metod ogólnych. Nawet gdy krytyk nie potrafi ocenić ani skontrolować metod specyficznych danej pracy, to jednak z pewnością może wykazać, czy i w jakim stopniu jej autor opanował metody ogólne – metody wspólne wielu specjalistom obrębie danej dziedziny nauki i całej nauki. W ocenie metody ogólne są ważniejsze od metod specyficznych. 
W świetle krytyki jako oceny poprawności praca jest wartościowa, jeśli można wykazać, że jest wolna od błędów dotyczących szeroko pojętej metody naukowej. Od uczonych oczekuje się także pomysłowości metodologicznej – częściowej lub całkowitej rezygnacji z metod tradycyjnych na rzecz zupełnie nowych, ulepszenia metod roboczych i sposobów opracowywania materiałów naukowych w dostosowaniu do treści danego problemu naukowego, ulepszania instrumentów naukowych czy konstrukcji nowych instrumentów, nowych metod statystycznych, modeli.
Omówienia.
Omówienie to forma aktywnego ustosunkowania się odbiorcy do prac naukowych. Przybiera rozmaite formy, różniące się zasobem informacji o dziele i udziałem oceny.
Zwięzła notatka bibliograficzna – najprostsza forma omówienia - zawiera podstawowe informacje o danej pracy jako publikacji: autora, tytuł, rok wydania, charakteru druku, wydawcy. Cennym uzupełnieniem jest zwięzła treść danej publikacji. Notatka bibliograficzna jest obiektywnym stwierdzeniem faktów dotyczących danej publikacji. Wyrazem wartościowania może być jej obecność lub brak w pewnym zbiorze takich omówień – na daną publikację zwrócona została uwaga, a na inną nie. 
Sprawozdania z nowości bibliograficznych zawierają także informacje o autorze, o wydawcy, redaktorze; zawierają więcej elementów oceny niż notatki bibliograficzne.
Omówienia refleksyjne – „uwagi na marginesie” danej publikacji zawierają ocen jeszcze więcej, dużo luźniej też traktują samą publikację, mieszają się ze skojarzeniami, porównaniami, wspomnieniami, wątpliwościami.
Wreszcie recenzje – oceny krytyczne nastawione głównie na konfrontację danej pracy naukowej z określonymi kryteriami wartości – mają tego pierwiastka oceny najwięcej.
Recenzje i rozprawy krytyczne.
Recenzje mają do spełnienia rolę sita selekcyjnego w postępie nauki i w procesie kształcenia kadr naukowych. Stanowią pewnego rodzaju prace naukowe – prace o pracach; są więc rodzajem twórczości naukowej. Autorzy recenzji wytykają najważniejsze braki i błędy, stwierdzają zalety; na tej podstawie wypowiadają sądy o wartości pracy. Błędem jest nie budzące wątpliwości przekroczenie jakiejś zasady, na przykład zasad ortografii lub logiki. Brakiem – gdy ktoś nie wykonuje czegoś, co wykonać powinien. Braki jest z reguły wykazać znacznie trudniej niż błędy.
Podobnie jak same przedmioty ocen – prace naukowe – bywają cenne, twórcze, wartościowe, ale też całkiem bezwartościowe, szkodliwe, niesprawiedliwe.
W recenzji krytycznej prac naukowych w czasopismach fachowych i ocenach prac promocyjnych powinny znaleźć się: 
W recenzji ważne jest, by pokazać, co w danej pracy jest oryginalne, twórcze. 
Rozprawy krytyczne – obszerne omówienia krytyczne – mają na celu poznanie genezy i powiązań danej pracy naukowej z dziełami innymi. O ile recenzje służą selekcji dzieł, to rozprawy krytyczne – ich poznaniu. Podobnie jak recenzje stanowią interpretację z punktu widzenia określonych zasad wartości. Na plan pierwszy w nich wysuwa się chęć stwierdzenia stopnia nowości danej pracy.

</doc>
<doc id="1592963" url="https://pl.wikipedia.org/wiki?curid=1592963" title="Beatrycze Luksemburska">
Beatrycze Luksemburska

Beatrycze Luksemburska (ur. 1305; zm. ok. 11 listopada 1319) – królowa Węgier, Chorwacji i Dalmacji.
Beatrycze była córką cesarza Henryka VII i jego żony Małgorzaty Brabanckiej, siostrą Marii Luksemburskiej i Jana Luksemburskiego.
Ojciec prowadził rokowania w sprawie jej małżeństwa z Karolem, synem króla Neapolu Roberta I Mądrego. Krótko przed śmiercią wezwał Beatrycze do Włoch. Miała z nią przyjechać matka cesarza. Później planowano wydać Beatrycze za księcia sycylijskiego Piotra, ale z powodu konfliktu z władcą Sycylii projekt małżeński stał się nieaktualny.
Gdy po śmierci pierwszej żony – Marii bytomskiej – król Węgier Karol Robert postanowił znów zawrzeć związek małżeński i na wiosnę 1318 wysłał do Czech swoich zaufanych – Tomasza Széchényiego i Szymona Kacsicsa wraz z pełniącym funkcję tłumacza mieszczaninem szoprońskim Stefanem, król czeski Jan Luksemburski wezwał do siebie obie swoje siostry. Starsza Maria przebywała w klasztorze cysterek St. Marienthal. Do Pragi siostry przybyły 20 czerwca 1318. Trzy dni później znalazły się w klasztorze w Zbrasławiu. Węgierscy posłowie, którym król czeski dał wolną rękę, po dokładnej ocenie oblicz, wdzięków i ciał obu dziewcząt wybrali młodszą Beatrycze. Zaraz potem nastąpiły zaręczyny. Nieobecnego króla zastępowali posłowie. Wkrótce węgierskie poselstwo wraz z Beatrycze wyruszyło do Budy. Na granicy zostało uroczyście powitane przez wysłanników królewskich. Beatrycze została koronowana na królową Węgier w oktawie św. Marcina (między 12 a 17 listopada), a następnie rozpoczęło się wielodniowe wesele.
Beatrycze zmarła przy porodzie. Została pochowana w katedrze w Varaždinie.
Karol Robert rok później poślubił Elżbietę Łokietkównę.

</doc>
<doc id="1592964" url="https://pl.wikipedia.org/wiki?curid=1592964" title="Vieraella">
Vieraella

Vieraella − wymarły rodzaj prehistorycznego płaza. Zwierzę to żyło we wczesnej jurze około 200 milionów lat temu na terenach obecnej Argentyny. Dorastało 3 cm długości.
Jest to jeden z pierwszych bezogonowych. Żyjący wcześniej triadobatrach wykazywał pewne prymitywne cechy. "Vieraella" natomiast swą anatomią przypominała dzisiejsze żaby.

</doc>
<doc id="1592966" url="https://pl.wikipedia.org/wiki?curid=1592966" title="Podbuż (gmina)">
Podbuż (gmina)

Podbuż - dawna gmina wiejska w powiecie drohobyckim województwa lwowskiego II Rzeczypospolitej. Siedzibą gminy był Podbuż.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Bystrzyca, Opaka, Podbuż, Podmanasterek, Smolna, Stronna, Uroż, Winniki, Załokieć i Zdzianna.
Po II wojnie światowej obszar gminy znalazł się w ZSRR.

</doc>
<doc id="1592967" url="https://pl.wikipedia.org/wiki?curid=1592967" title="Oropher">
Oropher



</doc>
<doc id="1592968" url="https://pl.wikipedia.org/wiki?curid=1592968" title="Bezogonowe">
Bezogonowe



</doc>
<doc id="1592969" url="https://pl.wikipedia.org/wiki?curid=1592969" title="City of Knox">
City of Knox

City of Knox– obszar samorządu lokalnego (ang. "local government area"), położony we wschodniej części aglomeracji Melbourne. Po II wojnie światowej nastąpił rozwój tego regionu co doprowadziło do szybkiego wzrostu mieszkańców i urbanizacji tego obszaru. Knox został założony w 1963. Według danych z 2006 obszar ten zamieszkiwało 146 740 osób. 

</doc>
<doc id="1592973" url="https://pl.wikipedia.org/wiki?curid=1592973" title="Rychtycze">
Rychtycze



</doc>
<doc id="1592974" url="https://pl.wikipedia.org/wiki?curid=1592974" title="Mitridate, re di Ponto (KV 87)">
Mitridate, re di Ponto (KV 87)



</doc>
<doc id="1592975" url="https://pl.wikipedia.org/wiki?curid=1592975" title="Rychcice (gmina)">
Rychcice (gmina)

Rychcice – dawna gmina wiejska w powiecie drohobyckim województwa lwowskiego II Rzeczypospolitej. Siedzibą gminy były Rychcice.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Delawa, Lipowiec, Michałowice, Rychcice, Słońsko, Stara Wieś i Wacowice.
Po II wojnie światowej obszar gminy znalazł się w ZSRR.

</doc>
<doc id="1592977" url="https://pl.wikipedia.org/wiki?curid=1592977" title="Alicja Poznańska">
Alicja Poznańska



</doc>
<doc id="1592979" url="https://pl.wikipedia.org/wiki?curid=1592979" title="Alice Parizeau">
Alice Parizeau

Alice Parizeau (urodzona jako Alicja Poznańska) (ur. 25 lipca 1930, zm. 30 września 1990) – kanadyjska pisarka, eseistka, dziennikarka i kryminolog z Quebecu pochodzenia polskiego.
Młodość.
Urodziła się w Polsce, w Łunińcu. Jako młoda dziewczyna była związana z Armią Krajową podczas powstania warszawskiego, co doprowadziło do jej umieszczenia w obozie Bergen-Belsen jako jeńca wojennego. Po wojnie została odznaczona. Choć w Quebecu była katoliczką, miała przynajmniej częściowe pochodzenie żydowskie. Jej matką była Rebeka Kestenberg, a ojcem Stanisław Poznański, syn Karola Poznańskiego, zamożny fabrykant, zginął w obozie koncentracyjnym.
Po wojnie pojechała do Paryża studiować na Sorbonie i ukończyła tam literaturę, prawo i politologię. W 1955 roku odwiedziła osobę poznaną na studiach w Quebecu, tam przytrafił się jej krótki kontrakt i została w Kanadzie już na zawsze. W rok później wyszła za ekonomistę i polityka Jacques'a Parizeau.
Quebec.
Weszła w intelektualne środowisko Montrealu, opowiadała się za suwerennością prowincji. Najbardziej znana była jako powieściopisarka i dziennikarka – pisała do "Cité libre", "La Presse", "Châtelaine", "Le Devoir", "La Patrie" i "Maclean's" – jednak sprawdzała się też w innych rolach. Była urzędniczką miejską w Montrealu, researcherką Société Radio-Canada, a co najważniejsze badaczką w dziedzinie kryminologii, wykładowcą i sekretarzem generalnym Centre international de criminologie comparée na Uniwersytecie Montrealu, gdzie przez wiele lat była de facto zastępcą dyrektora Denisa Szabo, twórcy współczesnej kryminologii Quebecu.
Jako pisarka Parizeau znana była z wielkiego daru opowiadania i wrażliwości w traktowaniu tematów dotyczących zarówno mieszkańców Quebecu, których portretowała w sposób romantyczny zgodnie z ideałami ruchu na rzecz suwerenności, jak i życia w Polsce oraz emigracji. Zdobyła w 1982 roku "Prix européen de l'Association des écrivains de langue française" za powieść "Les lilas fleurissent à Varsovie" (w tłumaczeniu angielskim "The Lilacs are Blooming in Warsaw"). W 1987 roku została Oficerem Orderu Kanady. Wielu członków ruchu na rzecz suwerenności prowincji, w tym prasa, krytykowało ją za przyjęcie nagrody od kanadyjskiego rządu.
Śmierć.
W 1990 roku Parizeau zmarła na raka w Outremont w Quebecu, pozostawiając męża Jacques'a i dwójkę dzieci - prawniczkę Isabelle i lekarza Bernarda. Nazwano na jej cześć szkołę podstawową w Montrealu
 oraz bibliotekę w Saint-Esprit.

</doc>
<doc id="1592981" url="https://pl.wikipedia.org/wiki?curid=1592981" title="IP-852">
IP-852

IP-852 – protokół służący do przesyłania pakietów sieci LonWorks poprzez istniejącą sieć IP.
Zastosowanie.
Większość firm tworzących rozproszone systemy sterowania wprowadza własne protokoły komunikacyjne do wymiany informacji między urządzeniami stanowiącymi elementy systemu. Rozwiązanie takie nie sprawia problemów na poziomie sterowania operatorskiego, ale jeśli chlelibyśmy monitorować i/lub kontrolować pracę systemu z poziomu zarządzania to potrzebujemy możliwie jak najbardziej rozpowszechnionego standardu komunikacyjnego. Najwygodniejszym rozwiązaniem jest wykorzystanie już istniejącej sieci informatycznej, która zazwyczaj opiera się na modelu TCP/IP.
Sposób działania.
Protokół IP-852 umożliwia stworzenie wirtualnego kanału komunikacyjnego przesyłającego dane przez istniejącą infrastrukturę sieciową. Zasady tworzenia takiego tunelu są opisane w standardzie EIA/CEA-852.
Tunelowanie pakietów sieci LonWorks opiera się na kapsułkowaniu pakietów LonWorks informacjami protokołu IP-852, i otrzymaniu w ten sposób ramki, która może zostać przesłana przez sieć internetową. Zasadę kapsułkowania przedstawia rysunek 1. Tak naprawdę protokół ten można używać w dowolnej sieci informatycznej udostępniającej protokół UDP w warstwie transportowej, choć najpopularniejsza jest konfiguracja UDP over IP. Tunelowanie zapewnia transparentność komunikacji sieciowej na poziomie aplikacji uruchamianych na urządzeniach systemu Lonworks, tzn. przesyłanie informacji między poszczególnymi urządzeniami przebiega tak samo jak w przypadku korzystania z domyślnej sieci LonWorks. Wszelkie dane wymagane przez sieć IP są dodawane i modyfikowane przez aplikacje realizujące protokół IP-852.
Z punktu widzenia warstwowego modelu sieci protokół IP-852 należy umieścić w warstwie aplikacyjnej. Zasady działania programu realizującego protokół IP-852 są więc analogiczne do takich usług sieciowych jak serwer www, FTP lub mailowego.
Urządzeniem które umożliwia korzystanie z protokołu jest router IP-852, który domyślnie pracuje na porcie 1628, i korzysta z protokołu transmisyjnego UDP. W praktyce wystarczy aby tylko jedno urządzenie w sieci LonWorks posiadało interfejs IP-852, co w połączeniu z odpowiednią aplikacją pozwoli na monitoring i kontrolę wszystkich elementów tej sieci, jak również łączenie, poprzez internet, z urządzeniami należącymi do całkowicie innej sieci posiadającej również router IP-852. Zbiór wszystkich takich routerów mogących wzajemnie wymieniać dane tworzy tzw. kanał IP-852. Komunikacja między routerami jest możliwa jeśli do ich tablic routowania wpisze się adresy IP urządzeń, które będą tworzyć kanał, co można zrobić korzystając ze specjalnej aplikacji windowsowej.
Zasady tworzenia kanału IP-852.
Zanim będzie można stworzyć kanał komunikacyjny IP-852 wszystkie urządzenia mające tworzyć ten kanał muszą zostać przyłączone do sieci internetowej. Zalecane jest, aby każdy router IP-852 posiadał statyczny adres IP. Możliwe jest ich dynamiczne przyporządkowanie adresów poprzez wykorzystanie serwera DHCP, ale rozwiązanie takie może być niekorzystne, ponieważ w momencie zmiany adresu IP któregokolwiek ze współpracujących routerów wymagana jest ponowna konfiguracja kanału.
Dodawanie urządzenia z interfejsem IP-852 jest bardzo proste, ponieważ każde z nich ma fabrycznie zainstalowany serwer www na adresie 192.168.1.222. Tak więc wystarczy podpiąć urządzenie do istniejącej sieci i skonfigurować je poprzez zwykłą przeglądarkę www (podobnie jak routery sieciowe).
Aby router IP-852 mógł poprawnie działać należy ustawić:
W momencie skonfigurowania wszystkich routerów można przystąpić do utworzenia kanału IP-852. Proces ten również nie jest skomplikowany – służy do tego aplikacja o nazwie Configuration Server, dostarczana przez producenta urządzeń. Aplikacje tę należy uruchomić na komputerze będącym częścią sieci, do której należą routery IP-852.
Jeśli chcielibyśmy zwiększyć funkcjonalność systemu o możliwość komunikacji przez sieć WAN, a nie tylko w obrębie stworzonej przez nas sieci LAN należy jeszcze dodatkowo wykonać jedną czynność – przekierowanie portów – dzięki czemu żądania przychodzące z sieci WAN, będą mogły zostać przekierowane przez router sieciowy to odpowiedniego routera IP-852, a stamtąd już do konkretnego urządzenia systemu Lonworks.
Tak stworzony kanał IP-852 zapewnia komunikacje między urządzeniami Lonworks znajdującymi się nawet setki kilometrów od siebie, dając w ten sposób szerokie możliwości zarządzania rozproszonym systemem sterowania.

</doc>
<doc id="1592982" url="https://pl.wikipedia.org/wiki?curid=1592982" title="Włodzimierz Kiernożycki">
Włodzimierz Kiernożycki

Włodzimierz Kiernożycki (ur. 30 maja 1951 w Poznaniu) – polski inżynier, profesor nauk technicznych, specjalista w dziedzinie żelbetu, rektor Politechniki Szczecińskiej oraz Zachodniopomorskiego Uniwersytetu Technologicznego w Szczecinie.
Życiorys.
W 1974 został absolwentem Wydziału Budownictwa i Architektury Politechniki Szczecińskiej. W 1979 w tej samej jednostce uzyskał stopień doktora nauk technicznych. Habilitował się w 1994 na Wydziale Budownictwa Lądowego Politechniki Gdańskiej na podstawie rozprawy zatytułowanej "Termiczne naprężenia wymuszone w betonowych budowlach masywnych z uwzględnieniem zjawisk reologicznych". 18 października 2004 otrzymał tytuł profesora nauk technicznych. Specjalizuje się w budownictwie, w tym w konstrukcjach żelbetowych i materiałach budowlanych. Został członkiem Komitetu Inżynierii Lądowej i Wodnej Członek Polskiej Akademii Nauk.
Zawodowo związany z Politechniką Szczecińską i następnie Zachodniopomorskim Uniwersytetem Technicznym, dochodząc do stanowisk profesorskich. Pełnił m.in. funkcje dyrektora Instytutu Inżynierii Lądowej (1991–1993), prodziekana (1993–1996) i dziekana (1996–2002) Wydziału Budownictwa i Architektury. Objął też kierownictwo Katedry Konstrukcji Żelbetowych i Technologii Betonu. W latach 2002–2005 był prorektorem ds. nauczania. W 2005 i w 2008 wybierany na rektora Politechniki Szczecińskiej. W 2009 objął tożsame stanowisko w nowo powołanym ZUT, a w 2012 uzyskał z wyboru reelekcję na czteroletnią kadencję na funkcję rektora tego uniwersytetu.
Odznaczony Krzyżem Kawalerskim Orderu Odrodzenia Polski (2011). W 1996 otrzymał Złoty Krzyż Zasługi.

</doc>
<doc id="1592984" url="https://pl.wikipedia.org/wiki?curid=1592984" title="City of Manningham">
City of Manningham

City of Manningham – obszar samorządu lokalnego (ang. "local government area"), położony we wschodniej części aglomeracji Melbourne. Manningham powstało w 1994 roku z połączenia: City of Doncaster &amp; Templestowe, Wonga Park i hrabstwa Lillydale. Obszar ten jest jednym z najgorzej ocenianych jeżeli chodzi o dostęp do transportu publicznego. Obszar ten zamieszkuje 109 915 osób (dane z 2006). 

</doc>
<doc id="1592986" url="https://pl.wikipedia.org/wiki?curid=1592986" title="Tylototriton">
Tylototriton

Tylototriton – rodzaj płaza ogoniastego z podrodziny Pleurodelinae w rodzinie salamandrowatych (Salamandridae).
Zasięg występowania.
Rodzaj obejmuje gatunki występujące w Sikkim, na obszarze Dardżyling w północno-środkowych Indiach, Nepalu na wschód i południowy wschód do środkowych Chin, nie półwyspową część Mjanmy, nie półwyspową część Tajlandii, przez Laos do środkowych i północnych wyżyn Wietnamu, południowych Chin i wyspy Hajnan.
Systematyka.
Podział systematyczny.
Do rodzaju należą następujące gatunki:

</doc>
<doc id="1592992" url="https://pl.wikipedia.org/wiki?curid=1592992" title="Schodnica">
Schodnica

Schodnica – osiedle typu miejskiego wchodzące w skład miasta na prawach rejonu borysławskiego obwodu lwowskiego. W II Rzeczypospolitej miejscowość była siedzibą gminy wiejskiej Schodnica w powiecie drohobyckim. Osiedle liczy 2257 mieszkańców.
Znajdują się tu źródła wody mineralnej Naftusia. W 1872 w Schodnicy rozpoczęto wydobycie ropy naftowej oraz później ozokerytu (wosku ziemnego).

</doc>
<doc id="1592993" url="https://pl.wikipedia.org/wiki?curid=1592993" title="Schodnica (gmina)">
Schodnica (gmina)

Schodnica – dawna gmina wiejska w powiecie drohobyckim województwa lwowskiego II Rzeczypospolitej. Siedzibą gminy była Schodnica.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowej gminy wiejskiej Schodnica.
Po II wojnie światowej obszar gminy znalazł się w ZSRR.

</doc>
<doc id="1592997" url="https://pl.wikipedia.org/wiki?curid=1592997" title="Madonna di Campiglio">
Madonna di Campiglio

Madonna di Campiglio – małe miasteczko i centrum sportów zimowych, położone w północnych Włoszech, w gminie Pinzolo, w regionie Trydent-Górna Adyga, około 30 km na północny zachód od Trydentu, 60 km na północ od jeziora Garda. Miejscowość jest położona w dolinie Val Rendena na wysokości 1522 m n.p.m. Otaczające ją góry należą do pasma Dolomitów Brenty, będących częścią Alp Retyckich
Miejscowość jest znana między innymi z odbywających się corocznie zawodów w narciarstwie alpejskim. Zawody w slalomie specjalnym rozgrywają się na jednym z dwóch przeciwległych zboczy; trasie 3 Tre lub trasie z Monte Spinale. W zawodach Pucharu Świata kobiet w 1984 roku pierwsze miejsce zajęła Polka – Dorota Tlałka-Mogore, co jest jak dotychczas jedynym zwycięstwem reprezentantki Polski w narciarstwie alpejskim tego cyklu (spośród mężczyzn Andrzej Bachleda-Curuś wygrywał dwukrotnie w 1972 roku).
Nartostrady z Monte Spinale należą do większego systemu szlaków narciarskich wiodących do najwyżej w okolicy położonych nartostrad na Passo del Grosté. W samej miejscowości i w najbliższym otoczeniu znajduje się 57 wyciągów pozwalających skorzystać ze 150 km tras narciarskich o przepustowości ponad 31 tys. osób na godzinę. Znajduje się tu także snow-park o powierzchni 50 000 m² oraz 40 km tras narciarstwa klasycznego. Wraz ze znajdującym się w tej samej dolinie Pinzolo, a także z leżącymi w niedalekim sąsiedztwie Folgaridą i Marillevą oraz trochę dalej Tonale, Folgarią, Peio i Andalo tworzy on 380-kilometrowy system tras narciarskich obsługiwanych przez 140 wyciągów i kolejek objętych jednym wspólnym skipassem o nazwie „Superskirama Dolomiti”.
Madonna di Campiglio z racji położenia na znacznej wysokości oraz czynnych cały rok kolejek gondolowych jest punktem wypadowym do wspinaczki wysokogórskiej. Ponadto w miejscowości bierze początek kilkanaście tras spacerowych i wspinaczkowych w kierunku Dolomitów Brenty oraz Masywu Adamello.

</doc>
<doc id="1592998" url="https://pl.wikipedia.org/wiki?curid=1592998" title="Dozing Green">
Dozing Green

DOZING GREEN – singiel zespołu Dir En Grey wydany w 2007 roku w Japonii oraz w kilku krajach europejskich, a także na iTunes Store. Podczas gdy japońska edycja zawiera wszystkie trzy utwory, na europejskiej znajduje się tylko "DOZING GREEN" oraz "Agitated Screams of Maggots [LIVE]", zaś na iTunes Store dostępny jest jedynie utwór tytułowy. 
"DOZING GREEN" jest jedną z dwóch singlowych piosenek, które pojawiły się na albumie UROBOROS. Jedyną rzeczą, jaka uległa zmianie, jest tekst piosenki śpiewany po angielsku, podczas gdy w oryginale tekst śpiewany jest w języku japońskim.
Teledysk do "DOZING GREEN" uznano za najlepszy metalowy klip 2008 roku w programie Headbanger's Ball emitowanym na MTV2.
Lista utworów.
Autorem tekstów jest Kyo. Muzykę skomponował zespół Dir en grey.

</doc>
<doc id="1592999" url="https://pl.wikipedia.org/wiki?curid=1592999" title="City of Maroondah">
City of Maroondah

City of Maroondah – obszar samorządu lokalnego (ang. "local government area"), położony we wschodniej części aglomeracji Melbourne. Nazwa regionu pochodzi od aborygeńskiego słowa "maroondah" co oznacza "liść". Maroondah zostało założone w 1994 z połączenia City of Ringwood i City of Croydon. 

</doc>
<doc id="1593000" url="https://pl.wikipedia.org/wiki?curid=1593000" title="Stebnik (gmina)">
Stebnik (gmina)

Stebnik – dawna gmina wiejska w powiecie drohobyckim województwa lwowskiego II Rzeczypospolitej. Siedzibą gminy był Stebnik.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Dobrohostów, Gassendorf, Kołpiec, Orów, Solec, Staniła, Stebnik i Uliczno.
Po II wojnie światowej obszar gminy znalazł się w ZSRR.

</doc>
<doc id="1593001" url="https://pl.wikipedia.org/wiki?curid=1593001" title="Truskawiec (gmina)">
Truskawiec (gmina)

Truskawiec – dawna gmina wiejska w powiecie drohobyckim województwa lwowskiego II Rzeczypospolitej. Siedzibą gminy był Truskawiec.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowej gminy wiejskiej Truskawiec.
Po II wojnie światowej obszar gminy został odłączony od Polski i włączony do Ukraińskiej SRR.

</doc>
<doc id="1593002" url="https://pl.wikipedia.org/wiki?curid=1593002" title="Władimir Potkin">
Władimir Potkin

Władimir Potkin, ros. Владимир Алексеевич Поткин (ur. 28 czerwca 1982 w Rybińsku) – rosyjski szachista, arcymistrz od 2001 roku.
Kariera szachowa.
Pomiędzy 1999 a 2002 r. kilkukrotnie reprezentował Rosję na mistrzostwach świata i Europy juniorów, największy sukces osiągając w 2002 r. w Kallithei, gdzie na ME do 18 lat zdobył brązowy medal. W 2011 r. odniósł największy sukces w karierze, zdobywając w Aix-les-Bains tytuł indywidualnego mistrza Europy.
Do innych międzynarodowych sukcesów Władimira Potkina należą:
Najwyższy ranking w dotychczasowej karierze osiągnął 1 listopada 2011 r., z wynikiem 2684 punktów zajmował wówczas 62. miejsce na światowej liście FIDE, jednocześnie zajmując 14. miejsce wśród rosyjskich szachistów.

</doc>
<doc id="1593004" url="https://pl.wikipedia.org/wiki?curid=1593004" title="Oryginalność dzieła naukowego">
Oryginalność dzieła naukowego

Oryginalność dzieła naukowego – zapoczątkowanie pewnego nurtu w dziedzinie działalności naukowej i prac naukowych. Kryterium oryginalności, czyli nowości danego dzieła lub jego składników odgrywa w krytyce naukowej główną rolę. 
Oryginalny problem naukowy jest tym bardziej wartościowy, im jest bardziej ogólny – im bardziej pojemny, im więcej obejmuje zagadnień szczegółowych. To samo odnosi się do oryginalności hipotez, metod i wyników badań. Prace oryginalne są dla nauki cenne, o ile umiejętnie nawiązują do dotychczasowej wiedzy, gdy są należycie powiązane logicznie i metodologicznie z tradycją naukową. Dzięki temu mają spory zasób możliwości inspirowania następnych prac naukowych.
Prace oryginalne mogą być także źle przystosowane do dobrze ustabilizowanego zasobu wiedzy naukowej, wadliwe pod względem logicznym i metodologicznym; wtedy ich oryginalność jest zazwyczaj bez wartości dla nauki.
Od plagiatu do dzieła rewolucyjnego.
W pracach naukowych wyróżnia się wiele szczebli nieoryginalności. Na jednym końcu są prace prawie całkiem pozbawione oryginalności – kompilacje, prace naśladowcze i drobne przyczynki wykonawcze. Jednak nawet wcześniej umiejscowić należy dzieła całkowicie nieoryginalne – kopie i plagiaty. Do praca naukowych stosuje się raczej pojęcie plagiatu, czyli świadomego przywłaszczenia sobie części lub całości cudzych prac oryginalnych celem wzbudzenia przekonania o oryginalności dzieła własnego. Plagiat przypomina kopię.
Bliskie plagiatowi są kompilacje, to jest prace ułożone z pozbieranych fragmentów cudzych dzieł. Jeśli autor nie powołuje się na źródła – to kompilacja staje się plagiatem; ale i tak od oryginalności jej daleko. Charakter kompilacji mają często prace promocyjne – magisterskie, a nawet doktorskie. Jednak więcej niż kompilacją jest praca, w której autor niewątpliwie wykazał cenna erudycję, zastosował nową kompozycję części znanych w obrębie znanego problemu. Jeszcze w mniejszym stopniu jest kompilacją praca, która hojnie czerpie z prac cudzych, ale tylko materiał niezbędny do oświetlenia nowego, własnego problemu naukowe-go. Dalej znacznie cenniejsza jest praca często przywołująca nazwiska autorów i cytaty z nich, lecz oparta na własnych badaniach, na własnej problematyce i koncepcjach.
Mało oryginalne są także dzieła naśladowcze i kontynuacyjne. Dzieło naśladowcze to dzieło odtwarzające wzory; czasem jest to naśladownictwo nieświadome, wynikające ze wzorowania się przez ucznia na pracach mistrza. Dzieła kontynuacyjne to twórczość oryginalna, ale pozostająca w zależności od bardziej oryginalnych dzieł mistrzów. Jest to kontynuacja zagadnień obecnych w dziele macierzystym, wyprowadzanie konsekwencji z hipotez oryginalnych, uporządkowanie przesłanek, zastosowanie twierdzeń i odkryć do zagadnień praktycznych. Dzięki kontynuacjom dzieła wysoce oryginalne zostają rozprowadzone w streszczeniach, omówieniach, komentarzach – a więc pośrednio upowszechnione.
Formami kontynuacji są interpretacje, popularyzacje i dzieła epigoniczne. Interpretacje to dzieła, w których opracowaniu autorzy świadomie nawiązują do dzieł oryginalnych celem ich objaśnienia; po części do tej kategorii należą wszystkie prace krytyczne. Popularyzacje to interpretacje opracowane pod kątem upowszechnienia kultury; w dziełach tych zazwyczaj brak jest słownictwa naukowego, pozostają przedstawione powszednim językiem problemy, metody i wyniki badań naukowych. Dzieła epigoniczne kończą ekspansję jakiejś idei twórczej; powstają wtedy, gdy ich twórcy są jeszcze pod urokiem idei minionych i „chodzą ścieżkami całkowicie wydeptanymi.
Dzieła rewolucyjne obalają tradycyjne idee, metody i techniki twórcze, by na ich miejsce wprowadzić nowe idee, zasady, wzorce, problemy, metody, techniki, konstrukcje. Są kamieniami milowymi na wielowiekowej drodze postępu twórczego. Pokazują drogę do realizacji nowych form. Podniecają inicjatywę twórców. Rozpoczynają nową epokę twórczości. Dzieła klasyczne stanowią również rodzaj dzieł oryginalnych, jednak są przede wszystkim syntezami, wieńczącymi i kończącymi epokę.

</doc>
<doc id="1593005" url="https://pl.wikipedia.org/wiki?curid=1593005" title="Osiedle Sulimów (Siedlce)">
Osiedle Sulimów (Siedlce)

Os. Sulimów – osiedle w Siedlcach, leży w południowo-wschodniej części miasta. Budowę osiedla rozpoczęto w 1999 roku, ostatnie bloki na tym osiedlu zostały ukończone w 2007 roku.
Osiedle zajmuje obszar ok. 3 ha i zabudowane jest blokami (4 piętrowymi).
Położenie.
Osiedle znajduje się pomiędzy ulicami:
Osiedle graniczy z:

</doc>
<doc id="1593007" url="https://pl.wikipedia.org/wiki?curid=1593007" title="Android 19">
Android 19



</doc>
<doc id="1593008" url="https://pl.wikipedia.org/wiki?curid=1593008" title="Przeciwko kurestwu i upadkowi zasad">
Przeciwko kurestwu i upadkowi zasad

Przeciwko kurestwu i upadkowi zasad – album polskiej grupy muzycznej Firma. Wydawnictwo ukazało się 8 października 2008 roku nakładem wytwórni muzycznej Rockers Publishing. Do utworów: „Po tej samej stronie”, „Reprezentuję JP” oraz „Przeciwko kurestwu i upadkowi zasad” zostały nagrane teledyski.

</doc>
<doc id="1593009" url="https://pl.wikipedia.org/wiki?curid=1593009" title="Henryk VI Luksemburski">
Henryk VI Luksemburski

Henryk VI (ur. 1240 r., zm. 5 czerwca 1288 r.) – hrabia Luksemburga od 1281 r.
Życiorys.
Henryk VI był najstarszym synem Henryka V Blondela i Małgorzaty z Baru. Sprawował władzę w Luksemburgu już wtedy, gdy jego ojciec towarzyszył królowi Francji Ludwikowi IX Świętemu w VII wyprawie krzyżowej.
Tron hrabiowski objął po śmierci ojca w 1281 r. Wkrótce potem zaangażował się w liczne spory z sąsiadami. Konflikt z arcybiskupem Trewiru spowodował obłożenie Henryka klątwą. Zaangażowanie w wojnę o sukcesję limburską (która wybuchła w 1283 r. po śmierci ostatniej z książąt Limburga Ermengardy) doprowadziło do katastrofy. Henryk VI (który sam wywodził się w linii męskiej od księcia Limburga Walrama III) zginął w bitwie pod Wörringen. Oprócz niego zginęli także wszyscy jego bracia: Baldwin, Walram i przyrodni brat Henryk.
Rodzina.
Henryk poślubił w latach 1260-1261 Beatrycze d'Avesnes (zm. 1 marca 1321), córkę Baldwina z Avesnes. Z tego związku pochodziło pięcioro dzieci:

</doc>
<doc id="1593011" url="https://pl.wikipedia.org/wiki?curid=1593011" title="C19">
C19



</doc>
<doc id="1593012" url="https://pl.wikipedia.org/wiki?curid=1593012" title="Synagoga Centralna w Nowym Jorku">
Synagoga Centralna w Nowym Jorku

Synagoga Centralna w Nowym Jorku – jest to synagoga reformatorska położona przy ulicy 652 Lexington Avenue w Nowym Jorku na wyspie Manhattan. Świątynia została zbudowana w 1872 roku w mauretańskim stylu oraz wzorowana była na Wielkiej Synagodze w Budapeszcie. Głównymi donatorami budowy synagogi byli Żydzi mauretańscy, którzy najczęściej pochodzili z regionów południowej Hiszpanii.
W 1975 roku, synagoga został wpisana na listę amerykańskich zabytków narodowych. Obecnie w świątyni regularnie odprawiają się nabożeństwa. W czasie wolnym od modłów synagogę odwiedza znaczna liczba grup turystów, którzy odwiedzają Manhattan.
Do synagogi centralnej należy cmentarz Salem Fields w Brooklynie, na którym zostali pochowani znani przedstawiciele społeczności żydowskiej.

</doc>
<doc id="1593013" url="https://pl.wikipedia.org/wiki?curid=1593013" title="Elżbieta Nowicka">
Elżbieta Nowicka

Elżbieta Nowicka, z domu Mosiądz (ur. 24 października 1944 w Przemyślu) – regionalistka, historyk, muzealnik.
Ukończyła Szkołę Podstawową nr 1 (1958) i Liceum Ogólnokształcące w Pasłęku (1962) oraz Wyższą Szkołę Pedagogiczną w Gdańsku (kierunek historia; 1968). Pracowała w ZSZ CRS oraz w Szkole Podstawowej w Kętrzynie, następnie w latach 1976-1986 w Muzeum Okręgowym w Ostrołęce jako kierownik działu historycznego. W latach 1986-1991 pracowała na 1/2 etatu jako kustosz w Biurze Badań i Dokumentacji zabytków w Ostrołęce, od 1991 do 2007 pracowała na części etatu w Muzeum Kultury Kurpiowskiej w Ostrołęce. 
Członek Stronnictwa Demokratycznego, PTTK, Ostrołęckiego Towarzystwa Naukowego, przewodnicząca Związku Zawodowego Pracowników Kultury i Sztuki województwa ostrołęckiego (1976-1980), prezes Koła Polskiego Towarzystwa Archeologicznego i Numizmatycznego w Ostrołęce (1983-1985) oraz wiceprzewodnicząca Zarządu Oddziału tego towarzystwa (1985-1999), członek Zarządu Stowarzyszenia Rozwoju Turystyki i Rekreacji w Ostrołęce. Współautorka (z Czesławem Parzychem) książki "Ostrołęckie pomniki" (1999) oraz kilku prac zbiorowych. Autorka artykułów historycznych publikowanych na łamach "Tygodnika Ostrołęckiego", "Zeszytów Naukowych OTN", "Skrzydlatej Polski". Uhonorowana Medalem 40-lecia Polski Ludowej, odznakami Zasłużony Działacz Kultury, "Za zasługi dla województwa ostrołęckiego", Srebrnym i Brązowym Medalem "Za zasługi dla obronności kraju".

</doc>
<doc id="1593015" url="https://pl.wikipedia.org/wiki?curid=1593015" title="Archidiecezja Waszyngton">
Archidiecezja Waszyngton



</doc>
<doc id="1593016" url="https://pl.wikipedia.org/wiki?curid=1593016" title="Kijowska Miejska Organizacja Ukraińskich Nacjonalistów">
Kijowska Miejska Organizacja Ukraińskich Nacjonalistów



</doc>
<doc id="1593017" url="https://pl.wikipedia.org/wiki?curid=1593017" title="Przyborowo (gmina)">
Przyborowo (gmina)

Przyborowo dawna gmina wiejska istniejąca do 1928 roku w woj. poleskim II Rzeczypospolitej (obecnie na Białorusi). Siedzibą władz gminy było Przyborowo (645 mieszk. w 1921 roku).
W okresie międzywojennym gmina Przyborowo należała do powiatu brzeskiego w woj. poleskim. Gminę zniesiono 18 kwietnia 1928 roku, a jej obszar włączono do gminy Domaczów.

</doc>
<doc id="1593020" url="https://pl.wikipedia.org/wiki?curid=1593020" title="Radwanicze (gmina)">
Radwanicze (gmina)

Radwanicze – dawna gmina wiejska istniejąca do 1928 roku w woj. poleskim II Rzeczypospolitej (obecnie na Białorusi). Siedzibą władz gminy były Radwanicze Kościelne (595 mieszk. w 1921 roku).
W okresie międzywojennym gmina Radwanicze należała do powiatu brzeskiego w woj. poleskim. Gminę zniesiono 18 kwietnia 1928 roku, a jej obszar włączono do gminy Kamienica Żyrowicka.

</doc>
<doc id="1593021" url="https://pl.wikipedia.org/wiki?curid=1593021" title="Federico Edwards">
Federico Edwards

Federico Edwards (ur. 25 stycznia 1931 w Santa Fe, zm. 13 listopada 2016) – argentyński piłkarz, obrońca.
W 1954 roku Edwards razem z klubem Boca Juniors zdobył mistrzostwo Argentyny.
Jako piłkarz klubu Boca Juniors był w kadrze reprezentacji Argentyny podczas finałów mistrzostw świata w 1958 roku, gdzie Argentyna odpadła już w fazie grupowej. Edwards nie zagrał w żadnym meczu. Co więcej – nigdy w swej karierze nie wybiegł na boisko w reprezentacyjnych barwach.
Przez większość swej kariery grał w Boca Juniors. Na zakończenie przeniósł się do Chile, gdzie grał w Green Cross Santiago.

</doc>
<doc id="1593023" url="https://pl.wikipedia.org/wiki?curid=1593023" title="Wojska (gmina)">
Wojska (gmina)

Wojska – dawna gmina wiejska istniejąca do 1928 roku w woj. poleskim II Rzeczypospolitej (obecnie na Białorusi). Siedzibą władz gminy była wieś Wojska (258 mieszk. w 1921 roku).
W okresie międzywojennym gmina Wojska należała do powiatu brzeskiego w woj. poleskim. Gminę zniesiono 18 kwietnia 1928 roku, a jej obszar włączono do gmin Dmitrowicze i Ratajczyce.

</doc>
<doc id="1593025" url="https://pl.wikipedia.org/wiki?curid=1593025" title="Życin (gmina w powiecie brzeskim)">
Życin (gmina w powiecie brzeskim)

Życin – dawna gmina wiejska istniejąca do 1928 roku w woj. poleskim II Rzeczypospolitej (obecnie na Białorusi). Siedzibą władz gminy był .
W okresie zaborów siedzibą zarządu gminy były Indycze. W okresie międzywojennym gmina Życin należała do powiatu brzeskiego w woj. poleskim. Gminę zniesiono 18 kwietnia 1928 roku, a jej obszar włączono do gminy Kamieniec Litewski.

</doc>
<doc id="1593029" url="https://pl.wikipedia.org/wiki?curid=1593029" title="Dicamptodon">
Dicamptodon

Dicamptodon – rodzaj płaza ogoniastego z rodziny ambystomowatych (Ambystomatidae). 
Zasięg występowania.
Rodzaj obejmuje gatunki występujące na wybrzeżu Pacyfiku, od południowo-zachodniej Kolumbii Brytyjskiej (Kanada) do hrabstwa Santa Cruz w Kalifornii a także północne Idaho (Stany Zjednoczone).
Morfologia.
Od gatunków z rodzaju "Ambystoma" różnią się m.in. brakiem oddzielnej kości łzowej. W języku polskim płazy te określane są nazwą "amerykańskie salamandry pacyficzne". Gatunkiem typowym rodzaju jest "Triton ensatus". Poszczególne gatunki osiągają od 17 do 35 cm długości.
Systematyka.
Podział systematyczny.
W niektórych opracowaniach rodzaj "Dicamptodon" klasyfikowany jest w monotypowej rodzinie skrzeczkowatych (Dicamptodontidae). Do rodzaju należą następujące gatunki:

</doc>
<doc id="1593032" url="https://pl.wikipedia.org/wiki?curid=1593032" title="Jądro dwuznaczne">
Jądro dwuznaczne

Jądro dwuznaczne () – parzyste pasmo komórek ruchowych unerwiających mięśnie prążkowane gardła, krtani, podniebienia i przełyku drogą nerwów czaszkowych IX, X i XI. Znajduje się w tworze siatkowatym rdzenia przedłużonego, grzbietowo względem jądra oliwki dolnego oraz do przodu i przyśrodkowo od jądra pasma rdzeniowego nerwu trójdzielnego. Nazwę tej struktury anatomicznej wprowadził Jacob Augustus Lockhart Clarke w 1851.
Uszkodzenie jądra dwuznacznego powoduje zaburzenia połykania i fonacji.

</doc>
<doc id="1593033" url="https://pl.wikipedia.org/wiki?curid=1593033" title="Nucleus ambiguus">
Nucleus ambiguus



</doc>
<doc id="1593035" url="https://pl.wikipedia.org/wiki?curid=1593035" title="Królestwo Zielonej Polany">
Królestwo Zielonej Polany

Królestwo Zielonej Polany – polski pełnometrażowy film animowany fantasy z 1994 roku o tematyce proekologicznej. Kontynuacja w 1998 roku pt. "Królestwo Zielonej Polany. Powrót".
Fabuła.
Film opowiada o małym chłopcu – Marku, który z wroga przyrody staje się jej oddanym przyjacielem. Gdy chłopiec przyjeżdża do lasu ze szkolną wycieczką szybko odłącza się od reszty dzieci, dając upust swojej fantazji. Niszczy mrowisko, kaleczy nożem drzewo, usiłuje złapać pająka. Kiedy się nie udaje, zaczyna gonitwę za motylem. Marek nie wie, że pod tą postacią ukrywa się książę białej i czarnej magii. Chcąc ukarać niesfornego Marka, czarownik zmniejsza chłopca do rozmiarów owada. Chłopiec musi nauczyć się żyć w zupełnie nowych warunkach. Marek przeżywa serię niesamowitych przygód, które uświadamiają mu, że niszczenie przyrody to wielkie zło. W świecie leśnej polany znajduje przyjaciół, którzy w podzięce za pomoc w walce ze złymi ludźmi, ofiarowują mu eliksir. Po wypiciu eliksiru Marek powraca do swojej dawnej postaci.
Wersja polska.
Film został wydany na VHS.
Udźwiękowienie: Telewizyjne Studia Dźwięku
Reżyser: Barbara Sołtysik
Operator: Jerzy Rogowiec
Efekty: Marian Sekuła
Montaż: Danuta Rajewska
Kierownik produkcji: Dorota Suske-Bodych
Wystąpili:

</doc>
<doc id="1593037" url="https://pl.wikipedia.org/wiki?curid=1593037" title="Frank Benford">
Frank Benford

Frank Albert Benford, Jr (ur. 29 maja 1883 w Johnstown, Pensylwania, zm. 4 grudnia 1948 w Schenectady) – amerykański inżynier, elektrotechnik i fizyk.
Odkrył i wygenerował tzw. prawo Benforda, czyli rozkład częstości występowania pierwszych znaczących (wiodących) cyfr w dużym zbiorze liczb, w miarę możliwości wielocyfrowych, pochodzących z realnych pomiarów oraz dotyczących empirycznych zjawisk i procesów.
Życiorys.
Po ukończeniu University of Michigan w 1910 roku, Benford pracował dla General Electric najpierw w Illuminating Engineering Laboratory przez 18 lat a następnie prowadził badania w Research Laboratory, aż 20 lat.
Przeszedł na emeryturę w lipcu 1948. Zmarł nagle w swoim domu w dniu 4 grudnia 1948. Benford jest również znany za opracowanie w 1937 r. instrumentu pomiaru załamania szkła. Ekspert pomiarów optycznych, opublikował 109 dokumentów w dziedzinie optyki i matematyki i otrzymał 20 patentów na przyrządy optyczne.

</doc>
<doc id="1593038" url="https://pl.wikipedia.org/wiki?curid=1593038" title="Michal Cerven">
Michal Cerven



</doc>
<doc id="1593040" url="https://pl.wikipedia.org/wiki?curid=1593040" title="Heinrich Röntgen">
Heinrich Röntgen

Heinrich Röntgen (ur. w roku 1787 – zm. w 1813), niemiecki podróżnik i odkrywca, jeden z czterech studentów uniwersytetu w Getyndze rekomendowanych Josephowi Banksowi, założycielowi Towarzystwa Afrykańskiego przez Johann Friedrich Blumenbach jako przydatni do dalszej eksploracji Afryki; trzej pozostali to Friedrich Hornemann, Ulrich Seetzen i Johann Ludwig Burckhardt; wszyscy zginęli na Czarnym Lądzie.
Po zaginięciu brytyjskiego dyplomaty Benjamina Bathursta w okolicach Berlina w roku 1809, Röntgen towarzyszył żonie Bathursta, Phillidzie, gdy ta wyruszyła do Niemiec na poszukiwanie męża.

</doc>
<doc id="1593041" url="https://pl.wikipedia.org/wiki?curid=1593041" title="Pole najdalsze">
Pole najdalsze

Pole najdalsze (łac. "area postrema") – obszar mózgowia, znajdujący się w pniu mózgu, do przodu od zasuwki ("obex"), w dnie komory czwartej. Należy do narządów okołokomorowych i jest ośrodkiem wymiotnym.

</doc>
<doc id="1593044" url="https://pl.wikipedia.org/wiki?curid=1593044" title="Area postrema">
Area postrema



</doc>
<doc id="1593045" url="https://pl.wikipedia.org/wiki?curid=1593045" title="Szlak Sakralnej Sztuki Barokowej im. Michaela Willmanna">
Szlak Sakralnej Sztuki Barokowej im. Michaela Willmanna

Szlak Sakralnej Sztuki Barokowej im. Michaela Willmanna jest wspólną inicjatywą Fundacji Edukacja dla Demokracji w Warszawie, Instytutu Historii Sztuki Uniwersytetu Wrocławskiego oraz Domu Spotkań Angelusa Silesiusa we Wrocławiu.
Celem projektu jest realizacja idei „Barok w służbie rozwoju lokalnego” czyli wykorzystanie sakralnej sztuki barokowej do szeroko rozumianego rozwoju lokalnego. Cel projektu realizowany jest poprzez kilka równoczesnych działań:
Szlak Sakralnej Sztuki Barokowej im. Michaela Willmanna uzupełnia także przebieg szlaku cysterskiego w Polsce tworząc małe regionalne pętle tego szlaku. Szlak opiera się o obiekty (nie zawsze barokowe), w których dostępne są wybitne obrazy śląskiego malarstwa barokowego.
Pierwsza faza projektu współfinansowana była ze środków Ministerstwa Pracy i Polityki Społecznej w ramach programu Fundusz Inicjatyw Obywatelskich 2008. W roku 2009 do szlaku została dołączona Bazylika Nawiedzenia Najświętszej Marii Panny w Bardzie (wraz z dwoma nieznanymi dotychczas obrazami Michaela Willmanna oraz Sanktuarium Maryjne w Grodowcu. W roku 2010 realizowany jest kolejny projekt „Szlak Sakralnej Sztuki Barokowej im. Michaela Willmanna w dawnym księstwie żagańskim”. Planowany jest dalszy rozwój projektu o kolejne obiekty na osi Żagań-Cieszyn oraz Siciny-Henryków.
Opracowani artyści.
Rzeźbiarze:
Wszystkie noty, opis dzieł są dostępne bezpłatnie na stronie projektu. Jednym z celów projektu jest stopniowa aktualizowana informacji o dziełach/ artystach / obiektach Wikipedii.

</doc>
<doc id="1593061" url="https://pl.wikipedia.org/wiki?curid=1593061" title="Jądro ślinowe dolne">
Jądro ślinowe dolne

Jądro ślinowe dolne (łac. nucleus salivatorius inferior) – jądro nerwu językowo-gardłowego, znajdujące się w rdzeniu przedłużonym. Daje ono początek przedzwojowym włóknom odśrodkowym trzewnym (GVE), które ulegają przełączeniu w zwoju usznym.

</doc>
<doc id="1593063" url="https://pl.wikipedia.org/wiki?curid=1593063" title="Nucleus salivatorius inferior">
Nucleus salivatorius inferior



</doc>
<doc id="1593071" url="https://pl.wikipedia.org/wiki?curid=1593071" title="Grzegorz Budny">
Grzegorz Budny

Grzegorz Budny (ur. 1794 r. w Budnych-Sowiętach, zm. 22 kwietnia 1877 r.) – duchowny katolicki diecezji płockiej, długoletni proboszcz i dziekan w Przasnyszu.
Syn Macieja i Katarzyny z Bagińskich, dziedziców części wsi Budne-Sowięta w parafii Baranowo. Święcenia kapłańskie przyjął w 1819 r. Proboszcz parafii w Chorzelach, następnie w latach 1839–1877 proboszcz parafii św. Wojciecha w Przasnyszu. Od 1848 do 1856 r. prowadził odbudowę świątyni farnej, która po pożarze z 1792 r. przez ponad pół wieku pozostawała w ruinie. Odbudowa okazała się jednak nietrwała. Za pomoc niesioną ludności w czasie epidemii cholery w 1852 r. ks. Budny odznaczony został przez władze Orderem Św. Anny III klasy (1854).

</doc>
<doc id="1593073" url="https://pl.wikipedia.org/wiki?curid=1593073" title="Skra Warszawa (rugby)">
Skra Warszawa (rugby)

Skra Warszawa – sekcja Ochockiego Klubu Sportowego Skra mającego siedzibę w Warszawie. Nazwa klubu jest pochodną skrótu – Sportowy Klub Robotniczo-Akademicki.
Po awansie z I ligi w sezonie 2014/2015, klub występuje w Ekstralidze rugby.

</doc>
<doc id="1593077" url="https://pl.wikipedia.org/wiki?curid=1593077" title="Cmentarz żydowski w Nowym Mieście">
Cmentarz żydowski w Nowym Mieście

Cmentarz żydowski w Nowym Mieście-Folwark – znajduje się za miastem przy drodze wylotowej w kierunku Nasielska i zajmuje powierzchnię około 10 a, na której zachowały się pojedyncze nagrobki z kamieni polnych z inskrypcjami w języku hebrajskim. Dokładna data powstania nekropolii pozostaje nieznana, lecz najstarszy zachowany nagrobek pochodzi z 1840.

</doc>
<doc id="1593078" url="https://pl.wikipedia.org/wiki?curid=1593078" title="CCNP">
CCNP

Certyfikat CCNP ("Cisco Certified Network Professional") – to trzeci stopień certyfikatu wydawanego przez Cisco. Potwierdza wiedzę i umiejętności w zakresie instalacji, konfiguracji i zarządzania średnimi sieciami komputerowymi (od 100 do 500 węzłów). Osoba przystępująca do egzaminu od lutego 2020 nie musi posiadać ważnego certyfikatu CCNA. Aby dostać certyfikat CCNP należy zdać następujące testy:

</doc>
<doc id="1593080" url="https://pl.wikipedia.org/wiki?curid=1593080" title="Cmentarz żydowski w Płońsku">
Cmentarz żydowski w Płońsku

Cmentarz żydowski w Płońsku – został założony w 1670 roku i znajduje się przy ul. Warszawskiej. 
Przed II wojną światową zajmował powierzchnię ponad 3 ha. W 1942 roku Niemcy zdewastowali cmentarz, wykorzystując macewy do utwardzania dróg. W okresie powojennym na terenie nekropolii wybudowano stację Polmozbytu. 8 marca 1983 roku odsłonięto na kirkucie dwa pomniki: jeden ku czci ofiar Holocaustu (ufundowany przez społeczeństwo Płońska i zaprojektowany przez Annę Szalast), i drugi, upamiętniający osoby pochowane na cmentarzu (ufundowany przez Fundację Rodziny Nissenbaumów).

</doc>
<doc id="1593081" url="https://pl.wikipedia.org/wiki?curid=1593081" title="Ivan Čupić">
Ivan Čupić

Ivan Čupić (ur. 27 marca 1986 w Metkoviciu) – chorwacki piłkarz ręczny, grający obecnie w drużynie Vardaru Skopje, gra na pozycji prawoskrzydłowego, brązowy medalista Igrzysk Olimpijskich 2012.
Jako członek reprezentacji Chorwacji w piłce ręcznej mężczyzn grał na Mistrzostwach Europy w Piłce Ręcznej Mężczyzn 2008.
24 lipca 2008 Čupić w wyniku wypadku stracił część palca serdecznego. Skacząc przez ogrodzenie swojego domu zahaczył obrączką o wystający drut. Uraz nie przeszkodził mu w kontynuowaniu kariery, jednak musiał zrezygnować z udziału w Letnich Igrzyskach Olimpijskich w Pekinie.
W 2009 roku wywalczył srebrny medal mistrzostw Świata rozgrywanych w Chorwacji. Na zakończenie turnieju został wybrany do "Siódemki gwiazd" jako najlepszy prawoskrzydłowy.
Dwukrotny wicemistrz Europy z 2008 roku w Norwegii i z 2010 roku z Austrii. Podczas ME w 2010 r. Chorwaci zostali pokonani w finale przez Francję "25:21".
Od lipca 2010 reprezentował barwy niemieckiego Rhein-Neckar Löwen. W niemieckim klubie występował do końca sezonu 2011/12. W marcu 2012 podpisał kontrakt z Vive Tauron Kielce, obowiązujący od lipca 2012. W sezonie 2012/2013 wraz z kieleckim klubem zdobył mistrzostwo i puchar kraju oraz zajął trzecie miejsce w Lidze Mistrzów. Łącznie w 36 meczach rzucił 231 bramek.
Życie prywatne.
Ma żonę Nerę i dwójkę dzieci Barbarę oraz Ivę. Niedawno urodziła mu się kolejna córka.

</doc>
<doc id="1593082" url="https://pl.wikipedia.org/wiki?curid=1593082" title="Ivan Cupić">
Ivan Cupić



</doc>
<doc id="1593086" url="https://pl.wikipedia.org/wiki?curid=1593086" title="Zatoka niskiego ciśnienia">
Zatoka niskiego ciśnienia

Zatoka niskiego ciśnienia – układ baryczny, peryferyjna część układu niżowego, którą na mapie pogody reprezentują izobary w kształcie litery V.

</doc>
<doc id="1593087" url="https://pl.wikipedia.org/wiki?curid=1593087" title="Prawo Wiedemanna-Franza">
Prawo Wiedemanna-Franza

Prawo Wiedemanna-Franza – postulowane w 1853 roku przez Gustawa Wiedemanna i Rudolpha Franza, zakwestionowane doświadczalnie w 2011 prawo fizyczne, które stanowi, że stosunek przewodnictwa cieplnego i przewodnictwa elektrycznego w dowolnym metalu jest wprost proporcjonalny do temperatury.
Prawo to można wyrazić wzorem:
Gdzie:
Prawo to postulowali Wiedemann i Franz, którzy wspierając się swoimi wynikami doświadczalnymi ogłosili w 1853, że stosunek K/σ jest taki sam dla różnych metali przy stałej temperaturze.
Zależność od temperatury została odkryta w 1872 przez Ludwika Lorenza.
Prawo Wiedemanna-Franza miało wynikać stąd, że transport ładunków elektrycznych oraz ciepła jest powodowany przez istnienie wolnych elektronów w strukturze metalu. Wraz ze wzrostem temperatury następuje wzrost prędkości ruchu wolnych elektronów, co powoduje wzrost przewodnictwa cieplnego i jednocześnie spadek przewodnictwa elektrycznego.
Zakwestionowanie prawa Wiedemanna-Franza.
Prawo było uznawane za poprawne przez ponad 150 lat, podczas których wielokrotnie doświadczalnie stwierdzano, że dla różnych metali stosunek K/σ jest taki sam przy danej temperaturze, z odchyleniami nie sięgającymi 50%. W 1996 roku amerykańscy fizycy C. L. Kane i Matthew Fisher obliczyli, że w przypadku układów przestrzennych z elektronami ograniczonymi do pojedynczego łańcucha (do jednego wymiaru; długości) atomów metalu, prawo może zostać znacząco naruszone. Według tych przewidywań, naukowcy z University of Bristol z grupy Nigela E. Husseya wykazali doświadczalnie istotne odstępstwa od tego prawa.

</doc>
<doc id="1593088" url="https://pl.wikipedia.org/wiki?curid=1593088" title="Klin wysokiego ciśnienia">
Klin wysokiego ciśnienia

Klin wysokiego ciśnienia – jeden z układów barycznych, peryferyjna część wyżu barycznego, w której izobary przyjmują kształt litery U.

</doc>
<doc id="1593090" url="https://pl.wikipedia.org/wiki?curid=1593090" title="Głuchoślepota">
Głuchoślepota

Głuchoślepota – równoczesne, poważne uszkodzenie słuchu i wzroku. Osoba głuchoniewidoma ma duże trudności w poruszaniu się i komunikowaniu z otoczeniem. Korzysta z pomocy przewodnika, używa między innymi alfabetu Lorma. Osoby głuchoniewidome mogą się również porozumiewać zmodyfikowanym alfabetem migowym (; ), dotykając rąk rozmówcy podczas rozmowy, w celu rozpoznania znaków. Symbolem osób głuchoniewidomych jest laska w biało-czerwone pasy.
Głuchoniewidomych dzieli się według:
Dlatego też wyróżnia się osoby:
Głuchoślepota w Polsce.
Pomocą osobom głuchoniewidomym w Polsce zajmuje Towarzystwo Pomocy Głuchoniewidomym, Towarzystwo szacuje, że w Polsce żyje około 7-8 tysięcy osób głuchoniewidomych, z których część z tą niepełnosprawnością się urodziła, a inni nabyli ją w trakcie życia w wyniku różnych chorób (w tym genetycznych), urazów lub starości.

</doc>
<doc id="1593091" url="https://pl.wikipedia.org/wiki?curid=1593091" title="Złota spirala">
Złota spirala

Złota spirala – szczególny przypadek spirali logarytmicznej, w której współczynnik formula_1 jest stałą zależną od formula_2 (gdzie formula_2 jest „złotą liczbą”). Cechą charakterystyczną złotej spirali jest to, że co 90° jej szerokość zwiększa się (lub zmniejsza) dokładnie formula_2 razy.
Wzór.
Ogólne wzory na spiralę logarytmiczną we współrzędnych biegunowych:
oraz
(gdzie formula_7 – podstawa logarytmu naturalnego) mają również zastosowanie w przypadku złotej spirali. W tym przypadku formula_8 jest kątem prostym, formula_1 jest stałą rzeczywistą, zaś formula_10 (gdzie formula_2 jest „złotą liczbą”). Stąd mamy wzór:
Wartość formula_1 wyraża się wzorem:
Wartość formula_1 może być dodatnia lub ujemna, w zależności od tego, w którą stronę skierowany jest kąt prosty formula_16 Wartość bezwzględna z formula_1 wynosi:
Przybliżenia złotej spirali.
Znanych jest wiele spiral będących przybliżeniami złotej spirali i często mylonych z nią. Przykładem może być spirala Fibonacciego, która nie jest spiralą logarytmiczną.

</doc>
<doc id="1593092" url="https://pl.wikipedia.org/wiki?curid=1593092" title="Mamadou Diabang">
Mamadou Diabang

Mamadou Diabang (ur. 21 stycznia 1979 w Dakarze) – senegalski piłkarz występujący na pozycji napastnika.
Kariera klubowa.
Diabang karierę rozpoczynał w 1997 roku w klubie ASC Jeanne d’Arc. W 1998 roku trafił do Niemiec, gdzie był graczem amatorskich zespołów SV Atlas Delmenhorst, Rotenburger SV oraz FC Oberneuland. W 2000 roku podpisał kontrakt z Arminią Bielefeld z 2. Bundesligi. W 2002 roku awansował z zespołem do Bundesligi. Zadebiutował w niej 11 sierpnia 2002 roku w wygranym 3:0 pojedynku z Werderem Brema. 17 sierpnia 2002 roku w przegranym 2:6 spotkaniu z Bayernem Monachium strzelił pierwszego gola w Bundeslidze. W 2003 roku, po spadku Arminii do 2. Bundesligi, odszedł z klubu.
Latem 2003 roku Diabang trafił do pierwszoligowego VfL Bochum. Pierwszy ligowy mecz zaliczył tam 2 sierpnia 2003 roku przeciwko VfL Wolfsburg (2:3). W 2005 roku spadł z klubem do 2. Bundesligi. Na początku 2006 roku został graczem innego drugoligowego klubu, Kickers Offenbach. Występował tam przez pół roku, a następnie przeniósł się do ekipy FC Augsburg, także występującej w 2. Bundeslidze. Jej barwy reprezentował przez 2 lata.
W 2008 roku Diabang przeszedł do Austrii Wiedeń. W austriackiej Bundeslidze zadebiutował 26 lipca 2008 roku w wygranym 3:1 meczu z SV Ried. 10 sierpnia 2008 roku w wygranym 3:2 pojedynku z Red Bull Salzburg zdobył pierwszą bramkę w austriackiej Bundeslidze. W 2009 roku zdobył z zespołem Puchar Austrii.
W 2010 roku wrócił do Niemiec, gdzie został graczem drugoligowego klubu VfL Osnabrück. Następnie grał w SC Lüstringen i VfB Lübeck.
Kariera reprezentacyjna.
W reprezentacji Senegalu Diabang zadebiutował w 2001 roku. W latach 2001–2003 rozegrał w niej sumie 7 spotkań.

</doc>
<doc id="1593093" url="https://pl.wikipedia.org/wiki?curid=1593093" title="Forum Morza Czarnego na rzecz Partnerstwa i Dialogu">
Forum Morza Czarnego na rzecz Partnerstwa i Dialogu

Forum Morza Czarnego na rzecz Partnerstwa i Dialogu – organizacja międzynarodowa, powołana do życia w 2006 roku z inicjatywy Rumunii. W początkowym założeniu w ramach Forum miały odbywać się coroczne szczyty z udziałem przywódców państw (spotkania miały być kolejno organizowane przez wszystkich członków) oraz spotkania tematyczne w czasie tych rocznych okresów. Celem Forum Morza Czarnego na rzecz Partnerstwa i Dialogu nie jest tworzenie nowych instytucji, lecz zapoczątkowanie regularnego dialogu między państwami regionu Morza Czarnego (wraz z Kaukazem, aż do Morza Kaspijskiego) oraz wspólnych rozmów z organizacjami międzynarodowymi, m.in. z Unią Europejską.
Pierwsza sesja Forum odbyła się w dn. 4-6 czerwca 2006 w Bukareszcie. Od tego czasu nie zorganizowano więcej żadnych spotkań w ramach Forum.

</doc>
<doc id="1593098" url="https://pl.wikipedia.org/wiki?curid=1593098" title="Anna Olko">
Anna Olko

Anna Massey (Olko) (ur. 15 lutego 1984 w Gdańsku) – polska lekkoatletka specjalizująca się w skoku o tyczce.
Brązowa medalistka mistrzostw świata juniorów młodszych w Debreczynie (2001). Medalistka międzynarodowych mistrzostw Walii. Rekordy życiowe: stadion - 4,10 (2 lipca 2011, Uden), hala - 4,10 (7 lutego 2010, Sheffield).

</doc>
<doc id="1593101" url="https://pl.wikipedia.org/wiki?curid=1593101" title="Julia Jefimowa">
Julia Jefimowa



</doc>
<doc id="1593102" url="https://pl.wikipedia.org/wiki?curid=1593102" title="Synagoga Chasam Spoher w Nowym Jorku">
Synagoga Chasam Spoher w Nowym Jorku

Synagoga Chasam Spoher – synagoga położona przy ulicy 10 Clinton Street w Nowym Jorku na wyspie Manhattan. Świątynia została założona w 1892 roku przez dwóch żydowskich imigrantów z Polski.
Budynek synagogi został założony na miejscu byłej synagogi "Rodeph Sholom" założonej w 1852 roku. W 2004 roku rozpoczęto renowację budynku synagogi, która zakończyła się w 2006 roku. W czasie renowacji wymieniono okna, odrestaurowano fasadę synagogi, a także odnowiono ogród znajdujący się przy synagodze. Pieniądze na realizację tego przedsięwzięcia pochodziły z darowizn, które otrzymano z lokalnej gminy żydowskiej.

</doc>
<doc id="1593105" url="https://pl.wikipedia.org/wiki?curid=1593105" title="Cmentarz żydowski w Serocku">
Cmentarz żydowski w Serocku

Cmentarz żydowski w Serocku – znajduje się przy ul. Pułtuskiej, data jego powstania pozostaje nieznana. 
W czasie II wojny światowej został zniszczony przez nazistów, którzy wykorzystali macewy do prac budowlanych. W okresie PRL na terenie kirkutu wybudowano ośrodek wczasowy "Narew". W latach 90. XX wieku w odległości około 100 metrów od kirkutu wybudowano lapidarium z odzyskanych kamieni nagrobnych.

</doc>
<doc id="1593106" url="https://pl.wikipedia.org/wiki?curid=1593106" title="Alfabet Lorma">
Alfabet Lorma

Alfabet Lorma – alfabet osób głuchoniewidomych stworzony przez Hieronymusa Lorma w XIX wieku. Lorm to system punktów, linii i znaków dotykowych, które umieszczane są na dłoni. Może to być powierzchnia wewnętrzna lub zewnętrzna ręki prawej lub lewej.
Dzięki swojej prostocie jest łatwy do przyswojenia nawet dla osób całkowicie głuchoniewidomych. W Polsce propagowany jest przez Towarzystwo Pomocy Głuchoniewidomym. Opracowania wersji polskiej alfabetu Lorma dokonała Małgorzata Benisz-Stępień. Alfabet Lorma jest najczęściej stosowany w krajach niemieckojęzycznych, istnieje również dostosowanie do języka holenderskiego, czeskiego i gruzińskiego.
Charakterystyka.
Samogłoski.
Samogłoski ułożone są w kolejności alfabetycznej. Każdej literze odpowiada jeden punkt na opuszku konkretnego palca:
Sygnały.
Praktycznym i zwykle stosowanym wzbogaceniem komunikacji za pomocą lorma są sygnały umowne dotyczące określonych sytuacji, np. prośba „teraz nie mów” wyrażana jest gestem położenia dłoni na plecach głuchoniewidomego oraz skróty literowe lub gestowe dotyczące często powtarzających się słów czy okoliczności. Do elementów tej metody należą również komunikaty, wyrażające:

</doc>
<doc id="1593107" url="https://pl.wikipedia.org/wiki?curid=1593107" title="Rentgenografia">
Rentgenografia



</doc>
<doc id="1593112" url="https://pl.wikipedia.org/wiki?curid=1593112" title="Zakon Kruma">
Zakon Kruma

Zakon Kruma - najstarszy zbiór praw Bułgarii, powstały na poczt. IX w. z inicjatywy chana Kruma Zwycięzcy (inaczej Strasznego). Nie zachował się do naszych czasów; wspomina o nim w X w. rękopis tzw. Suisdasa.
Zawierał następujące artykuły: 

</doc>
<doc id="1593115" url="https://pl.wikipedia.org/wiki?curid=1593115" title="Hotel Moskwa w Kaliningradzie">
Hotel Moskwa w Kaliningradzie

Hotel Moskwa (ros.: "Гocтиница Москва", Gostinica Moskva) – jeden z hoteli w Kaliningradzie, mieszczący się w dawnej dzielnicy Hufen, przy prospekcie Mira (dawna Hufenallee), naprzeciw wejścia do kaliningradzkiego ogrodu zoologicznego. Powstał w 1936 jako siedziba oddziału towarzystwa ubezpieczeniowego Nordstern-Verischerung i jednocześnie kamienica z 29 lokalami mieszkalnymi. Autorami projektu byli królewieccy architekci Siegfried Sassnick (1903-1971) i Bruno Leiding. Jest trzypiętrową budowlą z dwuspadowym dachem krytym dachówką. Elewacje są licowane ciemnym klinkierem, z którym kontrastują jasne betonowe ościeża prostokątnych okien i drzwi. Na narożach 3 piętra fasady umieszczono ułożone z cegieł herby Berlina i Gdańska. Po 1945 dobrze zachowany budynek został zaadaptowany na hotel, ze zmianą układu wnętrz, w 2001 został poddany gruntownej renowacji.

</doc>
<doc id="1593117" url="https://pl.wikipedia.org/wiki?curid=1593117" title="Karate Shotokan">
Karate Shotokan



</doc>
<doc id="1593118" url="https://pl.wikipedia.org/wiki?curid=1593118" title="Kiril Lazarov">
Kiril Lazarov



</doc>
<doc id="1593119" url="https://pl.wikipedia.org/wiki?curid=1593119" title="Urszula Kenar">
Urszula Kenar

Urszula Kenar (ur. w 1947 roku w Zakopanem) – polska scenografka teatralna.
Jej ojcem był Antoni Kenar, a matką Halina Micińska. Jej przyrodnią siostrą była Anna Micińska. Ukończyła Państwowe Liceum Sztuk Plastycznych w Zakopanem w klasie rzeźby. Następnie w krakowskiej Akademii Sztuk Pięknych studiowała scenografię pod kierunkiem Andrzeja Stopki i Wojciecha Krakowskiego. Dyplom obroniła w roku 1973.
Debiutowała jako scenograf w roku 1973 w gdańskim Teatrze Wybrzeże, przygotowując z reżyserem Ryszardem Majorem sztukę Mirona Białoszewskiego "Teatr osobny". Następnie współpracowała z Teatrem Nowym w Poznaniu, Teatrem Nowym w Łodzi, Teatrem Polskim we Wrocławiu, Teatrem im. Juliusza Słowackiego w Krakowie. Od roku 1983 związana z Teatrem Starym w Krakowie. Projektowała scenografie również dla Teatru Telewizji.

</doc>
<doc id="1593122" url="https://pl.wikipedia.org/wiki?curid=1593122" title="Hieronymus Lorm">
Hieronymus Lorm

Hieronymus Lorm (właśc. "Heinrich Landesmann", ur. 9 sierpnia 1821 w Mikulovie na Morawach, zm. 3 grudnia 1902 w Brnie) – austriacki pisarz, filozof, wynalazca alfabetu Lorma.
Życiorys.
Urodził się w rodzinie żydowskiego kupca Christiana Landesmanna. Mając 15 lat zapadł na przewlekłą chorobę i musiał przerwać studia muzyczne. Będąc pisarzem osiedlił się w Berlinie a potem w Dreźnie. Swoją pierwszą książkę opublikował w 1843. W 1856 ożenił się. Prawie 25 lat później, w 1881, stracił wzrok. Zresztą już wcześniej był osobą słabowidzącą. Do porozumiewania się z innymi ludźmi wymyślił alfabet, który od jego przydomku nazwano alfabetem Lorma. W 1873 przeniósł się do Drezna a w 1892 do Brna. Zmarł w wieku 81 lat. Alfabet Lorma rozpowszechniła jego córka. Siostra Hieronymusa Nina Landesmann była żoną pisarza Bertholda Auerbacha.

</doc>
<doc id="1593123" url="https://pl.wikipedia.org/wiki?curid=1593123" title="Polewa pustynna">
Polewa pustynna



</doc>
<doc id="1593124" url="https://pl.wikipedia.org/wiki?curid=1593124" title="Ryszard Sobok">
Ryszard Sobok

Ryszard Sobok (ur. 19 października 1951 w Walimiu, zm. 31 marca 1984 we Wrocławiu) – polski wielokrotny morderca, skazany na karę śmierci i powieszony za zamordowanie 11 i 12 lutego 1981 sześciu osób. Zbrodnia wstrząsnęła nie tylko społecznością lokalną, ale również trafiła na czołówki gazet w całej Polsce.
Zbrodnia.
Z bliżej niewyjaśnionych przyczyn Ryszard Sobok w dniu 11 lutego 1981 roku przy ulicy Tadeusza Kościuszki 29 w Walimiu zamordował swoją konkubinę Krystynę Nykiel (będącą w 7. miesiącu ciąży), jej 16-letnią córkę Teresę Nykiel oraz jej rocznego synka Marka Nykiela. Podobno motywem zbrodni były pogłoski mówiące o tym, jakoby Krystyna Nykiel chciała pozbyć się dziecka Ryszarda Soboka, z którym była w ciąży. Morderca po zabiciu kochanki zamordował jej dzieci. Znał je dobrze, ponieważ od jakiegoś czasu mieszkał u Krystyny Nykiel. Nie był to udany związek, często brakowało pieniędzy, a Ryszard Sobok nadużywał alkoholu. Ofiary zostały pobite, podduszone i powieszone na linkach od prania i na sznurze. Milicjanci znaleźli zwłoki kobiety (w pozycji półklęczącej) i jej małego synka (wiszące ok. 1,5 m nad podłogą) w głównej izbie mieszkania. Na strychu odkryto kolejne zwłoki, tym razem córki Krystyny Nykiel, Teresy – została ona powieszona na sznurze zamocowanym do haka znajdującego się na jednej z belek stropowych dachu. Ryszard Sobok po dokonanej zbrodni przespał się w mieszkaniu Krystyny Nykiel, nie zważając na wiszące ciała ofiar i rankiem 12 lutego 1981 roku udał się do swojego rodzinnego domu mieszczącego się przy ulicy Bocznej w Walimiu, gdzie popełnił kolejne 3 morderstwa. Najpierw zabił swojego ojca, kilkakrotnie uderzając młotkiem w jego głowę, a następnie dwójkę dzieci swojej siostry w wieku 9 i 10 lat. Ireneusz i Anna zostali powieszeni w łazience na linkach od prania przymocowanych do rur nad wanną i ubikacją. Według biegłego patologa żyli jeszcze, gdy byli wieszani.
Śledztwo i poszukiwania.
W godzinach popołudniowych siostra Ryszarda Soboka wróciła po pracy do domu, gdzie zastała zmasakrowane ciało ojca i wiszące zwłoki swoich dzieci. Podejrzenia szybko skierowano na jej brata, Ryszarda Soboka, a milicjanci ustaliwszy adres, gdzie obecnie mieszkał, odkryli wcześniejszą zbrodnię dokonaną przy ulicy Tadeusza Kościuszki 29. Na mieszkańców Walimia padł strach, gdyż morderca mógł znajdować się wszędzie. Szczególnie zagrożona była rodzina kolejnej siostry mordercy, do której – według zapisków na kartce pozostawionej przez sprawcę na stole – miał się udać. Przez trzy dni i trzy noce trwały intensywne poszukiwania, urządzono także zasadzkę w domu siostry Ryszarda Soboka, tam też rankiem 16 lutego 1981 roku mordercę schwytano. W chwili zatrzymania Ryszard Sobok miał przy sobie bagnet.
Proces i kara.
Z wyjaśnień złożonych przez Ryszarda Soboka: "„Tak więc Krystynę Nykiel zabiłem, bo chciała zabić moje dziecko i mnie wypędzić... jej córkę Teresę dlatego, bo widziała jak zabiłem jej matkę i mogła to komuś powiedzieć... jej syna Marka dlatego, żeby się nie męczył i nie umarł z głodu jak zostanie sam... ojca dlatego, że nie pożyczył mi w poniedziałek pieniędzy na jedzenie i przez niego nie miałem na mleko ani na jedzenie w domu... Irka i Ankę, że rzucili się na mnie jak ja biłem ojca...”"
Podczas wizji lokalnych mieszkańcy Walimia wznosili okrzyki „wydać go nam!”, obawiano się samosądu. Badania psychiatryczne nie wykazały choroby psychicznej u mordercy. Ryszard Sobok w dniu 16 czerwca 1982 roku został skazany przez ówczesny Sąd Wojewódzki w Wałbrzychu z siedzibą w Świdnicy na karę śmierci. Sąd Najwyższy wyrokiem z dnia 21 listopada 1983 roku, utrzymał wyrok kary łącznej śmierci oraz kary dodatkowej pozbawienia praw publicznych na zawsze. Rada Państwa nie skorzystała z prawa łaski. Wyrok przez powieszenie wykonano 31 marca 1984 roku w Areszcie Śledczym przy ulicy Kleczkowskiej we Wrocławiu.

</doc>
<doc id="1593126" url="https://pl.wikipedia.org/wiki?curid=1593126" title="Renata Jonscher">
Renata Jonscher

Renata Jonscher (ur. 27 kwietnia 1967 w Cieszynie) – polska śpiewaczka (mezzosopran).
Absolwentka pielęgniarstwa oraz klasy fortepianu Danuty Gajdzicy-Szewczyk w Cieszynie. Przez wiele lat doskonaliła talent śpiewając w chórze w rodzinnym mieście, a następnie uczęszczała do szkół muzycznych w Strasburgu i Londynie. W wieku 20 lat rozpoczęła profesjonalną karierę jako solistka w Zespole Pieśni i Tańca „Śląsk”. W 1988 Renata Pludra (nazwisko panieńskie) została przyjęta do zespołu wraz z kilkoma osobami, pokonując około 400 kandydatów. Wielki talent muzyczny odkrył u niej prof. Stanisław Hadyna – założyciel zespołu. Odtąd występowała w całej Europie. Jej repertuar jest bardzo urozmaicony - od klasycznego, poprzez ludowy, kończąc na pieśniach religijnych. W 1988 otrzymała nagrodę państwową za wkład w kulturę muzyczną. W 2001 wydała album dedykowany twórczości wielkiego polskiego kompozytora Stanisława Hadyny.
Życie prywatne.
W 1998 Renata Jonscher poślubiła w Zakopanem Karola Jonschera - absolwenta Uniwersytetu w Cambridge, doktoranta Uniwersytetu Harvarda, właściciela firmy Central European Trust z siedzibą w Londynie (z filią w Warszawie), świadczącej usługi finansowo-strategiczne. Mąż Renaty Jonscher jest wnukiem znanego pediatry Karola Jonschera.

</doc>
<doc id="1593127" url="https://pl.wikipedia.org/wiki?curid=1593127" title="Cmentarz żydowski w Strzegowie">
Cmentarz żydowski w Strzegowie

Cmentarz żydowski w Strzegowie – został założony w XIX wieku i znajduje się w lesie przy drodze wylotowej do Radzanowa. Ma powierzchnię 0,2 ha. Do naszych czasów zachowało się kilkanaście nagrobków. Najstarszy z nich pochodzi z 1911. Na terenie kirkutu znajduje się pomnik ku czci ofiar Holocaustu ufundowany przez Żydów strzegowskich zamieszkałych za granicą.

</doc>
<doc id="1593129" url="https://pl.wikipedia.org/wiki?curid=1593129" title="Rząd wiązania">
Rząd wiązania



</doc>
<doc id="1593131" url="https://pl.wikipedia.org/wiki?curid=1593131" title="Valerijus Čekmonas">
Valerijus Čekmonas

Valerijus Čekmonas (ur. 25 października 1937 w obwodzie czerkaskim, zm. 17 marca 2004 w Wilnie) – litewski językoznawca, slawista. 
W 1964 ukończył studia na Uniwersytecie w Rostowie nad Donem, po czym podjął pracę w Instytucie Językoznawstwa im. Jakuba Kołasa Akademii Nauk Białoruskiej SRR. W 1979 rozpoczął wykłady na Wileńskim Uniwersytecie Państwowym, gdzie w 1982 uzyskał stopień doktora nauk filologicznych, a trzy lata później również profesora. W latach 1988–1999 kierował Katedrą Filologii Słowiańskiej Uniwersytetu. W 1995 stanął na czele redakcji czasopisma „Slavistica Vilnensis”. 
Wybrane publikacje.
 

</doc>
<doc id="1593133" url="https://pl.wikipedia.org/wiki?curid=1593133" title="Nacjonalizm integralny">
Nacjonalizm integralny

Nacjonalizm integralny – odmiana nacjonalizmu odrzucająca suwerenność narodu na rzecz władzy, która w jego interesie działa, ale jest od niego niezależna.
Podstawową cechą takiego nacjonalizmu był antydemokratyzm, zakładający, że w przypadku demokracji narodem mogą rządzić kliki partyjne i cudzoziemcy, co przeczy samemu celowi nacjonalizmu.
Pojęcie i zakres nacjonalizmu integralnego sformułował Charles Maurras.
Francuski nacjonalizm integralny.
Doktryna ta stała się programem Akcji Francuskiej. W przypadku Francji integralny nacjonalizm powstał z połączenia nacjonalizmu z rojalizmem, z naczelną tezą zakładającą, że tylko instytucje monarchiczne zaspokajają wszystkie aspiracje i potrzeby narodowe.
Ukraiński nacjonalizm integralny.
Zdaniem części badaczy ukraiński nacjonalizm od lat 20. XX w. mieszczący w sobie elementy faszyzmu i totalitaryzmu należy zaliczać do nacjonalizmów integralnych. Jego twórcą był Dmytro Doncow. Nacjonalizm ten zakładał, że najwyższą wartością jest naród, a najważniejszym celem jest zdobycie niezależnego państwa.
Doktryna została formalnie przyjęta za podstawy ideologiczne OUN na I Kongresie Ukraińskich Nacjonalistów w 1929 roku. Kongres ten w swojej uchwale założył wprowadzenie prawicowego ustroju totalitarnego w odzyskanym państwie, w którym niepodzielną władzę sprawować będzie jeden ruch polityczny z wodzem narodu i elitą. Mówi o tym punkt 16 Uchwały I Kongresu Ukraińskich Nacjonalistów, zgodnie z którym w narodzie ukraińskim nie ma miejsca na demokrację - rządzić ma nim ponadpartyjna (nie dopuszczająca do powstania jakiejkolwiek partii politycznej), obejmująca cały naród ukraiński, monokratyczna Organizacja Ukraińskich Nacjonalistów. Oprócz Doncowa głównymi przedstawicielami ukraińskiego nacjonalizmu integralnego byli: Mykoła Sciborski, Jurij Łypa, Jewhen Onaćkyj, Dmytro Palijiw.
W 1943 OUN-B odeszła od koncepcji Doncowa na rzecz haseł demokratycznych. Zdaniem Pera Andersa Rudlinga i Grzegorza Rossolińskiego-Liebe był to taktyczny manewr, który miał na celu zmianę wizerunku organizacji w kontekście planowanego nawiązania współpracy z zachodnimi aliantami. Za zmianą retoryki nie poszła zmiana praktyki organizacji, która w dalszym ciągu dokonywała masowych zbrodni. Tomasz Stryjek uważa, że do końca II wojny światowej OUN-B nie wyrzekła się zamiarów sprawowania władzy w przyszłym państwie ukraińskim metodami totalitarnymi. Po rozłamie, który nastąpił w łonie emigracyjnej OUN-B (znanej jako ZCz OUN) w 1954, nowo powstałe ugrupowanie OUN-z kontynuowało odwoływanie się do platformy demokratycznej UHWR, a ZCz OUN oficjalnie powróciły do ideologii Doncowa. Według Rudlinga do lat 60. słowo "demokracja" funkcjonowało wśród ukraińskich nacjonalistów na obczyźnie w znaczeniu pejoratywnym.
John-Paul Himka i Per Anders Rudling twierdzą, że nacjonaliści ukraińscy nigdy nie używali terminu "nacjonalizm integralny". Nazwa ta została przypisana do ideologii OUN przez Johna A. Armstronga w latach powojennych. Według Himki rozróżnienie pomiędzy "integralnym nacjonalizmem" a faszyzmem czy nazizmem jest semantycznym trikiem, gdyż Armstrong także zaliczał nazistów do kategorii integralnych nacjonalistów.
John-Paul Himka, Per Anders Rudling i Grzegorz Rossoliński-Liebe uważają koncepcje Armstronga dotyczące ukraińskiego nacjonalizmu za przestarzałe. Ich zdaniem Armstrong zachwycał się czołowymi działaczami OUN i na wywiadach z nimi opierał swoje badania. Nie miał dostępu do źródeł z krajów Europy centralnej i wschodniej, co negatywnie wpłynęło na wyciągane przez niego wnioski. Armstrong pomijał według nich udział OUN zbrodniach na Żydach i Polakach. Z tego też powodu historycy ci uważają, że prace Armstronga zdobywają poklask zwolenników spuścizny OUN-UPA i są wykorzystywane do jej obrony.
Zdaniem Tomasza Stryjka analiza ideologii i praktyki działania OUN prowadzi do wniosku, że w latach 1929–1941 było to prawicowe ugrupowanie nacjonalistyczno-integralne (autorytarne), następnie w latach 1941–1945 faszystowskie, a od 1945 roku powróciło do obozu prawicy autorytarnej.

</doc>
<doc id="1593135" url="https://pl.wikipedia.org/wiki?curid=1593135" title="Radovan Pekár">
Radovan Pekár

Radovan Pekár (ur. 27 grudnia 1980 w Preszowie) – słowacki piłkarz ręczny grający na pozycji rozgrywającego. Jest wychowankiem klubu słowackiej Ekstraklasy HT Tatran Preszów. Mierzy 199 cm wzrostu i waży 103 kg. W europejskich rozgrywkach, w których zadebiutował w sezonie 2002/03 występował w ramach Pucharu EHF, Pucharu Zdobywców Pucharów oraz Ligi Mistrzów.
Reprezentacja.
W barwach swojej reprezentacji wystąpił na Mistrzostwach Europy 2008 oraz Mistrzostwach Świata 2009, gdzie strzelił pierwszą w historii bramkę na mundialu dla reprezentacji Słowacji.

</doc>
<doc id="1593136" url="https://pl.wikipedia.org/wiki?curid=1593136" title="Radovan Pekar">
Radovan Pekar



</doc>
<doc id="1593140" url="https://pl.wikipedia.org/wiki?curid=1593140" title="Kottelatlimia">
Kottelatlimia

Kottelatlimia – rodzaj ryb karpiokształtnych z rodziny piskorzowatych (Cobitidae), występujących na Borneo, Sumatrze i Półwyspie Malajskim.
Klasyfikacja.
Gatunki zaliczane do tego rodzaju:
Gatunkiem typowym jest "Lepidocephalichthys katik" ("K. katik").

</doc>
<doc id="1593141" url="https://pl.wikipedia.org/wiki?curid=1593141" title="Mistrzostwa Świata w piłce ręcznej mężczyzn 2009">
Mistrzostwa Świata w piłce ręcznej mężczyzn 2009



</doc>
<doc id="1593143" url="https://pl.wikipedia.org/wiki?curid=1593143" title="Niwaella">
Niwaella

Niwaella – rodzaj ryb karpiokształtnych z rodziny piskorzowatych (Cobitidae).
Klasyfikacja.
Gatunki zaliczane do tego rodzaju:
Gatunkiem typowym jest "Cobitis delicata" ("N. delicata").

</doc>
<doc id="1593145" url="https://pl.wikipedia.org/wiki?curid=1593145" title="Robert Alan Browne">
Robert Alan Browne

Robert Alan Browne – amerykański aktor filmowy i telewizyjny. Jedną z pierwszych poważnych, głównych ról odegrał w podrzędnym filmie "The Mummy and the Curse of the Jackals" w 1969 roku. Jest najbardziej znany z występów w serialu telewizyjnym stacji NBC "Santa Barbara" jako John Perkins, a także w "Psychozie II" i jej sequelu: "Psychozie III" w roli Ralpha Statlera. Karierę aktorską zakończył w 1995 roku.

</doc>
<doc id="1593150" url="https://pl.wikipedia.org/wiki?curid=1593150" title="Harakiri (film)">
Harakiri (film)

 – japoński film samurajski z 1962 roku w reżyserii Masakiego Kobayashiego. 
Akcja filmu rozgrywa się pomiędzy 1619 a 1630 rokiem, w okresie Edo, podczas rządów shōgunów z rodu Tokugawa. Film opowiada historię rōnina o imieniu Hanshirō Tsugumo, który po utracie swojego pana nie popełnia seppuku, jak nakazuje obyczaj, ale opiekuje się córką i wnukiem – rodziną swojego zięcia, który został zmuszony do popełnienia rytualnego samobójstwa. 
Film przedstawia negatywne cechy ówczesnego systemu feudalnego oraz krytycznie odnosi się do cech i postępowania daimyō oraz innych wysoko postawionych obywateli. Popełnienie seppuku uważane było za jedyny sposób na ocalenie splamionego honoru.
W 1963 roku film został nominowany do głównej nagrody na Międzynarodowym Festiwalu Filmowym w Cannes. Pojedynek o Złotą Palmę przegrał z "Lampartem", zdobył jednak Specjalną Nagrodę Jury.

</doc>
<doc id="1593152" url="https://pl.wikipedia.org/wiki?curid=1593152" title="Cmentarz żydowski w Kołbieli">
Cmentarz żydowski w Kołbieli

Cmentarz żydowski w Kołbieli – znajduje się w lesie na północ od wsi, na przedłużeniu ulicy Kilińskiego, został założony w XIX wieku. Ma powierzchnię 0,5 ha. 
W 1944 służył za przyczółek obronny wojsk radzieckich, czego śladem są zachowane po dziś dzień okopy. W czasie tych wydarzeń kirkut uległ znaczącej dewastacji kontynuowanej w latach powojennych, wskutek czego do naszych czasów zachował się tylko jeden nagrobek znajdujący się na swoim pierwotnym miejscu i stojący na grobie Izaaka syna Abrahama ha-Lewi (zm. 22 lipca 1938). Oprócz tego na cmentarzu znajdują się dwa fragmenty macew usunięte z miejsc swej pierwotnej lokalizacji (jedna z nich dawniej stojąca na grobie Mojżesza Sztejermana). Jedną z macew pochodzących z nekropolii zabezpieczono w Żydowskim Instytucie Historycznym w Warszawie.

</doc>
<doc id="1593156" url="https://pl.wikipedia.org/wiki?curid=1593156" title="Osiedle Krzyżna Góra (Kłodzko)">
Osiedle Krzyżna Góra (Kłodzko)

Osiedle Krzyżna Góra (zwane także jako osiedle Ptasie lub osiedle Jaskółcza Góra) – osiedle Kłodzka, położone w południowo-wschodniej części miasta, na prawym brzegu Nysy Kłodzkiej. Zasadniczo składa się ono z osiedla domków wielorodzinnych powstałego wokół Krzyżnej Góry w okresie dwudziestolecia międzywojennego.
Geografia.
Położenie geograficzne.
Osiedle Krzyżna Góra leży w południowo-wschodniej części Kłodzka. Na północy graniczy z Przedmieściem Nyskim (Wygonem). Na zachodzie poprzez rzekę sąsiaduje ono z osiedlem im. Gustawa Morcinka, na południu z historycznym przedmieściem Nowy Świat, zaś na wschodzie z Jaszkową Dolną - wioską znajdującymi się na terenie gminy wiejskiej Kłodzko. Od centrum miasta osiedle oddalone jest o około 1,5 km na południowy wschód.
Warunki naturalne.
Osiedle znajduje się w Kotlinie Kłodzkiej w Sudetach Środkowych. Położone jest u ujścia potoku Jaszkówki do Nysy Kłodzkiej, na wysokości ok. 295–305 m n.p.m. wokół szczytu o nazwie Krzyżna Góra, liczącego 327 m n.p.m., stanowiącego najwyższe wzniesienie w tym rejonie Kłodzka. Od reszty miasta oddzielone jest na północny wschód poprzez wzniesienie noszące nieoficjalnie nazwę Ptasiej Góry (niem. "Puhuberg"), mierzące 324 m n.p.m.
Historia.
Teren dzisiejszego osiedla nie był zamieszkiwany, a w okresie średniowiecza był porośnięty lasami. W połowie XVIII wieku w pobliżu południowo-wschodniego zbocza wzniesienia Krzyżna Góra nad potokiem Jaszkówka zostało przeniesione przedmieście Nowy Świat. Związane to było z decyzją króla Prus Fryderyka II Wielkiego Hohenzollerna. Postanowił on rozbudować twierdzę na Górze Zamkowej, a co za tym idzie, przesiedlić mieszkańców najbliżej położonych przedmieść przyszłej fortyfikacji, w odleglejsze rejony współczesnego Starego Miasta.
Znaczący rozwój tego obszaru nastąpił po zakończeniu I wojny światowej. Postępujący wzrost liczby ludności spowodował konieczność rozbudowy miasta, która postępowała w kierunku południowym i zachodnim. Na początku lat 20. XX wieku władze miasta rozpoczęły budowę w tym miejscu osiedle domów wielorodzinnych wokół Krzyżowej Góry.
Po przejęciu ziemi kłodzkiej przez Polskę w 1945 roku osiedle z okresu dwudziestolecia międzywojennego określano początkowo jako Krzyżowa Góra, a następnie Krzyżna Góra. W użyciu występowały również nazwy: osiedle Jaskółcza Góra lub Ptasia Góra, które wywodziły się od nazw tutejszych ulic. W ciągu kolejnych dziesięcioleci nastąpiła rozbudowa osiedla wokół Krzyżnej Góry o nowe domy jednorodzinne, pojawiły się też bloki mieszkalne z wielkie płyty.
Administracja.
Obszar obecnego osiedla od zawsze dzielił losy polityczno-administracyjne z Kłodzkiem, zostając do niego oficjalnie włączony w XIX wieku. Po zakończeniu II wojny światowej znalazł się w granicach Polski. Wszedł jako część Kłodzka w skład województwa wrocławskiego, powiatu kłodzkiego.
Na terenie Kłodzka nie występują pomocnicze jednostki administracyjne, takie jak: osiedla, czy dzielnice, dlatego też o większości spraw decyduje samorząd miejski, którego siedziba znajduje się przy pl. Bolesława Chrobrego, na Starym Mieście. Mieszkańcy wybierają do Rady Miasta sześciu radnych co 5 lat (do 2018 roku kadencja wynosiła 4 lata), tworząc okręg wyborczy nr 1, wraz z całą wschodnią częścią miasta, położoną na prawym brzegu Nysy Kłodzkiej.
Edukacja i kultura.
Osiedle Krzyżna Góra nie posiada własnych placówek oświatowych. Dzieci w wieku 7–15 lat z terenu osiedla kształcą się w Szkole Podstawowej nr 7 im. Tadeusza Kościuszki, mieszczącej się na pobliskim osiedlu im. Sienkiewicza. Młodzież po ukończeniu szkoły podstawowej w zdecydowanej większości kontynuuje dalsze kształcenie w szkołach średnich położonych w centrum miasta.
Religia.
Większość mieszkańców osiedla stanowią wyznawcy Kościoła rzymskokatolickiego. Przynależą oni do katolickiej parafii Matki Bożej Różańcowej, której siedziba znajduje się na Piasku w Kłodzku przy pl. Franciszkańskim 1. Została ona utworzona w 1972 roku, z wydzielenia z parafii Wniebowzięcia NMP. Parafia ta wchodzi w skład diecezji świdnickiej i dekanatu kłodzkiego.
Architektura i urbanistyka.
Dominującą zabudową na terenie osiedla Krzyżna Góra są domy wielorodzinne, z reguły piętrowe, dwukondygnacyjne z poddaszem, powstałe w okresie dwudziestolecia międzywojennego, w modnym wówczas stylu funkcjonalizmu. Uzupełnione one zostały przez współczesne domy jednorodzinne powstałe w kolejny latach za czasów polskiej administracji. W latach 70. XX wieku we wschodniej części osiedla przy ulicy Myśliwskiej powstał pierwszy blok mieszkalny wykonany z wielkiej płyty. Współcześnie obszar osiedla położony we wschodniej części ulicy Wyspiańskiego przeznaczony jest pod budowę apartamentowców, z których pierwsze powstały na początku XXI wieku.
Mimo że osiedle posiada w stosunku do innych części Kłodzka stosunkowo młodą zabudowę, liczącą około stu lat, część z domów wielorodzinnych, położonych przy ulicy Kazimierza Przerwy-Tetmajera, jak i ulicy Wyspiańskiego, w tym zabudowania gospodarcze, zostało wpisanych do miejskiego rejestru zabytków.
W skład osiedla Krzyżna Góra wchodzi aktualnie 7 ulic:
Gospodarka.
We wschodniej części osiedla, po drugiej stronie ul. Wyspiańskiego znajdowały się zakłady Przedsiębiorstwa Mechanizacji Rolnictwa i Spółdzielni Mleczarskiej. Zostały one zlikwidowane na początku lat 90. XX wieku wraz z transformacją gospodarczą. Obecnie na ich miejscu znajduje się kilka prywatnych przedsiębiorstw, w tym m.in. spółka „Pemer” przy ulicy Wyspiańskiego 26, zajmująca się wykonawstwem i montażem konstrukcji stalowych na terenie Dolnego Śląska.
Osiedle posiada własną infrastrukturę handlową. Przy ulicy Wyspiańskiej znajduje się sklep spożywczy abc, zaś przy ulicy Kazimierza Przerwy-Tetmajera „Lewiatan”. Działa także sklep wędkarski oraz placówka Poczty Polskiej również przy ulicy Wyspiańskiego.
Turystyka i rekreacja.
Wokół szczytu Krzyżnej Góry ulokowano ogródki działkowe – POD „Łączność”, będące ulubionym miejscem wypoczynku mieszkańców. Poza tym na jego zboczu w latach 70. XX wieku wybudowano Dom Działkowca, który wynajmowany jest na potrzeby imprez okolicznościowych, takich jak m.in.: komunie czy wesela.
Na samym szczycie Krzyżnej Góry znajduje się jedyne w Polsce, młodzieżowe boisko piłkarskie, położone na płaskim wierzchołku. Posiada ono nietypowe wymiary, ponieważ odległość między bramkami wynosi nieco ponad 40 metrów. Powstało z inicjatywy lokalnych mieszkańców na przełomie lat 70. i 80. XX wieku.
Nową atrakcją dla osób miejscowych, jak i turystów odwiedzających Kłodzko jest położona przy ulicy Wyspiańskiego 40 „Laserarena”. Jest to miejsce przeznaczone do gry w laserowy paintball.
Infrastruktura.
Transport.
Główną arterię osiedla Krzyżna Góra stanowi ulica Wyspiańskiego, stanowiąca do 2018 roku fragment drogi krajowej nr 33, prowadzącej do Boboszowa i dalej granicy z Czechami, od której odchodzą pozostałe ulice, mające status dróg miejskich. Współcześnie arteria ta ma ona status drogi powiatowej o numerze 3227D, prowadzącej z Kłodzka do Ołdrzychowic Kłodzkich przez Jaszkowę Dolną, Jaszkowę Górą oraz Droszków. Pomimo oddania do użytku wspomnianej wyżej obwodnicy Kłodzka, należy ona wciąż do jednej z najczęściej uczęszczanych dróg w mieście.
Przez wschodni obszar osiedla przechodzi linia kolejowa nr 276 z Wrocławia Głównego do Międzylesia. Odcinek tej trasy prowadzący z Kłodzka do granicy powstał w latach 1874–1875. Na obszarze Krzyżnej Góry znajduje się posterunek odgałęźny Kłodzko Nowe, od którego swój początek bierze linia kolejowa nr 309 do Kudowy-Zdroju.
Komunikacja.
Komunikację miejską na terenie Kłodzka obsługuje od początku lat 90. XX wieku prywatny przewoźnik, A-Vista. Przez teren osiedla przebiegała linia numer 3, jednak zlikwidowano ją wskutek małej liczby pasażerów pod koniec tej samej dekady. W lutym 2019 roku A-Vista ponownie uruchomiła przewozy pasażerskie osób przez osiedle Krzyżna Góra, w ramach linii podmiejskiej, kursującej na trasie: Kłodzko – Jaszkowa Dolna, jednak po czterech miesiącach zawiesiła kursowanie busów z tego samego powodu.
Przez osiedle przebiegają także trasy komunikacji podmiejskiej i dalekobieżnej prywatnego przewoźnika Beskid Przewozy oraz PKS Kłodzko. Korzystają oni z przystanku umiejscowionego na terenie osiedla: "Kłodzko, ul. Wyspiańskiego".
Bezpieczeństwo.
W zakresie ochrony przeciwpożarowej oraz innych miejscowych zagrożeń – mieszkańcy osiedla Krzyżna Góra podlegają pod rejon działania Komendy Powiatowej Straży Pożarnej oraz Komendy Powiatowej Policji w Kłodzku. Funkcję dzielnicowego sprawuje: asp. Grzegorz Piech z V Rejonu Służbowego. Z ramienia kłodzkiej straży miejskiej V Rejon Służbowy obsługują st. insp. Marek Jasionek i st. strażnik Grzegorz Zamłyński.
Przy ulicy Wyspiańskiego 40 działa prywatny dom opieki przeznaczony dla seniorów o nazwie „Majowy Sen”. Posiada on łącznie 77 miejsc w pokojach 1, 2, 3-osobowych oraz w apartamentach, oferując pobyty długoterminowe, czasowe, w tym poszpitalne i pooperacyjne.

</doc>
<doc id="1593157" url="https://pl.wikipedia.org/wiki?curid=1593157" title="Reprezentacja Iranu w piłce ręcznej mężczyzn">
Reprezentacja Iranu w piłce ręcznej mężczyzn

Reprezentacja Iranu w piłce ręcznej mężczyzn – narodowy zespół piłkarzy ręcznych z Iranu. Reprezentuje swój kraj w rozgrywkach międzynarodowych.

</doc>
<doc id="1593170" url="https://pl.wikipedia.org/wiki?curid=1593170" title="Mykolas Krupavičius">
Mykolas Krupavičius

Mykolas Krupavičius (ur. 1 października 1885 w Balwierzyszkach, zm. 4 grudnia 1970 w Chicago) – litewski duchowny rzymskokatolicki i polityk, minister rolnictwa Republiki Litewskiej (1923–1926), autor przeprowadzonej na Litwie w dwudziestoleciu międzywojennym reformy rolnej. 
Po ukończeniu szkoły podstawowej w Igliszkanach uczył się w seminarium nauczycielskim w Wejwerach. W 1905 podjął pracę jako nauczyciel w miejscowościach guberni łomżyńskiej. Od 1907 do 1908 nauczał również w Popielanach. 
W latach 1908–1913 uczył się w seminarium duchownym w Sejnach. Trzy lata później ukończył Akademię Duchowną w Piotrogrodzie. 13 maja 1914 został wyświęcony przez biskupa Cieplaka na księdza rzymskokatolickiego. W 1917 wyznaczono go kapelanem gimnazjum litewskiego w Woroneżu. Podczas pobytu w Rosji założył Litewską Partię Chrześcijańsko-Demokratyczną. Po wybuchu rewolucji bolszewickiej został skazany na śmierć przez trybunał ludowy, jednak w maju 1918 udało mu się wrócić na Litwę. 
Po uzyskaniu przez Litwę niepodległości objął 1 grudnia 1918 kierownictwo nad Komisją ds. Reformy Rolnej (lit. Žemės reformos komisija). Od 1919 do 1923 kierował Komitetem Centralnym Litewskiej Partii Chrześcijańsko-Demokratycznej. W 1920 został wybrany w skład Sejmu Ustawodawczego. Mandat odnawiał w 1922, 1923 i 1926 roku. W rządach chrześcijańskiej demokracji pełnił urząd ministra rolnictwa (1923–1926). Był odpowiedzialny za przeprowadzenie reformy rolnej w radykalnej postaci, co doprowadziło do zniwelowania wpływów polskiego ziemiaństwa na Litwie. Po przejęciu władzy przez centrolewicę, a później tautininków poświęcił się dalszemu kształceniu: studiował socjologię, ekonomię, prawo i dziennikarstwo na uniwersytetach w Lille i Tuluzie. Po powrocie na Litwę został wikarym w Godlewie (1930–1931). Od 1931 do 1933 wykładał w seminarium duchownym w Wyłkowyszkach. W latach 1933-1935 sprawował posługę proboszcza w Wejwerach, a później do 1942 w Kalwarii. 
Podczas okupacji niemieckiej aresztowany przez Gestapo (grudzień 1942) i więziony w Ejtkunach i Tylży, później również w klasztorze karmelitów w Ratyzbonie. Po wyzwoleniu przez armię amerykańską mieszkał w Niemczech Zachodnich, po czym wyjechał w 1956 do Stanów Zjednoczonych. Od 1945 do 1955 stał na czele Wysokiego Komitetu Wyzwolenia Litwy (lit. "Vyriausiasis Lietuvos išlaisvinimo komitetas") – quasi-rządu emigracyjnego.

</doc>
<doc id="1593171" url="https://pl.wikipedia.org/wiki?curid=1593171" title="Cmentarz żydowski w Ryglicach">
Cmentarz żydowski w Ryglicach

Cmentarz żydowski w Ryglicach – powstał w pierwszej połowie XIX wieku i znajduje się przy drodze na Galię Dolną. Do naszych czasów zachowało się około stu macew odznaczających się wysokim kunsztem kamieniarskim. Na wielu nagrobkach czytelne inskrypcje oraz typowa dla cmentarzy żydowskich symbolika. Cmentarz ma powierzchnię 0,75 ha. Na początku XXI wieku teren nekropolii został uporządkowany i ogrodzony. Kilka nagrobków upamiętniających rabinów i cadyków zostało odrestaurowanych. Odbudowa cmentarza została sfinansowana przez Stowarzyszenie Odnowy Dziedzictwa Żydowskiego w Ryglicach z siedzibą w Londynie.

</doc>
<doc id="1593172" url="https://pl.wikipedia.org/wiki?curid=1593172" title="Wasyl Hrynyk">
Wasyl Hrynyk



</doc>
<doc id="1593173" url="https://pl.wikipedia.org/wiki?curid=1593173" title="Józef Moszyński">
Józef Moszyński

Józef Moszyński herbu Łodzia (ur. w 1860, zm. w 1914 w Grodzisku Mazowieckim) – polski architekt.
Zarys biografii.
Był synem Juliana Moszyńskiego i Eweliny z Kraskowskich. Po ukończeniu warszawskiego liceum realnego wstąpił do założonego w 1832 Instytutu Inżynierów Cywilnych (ros. Санкт-Петербургский государственный архитектурно-строительный университет) w St. Petersburgu. Po ukończeniu studiów w 1887 był szefem technicznym w departamencie spraw religijnych Ministerstwa Spraw Wewnętrznych. W 1890 został kierownikiem budowy gmachu departamentu policji w St. Petersburgu. Mianowany tajnym radcą dworu. Działał w środowisku Polonii w St. Petersburgu, wspierając materialnie studiujących tam polskich studentów.
Jest autorem projektu zespołu budynków szpitala psychiatrycznego Kaszczenko w Nikolskim k. St. Petersburga. Jednocześnie był wykładowcą w Instytucie Inżynierów Cywilnych.
Po przyjeździe do Polski wybudował w 1903 w Grodzisku Mazowieckim przy ul. Kościuszki 12 (dawnej Ogrodowej) charakterystyczną willę z wieżą. Utrzymany w stylu secesyjnym budynek nosi nazwę „Niespodzianka”. Moszyński prawdopodobnie jest także autorem grodziskiego „domu rejenta” przy ul. Bałtyckiej oraz budynku przy ul. Kilińskiego 16.
Zmarł w Grodzisku Mazowieckim i został pochowany na tamtejszym cmentarzu parafialnym.

</doc>
<doc id="1593177" url="https://pl.wikipedia.org/wiki?curid=1593177" title="Wilhelm Schneider">
Wilhelm Schneider

Wilhelm Józef Schneider (ur. 9 lipca 1909 w Katowicach, zm. 28 grudnia 1988 w Chorzowie) – polski lekkoatleta, tyczkarz.
Życiorys.
Od 1930 reprezentował klub Pogoń Katowice. Szósty zawodnik igrzysk olimpijskich w Berlinie ex aequo z kilkoma innymi tyczkarzami z wynikiem 4,00. Czwarty zawodnik mistrzostw Europy w 1938 w Turynie (4,00). 4-krotny mistrz (1934, 1937-1939) i 3-krotny rekordzista Polski w skoku o tyczce. 16-krotny reprezentant Polski w meczach międzypaństwowych (2 razy w biegu płotkarskim na 110 m). Rekord życiowy w skoku o tyczce – 4,14 w 1935. Laureat Plebiscytu Przeglądu Sportowego w 1935 (7. miejsce).
Po wybuchu wojny brał udział w wojnie obronnej 1939. Następnie przebywał na Śląsku. Podczas okupacji kontynuował karierę w ramach niemieckich stowarzyszeń. Po wojnie został trenerem w klubach chorzowskich i katowickich.

</doc>
<doc id="1593178" url="https://pl.wikipedia.org/wiki?curid=1593178" title="Spadkobiercy cara">
Spadkobiercy cara

Spadkobiercy cara – rosyjski dramat z 2008 roku w reżyserii Konstantina Odiegowa. Film jest adaptacją powieści rosyjskiego pisarza Siergieja Kozłowa pt. "Chłopiec bez szpady" (ros. "Мальчик без шпаги").

</doc>
<doc id="1593179" url="https://pl.wikipedia.org/wiki?curid=1593179" title="Czaplowy Wierch">
Czaplowy Wierch

Czaplowy Wierch, Czaplów Wierch, Wierch Czaplówka (słow. "Vrch Čaplovka") – szczyt reglowy w słowackich Tatrach Zachodnich. Wznosi się na wysokość 1096 m n.p.m. w końcowym fragmencie grzbietu wyrastającego na północny zachód z wierzchołka Furkaski ("Veľká Furkaska", 1490 m).
Oddziela on tu dolną część Doliny Juraniowej ("Juráňova dolina") – Juraniową Cieśniawę na zachodzie od Doliny Czaplowej ("Čaplovka") na wschodzie. Czaplowy Wierch posiada 3 wyraźne wierzchołki. Wierzchołek północny jest najniższy (1061 m) i najmniej wybitny, stanowi dobry punkt widokowy na Juraniową Cieśniawę, ku której opada skalnym urwiskiem. Środkowa kulminacja wznosi się najwyżej, na południowo-zachodnim końcu ok. 400-metrowej długości wapiennego muru skalnego, ograniczającego dolny odcinek Doliny Czaplowej. Porośnięta jest świetlistym, sosnowym lasem, a liczne okazy nieczęstej w Tatrach sosny zwyczajnej rosną także w innych miejscach masywu. Na południe opada ze szczytu krótki, stromy grzbiet do lesistego siodła, ponad którym góruje łagodniejszy wierzchołek południowy – Czaplowa Kopka (1086 m).
Wszystkie używane formy nazwy pochodzą od nazwiska Czapla ("Čapla") i związane są z dawną przynależnością wzgórza do jednej z hal pasterskich – Hali Czaplowej ("Čaplovka"). Na Czaplowy Wierch nie prowadzą żadne szlaki turystyczne.

</doc>
<doc id="1593180" url="https://pl.wikipedia.org/wiki?curid=1593180" title="Reprezentacja Zjednoczonych Emiratów Arabskich w piłce ręcznej mężczyzn">
Reprezentacja Zjednoczonych Emiratów Arabskich w piłce ręcznej mężczyzn

Reprezentacja Zjednoczonych Emiratów Arabskich w piłce ręcznej mężczyzn – narodowy zespół piłkarzy ręcznych ze Zjednoczonych Emiratów Arabskich. Reprezentuje swój kraj w rozgrywkach międzynarodowych.

</doc>
<doc id="1593181" url="https://pl.wikipedia.org/wiki?curid=1593181" title="Iwan Polianśkyj">
Iwan Polianśkyj



</doc>
<doc id="1593182" url="https://pl.wikipedia.org/wiki?curid=1593182" title="Diana Scarwid">
Diana Scarwid

Diana Scarwid (ur. 27 sierpnia 1955 w Savannah w stanie Georgia, USA) – amerykańska aktorka filmowa, telewizyjna i teatralna, laureatka nominacji do Oscara za drugoplanową rolę Louise w filmie Richarda Donnera "Inside Moves".
W wieku lat siedemnastu opuściła rodzinną Georgię, by wyruszyć do Nowego Jorku i zostać aktorką. Ukończyła Pace University oraz American Academy of Dramatic Arts. Zadebiutowała rolą w odcinku serialu telewizyjnego "Starsky i Hutch" pt. "Nightmare" w roku 1976. Dwa lata później wystąpiła w pierwszej roli filmowej w dramacie Louis Malle "Ślicznotka" (ang. "Pretty Baby"). W 1981 roku została nominowana przez Akademię Filmową do nagrody Oscara za rolę Louise, filmowej dziewczyny Johna Savage'a w "Inside Moves". Tego samego roku wcieliła się w swoją najbardziej rozpoznawalną rolę, Christinę Crawford w filmie "Mommie Dearest". Za występ otrzymała antynagrodę Złotej Maliny dla najgorszej aktorki w drugoplanowej roli. W "Psychozie III" (ang. "Psycho III", 1986) Anthony'ego Perkinsa wystąpiła w jednej z głównych ról kobiecych, jako Maureen Coyle. W 2000 roku zagrała w thrillerze "Co kryje prawda" (ang. "What Lies Beneath"), u boku Michelle Pfeiffer i Harrisona Forda.
Od 1977 roku jej mężem jest lekarz Eric Sheinbart. Para ma dwójkę dzieci: Jeremy'ego i Ursulę.

</doc>
<doc id="1593185" url="https://pl.wikipedia.org/wiki?curid=1593185" title="Yoji Yamada">
Yoji Yamada



</doc>
<doc id="1593191" url="https://pl.wikipedia.org/wiki?curid=1593191" title="Shochiku">
Shochiku



</doc>
<doc id="1593193" url="https://pl.wikipedia.org/wiki?curid=1593193" title="Mikołaj Jan Boży Soult">
Mikołaj Jan Boży Soult



</doc>
<doc id="1593197" url="https://pl.wikipedia.org/wiki?curid=1593197" title="Aphanius">
Aphanius

Aphanius – rodzaj ryb z rodziny karpieńcowatych (Cyprinodontidae).
Klasyfikacja.
Gatunki zaliczane do tego rodzaju:

</doc>
<doc id="1593200" url="https://pl.wikipedia.org/wiki?curid=1593200" title="Jatra">
Jatra



</doc>
<doc id="1593201" url="https://pl.wikipedia.org/wiki?curid=1593201" title="Cmentarz żydowski w Limanowej">
Cmentarz żydowski w Limanowej

Cmentarz żydowski w Limanowej – został założony w najprawdopodobniej w XIX wieku i znajduje się na zboczu wzgórza w okolicach obecnych ulic Kolejowej i Rejtana. Cmentarz ma powierzchnię 0,4 ha i jest ogrodzony siatką.
Podczas II wojny światowej cmentarz służył jako miejsce masowych egzekucji i uległ częściowemu zniszczeniu. Proces dewastacji był kontynuowany w latach powojennych (m.in. część macew posłużyła do budowy ławek na rynku), wskutek czego do naszych czasów zachowało się niewiele nagrobków spośród których większość ma zatarte napisy. W latach 90. XX wieku na terenie kirkutu przeprowadzono prace restauracyjne, postawiono wówczas dwa pomniki ku czci ofiar Holocaustu.

</doc>
<doc id="1593202" url="https://pl.wikipedia.org/wiki?curid=1593202" title="Sokolniccy herbu Nowina">
Sokolniccy herbu Nowina

Sokolniccy – ród szlachecki herbu Nowina. Nazwisko wzięli od miejscowości Sokolniki koło Kłecka, gdzie występują w 1284, w osobie Stosza (Kodeks Dyplomatyczny Wielkopolski Nr 531). Ciągły wywód genealogiczny od Wojciecha Sokolnickiego, wzmiankowanego w aktach grodzkich i ziemskich gnieźnieńskich od 1503. Wyznanie rzymskokatolickie. Jedna z gałęzi wielkopolskich otrzymała pruski dziedziczny tytuł hrabiowski. Istnieją liczne gałęzie nieutytułowane tego rodu zarówno w Wielkopolsce, jak i na Mazowszu.
Hrabiowie Sokolniccy.
Celestyn Wojciech Sokolnicki (1752-1819) otrzymał reskryptem gabinetowym króla Fryderyka Wilhelma III datowanym w Berlinie 11 kwietnia 1817 (dyplom tamże 9 czerwca 1817) pruski dziedziczny tytuł hrabiowski. Nadanie to było częścią serii dyplomów hrabiowskich pomyślanych, jako pozyskiwanie miejscowych możniejszych rodów wielkopolskich dla pruskiej monarchii. Hrabiowie Sokolniccy ulegali w ciągu kolejnych pokoleń degradacji majątkowej i urzędowej. Prawdopodobnie ostatni męski potomek Celestyna umarł 1968 roku.
Jedynymi ważniejszymi przedstawicielami hrabiowskiego rodu byli:
Herb hrabiów Sokolnickich.
W polu błękitnym zawiasa kotłowa srebrna barkiem do dołu, między ramionami której takiż miecz o rękojeści złotej, na opak. Nad koroną hrabiowską ukoronowany hełm z labrami błękitno srebrnymi, na nim, oparta kolanem, noga zbrojna srebrna w bucie czarnym z ostrogą złotą, stopą w lewo.
Koligacje hrabiów Sokolnickich.
Hrabiowie Sokolniccy byli skoligaceni z następującymi rodami: Edelmann, Golińscy h. Zabawa, Grube, Laskowscy h. Korab, Mikorscy h. Ostoja, Mycielscy h. Dołęga, Romankiewiczowie h. Drogosław, Rutkowscy h. Pobóg, Skórzewscy h. Drogosław, Suchorzewscy h. Zaremba, Dunin-Wąsowiczowie h. Łabędź, Wolszlegierowie h. własnego, Wantoch-Rekowscy h. własnego, Żerońscy h. Abdank
Dobra rodowe hrabiów Sokolnickich.
Jarogniewice (do 1825) i Wziąchów w powiecie kościańskim, Małgów w pow. krotoszyńskim, Pogrzybów (do 1945) w powiecie odolanowskim, Cieśle i Kajewo (do 1945) w powiecie pleszewskim, Kaliszany, Łasków i Rusiec w powiecie wągrowieckim.

</doc>
<doc id="1593204" url="https://pl.wikipedia.org/wiki?curid=1593204" title="Jatra (pielgrzymka)">
Jatra (pielgrzymka)

Jatra (dewanagari यात्रा, trl. yātrā, ang. "yatra") – popularna forma kultu hinduistycznego polegająca na indywidualnych lub grupowych podróżach (pieszo lub z pomocą środków lokomocji) do lub wokół sławnych obiektów kultowych. Mircea Eliade opisuje, że techniki medytacyjne pozwalają na uwewnętrznienie pielgrzymki do świętego miejsca.
Pielgrzymki ideologiczne.
Tradycje jatr wykorzystywano w Indiach również w celach politycznych.

</doc>
<doc id="1593205" url="https://pl.wikipedia.org/wiki?curid=1593205" title="Terry Jacks">
Terry Jacks

Terry Jacks (ur. 29 marca 1944 w Winnipeg) – kanadyjski piosenkarz, kompozytor i producent płytowy.

</doc>
<doc id="1593206" url="https://pl.wikipedia.org/wiki?curid=1593206" title="Hilarión Osorio">
Hilarión Osorio

Hilarión Osorio (ur. 21 października 1928) – piłkarz paragwajski, napastnik.
W latach 40. Osorio był piłkarzem klubu Sportivo Luqueño.
Jako piłkarz klubu Sportivo Luqueño był w kadrze reprezentacji podczas finałów mistrzostw świata w 1950 roku, gdzie Paragwaj odpadł w fazie grupowej. Osorio nie zagrał w żadnym meczu.
Wziął udział w turnieju Copa América 1956, gdzie Paragwaj zajął przedostatnie, piąte miejsce. Osorio zagrał tylko w bezbramkowym meczu z Brazylią, w którym zmienił go Máximo Rolón.

</doc>
<doc id="1593208" url="https://pl.wikipedia.org/wiki?curid=1593208" title="Hilarion Osorio">
Hilarion Osorio



</doc>
<doc id="1593209" url="https://pl.wikipedia.org/wiki?curid=1593209" title="Orestias">
Orestias

Orestias – rodzaj ryb z rodziny karpieńcowatych. Dawniej umieszczano go w osobnej rodzinie Orestiidae. Przedstawiciele są planktonem zwierzęcym. Osiągają długość od 9 do 22 cm. Rzuca się w oczy brak płetwy brzusznej. Są endemitami jezior w Peru, Boliwii i Chile na wysokościach do 3600 m n.p.m. Wiele gatunków stało się rzadkich z powodu konkurencji z rybami wprowadzonymi przez człowieka, zanieczyszczeń i innych działań człowieka. Jednego z nich ("Orestias cuvieri") widziano po raz ostatni w 1939, sądzi się więc, że już wyginął. Inne zajmują bardzo niewielkie obszary (Parenti 1984).
Systematyka.
Amerykański ichtiolog Lynne R. Parenti podzielił 43 gatunki zaliczane do rodzaju, tworząc w 1984 roku 4 grupy. W 2003 Lüssen przeprowadził badania filogenetyczne, opierając się na sekwencjach mtDNA i posługując się hybrydyzacją. Jednakże mitochondrialny DNA nie pomógł w wielkim stopniu wiarygodnie wyjaśnić ewolucji rodzaju.
Klasyfikacja.
Gatunki zaliczane do tego rodzaju :

</doc>
<doc id="1593210" url="https://pl.wikipedia.org/wiki?curid=1593210" title="Cmentarz żydowski w Czarnym Dunajcu">
Cmentarz żydowski w Czarnym Dunajcu

Cmentarz żydowski w Czarnym Dunajcu – został założony w drugiej połowie XIX wieku i znajduje się na północ od miejscowości przy drodze wylotowej na Rabkę. Podczas drugiej wojny światowej był miejscem masowych egzekucji, a w okresie powojennym uległ znacznej dewastacji, skutkiem czego do naszych czasów zachowała się tylko jedna macewa z inskrypcją w języku hebrajskim oraz podstawy kilku dalszych.

</doc>
<doc id="1593219" url="https://pl.wikipedia.org/wiki?curid=1593219" title="Bazylli Hrynyk">
Bazylli Hrynyk



</doc>
<doc id="1593221" url="https://pl.wikipedia.org/wiki?curid=1593221" title="Elioro Paredes">
Elioro Paredes

Elioro Paredes (ur. 19 lutego 1921) - piłkarz paragwajski, bramkarz.
Jako piłkarz klubu Sportivo Luqueño był w kadrze reprezentacji podczas finałów mistrzostw świata w 1950 roku, gdzie Paragwaj odpadł w fazie grupowej. Paredes nie zagrał w żadnym meczu.
Nigdy nie wziął udziału w turnieju Copa América.

</doc>
<doc id="1593222" url="https://pl.wikipedia.org/wiki?curid=1593222" title="Mikołaj Deńko">
Mikołaj Deńko

Mikołaj Deńko, ukr. Микола Денько – Mykoła Deńko (ur. 29 listopada 1905 w Besku, zm. 14 kwietnia 1991 w Krakowie) – kapłan greckokatolicki.
Biografia.
Urodził się 29 listopada 1905 w Besku. Uczył się w Państwowym Gimnazjum im. Królowej Zofii w Sanoku, w którym zdał egzamin dojrzałości 18 maja 1926 w trakcie przewrotu majowego (w jego klasie byli m.in. Ludwik Bar, Stanisław Buczek, Bronisław Kocyłowski, Marian Strzelbicki). Po zdaniu matury wstąpił do Greckokatolickiego Seminarium Duchownego w Przemyślu, a następnie skierowany został na studia do Rzymu, które ukończył doktoratem z filozofii i licencjatem z teologii. Tam też został wyświęcony w 1931 r.; celebs.
Po święcenia ks. Deńko powrócił do Przemyśla, gdzie rozpoczął wykłady w miejscowym Greckokatolickim Seminarium Duchownym. Sprawował także funkcję ojca duchownego alumnów. Od 1939 r. kanonik Greckokatolickiej Kapituły Przemyskiej. Okupację spędził w Przemyślu. 
Na przełomie 1945 i 1946 wyjechał (dzięki czemu uniknął deportacji do USRR) na leczenie do Krakowa, gdzie pomagał w miejscowej parafii greckokatolickiej. Uniknął też aresztu w maju 1947 r., gdy komunistyczne organa bezpieczeństwa urządziły w pomieszczeniach parafii „kocioł” i przez następne pięć lat ukrywał się pełniąc posługę kapelana w podwarszawskich żeńskich klasztorach rzymskokatolickich. Utrzymywał kontakt z innymi duchownymi greckokatolickimi.
Aresztowany został w 1952 r. i skazany w 1953 r. przez Wojskowy Sąd Rejonowy Warszawie na 12 lat więzienia, utratę praw publicznych przez okres 5 lat i przepadek całego mienia (razem z nim sądzeni byli oo. bazylianie o. Paweł Puszkarski oraz o. Pasyw Szewaha). Na mocy amnestii wyrok został zmniejszony do 8 lat więzienia. Przetrzymywany w Warszawie, Sztumie, Rawiczu i Wronkach. Zwolniony w 1956 r.
Po wyjściu na wolność przez niemal rok leczył nadszarpnięte pobytem w więzieniu zdrowie, a następnie przyjechał do Krakowa, gdzie rozpoczął starania o reaktywowanie parafii greckokatolickiej, zakończone połowicznym sukcesem. Od wiosny 1958 r. rozpoczął odprawianie nabożeństw greckokatolickich w kaplicy św. Doroty w kościele pw. św. Katarzyny (obowiązki te pełnił przez 33 lata). Jednocześnie też po kilku latach rozpoczął odprawianie coniedzielnych nabożeństw w Katowicach i okazjonalnie w różnych parafiach greckokatolickich na terenie całej Polski. 
Zmarł w Krakowie, pochowany został na cmentarzu głównym w Przemyślu, w grobowcu Greckokatolickiej Kapituły Przemyskiej.

</doc>
<doc id="1593224" url="https://pl.wikipedia.org/wiki?curid=1593224" title="Aryana">
Aryana



</doc>
<doc id="1593227" url="https://pl.wikipedia.org/wiki?curid=1593227" title="Cyfry chińskie">
Cyfry chińskie



</doc>
<doc id="1593230" url="https://pl.wikipedia.org/wiki?curid=1593230" title="Opel Omega Evo500">
Opel Omega Evo500



</doc>
<doc id="1593231" url="https://pl.wikipedia.org/wiki?curid=1593231" title="Synagoga Kehilath Jeshurun w Nowym Jorku">
Synagoga Kehilath Jeshurun w Nowym Jorku

Synagoga Kehilath Jeshurun w Nowym Jorku – jest to synagoga wyznania ortodoksyjnego położona przy ulicy 85th East Street w Nowym Jorku na wyspie Manhattan. Świątynia została zbudowana w 1872 roku. Obecnie synagoga posiada bliskie kontakty ze szkołą Ramaz. Obie instytucje dzielą się budynkami, a synagoga jest także jedną z głównych placówek dotującą uczelnię.
Synagoga Kehilath Jeshurun obecnie jest aktywną świątynią, w której regularnie odbywają się nabożeństwa. Świątynia odgrywa ważną rolę integracyjną wśród lokalnej społeczności żydowskiej, a także jest miejscem spotkań ludzi związanych bezpośrednio ze szkołą Ramaz, której założycielem był Joseph Lookstein, wnuk założyciela synagogi Kehilath Jeshurun.
W grudniu 2008 roku ujawniono, że lokalna gmina żydowska, w tym sama synagoga straciła ponad 3,5 miliona dolarów w aferze związanej z Bernardem Madoffem.

</doc>
<doc id="1593233" url="https://pl.wikipedia.org/wiki?curid=1593233" title="Alfa-kwasy">
Alfa-kwasy

Alfa-kwasy (α-kwasy) – grupa organicznych związków chemicznych o gorzkim smaku występujących w szyszkach chmielu. Głównym związkiem z tej grupy jest humulon, pozostałe α-kwasy różnią się podstawnikami. Zaliczane są one do żywic chmielowych. Zawartość α-kwasów jest jedną z najważniejszych cech jakościowych chmielu. Zarówno masa, jak i skład wytworzonych w szyszkach chmielowych α-kwasów zależą od odmiany chmielu (aromatyczny, goryczkowy), warunków pogodowych i położenia geograficznego. W zależności od sezonu ten sam gatunek chmielu może zawierać odmienne ilości α-kwasów.
Zawartość α-kwasów w chmielu ma największe znaczenie w piwowarstwie, gdyż stopień nachmielenia piwa określa się przez ilość α-kwasów, jakie powinny się w nim znaleźć. α-kwasy nie są rozpuszczalne w zimnej wodzie. Dopiero w trakcie gotowania brzeczki piwnej następuje proces izomeryzacji (przekształcenia) w rozpuszczalne izo-α-kwasy (izohumulony), nadające piwu charakterystyczną goryczkę.

</doc>
<doc id="1593234" url="https://pl.wikipedia.org/wiki?curid=1593234" title="Synagoga Lincoln Street w Nowym Jorku">
Synagoga Lincoln Street w Nowym Jorku

Synagoga Lincoln Street w Nowym Jorku – jest synagoga wyznania ortodoksyjnego położoną przy ulicy 200 Amsterdam Avenue w Nowym Jorku na wyspie Manhattan.
Świątynia została założona w 1964 roku przez rabina Shlomo Riskina, który pełni role głównego rabina synagogi do dnia dzisiejszego.
Obecnie w synagodze są odprawiane regularnie nabożeństwa, a także kursy dla początkujących kworów modlitewnych - Minjan, które prowadzi rabin Ephraim Buchwald.
W 2013 synagoga uzyskała swój obecny budynek. 

</doc>
<doc id="1593242" url="https://pl.wikipedia.org/wiki?curid=1593242" title="Park Konstytucji 3 Maja w Białymstoku">
Park Konstytucji 3 Maja w Białymstoku

Park Konstytucji 3 Maja – modernistyczny park w Białymstoku utworzony na przełomie lat 20. i 30. XX wieku według projektu J.B. Rybołowicza. Po II wojnie światowej park nosił nazwę „Park Zwierzyniec”. Nowa nazwa parku "Konstytucji 3 Maja" została nadana w 2009 r. Obszar parku wynosi 16,2 ha. 
Historia parku.
Na południowych peryferiach Białegostoku rozciągał się duży obszar Lasu Zwierzynieckiego, który był miejscem łowów rodu Branickich; miał ok. 14 wiorst obwodu i powierzchnię ponad 34 ha. Tereny leśne w roku 1920 zostały nazwane Parkiem Miejskim 3 Maja. Obecny park Zwierzyniec graniczy na północy z terenami pałacowo-parkowymi przez rondo placu Katyńskiego i Aleję Zakochanych parku Planty.
W wyniku rozebrania zajezdni tramwajowej przy ulicy Świętojańskiej w roku 1935 stworzono tym samym perspektywę z jednej strony na park Zwierzyniec, z drugiej na budujący się Dom Ludowy im. marszałka J. Piłsudskiego (1934–1938), aktualnie Teatr Dramatyczny. W ten sposób uzyskano efekt połączenia Parku Miejskiego 3 Maja poprzez park Planty z Parku Miejskiego im. księcia J. Poniatowskiego.
Środkową część parku Zwierzynieckiego zajmuje szeroka aleja spacerowa, stanowiąca główną oś widokową, przechodzącą przez dwa ronda i zakończona trzecim, mniejszym. Na pierwszym rondzie usytuowano pomnik upamiętniający żołnierzy 42 pułku piechoty, odsłonięty 30 listopada 1930 r. w setną rocznicę wybuchu powstania listopadowego. Alegoryczna rzeźba przedstawia rzymską boginię wojny – Bellonę, podtrzymującą rannego żołnierza.
Pomnik Konstytucji 3 Maja znajduje się w parku pomiędzy Akcentem ZOO a ul. Zwierzyniecką na niewielkim wzgórzu uroczyście zasadzono trzy dęby, okalając je okręgiem 11 drzew lipowych. Kompozycję zaakcentowano pięcioma alejkami, kierującymi się ku trzem dębom, które otoczono okrągłą alejką.
Wschodnie obrzeża parku graniczą z tzw. trasą Kopernikowską łączącą ulicę Zwierzyniecką z ul. Cz. Miłosza. Odcinek nowo powstałej ulicy nosi nazwę Świętego ojca Pio.
Białystok jest jednym z niewielu miast, w którym można przebyć drogę ze śródmieścia do granic miasta, przebywając cały czas na terenach zielonych.
Park wpisany jest do rejestru zabytków pod numerem A-138 z dnia 30.12.1986.
Architektura.
Na terenie Zwierzyńca znajduje się szereg pomników i budowli.
Pomnik 42 Pułku Piechoty.
Pomnik upamiętniający fakt odzyskania przez Polskę niepodległości oraz upamiętniający żołnierzy 42 pułku piechoty, który od roku 1922 miał swoją stałą siedzibę w mieście nad rzeką Białą. Wcześniej pułk brał udział w zaciętych walkach pod Mławą, a także gromił radzieckie wojska nad rzeką Wkrą. W ten sposób oddano hołd poległym oficerom i żołnierzom w wojnie polsko-bolszewickiej w roku 1920, jak i w wojnie polsko-ukraińskiej w roku 1919.
Autor pomnika, rzeźbiarz i legionista Jakub Juszczyk, nazwał swoje dzieło "Jeszcze Polska nie zginęła". Pomnik został zniszczony wiosną 1940 r. z rozkazu NKWD przez żołnierzy Armii Czerwonej. Obecnie, zrekonstruowany przez rzeźbiarzy Krzysztofa Gąsowskiego i Krzysztofa Jakubowskiego, ponownie stanął na pierwotnym miejscu, odsłonięty uroczyście 3 maja 1997 r.
Cmentarz wojskowy.
Cmentarz wojskowy znajduje się w parku przy ulicy 11 Listopada i jest miejscem pochówku między innymi:
Na cmentarzu jest także pomnik – ołtarz, zaprojektowany przez Jarosława Giryna, który został odsłonięty w roku 1932; symboliczna mogiła ofiar Katynia; płyta Grobu Nieznanego Żołnierza z roku 1920, która po II wojnie została przeniesiona z Rynku Kościuszki.
Opera i Filharmonia Podlaska.
Działająca od roku 1953 Państwowa Orkiestra Symfoniczna uzyskała w roku 1974 status Filharmonii Białostockiej. Dwa lata później przeniosła się do nowej siedziby z profesjonalną salą koncertową przy ul. Podleśnej 2 na terenie parku. W związku z planowanym utworzeniem narodowej instytucji kultury pod nazwą Opera i Filharmonia Podlaska – Europejskie Centrum Sztuki w latach 2006–2012 zbudowano nowy gmachu instytucji w parku Centralnym.
Pomnik Konstytucji 3 Maja.
Realizacja pomysłu zielonego pomnika przyrody nastąpiła w roku 1921, w 130 rocznicę ogłoszenia Konstytucji 3 Maja. Wówczas to w ten sposób uczono fakt odzyskania przez Polskę niepodległości, a także symbol wolności Polski – Konstytucję 3 Maja, które ustanowione zostało świętem 5 maja 1791 r., natomiast już w roku 1795 nastąpił III rozbiór Polski.
W kwietniu 2007 r. dzięki pomocy władz Miasta Białegostoku przywrócono pomnik mieszkańcom miasta. Uporządkowano miejsce, wykonano alejkę otaczającą dęby, dosadzono trzy brakujące lipy oraz ustawiono tablicę pamiątkową. Honorowy patronat objął Ryszard Kaczorowski, były prezydent Rzeczypospolitej Polskiej. Koordynatorem przedsięwzięcia został prezydent miasta Białegostoku Tadeusz Truskolaski.
Akcent ZOO.
Na terenie parku znajduje się zoo m.in. z niedźwiedziem, dzikami, żubrami, koniami i wieloma innymi zwierzętami.
Przyroda.
Głównymi gatunkami tworzącymi drzewostan Parku Zwierzynieckiego są: grab pospolity, dąb szypułkowy, sosna zwyczajna i brzoza brodawkowata. Występują również: jesion wyniosły, wiąz pospolity, topola osika, modrzew polski.
Na tym obszarze parku wyróżnia się trzy typy siedliskowe lasu: las świeży, las mieszany świeży i las wilgotny.
Las świeży.
Na terenie parku dominuje siedlisko lasu świeżego, gdzie występują głównie drzewostany; dębu, wiązu, jesionu, brzozy z panującym grabem. Przeważają drzewa w dobrej kondycji zdrowotnej w wieku 35–50 lat. Starsze graby (70–80 letnie) są często hubiaste. Runo leśne tworzą następujące gatunki: marzanka wonna, zawilec gajowy, zawilec żółty, gajowiec żółty, podagrycznik pospolity, fiołek leśny, jaskier rozłogowy i kuklik pospolity.
Las mieszany.
Siedlisko lasu mieszanego świeżego zajmuje znacznie mniejszą powierzchnię i jest położone w części południowej kompleksu leśnego. Gatunkiem panującym w drzewostanie jest sosna zwyczajna w wieku 35–50 lat. Obserwuje się zanik pędu głównego oraz zniekształcenie jej koron. Oprócz sosny zwyczajnej drzewostan reprezentowany jest przez dąb szypułkowy i grab zwyczajny. Runo natomiast tworzą: dąbrówka rozłogowa, szczawik zajęczy, gwiazdnica gajowa oraz sporadycznie występująca czernica.
Las wilgotny.
Kolejnym typem siedliskowym jest las wilgotny. Porasta go olsza czarna z udziałem brzozy, pojedynczo występują jesion, wiąz i dąb. Runo stanowią: niecierpek pospolity, pokrzywa zwyczajna, kuklik pospolity, wiązówka błotna, jaskier rozłogowy.
Na obszarze całego Parku Zwierzynieckiego wyraźnie widoczne jest ustępowanie gatunków iglastych – znaczne ilości sosny i świerków mają suche wierzchołki. Zupełnie nie obserwuje się naturalnego odnawiania sosny.
Rezerwat przyrody Las Zwierzyniecki.
Rezerwat przyrody Las Zwierzyniecki został powołanym rozporządzeniem przez Ministra Ochrony Środowiska, Zasobów Naturalnych i Leśnictwa w roku 1996. Na terenie rezerwatu następuje naturalne odnawianie lasu co charakteryzuje się, że pojawiają się młode drzewa nazywane podrostem. Pod drzewostanem występuje niższa warstwa zwana podszytem, którą tworzą krzewy: kalina koralowa, porzeczka czarna, dereń świdwa oraz trzmielina zwyczajna. Ze względu na dużą cienistość wnętrza lasu, warstwa krzewów nie osiąga dużego zwarcia. W składzie drzewostanu przeważa grab z domieszką dębu. Miejscami można spotkać jesion i klon, rzadziej lipę, osikę, wierzbę iwę, brzozę, świerk pospolity. W miejscach bardziej wilgotnych rośnie wiąz pospolity, którego obecność zasługuje na szczególna uwagę – jest to rzadki składnik naturalnych wilgotnych grądów.

</doc>
<doc id="1593243" url="https://pl.wikipedia.org/wiki?curid=1593243" title="Synagoga Mount Sinai w Nowym Jorku">
Synagoga Mount Sinai w Nowym Jorku

Synagoga Mount Sinai w Nowym Jorku – jest to synagoga aszkenazyjska położona w rejonie wzgórz Washington Heights oraz Hudson Heights w Nowym Jorku na wyspie Manhattan.
Synagoga została założona w 1910 roku, jednakże historia założenia struktur lokalnej gminy żydowskiej datuje się na przełom XIX oraz XX wieku.
Obecnie w świątyni odbywają się regularnie nabożeństwa, które dzielą się na modlitwę poranną, popołudniową oraz wieczorną. Synagoga posiada własną grupę kworów modlitewnych które spotykają się w świątyni kilka razy w tygodniu.
Od 2000 roku zauważalny jest ponowny przyrost wiernych uczestniczących na nabożeństwa głównie ze względu powiększającą się liczbę młodych, praktykujących Żydów, którzy do tej pory uczestniczyli na nabożeństwa w innych częściach miasta.

</doc>
<doc id="1593244" url="https://pl.wikipedia.org/wiki?curid=1593244" title="Johann Ludwig Burckhardt">
Johann Ludwig Burckhardt

Johann Ludwig, także John Lewis, Jean Louis, w świecie arabskim znany również jako Ibrahim ibn Abdullah (ur. 24 listopada 1784 w Lozannie, zm. 15 października 1817 w Kairze) – szwajcarski podróżnik i orientalista, badacz Syrii, Egiptu i Arabii.
Lata młodości.
Po ukończeniu studiów z zakresu arabistyki, kultury i historii Bliskiego Wschodu na uniwersytetach w Lipsku i Getyndze udał się latem 1806 roku do Anglii zaopatrzony w list polecający znanego naturalisty Johanna Friedricha Blumenbacha do sir Josepha Banksa, który, jako założyciel Towarzystwa Afrykańskiego, poszukiwał chętnych do podróży odkrywczej z Egiptu poprzez Saharę do Timbuktu i źródeł Nigru. Kandydatura Burckhardta, głównie z powodu jego znajomości podstaw arabskiego, została zaakceptowana i w marcu 1809 roku wyruszył on na wschód. Zatrzymał się na Malcie, skąd jesienią udał się do Aleppo w Syrii z zamiarem doszlifowania języka, poznania praw i obyczajów ludów muzułmańskich.
Burckhardt pozostał w Syrii przez dwa następne lata często przebywając wśród pustynnych nomadów, wyprawiając się do ruin starożytnej Palmyry do Damaszku, wędrując po Libanie i Palestynie. W trakcie przygotowań do podróży przyjął nazwisko Ibrahim Ibn Abdullah i przeszedł na islam. W ciągu tych dwóch lat tak dobrze poznał Koran, zwyczaje i język, że z powodzeniem mógł uchodzić za Araba.
Podróże.
W czerwcu 1812 roku ruszył wreszcie do Kairu, gdzie miał zamiar dołączyć się do którejś z karawan kupieckich utrzymujących łączność z Marzukiem, stolicą Fazzanu w dzisiejszej Libii. Po drodze na nowo odkrył dla Europejczyków wykutą w skale Petrę, nie odwiedzaną od czasów wypraw krzyżowych.
Gdy dotarł we wrześniu do Egiptu, okazało się, że w najbliższym czasie żadna karawana do Fazzanu nie odejdzie. W związku z powyższym podjął wyprawę w górę Nilu, rozpoczynając podróż z miejscowości Isna (55 km na południe od Luksoru) i docierając aż do III katarakty. W marcu 1813 roku, w drodze powrotnej na północ, zwiedził monumentalną świątynię Ramzesa II w Abu Simbel.
W dalszym ciągu nie mogąc doczekać się karawany w głąb Sahary rozpoczął wiosną 1814 roku badanie pustyni nubijskiej i północnowschodniego Sudanu. Po przybyciu do portu Suakin wsiadł na statek płynący do Dżuddy, skąd dotarł jako pielgrzym do Mekki. Zwiedził też – jako pierwszy Europejczyk – Medynę, a następnie szlakiem wzdłuż wschodniego brzegu Morza Czerwonego udał się na eksplorację półwyspu synajskiego, by powrócić do Kairu w końcu czerwca 1816 roku w stanie krańcowego wyczerpania.
W początkach 1817 roku – wciąż oczekując karawany – zajął się porządkowaniem ostatnich notatek, ale w kwietniu, gdy marzenie miało się ziścić, zapadł na dyzenterię i 15 października zmarł. Wkrótce potem Towarzystwo Afrykańskie zaczęło publikować jego prace, które – dzięki temu, że wysyłał regularnie do Anglii swoje zapiski, dzienniki podróży i kopie listów – zachowały się niemal w całości.
Johann Ludwig Burckhardt, choć nie osiągnął zamierzonego celu wyprawy, dostarczył Europie wielu nowych informacji nt. Bliskiego Wschodu. Jego raport o Wahhabitach, którzy przejęli kontrolę nad Arabią w roku 1811, był pierwszym, jaki dotarł do Anglii. Jego opis Mekki i Medyny zainspirowały kolejne badania, jakich bodjął się sir Richard Francis Burton.
Publikacje Burckhardta.
Jego prace zostały wydane pośmiertnie w następującym porządku:

</doc>
<doc id="1593246" url="https://pl.wikipedia.org/wiki?curid=1593246" title="Kłodzka Szkoła Przedsiębiorczości">
Kłodzka Szkoła Przedsiębiorczości

Kłodzka Szkoła Przedsiębiorczości (zwana Czerwoną Szkołą) – jedna z największych szkół ponadpodstawowych w powiecie kłodzkim, kształcąca 956 uczniów (stan na 05 września 2022 roku). Mieści się w Kłodzku, przy ul. Szkolnej 8.
Baza szkolna.
Na bazę szkolną składają się:
Kierunki kształcenia.
Od roku szkolnego 2012/2013 Kłodzka Szkoła Przedsiębiorczości kształci absolwentów gimnazjów w następujących typach szkół, kierunkach i specjalnościach:
Okres nauki w szkole trwa 3 lata i kończy się uzyskaniem dyplomu zawodowego.
Okres nauki trwa 4 lata i kończy się egzaminem potwierdzającym kwalifikacje zawodowe, po którego pomyślnym zdaniu absolwenci otrzymują dyplom i tytuł technika.
Historia.
Dzisiejsza Kłodzka Szkoła Przedsiębiorczości powstała w drodze ewolucji i łączenia się ze sobą poszczególnych szkół średnich:
Zasadnicza Szkoła Metalowo-Elektryczna.
Przechodziła wiele reorganizacji i występowała pod różnymi nazwami podlegając Dyrekcji Okręgowej Szkolnictwa Zawodowego we Wrocławiu. 1 września 1945 roku zostały zorganizowane tzw. "Kursy Rzemieślnicze". W następnym roku szkolnym zorganizowano "Publiczną Średnią Szkołę Zawodową" zlokalizowaną przy ul. Kościelnej 4. Szkoła miała warsztaty przy ul. Słowackiego 10, posiadając działy: ogólnozawodowy, krawiecki, mechaniczny, elektryczny i handlowy. Ze względu na złe warunki lokalowe od września 1949 roku szkołę przeniesiono do gmachu przy ul. Janka Krasickiego nr 8 (od 1995 roku ul. Szkolna 8) wchłaniając przy tym bardzo małą "Szkołę Przemysłową Maszyn i Odlewni Żeliwa", liczącą 100 uczniów.
Nowe pomieszczenia nie były przystosowane do celów szkolnych. Wymagały przeróbek adaptacyjnych i dużych nakładów na remonty, które w dużej mierze wykonywano we własnym zakresie. W 1951 roku "Publiczną Średnią Szkołę Zawodową" przekształcono w "Zasadniczą Szkołę Metalowo-Elektryczną" z oddziałami:
W roku szkolnym 1952/53 zorganizowano pierwsze gabinety przedmiotowe: fizyczny, elektrotechniczny, języka polskiego, rosyjskiego, pracownię rysunkowo-techniczną. W 1958 roku połączono "Zasadniczą Szkołę Zawodową" z "Technikum Mechanicznym"
Technikum Mechaniczne.
Powstało 17 kwietnia 1946 roku jako "Gimnazjum Mechaniczne", na którego cele zaadaptowano budynek przy ul. Aliantów (Bohaterów Getta) 22. Szkoła przechodziła częste zmiany organizacyjne. W 1950 roku przyjęła nazwę "Państwowego Gimnazjum i Liceum Mechanicznego I stopnia", by następnie rok później w roku 1951 zmienić ją na "Technikum Mechaniczne".
W roku 1957/58 cała szkoła żyła przygotowaniem do połączenia się z "Zasadniczą Szkołą Zawodową". W czerwcu 1958 roku młodzież pomagała w przenoszeniu sprzętu i pomocy naukowych do gmachu przy ulicy Janka Krasickiego (Szkolnej) 8.
Technikum Mechaniczne i Zasadnicza Szkoła Zawodowa Nr 2.
Szkoła pozostawiła bez zmian kierunki kształcenia odziedziczone po obu jednostkach. Szkoła żyła realizacją budowę niezbędnej sali gimnastycznej i wymianą centralnego ogrzewania. W tym czasie poprawiły się także warunki lokalowe w internacie. W latach 60. XX wieku dzięki wybudowaniu nowych i odrestaurowaniu starych warsztatów polepszyła się baza szkoleniowa i produkcyjna. Warsztaty szkolne w skali Kłodzka stały się znaczącym już zakładem pracy. Produkcję swoją opierały na kooperacji z "Paczkowskim Zakładem Sprzętu Pożarniczego", "Jelczańskim Zakładem Samochodowym", "Śląskimi Zakładami Aparatury Przemysłowej", "Kombinatem Górniczo-Hurtowniczym Miedzi" w Lubinie i wielu innymi.
W 1972 roku nadano szkole imię Janka Krasickiego. W szkole kształciło się 1056 uczniów w następujących specjalnościach:
Zasadnicza Szkoła Zawodowa Dokształcająca.
W 1959 roku w budynku przy ul. Krasickiego utworzono "Zasadniczą Szkołę Zawodową Dokształcającą" o 3-letnim okresie nauki jako samodzielną jednostkę szkolną. Nauka odbywała się w godzinach popołudniowych. W 1966 roku przy jednostce tej otwarto Filię Szkoły w Dusznikach Zdroju, w której kształcono ślusarzy-mechaników dla potrzeb Zakładów Elektrotechniki Motoryzacyjnej w Dusznikach Zdr. W szkole macierzystej kształcono w następujących zawodach: mechanik pojazdów samochodowych, tokarz, elektromonter, ślusarz-mechanik, masarz, piekarz i innych – w klasach wielozawodowych. W 1973 roku "Zasadnicza Szkoła Zawodowa Dokształcająca" została włączona do "Technikum Mechanicznego" i "ZSZ nr 2".
Zasadnicza Szkoła Zawodowa nr 1.
Powstała w 1958 roku jako "Zasadnicza Szkoła Gospodarcza". W nowo otwartej szkole istniały następujące oddziały i kierunki kształcenia: krawiecki – krawiectwo damskie lekkie, handlowy – sprzedawca sklepowy, gospodarczy – gospodarstwo domowe i zbiorowe. W roku 1966 powołano przy tej szkole Technikum Ekonomiczne na podbudowie ZSZ dla Pracujących o pięcioletnim i trzyletnim okresie nauki. W kolejnych latach przy szkole utworzono:
Wobec powstawania coraz to nowych typów szkół o różnych poziomach nauczania oficjalne nazwy tej szkoły: "Zasadnicza Szkoła Gospodarcza" czy "Zasadnicza Szkoła Zawodowa nr 1" nie były już adekwatne do wytworzonej rzeczywistości. W tym czasie w resorcie oświaty dojrzewały już zamysły o łączeniu szkół zawodowych w większe zespoły pod jednolitym kierownictwem.
Zespół Szkół Zawodowych.
19 czerwca 1974 roku odbyło się zebranie połączonych Rad Pedagogicznych "Technikum Mechanicznego i ZSZ nr 2" oraz "Zasadniczej Szkoły Zawodowej nr 1", podczas którego utworzono "Zespół Szkół Zawodowych".
Kłodzka Szkoła Przedsiębiorczości.
W 2002 roku szkołę przemianowano na "Kłodzką Szkołę Przedsiębiorczości", przyłączając do niej rok później II Liceum Ogólnokształcące, przeniesione z ul. Łukasińskiego. W 2010 r. szkoła podpisała umowę partnerską ze czeską Szkołą Przemysłową w Rychnowie nad Knieżną.
Zgodnie z ustawą z dnia 19 sierpnia 2011 roku o zmianie ustawy o systemie oświaty, z dniem 1 września 2012 roku zlikwidowano klasę pierwszą liceum profilowanego, a w latach następnych zlikwidowane zostaną kolejne klasy liceum profilowanego. Szkoły tego typu przestaną funkcjonować ostatecznie 1 września 2014 roku. W związku z powyższym ze struktur Kłodzkiej Szkoły Przedsiębiorczości wycofano działające w niej od 2002 roku Liceum Profilowane nr 2 oraz II Liceum Ogólnokształcące.

</doc>
<doc id="1593247" url="https://pl.wikipedia.org/wiki?curid=1593247" title="Świątynia Romulusa">
Świątynia Romulusa

Świątynia Romulusa ("Divus Romulus") – mała okrągła świątynia na Forum Romanum, na wschód od Świątyni Antonina i Faustyny. Pierwotnie poświęcona była Jowiszowi Statorowi, lecz Maksencjusz dedykował ją swemu zmarłemu w 309 r. synowi Romulusowi. Po upadku Maksencjusza, Konstantyn I Wielki przywrócił w niej kult Jowisza i Penat.
Świątynia jest zachowana w bardzo dobrym stanie, ponieważ utworzono z niej westybul kościoła śś. Kosmy i Damiana. Na szczególną uwagę zasługuje brązowy portal, będący częścią oryginalnego wystroju świątyni z początku IV w. n.e.

</doc>
<doc id="1593255" url="https://pl.wikipedia.org/wiki?curid=1593255" title="Aleksandr Trusznowicz">
Aleksandr Trusznowicz

Aleksandr Rudolfowicz Trusznowicz, ros. Александр Рудольфович Трушнович (ur. 14 grudnia 1893 w Postojnie w Słowenii, zm. prawdopodobnie 14 kwietnia 1954 r. w Berlinie Zachodnim) – lekarz słoweńskiego pochodzenia, biały wojskowy podczas wojny domowej w Rosji, emigracyjny działacz polityczny i pisarz, oficer Sił Zbrojnych Komitetu Wyzwolenia Narodów Rosji.
Ukończył gimnazjum niemieckie w Goricy. Studiował medycynę na uniwersytetach w Innsbrucku i Wiedniu oraz literaturę we Florencji. Po wybuchu I wojny światowej został zmobilizowany do armii austro-węgierskiej. Walczył na froncie w Karpatach, gdzie w 1915 r. zdezerterował i przeszedł na stronę rosyjską. W Rosji wstąpił do formowanego Serbskiego Korpusu Ochotniczego. W 1918 r. przystąpił do białych. Służył w oddziałach korniłowców. Dostał się do niewoli sowieckiej, ale uniknął rozstrzelania. Został włączony w skład oddziałów serbskich walczących po stronie bolszewickiej. Do lutego 1934 r., kiedy wyjechał z ZSRR do Jugosławii, żył pod nazwiskiem matki Gostisza. W 1937 r. opublikował po serbsku swoje wspomnienia pt. „Воспоминания корниловца 1914 – 1934”, które dopiero w 2004 r. zostały opublikowane w Rosji. W 1941 r. wstąpił do Narodowo-Robotniczego Związku Nowego Pokolenia (NTS). W czasie okupacji niemieckiej próbowali go zabić chorwaccy ustasze. Przeniósł się wówczas z prowincji do Belgradu. Poznał się tam z Dimitrije Ljoticiem. Po wyjeździe kierownictwa NTS z Belgradu utworzył miejscowy oddział organizacji. We wrześniu 1944 r., kiedy do Belgradu zbliżały się wojska sowieckie i jugosłowiańskie, ewakuował się do Niemiec. Wstąpił do Sił Zbrojnych Komitetu Wyzwolenia Narodów Rosji, dostając stopień kapitana (później awansował na majora). Został zastępcą naczelnika oddziału sanitarnego sztabu Sił Zbrojnych KONR. Wiosną 1945 r. D. Ljotić zaproponował gen. Andriejowi A. Własowowi, aby oddziały Sił Zbrojnych KONR połączyły się w górach Jugosławii z Serbskim Korpusem Ochotniczym. Aleksandr R. Trusznowicz został wysłany w składzie delegacji do miejsca przyszłego spotkania. W Tyrolu dowiedział się o kapitulacji III Rzeszy. Został osadzony przez Francuzów w obozie dla jeńców wojennych. Francuzi uznali go za oficera Waffen-SS i przeznaczyli do rozstrzelania. Jednakże ciężarówka, którą był przewożony w miejsce wykonania kary śmierci, miała wypadek. Ciężko ranny A. R. Trusznowicz trafił do szpitala polowego. Po wyleczeniu osadzono go w obozie dla rosyjskich uchodźców pod Salzburgiem. Następnie został przewieziony do obozu NTS dla uchodźców we wsi Mönchehof pod Kassel. Pełnił w nim funkcję głównego lekarza. Jednocześnie działał znowu w NTS jako członek jej rady i wyższego sądu honorowego. Współpracował z wydawnictwem „Посев”. W 1949 r. był autorem broszury pt. „Россия и славянство” i książki pt. „Ценою подвига” (wydanych pośmiertnie w 1955 r.). Po rozwiązaniu obozu w Mönchehof zamieszkał pod miastem Bad Homburg vor der Höhe. W 1950 r. utworzył w Zachodnim Berlinie Komitet Pomocy Uchodźcom Rosyjskim. W 1951 r. współtworzył Stowarzyszenie Przyjaźni Niemiecko-Rosyjskiej. 13 kwietnia 1954 r. został porwany przez sowieckich agentów i prawdopodobnie zabity. Według niektórych źródeł Sowieci mieli zamiar zmusić kierownictwo Komitetu Pomocy Uchodźcom Rosyjskim do wyjazdu do ZSRR, przedstawiając ten fakt propagandowo jako dobrowolny powrót do ojczyzny. Jednakże twarda postawa A. R. Trusznowicza uniemożliwiła zrealizowanie tego planu.

</doc>
<doc id="1593262" url="https://pl.wikipedia.org/wiki?curid=1593262" title="André Jolles">
André Jolles



</doc>
<doc id="1593264" url="https://pl.wikipedia.org/wiki?curid=1593264" title="Tughlakowie">
Tughlakowie

Dynastia Tughlaków (urdu: تغلق), dynastia władców indyjskich panująca w okresie 1320-1413.
Czasy panowania tej dynastii charakteryzowały się hinduizacją klasy panującej. Najwybitniejszym przedstawicielem dynastii był Muhammad Tughlak. W czasie swego panowania (1325-51) zreformował system monetarny, wprowadzając, wzorując się na Chinach wiarygodną monetę, której wartość zmieniała się z uwzględnieniem inflacji. Próbował wzmocnić wpływ państwa na rolnictwo dzięki podziałowi obszarów rolnych na równe działki przeznaczone do uprawiania zgodnie z zaleceniami urzędników państwowych. Za jego panowania został również opracowany pierwszy kataster. Przeniósł stolicę z Delhi do Daulatabadu w Dekanie. W drugiej połowie jego panowania nasiliły się tendencje separatystyczne których skutkiem było uniezależnienie się prowincji Maduraj (1339), Bengal (1339) i Dekan (1347).
Ostateczny upadek dynastii przypieczętowało splądrowanie Delhi przez Tamerlana w 1398 roku.

</doc>
<doc id="1593265" url="https://pl.wikipedia.org/wiki?curid=1593265" title="Walle Nauta">
Walle Nauta

Walle Jetze Harinx Nauta (ur. 8 czerwca 1916 w Medanie, zm. 24 marca 1994 w Cambridge (Massachusetts)) – amerykański neurobiolog, "Institute Professor" na Massachusetts Institute of Technology. Razem z Paulem Gygaxem opracował nową metodę impregnacji srebrem degenerujących włókien nerwowych (metoda Nauty-Gygaxa).
Życiorys.
Od 1934 do 1941 studiował na Uniwersytecie w Lejdzie, w 1942 roku otrzymał tytuł doktora medycyny, a w 1945 doktora w dziedzinie anatomii i neurofizjologii na Uniwersytecie w Utrechcie.
Wykładał na Uniwersytecie w Utrechcie (1941-1946), Uniwersytecie w Lejdzie (1946-1947), Uniwersytecie w Zurychu (1947-1951), Uniwersytecie Marylandu w Baltimore (1955-1964) i na MIT (1964–1986), gdzie w 1973 roku przyznano mu tytuł "Institute Professor". Pracował jako neurofizjolog w Wydziale Psychiatrii Walter Reed Army Institute of Research (1951–1964) i jako neuroanatom w McLean Hospital (1975).
Autor i współautor ponad 100 prac. Był członkiem National Academy of Sciences, Amerykańskie Towarzystwo Filozoficzne, Society for Neuroscience (także jako prezes), American Association of Anatomists i Amerykańskie Towarzystwo Neurologiczne.

</doc>
<doc id="1593267" url="https://pl.wikipedia.org/wiki?curid=1593267" title="Walle J.H. Nauta">
Walle J.H. Nauta



</doc>
<doc id="1593269" url="https://pl.wikipedia.org/wiki?curid=1593269" title="Woryty Zalewskie">
Woryty Zalewskie

Woryty Zalewskie (niem. "Woritten") – niestandaryzowana część wsi Barty w Polsce położona w województwie warmińsko-mazurskim, w powiecie iławskim, w gminie Zalewo.
Miejscowość wzmiankowana w dokumentach z roku 1386, jako wieś pruska na 12 włókach. Pierwotna nazwa "Worythen" wywodzi się z języka pruskiego, w którym słowo "wors" oznacza 'stary'. W roku 1782 we wsi odnotowano 10 domów (dymów), natomiast w 1858 w pięciu gospodarstwach domowych było 65 mieszkańców. W latach 1937-39 populacja liczona była z wsią Barty. W roku 1973 jako kolonia Woryty Zaleskie należały do powiatu morąskiego, gmina i poczta Zalewo.
W latach 1975–1998 miejscowość należała administracyjnie do województwa olsztyńskiego.

</doc>
<doc id="1593270" url="https://pl.wikipedia.org/wiki?curid=1593270" title="Rohrau (Dolna Austria)">
Rohrau (Dolna Austria)

Rohrau - gmina targowa w Austrii, w kraju związkowym Dolna Austria, w powiecie Bruck an der Leitha. Liczy 1 569 mieszkańców (1 stycznia 2014).
Znajduje się tutaj rodzinny dom Josepha Haydna i zamek Rohrau.

</doc>
<doc id="1593273" url="https://pl.wikipedia.org/wiki?curid=1593273" title="Nasada liścia">
Nasada liścia



</doc>
<doc id="1593274" url="https://pl.wikipedia.org/wiki?curid=1593274" title="Nefoplankton">
Nefoplankton

Nefoplankton – żywe glony, grzyby i bakterie występujące w kropelkach wody chmur. Nefoplankton jest częścią aeroplanktonu.

</doc>
<doc id="1593276" url="https://pl.wikipedia.org/wiki?curid=1593276" title="Żołędno (województwo warmińsko-mazurskie)">
Żołędno (województwo warmińsko-mazurskie)

Żołędno (niem. "Gillwalde") – osada w woj. warmińsko-mazurskim, w pow. ostródzkim, w gminie Miłakowo.
Miejscowość wzmiankowana w dokumentach z roku 1315, jako dwór pruski na 9 włókach. Pierwotna nazwa "Geylenwalt" najprawdopodobniej wywodzi się z języka pruskiego, w którym "gile" oznacza żołądź. W roku 1782 we wsi odnotowano 11 domów (dymów), natomiast w 1858 w pięciu gospodarstwach domowych było 57 mieszkańców. W latach 1937-39 było 71 mieszkańców. W roku 1973 jako majątek Żołędno należało do powiatu morąskiego, gmina i poczta Miłakowo. W latach 1975–1998 miejscowość administracyjnie należała do województwa olsztyńskiego.

</doc>
<doc id="1593279" url="https://pl.wikipedia.org/wiki?curid=1593279" title="Lasy Dobrocińskie">
Lasy Dobrocińskie

Lasy Dobrocińskie (niem. "Gross Bestendorfer Forst") – kompleks leśny, położony między wsiami: Leśnica, Wilamowo, Nowe Kiełkuty, Stare Kiełkuty oraz majątkiem Dobrocin.

</doc>
<doc id="1593281" url="https://pl.wikipedia.org/wiki?curid=1593281" title="Leopold Auenbrugger">
Leopold Auenbrugger

Leopold Auenbrugger (ur. 19 listopada 1722 w Grazu, zm. 18 maja 1809 w Wiedniu) − austriacki lekarz, uczeń Gerarda van Swietena, wynalazca metody opukiwania ("percussio"), ale także autor librett operowych.
Opukiwanie odkrył dzięki swemu ojcu, oberżyście z „Pod Czarnym Murzynem” w Grazu, pukającemu w zgromadzone przez siebie beczki z winem i w ten sposób oceniającemu, ile napoju jeszcze pozostało. Po siedmiu latach prób Auenbrugger zdecydował się opisać swoje odkrycie wydając w 1761 liczące 95 stron dzieło "Nowy wynalazek odkrywania ukrytych chorób wewnętrznych piersi poprzez opukiwanie" ("Inventium novum ex percussione thoracis humani ut signo abstrusos interni pectoris morbos detergendi").
Jego publikacja nie odbiła się szerokim echem. Zaledwie garstka ówczesnych specjalistów zwróciła na nią uwagę (m.in. Johann Peter Frank i Maximilian Stoll). Ogół lekarzy zapoznał się z metodą opukiwania dopiero wtedy, gdy zainteresował się nią osobisty lekarz Napoleona, Jean Nicolas Corvisart, który dokonał przekładu na język francuski i publikacji w 1808 (rok przed śmiercią Auenbruggera).
W 1762 został lekarzem nadwornym cesarzowej Marii Teresy. Stał się szerzej znany dopiero po publikacji w 1784 pracy o leczeniu kamforą. Rok później nadano mu tytuł szlachecki.
Leopold Auenbrugger napisał libretto do muzyki Antonia Salieriego do śpiewogry "Der Rauchfangkehrer", której premiera nastąpiła w 1781 w Wiedniu.

</doc>
<doc id="1593282" url="https://pl.wikipedia.org/wiki?curid=1593282" title="Jądro nerwu podjęzykowego">
Jądro nerwu podjęzykowego

Jądro nerwu podjęzykowego (łac. "nucleus nervi hypoglossi") – jądro XII nerwu czaszkowego, znajdujące się w rdzeniu przedłużonym. Zawiera komórki dające początek aksonom somatycznym niespecyficznym (GSE) unerwiającym wewnętrzne i zewnętrzne mięśnie języka. 

</doc>
<doc id="1593284" url="https://pl.wikipedia.org/wiki?curid=1593284" title="Nucleus nervi hypoglossi">
Nucleus nervi hypoglossi



</doc>
