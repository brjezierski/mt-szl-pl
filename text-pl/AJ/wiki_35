<doc id="1600382" url="https://pl.wikipedia.org/wiki?curid=1600382" title="Operacja Shahi Tandar">
Operacja Shahi Tandar

Shahi Tandar – kryptonim operacji koalicji wojsk brytyjskich pochodzących z z kanadyjskimi siłami i wojskami afgańskimi walczących przeciwko talibom. Walki toczyły się w prowincji Kandahar w powiatach Khakrez i Shah Wali Khot oraz Laszkar Gah w prowincji Helmand. Celami wojsk koalicji były talibskie fabryki bomb. Operacja toczyła się w dniach 7–31 stycznia 2009. 
Wojska lądowe były wspomagane przez śmigłowce i samochody pancerne. W efekcie operacji wojska ISAF przejęły sześć dużych materiałów wybuchowych wraz z 38 płytami wykorzystywanymi do detonacji min. Ponadto przejęto 3000 sztuk amunicji, karabiny AK47, miny, 22 rakiety i granaty.
W połowie stycznia 700 sprzymierzonych żołnierzy starło się z talibami pod twierdzą Spin Masjid, leżącą na północ od miasta Laszkar Gah. W trakcie dziesięciodniowej bitwy według ISAF zginęły setki talibów w tym kilku liderów. W czasie walk zginął brytyjski kapral Danny Nield wskutek wybuchu miny.
NATO poinformowało, że w trakcie operacji pojmano też ośmiu bojowników talibskich. Znaleziono przy nich 20 kg opium o szacowanej wartości 130000 funtów. Jednak podczas likwidacji materiałów wybuchowych zabity został kanadyjski żołnierz Brian Dobre. Podpułkownik Charlie Strickland – dowódca - stwierdził, że operacja była "poważnym ciosem dla rebelii talibów".

</doc>
<doc id="1600384" url="https://pl.wikipedia.org/wiki?curid=1600384" title="Apomyrma stygia">
Apomyrma stygia

Apomyrma stygia – gatunek mrówki z podrodziny Amblyoponinae. Jest to jedyny przedstawiciel rodzaju "Apomyrma", występuje w zachodniej Afryce i został po raz pierwszy opisany w 1971.
Samice tych mrówek odznaczają się nadustkiem z klinowatym wyrostkiem powstałym przez wyniesienie i środkowoboczne spłaszczenie jego środkowej części mię. Krawędzie tylnoboczne nadustka leżą daleko od "toruli". Przetchlinki samic są powiększone i położone na przedniej krawędzi trzeciego tergum odwłoka. Samce mają duże, stykające się pośrodku "axillae". Narządy rozrodcze samców charakteryzują się peniswalwami zlanymi ze sobą grzbietowo na większości długości oraz zlanymi przednio-grzbietowo z przednią krawędzią tergum, a boczną apodemą peniswalw bocznie silnie rozszerzoną w bulwiastą strukturę.

</doc>
<doc id="1600385" url="https://pl.wikipedia.org/wiki?curid=1600385" title="Zbiór Wiadomości Tygodniowych">
Zbiór Wiadomości Tygodniowych

Zbiór Wiadomości Tygodniowych – pismo wydawane w Krakowie w latach 1784-1785 drukiem Ignacego Groebla. Prawdopodobnie jego redaktorem był Jacek Idzi Przybylski.

</doc>
<doc id="1600387" url="https://pl.wikipedia.org/wiki?curid=1600387" title="Okręg Lwów Batalionów Chłopskich">
Okręg Lwów Batalionów Chłopskich

IX Lwowski Okręg Batalionów Chłopskich – jeden z okręgów w strukturze organizacyjnej Batalionów Chłopskich. Został utworzony w 1943 i obejmował województwa: tarnopolskie, stanisławowskie i wschodnią część województwa lwowskiego.
Struktura organizacyjna.
Na czele okręgu stała jego Komenda Główna.
Został podzielony na podokręgi i obwody:

</doc>
<doc id="1600388" url="https://pl.wikipedia.org/wiki?curid=1600388" title="Komitet Nauk Filozoficznych Polskiej Akademii Nauk">
Komitet Nauk Filozoficznych Polskiej Akademii Nauk

Komitet Nauk Filozoficznych Polskiej Akademii Nauk – jednostka organizacyjna Polskiej Akademii Nauk, której celem jest koordynacja i opiniowanie działalności w zakresie dyscyplin filozoficznych oraz analiza publikacji i ocena programów nauczania.
Historia.
Komitet Filozoficzny powstał w ramach Wydziału I Nauk Społecznych Polskiej Akademii Nauk w 1952 r. Sekretarzem tego wydziału był wtedy Stefan Żółkiewski, który projekt powołania komitetów przedstawił na posiedzeniu Prezydium PAN 24 maja 1952. Członkami założycielami Komitetu byli Adam Schaff, Kazimierz Ajdukiewicz, Józef Chałasiński, Franciszek Fidler, Tadeusz Kotarbiński i Zygmunt Modzelewski. Mocą uchwały Prezydium PAN nr 9/60 25 marca 1960 powołano Komitet Nauk Filozoficznych i Socjologicznych, którego przewodniczącym został Adam Schaff. W 1969 r. Komitet podzielono: powstał Komitet Nauk Filozoficznych i Komitet Nauk Socjologicznych.
Przewodniczącymi KNFiS, a następnie KNF byli kolejno: Adam Schaff (1960-1968), Jan Legowicz (1969-1971), Marek Fritzhand (1972-1980), Barbara Skarga (1981-1983), Marek Fritzhand (1984-1986), Tadeusz Jaroszewski (1986-1987), Zbigniew Kuderowicz (1987-1989), Barbara Skarga (1990-1992), Jerzy Pelc (1993-1995), Ryszard Wójcicki (1996-1998), Andrzej Grzegorczyk (od 1999). Obecnie KNF liczy 34 członków, a jego przewodniczącym jest Piotr Gutowski.
KNF wraz z Instytutem Filozofii i Socjologii PAN jest wydawcą czasopisma „Przegląd Filozoficzny”.

</doc>
<doc id="1600390" url="https://pl.wikipedia.org/wiki?curid=1600390" title="Monitor Różnych Ciekawości">
Monitor Różnych Ciekawości

Monitor Różnych Ciekawości – dwutygodnik informacyjno-rozrywkowy wydawany w Krakowie od stycznia do listopada 1795 roku pod redakcją J. Przybylskiego i J.A. Maja. Pismo ukazywało się piętnastego i ostatniego dnia miesiąca (łącznie 22 numery), a na jego łamach publikowano anonimowe artykuły quasi-naukowe, historyczne, literackie, geograficzne oraz wywiady.

</doc>
<doc id="1600391" url="https://pl.wikipedia.org/wiki?curid=1600391" title="Księstwo opawskie">
Księstwo opawskie

Księstwo opawskie (czes. "Knížectví opavské;" niem. "Herzogtum Troppau;" łac. "Ducatus Oppaviensis") – historyczne księstwo śląskie leżące nad rzeką Opawą, ze stolicą w Opawie.
Historia.
Księstwo utworzył w 1269 Przemysł Ottokar II wydzielając z ziem Margrabstwa Moraw dzielnicę dla swojego syna z pozamałżeńskiego związku z Agnieszką z Kuenringu – Mikołaja. Ziemia ta zamieszkiwana była przez potomków Golęszyców, a głównymi ośrodkami były Opawa oraz Hradec nad Moravicí z nowo wybudowanym gotyckim zamkiem.
W latach 1308–1311 księstwo opawskie przypadło jako zastaw księciu śląskiemu Bolesławowi III. W 1311 król czeski Jan Luksemburski za 8000 grzywien wykupił zastaw, a w 1318 uznał prawa syna Mikołaja Mikołaja II do sukcesji księstwa opawskiego.
W 1336 zmarł bezpotomnie książę raciborski Leszek. Schedę po nim z woli Jana Luksemburskiego otrzymał Mikołaj II. W 1337 Mikołaj II połączył księstwo opawskie z raciborskim – powstało księstwo raciborsko-opawskie. W 1377 Jan Przemyślida podzielił schedę po Mikołaju pomiędzy siebie i braci. Opawszczyzna przypadła w udziale Wacławowi oraz Przemkowi jako braciom niedzielnym. Około 1381 Wacław zmarł, a Przemek został księciem udzielnym Opawy. W 1456 zmarł ostatni z władców Opawszczyzny z dynastii Przemyślidów Ernest opawski, a schedę po nim objął przywódca ruchu husyckiego, przyszły król czeski, Jerzy z Podiebradów. Po nim schedę objął syn Wiktoryn z Podiebradów (1443–1500), jednakże w 1485 księstwo opawskie zostało inkorporowane do Królestwa Czeskiego. Wcześniej w 1480 księstwo utraciło kontrolę nad kluczem fulneckim (m.in. Suchdol nad Odrou, Vražné, Kujavy, Hladké Životice, Vrchy). Odtąd dobra fulneckie tworzyły morawski cypel na lewym, wcześniej opawskim brzegu Odry. W latach 1506–1528 księciem opawskim był Kazimierz II cieszyński – po jego śmierci księstwo ponownie zostało inkorporowane do Królestwa czeskiego.
W 1613 król Czech Maciej Habsburg ustanowił księciem opawskim Karola z Liechtensteinu. Karol z Liechtensteinu w 1622 został księciem karniowskim i połączył oba księstwa w księstwo opawsko-karniowskie. W wyniku wojny trzydziestoletniej Karniów został poważnie zniszczony, a księstwo spustoszone.
W dalszych latach pretensje do Karniowa wnosił król pruski Fryderyk II Wielki, który uważał, że księstwo zostało bezprawnie odebrane jego przodkom z rodu Hohenzollernów. Spór rozszerzył się na cały Śląsk, co doprowadziło do wybuchu wojen śląskich. W ich wyniku dawne księstwo karniowskie zostało podzielone pomiędzy Prusy (część północna z Głubczycami) i Austrię (część południowa z Karniowem). W 1763 Karniów wszedł w skład Śląska Austriackiego, stanowiącego autonomiczną prowincję złożoną z pozostałych przy Austrii ziem śląskich. Spowodowało to szybki upadek znaczenia politycznego i administracyjnego Karniowa, ponieważ wszystkie urzędy księstwa karniowskiego przeniesiono do Opawy. W 1849 ostatecznie przestano używać nazwy księstwo karniowskie, natomiast coraz częściej zaczęto określać tereny byłego księstwa karniowsko-opawskiego Śląskiem Opawskim. W 1918 zostało włączone do Czechosłowacji.
Oficjalny tytuł książąt Liechtensteinu do dzisiaj brzmi: "Książę Liechtensteinu, Książę Opawski i Karniowski, Hrabia Rietbergu, Senior Domu Liechtenstein".

</doc>
<doc id="1600392" url="https://pl.wikipedia.org/wiki?curid=1600392" title="Apterostigma">
Apterostigma

Apterostigma – rodzaj mrówek z podrodziny Myrmicinae.

</doc>
<doc id="1600393" url="https://pl.wikipedia.org/wiki?curid=1600393" title="Lăpuș (stanowisko archeologiczne)">
Lăpuș (stanowisko archeologiczne)

Stanowisko archeologiczne w Lăpuș – cmentarzysko z okresów brązu D i prawdopodobnie również Hallstatt A1. Odkryto na nim kilkadziesiąt grobów kurhanowych, wysokich na 5 metrów i o średnicy od 20 do 100 metrów. Były to groby ciałopalne, bezpopielnicowe. 
Wyposażenie zmarłych.
Groby wyposażano w dużą liczbę naczyń oraz wyrobów metalowych, zarówno brązowych jak i żelaznych. Wśród przedmiotów brązowych wymienia się: czekany z tarczowatym obuchem, sztylety oraz siekierki z tuleją i uszkiem. Ponadto występują tu także drobne przedmioty wykonane ze złota. Najwięcej jest jednak niezwykle bogato zdobionej ceramiki. Ten różnorodny ornament interpretuje się jako przetrwanie tradycji typowych dla kultur o rodowodzie wczesnobrązowym ze strefy karpacko-dunajskiej. Najbardziej wyróżniają się naczynia wazowate, zdobione na górnej części brzuśca rożkowatymi guzami. W zdobnictwie oprócz rogowatych guzów spotyka się zdobienia kanelurowate czy na przykład guzy w kształcie główek zwierząt, co jest elementem nieznanym z innych obszarów.
Ludzie pochowani na cmentarzysku.
Najbardziej prawdopodobna jest teoria, że ludzie chowani na cmentarzysku w Lăpuș kierowali wydobyciem złota i miedzi, których złoża znane są z okolicy tego stanowiska. Mieliby oni przyczynić się, za sprawą handlu surowcem, do sprowadzenia na te terytoria wielu cennych wyrobów importowanych z różnych części znanego im świata, po czym sami wytworzyli własny styl w produkcji ceramiki.
Przynależność kulturowa.
W inwentarzu grobów przebadanych na stanowisku w Lăpuș występuje zmieszanie wpływów z różnych kultur archeologicznych. Formy ceramiczne i bogata dekoracja wiążą to cmentarzysko z kulturą Suciu de Sus. Jednak oprócz tego występują także elementy kultury Noua, ceramika typowa dla kultury madziarowskiej i kultur jej pokrewnych oraz naczynia uważane za charakterystyczne dla kultury pilińskiej. Wspomniane naczynia wazowate z rożkowatymi guzami weszły w późniejszych czasach do kanonu inwentarza kultury gawskiej.

</doc>
<doc id="1600396" url="https://pl.wikipedia.org/wiki?curid=1600396" title="Lapus (stanowisko archeologiczne)">
Lapus (stanowisko archeologiczne)



</doc>
<doc id="1600397" url="https://pl.wikipedia.org/wiki?curid=1600397" title="IFAD">
IFAD



</doc>
<doc id="1600400" url="https://pl.wikipedia.org/wiki?curid=1600400" title="Parapsycholog">
Parapsycholog



</doc>
<doc id="1600402" url="https://pl.wikipedia.org/wiki?curid=1600402" title="Samokhin Band">
Samokhin Band

Samokhin Band – grupa muzyczna z Łodzi założona w , grająca kompilację jazzu, funky, rock’n’rolla oraz wschodniego folku.
Historia.
1 lutego 2008 roku ukazał się debiutancki album "Samokhin Band". 15 maja 2008 zespół wystąpił, jako support, przed rosyjskim zespołem Leningrad. Samokhin Band zagrał również przed Joe Cockerem. i Blues Brothers. 7 listopada 2009 roku zespół wydał kolejną płytę – "Habibi", która wydana została z pomocą fanów i portalu megatotal.pl. Na płycie gościnnie wystąpił Bartłomiej Wawrzyszkiewicz, który w utworze „Cios” zagrał na wiolonczeli. Do powstania płyty przyczynili się również: Janusz Nastarowicz – który napisał słowa do utworu "O nas", Anatoli Zubkov – twórca muzyki do wspomnianej piosenki.
Dyskografia.
1) Samokhin Band (1 lutego 2008)
2) Habibi (7 listopada 2009)
3) Perestroika (2013)
4) Życie bez snu (2018)

</doc>
<doc id="1600403" url="https://pl.wikipedia.org/wiki?curid=1600403" title="Archaeopone">
Archaeopone

Archaeopone – rodzaj mrówek, opisany przez Dlussky'ego w 1983.
Gatunki.
Rodzaj obejmuje dwa wymarłe gatunki:

</doc>
<doc id="1600407" url="https://pl.wikipedia.org/wiki?curid=1600407" title="UNCTAD">
UNCTAD



</doc>
<doc id="1600413" url="https://pl.wikipedia.org/wiki?curid=1600413" title="Smagliczka pagórkowa">
Smagliczka pagórkowa

Smagliczka pagórkowa, smagliczka piaskowa ("Alyssum montanum" L.) – gatunek rośliny wieloletniej z rodziny kapustowatych.
Rozmieszczenie geograficzne.
Występuje w środkowej i południowej Europie. W Polsce rośnie głównie w dolinach Odry i Wisły. 
Biologia i ekologia.
Półkrzew, chamefit. Kwitnie od kwietnia do maja. Siedlisko: murawy kserotermiczne, suche, piaszczyste pola, mury, skały. W klasyfikacji zbiorowisk roślinnych gatunek charakterystyczny dla Ass. "Potentillo-Stipetum capillatae".
Zmienność.
Gatunek zróżnicowany na trzy podgatunki:
Zagrożenia i ochrona.
Gatunek umieszczony na polskiej czerwonej liście w kategorii NT (bliski zagrożenia).

</doc>
<doc id="1600415" url="https://pl.wikipedia.org/wiki?curid=1600415" title="Archimyrmex">
Archimyrmex

Archimyrmex – wymarły rodzaj mrówek. Skamieniałości znane są z eocenu Niemiec, Stanów Zjednoczonych i Argentyny.
Gatunki.
Rodzaj obejmuje cztery gatunki:

</doc>
<doc id="1600416" url="https://pl.wikipedia.org/wiki?curid=1600416" title="Alyssum montanum">
Alyssum montanum



</doc>
<doc id="1600419" url="https://pl.wikipedia.org/wiki?curid=1600419" title="Marian Gotowiec">
Marian Gotowiec



</doc>
<doc id="1600423" url="https://pl.wikipedia.org/wiki?curid=1600423" title="UNFPA">
UNFPA



</doc>
<doc id="1600427" url="https://pl.wikipedia.org/wiki?curid=1600427" title="Kenny Burrell">
Kenny Burrell

Kenneth Earl „Kenny” Burrell (ur. 31 lipca 1931 w Detroit) – amerykański gitarzysta jazzowy. Uczył się gry, czerpiąc wzory od Charliego Christiana, Django Reinhardta, i Wesa Montgomery'ego. M.in. na nim wzorował się Jimi Hendrix.
W 2005 otrzymał nagrodę NEA Jazz Masters Award.

</doc>
<doc id="1600428" url="https://pl.wikipedia.org/wiki?curid=1600428" title="Pretty Maids">
Pretty Maids

Pretty Maids – duński zespół hardrockowo-heavymetalowy, powstały w 1981 roku z inicjatywy wokalisty Ronniego Atkinsa i gitarzysty Kena Hammera. Obecnie jest uważany za jeden z najważniejszych metalowych zespołów z Danii, który wywarł duży wpływ na zespoły następnego pokolenia, m.in. Hammerfall i Edguy.
Historia.
Lata 80. XX wieku.
Zespół Pretty Maids został założony w 1981 roku w Horsens przez wokalistę Ronniego Atkinsa i gitarzystę Kena Hammera, którzy do współpracy pozyskali Pete’a Collinsa (gitara), Johna Darrowa (gitara basowa) i Phila More’a (perkusja). W 1983 roku zespół nagrał wydany na kasecie album "Heavy Metal", który spotkał się z życzliwym przyjęciem metalowej prasy. Konsekwencją tego był kontrakt z wytwórnią Bullet Records. Jeszcze w tym samym roku zostało wydane EP "Pretty Maids". Duńczycy zagrali kilka koncertów w centrum ówczesnej muzyki metalowej - Anglii, zostali także wybrani najlepszym debiutem roku w kategorii „heavy metal”. W 1984 roku zespół supportował Black Sabbath na ich skandynawskiej trasie koncertowej. Podpisał również kontrakt z CBS, która natychmiast wznowiła ich debiutanckie EP. Doszło również do zmiany personalnej: za Collinsa i Darrowa pojawili się byli muzycy grupy "Shylock" - Rick Hanson (gitara) i Alan Delong (bas). Już z nimi w składzie Pretty Maids nagrał pierwszy album studyjny, zatytułowany "Red, Hot and Heavy". Debiutancki longplay spotkał się z ciepłym przyjęciem prasy i fanów. Zespół, wspomagany przez klawiszowca Alana Owena, koncertował głównie po Europie, pojawił się również w Polsce na festiwalu Rock Arena w Poznaniu. Jeszcze w 1984 roku od zespołu odchodzi Rick Hanson, którego zastępuje... Pete Collins. Po dużym sukcesie Duńczycy w 1986 roku po raz pierwszy wyjechali do Stanów Zjednoczonych, aby w studiu Bearsville w Woodstocku zarejestrować materiał na drugi album studyjny. "Future World" okazał się kolejnym dużym sukcesem wydawniczym Pretty Maids, przez wielu uważany jest za największe dzieło w historii zespołu. Muzycznie była to kontynuacja hardrockowo-heavymetalowych brzmień z pierwszej płyty z większą dawką melodii, przez co z jednej strony "Future World" był agresywny, a z drugiej komercyjny. Album trafił na listy przebojów w wielu państwach, a zespół koncertował już z nowym gitarzystą Chrisem „Angelem” Gerhardtem Schleiferem m.in. na festiwalu Monsters Of Rock w Niemczech. Wiosną 1988 roku zespół zaczął prace nad kolejnym albumem, lecz gdy w marcu następnego roku krążek był praktycznie gotowy doszło do nieszczęścia, perkusista Phil More uległ wypadkowi samochodowemu, także w większości skończony już materiał został zniszczony. W międzyczasie pojawił się nowy gitarzysta Ricky Marx. Mimo utrudnień grupa zaczęła nagrania od nowa i jej trzeci album ukazał się w kwietniu 1990 roku.
Lata 90. XX wieku.
Jump The Gun ukazał się na całym świecie. Jego producentem był Roger Glover z zespołu Deep Purple. Album zbierał dobre recenzje, choć słabsze od poprzednika. Niektórzy narzekali na brak rozwoju, powielanie tych samych patentów. Phil More przeszedł rekonwalescencję i mógł grać dalej. W składzie grupy oficjalnie pojawił się klawiszowiec Dominic Gale, przez co stała się sekstetem. Zespół po raz pierwszy koncertował w Japonii. Jednak po wyczerpującej trasie okazało się, że kontuzja perkusisty była zbyt poważna i nie pozwoliła mu na dalszą grę w zespole. Pod koniec 1991 roku w grupie za More'a pojawił się Michael Fast, razem z nim przyszedł basista Kenn Jackson, zaś odszedł Marx. Zespół powrócił do pięcioosobowego składu. Z nowymi członkami na pokładzie kwintet nagrał czwarty już w swym dorobku album "Sin-Decade", który ukazał się w 1992 roku. Muzyka zawarta na nim była bardziej komercyjna, aniżeli wcześniejsze produkcje zespołu. Ukazał się również pierwszy singel Pretty Maids, zatytułowany „Please Don’t Leave Me”, będący coverem utworu zespołu Thin Lizzy. Utwór niespodziewanie stał się wielkim hitem, zdobywając szczyty list przebojów w wielu krajach. W 1993 roku "Sin-Decade" został wyróżniony duńską nagrodą Grammy. W tym samym roku został wydany album z utworami akustycznymi "Stripped". Natomiast dwa lata później ukazał się "Scream". Album zawierał mocniejsze granie aniżeli "Sin-Decade". Zespół zarejestrował również materiał na pierwszy w swej historii album koncertowy - "Screamin' Live", który ukazał się jeszcze w tym samym roku. W 1997 roku ukazał się "Spooked" będący powrotem do bardziej klasycznego grania, znanego z pierwszych płyt. Album otrzymał znakomite recenzje, zdobył również duńskie Grammy w 1998 roku. W tym samym roku powstało pierwsze oficjalne wydawnictwo kompilacyjne, nazwane "The Best Of...Back To Back". Tymczasem zespół nie próżnował i w 1999 roku został wydany album "Anything Worth Doing, Is Worth Overdoing", który był muzyczną kontynuacją poprzednika i tak jak "Spooked" zebrał dobre recenzje.
XXI wiek.
W 2000 roku, po odejściu Dominica Gale’a grupa stała się kwartetem. W tym samym roku zespół wydał "Carpe Diem", a dwa lata później "Planet Panic". Były to albumy inaczej brzmiące aniżeli dwa poprzedzające je wydawnictwa. "Carpe Diem" posiadał więcej melodii i bardziej komercyjnej muzyki, zaś "Planet Panic" zawierał bardzo ciężką muzykę w porównaniu z poprzednimi produkcjami Duńczyków. Po wydanym w 2003 roku albumie koncertowym "Alive at Least" zespół zniknął na kilka lat. Kolejny, dziesiąty (nie licząc wydawnictwa akustycznego) album studyjny (z nowym perkusistą w składzie: Allanem Tschicają) ukazał się dopiero w 2006 roku i był powrotem do klasycznego stylu heavy-rockowego. Choć "Wake Up to the Real World" otrzymywał zróżnicowane recenzje w prasie metalowej, fani Pretty Maids byli zachwyceni, a płyta sprzedawała się bardzo dobrze. Zespół wyruszył w trasę koncertową, zagrał także na kilku dużych festiwalach, m.in. na Sweden Rock Festival. W 2008 roku grupa znów wyruszyła w trasę koncertową obejmującą głównie Europe, grała także na festiwalach, m.in. Sweden Rock Cruise. 9 stycznia 2009 roku Duńczycy zagrali na Royal Metal Fest, a w lipcu tego samego roku wystąpili na Headbangers Open Air Festival w Niemczech. Na początku 2010 roku Pretty Maids rozpoczął proces nagrywania nowego, jedenastego w karierze, albumu studyjnego zatytułowanego "Pandemonium".
Muzycy.
Opracowano na podstawie materiału źródłowego.

</doc>
<doc id="1600432" url="https://pl.wikipedia.org/wiki?curid=1600432" title="Torino Esposizioni">
Torino Esposizioni

Torino Esposizioni – hala wystawiennicza zlokalizowana w południowej części miejskiego parku Parco del Valentino, w Turynie, we Włoszech. Obiekt został zaprojektowany przez Piera Luigiego Nerviego w 1949 roku.
Obiekt podczas Zimowych Igrzysk Olimpijskich w 2006 roku gościł uczestników zawodów w hokeju na lodzie. Odbyło się tutaj 17 z 38 spotkań turnieju męskiego i 10 z 20 turnieju żeńskiego. Trybuny mieściły wówczas 4320 widzów. Po zakończeniu olimpijskich zmagań arena przestała pełnić funkcję lodowiska.

</doc>
<doc id="1600435" url="https://pl.wikipedia.org/wiki?curid=1600435" title="Anwar ul-Hak Ahadi">
Anwar ul-Hak Ahadi

Anwar ul-Hak Ahadi (ur. w 1951) – afgański polityk, minister finansów Afganistanu od grudnia 2005 roku do lutego 2009 roku.
Życiorys.
Anwar ul-Hak Ahadi urodził się w dystrykcie Sorobi w prowincji Kabul. Edukację na poziomie podstawowym i średnim ukończył w szkole "Habibija" w Kabulu. Jest absolwentem ekonomii i nauk politycznych Uniwersytetu Amerykańskiego w Bejrucie w Libanie. Zdobył również tytuł magistra zarządzania i finansów oraz doktora nauk politycznych na Northwestern University w USA.
Ahadi w 1984 roku został profesorem nauk politycznych na Carleton University w Kanadzie. W latach 1985-1987 był dyrektorem w "Continental Elona Bank" w Chicago. Od 1987 roku do 2002 roku pracował jako profesor nauk politycznych w "Providence College" w Providence. Od 2002 roku do grudnia 2004 roku pełnił funkcję dyrektora "Dy Afghanistan Bank" (bank centralny Afganistanu).
Od grudnia 2004 roku do 5 lutego 2009 roku Ahadi zajmował stanowisko ministra finansów Afganistanu. 5 lutego 2009 roku zrezygnował ze stanowiska ministra i ogłosił swój udział w wyborach prezydenckich w sierpniu 2009 roku. Anwar ul-Hak Ahadi stoi również na czele pasztuńskiej partii Afgańskiej Partii Socjaldemokratycznej.

</doc>
<doc id="1600445" url="https://pl.wikipedia.org/wiki?curid=1600445" title="Melittis melissophyllum">
Melittis melissophyllum



</doc>
<doc id="1600450" url="https://pl.wikipedia.org/wiki?curid=1600450" title="City of Glenorchy">
City of Glenorchy

City of Glenorchy – obszar samorządu lokalnego (ang. "local government area"), położony w północnej części aglomeracji Hobart. Założony w 1964 roku. Przez Glenorchy przebiega autostrada Brooker, która jest zarządzana przez rząd stanowy. Obszar ten zamieszkuje 44 250 osób (dane z 2007). 
W celu identyfikacji samorządu Australian Bureau of Statistics wprowadziło czterocyfrowy kod dla City of Glenorchy – 2610. 

</doc>
<doc id="1600451" url="https://pl.wikipedia.org/wiki?curid=1600451" title="AfDB">
AfDB



</doc>
<doc id="1600452" url="https://pl.wikipedia.org/wiki?curid=1600452" title="Cierpienia Polski">
Cierpienia Polski



</doc>
<doc id="1600456" url="https://pl.wikipedia.org/wiki?curid=1600456" title="Maglownica 2">
Maglownica 2

Maglownica 2 (tytuł oryg. "The Mangler 2") – filmowy horror z roku 2001, kontynuacja filmu Tobe'a Hoopera "Maglownica" (1995). Film przeznaczono do dystrybucji video/DVD.
Sequel horroru – "", wydano w 2005 roku.

</doc>
<doc id="1600462" url="https://pl.wikipedia.org/wiki?curid=1600462" title="Corso Massimo D’Azeglio">
Corso Massimo D’Azeglio

Corso Massimo D’Azeglio – dwujezdniowa arteria prowadząca z południowo-wschodnich obrzeży śródmieścia Turynu w kierunku autostrady A6. Arteria zaczyna się na skrzyżowaniu z Corso Vittorio Emanuele II i prowadzi skrajem Parco del Valentino na południe. Kontynuacją alei jest Corso Unità d’Italia. Swoją nazwę zawdzięcza Massimo d’Azeglio – włoskiemu politykowi i patriocie, który żył w latach 1798 – 1866. Z Corso Massimo D’Azeglio korzystają tramwaje linie 9 oraz autobusy linii 34 i 45.

</doc>
<doc id="1600464" url="https://pl.wikipedia.org/wiki?curid=1600464" title="Pieprzycznik przydrożny">
Pieprzycznik przydrożny

Pieprzycznik przydrożny, pieprzycznik wiosnówkowy, pieprzyca strzałkowata ("Lepidium draba" L.) – gatunek rośliny z rodziny kapustowatych. Dawniej zaliczany do rodzaju pieprzycznik ("Cardaria"), który okazał się zagnieżdżonym w obrębie rodzaju pieprzyca "Lepidium" i został do niego włączony. Status gatunku we florze Polski: kenofit.
Rozmieszczenie.
Rodzimy obszar występowania to południowa część Europy, zachodnia i środkowa część Azji oraz północna Afryka. Rozprzestrzenił się także w pozostałych rejonach Europy, w Afryce Południowej, Australii, Ameryce Północnej, Argentynie i Chile.
Biologia i ekologia.
Kwitnie od maja do lipca. Występuje na przydrożach, wysypiskach, nasypach kolejowych, obrzeżach pól, w miejscach suchych i kamienistych. W klasyfikacji zbiorowisk roślinnych gatunek charakterystyczny dla Ass. "Cardario drabae-Agropyretum repentis".

</doc>
<doc id="1600465" url="https://pl.wikipedia.org/wiki?curid=1600465" title="Archiponera wheeleri">
Archiponera wheeleri

Archiponera wheeleri – gatunek owadów należących do rodziny mrówkowatych, sklasyfikowany przez Carpentera w roku 1930.

</doc>
<doc id="1600467" url="https://pl.wikipedia.org/wiki?curid=1600467" title="Cardaria draba">
Cardaria draba



</doc>
<doc id="1600468" url="https://pl.wikipedia.org/wiki?curid=1600468" title="Księstwo raciborsko-opawskie">
Księstwo raciborsko-opawskie

Księstwo raciborsko-opawskie (łac. "Ducatus Ratiboria et Oppaviensis") – księstwo śląskie leżące nad rzeką Odrą i rzeką Opawą, istniejące w latach 1337–1377 ze stolicą w Raciborzu.
Historia.
W 1336 zmarł bezpotomnie książę raciborski Leszek. Testamentem zapisał księstwo raciborskie księciu opawskiemu Mikołajowi II. W 1337 król czeski Jan Luksemburski połączył Księstwo Raciborskie z Księstwem Opawskim w jedno pod panowaniem Mikołaja II Opawskiego.
W czerwcu 1345 r. doszło do wojny polsko-czeskiej i najazdu Kazmierza Wielkiego, wspieranego posiłkami węgierskimi i litewskimi i wkroczenia na ziemie księstwa raciborsko-opawskiego, pustosząc nieufortyfikowane Pszczynę i Rybnik oraz oblegając Żory.
W 1351 r. po śmierci Konstancji wodzisławskiej do obszaru księstwa włączono najprawdopodobniej ziemię wodzisławską wraz z Wodzisławiem.
W 1377 r. Jan Przemyślida podzielił schedę po Mikołaju pomiędzy siebie i braci, wydzielając młodszym braciom własne dzielnice:

</doc>
<doc id="1600469" url="https://pl.wikipedia.org/wiki?curid=1600469" title="USS Scorpion (SSN-589)">
USS Scorpion (SSN-589)

USS Scorpion (SSN-589) – amerykański okręt podwodny z napędem jądrowym SSN typu "Skipjack". „Scorpion” był przedstawicielem typu, którego konstrukcja stanowiła podstawowy wzór dla projektów wszystkich następnych typów amerykańskich okrętów podwodnych. Rewolucyjny wówczas kroplowy kształt kadłuba opracowany w programie badawczym „Albacore”, łączył z nowatorskim układem jednej śruby napędowej umieszczonej za sterami rufowymi oraz z siłownią nuklearną. Zainaugurował również stosowanie w powojennych projektach amerykańskich jednokadłubowej konstrukcji oraz sterów głębokości umieszczonych na kiosku – w celu zmniejszenia szumów w strefie dziobowej, mieszczącej sonar. Podstawową słabością „Scorpiona” jako okrętu typu "Skipjack", był duży poziom hałasu podczas rejsu w zanurzeniu, wywoływanego zwłaszcza przez stery na kiosku oraz pięciołopatową śrubę. Dzięki jednak wynikającej z kształtu doskonałej hydrodynamice kadłuba oraz napędowi nuklearnemu, „Scorpion” był w czasie swojej służby najszybszym pod wodą okrętem na świecie, o bardzo też wysokim stopniu manewrowości.
Okręt zatonął w niewyjaśnionych do dziś okolicznościach 740 km na południowy zachód od Azorów pomiędzy 21 maja a 5 czerwca 1968 roku.
Służba operacyjna i katastrofa.
Stępkę pod USS „Scorpion” (SSN-589) położono dwukrotnie. Po raz pierwszy miało to miejsce 1 listopada 1957 roku w stoczni Electric Boat, jednak dwa miesiące później – 31 grudnia, marynarka amerykańska zmieniła umowę na ten okręt, zlecając stoczni budowę z elementów tego okrętu pierwszej jednostki systemu rakietowego Polaris USS „George Washington” (SSBN-598), w związku z czym 20 sierpnia 1958 roku, ponownie położono stępkę pod okręt SSN-589, który pod nazwą „Scorpion” został zwodowany 29 grudnia 1959 roku.
„Scorpion” został przyjęty do służby 29 lipca 1960 roku. Pod dowództwem komandora Normana Bassaca został też wówczas przydzielony do 6. Eskadry Okrętów Podwodnych 62. Dywizjonu w New London. W sierpniu tego roku rozpoczął dwumiesięczne operacje na wodach europejskich, gdzie uczestniczył w manewrach VI Floty i flot pozostałych państw NATO. Po powrocie do Stanów Zjednoczonych, operując z New London, a następnie z bazy w Norfolk, okręt uczestniczył w procesie opracowywania taktyki prowadzenia działań podwodnych przez atomowe okręty tej klasy. Występując w obu rolach − okrętu „polującego” oraz okrętu przeciwko któremu prowadzone są działania ZOP, uczestniczył w ćwiczeniach wzdłuż całego wschodniego wybrzeża USA, w okolicach Bermudów oraz Portoryko. Wczesną wiosną, a następnie jesienią 1966 roku, „Scorpion” prowadził operacje specjalne, w związku z którymi jego dowódca został odznaczony Navy Commendation Medal, za „wybitne przywództwo, dalekowzroczność oraz umiejętności zawodowe”. Wyróżnienia „za wybitne osiągnięcia” otrzymali także inni oficerowie jednostki. 1 lutego 1967 roku rozpoczął się remont „Scorpiona” w Norfolk Naval Shipyard, po przejściu którego − 15 lutego 1968 roku − okręt rozpoczął patrol na Morzu Śródziemnym, gdzie do maja operował z VI Flotą, po czym udał się w drogę powrotną na zachód. 21 maja 1968 roku „Scorpion” wysłał do dowództwa w Norfolk radiogram z informacją o swojej pozycji około 50 mil na południe od Azorów. Sześć dni później okręt uznano za spóźniający się, w związku z czym podjęto akcję poszukiwawczą, 5 czerwca okręt i jego załogę uznano za „prawdopodobnie stracone”, zaś 30 czerwca okręt wykreślono z listy jednostek US Navy. Wrak jednostki został odnaleziony w październiku 1968 roku przez statek oceanograficzny floty USNS „Mizar” (T-AGOR-11) 400 mil (ok. 740 km) na południowy zachód od Azorów na głębokości 3600 metrów.
W niewyjaśnionej do dziś katastrofie zginęło 12 oficerów i 87 pozostałych członków załogi. Bazując na wcześniejszych doświadczeniach z tego typu problemami oraz analizie dostępnych sygnałów akustycznych katastrofy, Marynarka doszła początkowo do wniosku, że najbardziej prawdopodobną przyczyną tragedii było wystrzelenie uzbrojonej torpedy, która uderzyła we własny okręt. Według odtajnionych w 1993 roku dokumentów teoria ta zakładała, iż torpeda z niewyjaśnionych przyczyn uzbroiła się wewnątrz okrętu, skutkiem czego załoga wystrzeliła ją − ta jednak zawróciła i zaatakowała okręt.
Po sześciu miesiącach poszukiwań okrętu, gdy odnaleziono jego wrak ok. 400 mil na południowy zachód od Azorów, badania wraku nie znalazły śladów zniszczeń poczynionych eksplozją torpedy. Także kolejne sześć miesięcy badań wraku za pomocą Trieste II nie potwierdziły teorii zniszczenia okrętu przez własną torpedę. Katastrofa ta wciąż wywołuje wiele spekulacji i wątpliwości, zwłaszcza wobec faktu, że część kadłuba okrętu nigdy nie została odnaleziona. W 1970 roku specjalny panel marynarki ukończył tajny raport sugerujący, iż przyczyną katastrofy mogła być mechaniczna awaria skutkująca niemożliwym do opanowania przeciekiem i zalaniem okrętu. Raport sugerował eksplozję baterii elektrycznej, która doprowadziła do zalania i zatonięcia okrętu. Wskazywał na znaczną liczbę zarejestrowanych sygnałów akustycznych charakterystycznych dla właśnie napełniającego się wodą okrętu podwodnego na bardzo dużej głębokości − 10 000 stóp (3048 metrów), gdzie na kadłub działało ciśnienie 4477 psi − dużo więcej niż mógł wytrzymać. Raport wskazywał także, iż w czasie poprzedzającym feralny patrol okręt miał kilka nieusuniętych problemów technicznych, nienależycie funkcjonujące systemy bezpieczeństwa oraz przed swoim ostatnim zadaniem przeszedł jedynie skrócony remont.
Konstrukcja.
Kadłub.
Bardzo istotnym założeniem konstrukcyjnym nowych okrętów była wysoka prędkość, stąd też wyeliminowano powszechnie dotąd występującą wystającą kopułę sonaru oraz do minimum ograniczono płaską powierzchnię pokładu. Wyrzutnie torpedowe umieszczono w dwóch poziomych − zamiast pionowych − rzędach z sonarem aktywnym AN/SQS-4 powyżej oraz pasywnym AN/BQR-2B poniżej nich. „Scorpion” był okrętem większym o połowę niż nieco wcześniejsze jednostki typu "Barbel" pod względem wyporności nawodnej. Wymagania napędu nuklearnego spowodowały, iż był znacznie dłuższy, posiadał też większą średnicę. Podczas gdy typ "Barbel" miał płaski pokład, "Skipjack" otrzymał kadłub o rewolucyjnym wówczas zaokrąglonym w przekroju poprzecznym kształcie. Z dziobu na kiosk przeniesione zostały stery głębokości jednostki. Kadłub „Scorpiona” o stosunku długości do szerokości wynoszącym 8:1 mieścił cztery poziomy pokładów, zaś jego kształt oraz sprawność śruby zapewniały bardzo dobrą szybkość tych okrętów, która przewyższyła oczekiwania. Do budowy kadłuba użyta została rozwijana od późnych lat czterdziestych XX wieku stal HY-80. Koszt kadłuba wyniósł około 40 milionów ówczesnych dolarów.
Podobnie jak w napędzanych konwencjonalną siłownią jednostkach typu "Barbel", testowa głębokość zanurzenia „Scorpiona” wynosiła 700 stóp (215 metrów) z szacowanym współczynnikiem marginesu bezpieczeństwa wynoszącym 1,5 czyli 1050 stóp (320 m).
System napędowy.
Okręty typu "Skipjack" napędzane były siłownią z jednym wodno-ciśnieniowym reaktorem S5W o mocy cieplnej 78 MWt przy użyciu uranu 235U. Siłownię uzupełniały podwójne generatory pary, turbiny parowe oraz turbogeneratory elektryczne. Wirniki turbin napędowych w obudowach zostały przymocowane sztywno, turbiny zaś zostały przymocowane na stałe do kondensatorów pary, które z kolei zostały na stałe przymocowane do kadłuba.
Układ napędowy uzupełniał pojedynczy wał napędowy z jedynie jedną śrubą. W celu zapewnienia amerykańskim okrętom możliwości powrotu z patrolu po jej ewentualnym uszkodzeniu, „Scorpion” został wyposażony w zapasowy napęd elektryczny z opuszczaną śrubą awaryjną. Pewnym novum było zastosowanie także dodatkowego wysuwanego silnika o mocy 325 KM, którego zadaniem była pomoc przy manewrowaniu. Silnik ten mógł się odwracać w zakresie 360°, co znacznie ułatwiało manewrowanie okrętowi wyposażonemu w tylko jedną śrubę napędową. W ten sposób typ "Skipjack" otrzymał kształt kropli i jeden wał napędzający pięciołopatową śrubę o średnicy 4,57 m, z konwencjonalnym jednak krzyżowym usterzeniem (zamontowanym jednakże przed śrubą). Przyjęta konfiguracja okrętów okazała się sukcesem z punktu widzenia osiągnięcia założeń − system napędowy z oryginalną pięciołopatową śrubą zapewniał im możliwość pływania w zanurzeniu z prędkością 33 węzłów, o 15 węzłów większą niż szybkość poprzedników − okrętów typu "Skate". „Scorpion” był jednak głośny, co było efektem kilku czynników, w tym zwłaszcza braku doświadczenia w konstruowaniu okrętów podwodnych z tym rodzajem napędu oraz szybkością podwodną jako pierwszoplanową cechą, której wymagano od okrętów typu "Skipjack".
Uzbrojenie i sensory.
„Scorpion” otrzymał sześć hydraulicznych wyrzutni torpedowych Mark 59 kalibru 533 mm na dziobie okrętu oraz możliwość zabierania 18 torped zapasowych, co łącznie dawało możliwość przenoszenia 24 torped. Zastosowanie do napędu okrętu jednej śruby wykluczyło natomiast instalację rufowych wyrzutni torpedowych. W latach służby operacyjnej przenoszone przez te jednostki typy torped ulegały zmianie. Początkowo na ich wyposażeniu znajdowały się torpedy Mk 14 i Mk 16 oraz dwie torpedy Mk 45 Astor z głowicą jądrową o mocy 11 kT, wszystkie jednak zostały w późniejszym okresie zastąpione przez Mk 48 z konwencjonalną głowicą, w której materiał wybuchowy stanowił 292,5 kg PBXN-103 (ekwiwalent 544 kg TNT).
Układ kontroli ognia stanowił system Mark 101 (Mk 101). Mk 101 dysponował układem dwóch analizatorów, używających pasywnego sposobu ustalania pozycji, z których każdy mógł przyjąć trzy zestawy danych. Mk 101 zdolny był do oszacowania, w jakim stopniu cel będzie podążał po trasie zakrzywionej. Dane z Mk 101 mogły być automatycznie przekazane do sekcji balistycznej układu, który wcelowywał torpedy, nakierowując je na cel przez odpowiednie ustawienie ich żyroskopów oraz zmianę tych ustawień w miarę ruchu celu lub postępującego zwiększania dokładności obliczeń. Zastosowany sonar pasywny typu BQR-2B, był wersją rozwojową sonaru BQR-2, stanowiącego amerykańską wersję sonaru GHG (zastosowanego na niemieckich okrętach typu "XXI"). BQR-2 miał 48 pionowych czujników o długości 91,5 cm każdy, w około dwumetrowym okręgu pod kopułą o wysokości ok. 1,5 metra. Antena pracowała w zakresie częstotliwości 150 Hz do 15 kHz. O ile Niemcy używali GHG w sposób podobny do światła latarni morskiej przechodzącego od jednej strony do drugiej i z powrotem, o tyle w BQR-2 Amerykanie użyli komutatora o częstotliwości 5 do 9 kHz, przeszukującego obszar w sposób dookólny z prędkością 4 RPM. W unowocześnionej wersji sonaru: BQR-2B, dodano drugi komutator pracujący w zakresie częstotliwości 700 Hz do 1,4 kHz, zasilający danymi system zapisu namiarów bieżących ("Bearing-time Recorder" − BTR). Układ ten zapisywał na przesuwającej się taśmie papieru każdy odebrany sygnał, co pozwalało na prosty zapis ruchu celu, co było przydatne m.in. dla przewidywania jego przyszłej pozycji. „Scorpion” wyposażony został w komplet sonarowy składający się z jednej z odmian pasywnego sonaru BQR-2 oraz sonaru aktywnego SQS-4. Zestaw sensorów okrętu uzupełniał pracujący w paśmie X radar nawigacyjny oraz poszukiwania obiektów na powierzchni morza AN/BPS-12 o mocy 75 kW i zasięgu około 73 km.

</doc>
<doc id="1600473" url="https://pl.wikipedia.org/wiki?curid=1600473" title="Klára Moravcová">
Klára Moravcová

Klára Moravcová (ur. 19 marca 1983 w Uściu nad Orlicą) – czeska biathlonistka, srebrna i brązowa medalistka Mistrzostw Świata Juniorów w sztafecie oraz srebrna i dwukrotnie brązowa medalistka Mistrzostw Europy Juniorów w sztafecie.
Osiągnięcia (Biathlon).
Mistrzostwa Europy Juniorów.
IN – bieg indywidualny, SP – sprint, PU – bieg pościgowy, MS – bieg ze startu wspólnego, RL – sztafeta

</doc>
<doc id="1600477" url="https://pl.wikipedia.org/wiki?curid=1600477" title="Jan Kochanowski (ujednoznacznienie)">
Jan Kochanowski (ujednoznacznienie)



</doc>
<doc id="1600478" url="https://pl.wikipedia.org/wiki?curid=1600478" title="Armania robusta">
Armania robusta

Armania robusta – gatunek owadów należących do rodziny mrówkowatych, sklasyfikowany przez Dlussky'ego w roku 1983.

</doc>
<doc id="1600480" url="https://pl.wikipedia.org/wiki?curid=1600480" title="Armaniella curiosa">
Armaniella curiosa

Armaniella curiosa – jedyny w swym rodzaju gatunek owadów należących do rodziny mrówkowatych, sklasyfikowany przez Dlussky'ego w roku 1983.

</doc>
<doc id="1600482" url="https://pl.wikipedia.org/wiki?curid=1600482" title="Okręg Lublin Batalionów Chłopskich">
Okręg Lublin Batalionów Chłopskich

IV Lubelski Okręg Batalionów Chłopskich – jeden z okręgów w strukturze organizacyjnej Batalionów Chłopskich. Został utworzony na terytorium województwa lubelskiego.
Struktura organizacyjna.
Na czele okręgu stała jego Komenda Główna. 
Został podzielony na podokręgi i obwody:

</doc>
<doc id="1600483" url="https://pl.wikipedia.org/wiki?curid=1600483" title="Radio Szczecin Extra">
Radio Szczecin Extra

Radio Szczecin Extra – samodzielny miejski program Polskiego Radia Szczecin, nadawany za pośrednictwem aplikacji na smartfon. Radia można słuchać też w cyfrowych radioodbiornikach w technologii DAB+ oraz za pośrednictwem internetu. Wcześniej stacja nadawała program na częstotliwości 94,4 MHz z Radiowej Stacji Nadawczej Warszewo.
Stacja rozpoczęła działalność 1 stycznia 2009 (testowa emisja rozpoczęła się 19 grudnia 2008 o godzinie 13.00) pod nazwą Szczecin.fm. Rozgłośnia adresowała swój program do mieszkańców Szczecina i okolic, głównie osób w wieku 20–39 lat. W formacie muzycznym radia znajdowały m.in.: nu jazz, muzyka elektroniczna (w tym chillout) oraz rock alternatywny.
W maju 2013 roku stacja zmieniła nazwę na Radio 94i4fm, nie podając oficjalnego komunikatu. Było to uwieńczenie zmian, które w ostatnim czasie przechodziła rozgłośnia: likwidacje audycji tematycznych, zwolnienia prezenterów, zmiana prezentowanej muzyki na zdecydowanie bardziej komercyjną.
31 października 2014 roku zakończono nadawanie analogowe sygnału, oddając częstotliwość na rzecz Radia Szczecin z uwagi na potrzebę polepszenia zasięgu tej stacji w mieście. W kwietniu 2016 roku zmieniono nazwę nadawanego programu na Radio Szczecin Extra, co zakończyło przemianę rozgłośni w radio cyfrowe.

</doc>
<doc id="1600487" url="https://pl.wikipedia.org/wiki?curid=1600487" title="Asphinctanilloides">
Asphinctanilloides

Asphinctanilloides – rodzaj owadów należących do rodziny mrówkowatych, sklasyfikowany w roku 1999.
Gatunki.
Rodzaj obejmuje 3 gatunki:

</doc>
<doc id="1600490" url="https://pl.wikipedia.org/wiki?curid=1600490" title="UNPO">
UNPO



</doc>
<doc id="1600491" url="https://pl.wikipedia.org/wiki?curid=1600491" title="Paul Reeve">
Paul Reeve

Paul Reeve – angielski producent muzyczny. 
Wspólnie z John Leckiem wyprodukował pięć utworów na uznanym przez krytyków debiutanckim albumie Muse, "Showbiz". 
Reeve pracował jako główny inżynier w The Airfield Studios w Kornwalii, często przebywał również w Samwills Studios oraz londyńskim Air Studios. Miał tam okazję współpracować z wysoko cenionymi i uznanymi producentami - wspomnianym Johnem Leckiem, a także Johnem Cornfieldem, Samem Williamsem i Chrisem Allisonem. Obecnie mieszka w Kornwalii.
Jako producent ma na koncie współpracę z takimi artystami, jak:
Reeve wyprodukował również debiutanckie EP Muse, "Muse" i "Muscle Museum", z których trzy piosenki, "Uno", "Muscle Museum" oraz "Unintended", zostały później wydane jako single promujące płytę "Showbiz".
Oprócz współprodukcji "Showbiz" i "Absolution", Paul współprodukował oraz miksował także znaczną część b-side'ów z albumu Muse, "Hullabaloo Soundtrack".

</doc>
<doc id="1600492" url="https://pl.wikipedia.org/wiki?curid=1600492" title="City of Clarence">
City of Clarence

City of Clarence – obszar samorządu lokalnego (ang. "local government area"), położony na wschodnim brzegu rzeki Derwent wchodzący w skład aglomeracji Hobart. Założony w 1803 roku. Clarence zamieszkuje największa liczba ludności w aglomeracji 51173 osób (dane z 2007). 
W celu identyfikacji samorządu Australian Bureau of Statistics wprowadziło czterocyfrowy kod dla City of Clarence – 1410. 

</doc>
<doc id="1600493" url="https://pl.wikipedia.org/wiki?curid=1600493" title="Asphinctopone">
Asphinctopone

Asphinctopone – rodzaj owadów należących do rodziny mrówkowatych, sklasyfikowany w przez Santschiego roku 1914.
Gatunki.
Rodzaj obejmuje 3 gatunki:

</doc>
<doc id="1600498" url="https://pl.wikipedia.org/wiki?curid=1600498" title="Asymphylomyrmex balticus">
Asymphylomyrmex balticus

Asymphylomyrmex balticus – wymarły gatunek mrówek z podrodziny Dolichoderinae, jedyny przedstawiciel rodzaju Asymphylomyrmex. Znany jest z późnoeoceńskiego bałtyckiego bursztynu.

</doc>
<doc id="1600499" url="https://pl.wikipedia.org/wiki?curid=1600499" title="Andrzej Kochanowski">
Andrzej Kochanowski



</doc>
<doc id="1600504" url="https://pl.wikipedia.org/wiki?curid=1600504" title="WEU">
WEU



</doc>
<doc id="1600505" url="https://pl.wikipedia.org/wiki?curid=1600505" title="Atopomyrmex">
Atopomyrmex

Atopomyrmex – rodzaj mrówek z podrodziny Myrmicinae.
Gatunki.
Rodzaj obejmuje trzy gatunki:

</doc>
<doc id="1600508" url="https://pl.wikipedia.org/wiki?curid=1600508" title="Inessa Krawiec">
Inessa Krawiec



</doc>
<doc id="1600511" url="https://pl.wikipedia.org/wiki?curid=1600511" title="Ulica Kaznodziejska we Wrocławiu">
Ulica Kaznodziejska we Wrocławiu

Ulica Kaznodziejska - jedna z najkrótszych ulic we Wrocławiu, niegdyś stanowiła element ciągu komunikacyjnego łączącego Rynek z Przedmieściem Oławskim. Na najstarszym planie Wrocławia z roku 1562 oznaczona jest jako najwyżej położona ulica Starego Miasta - stąd pierwotna nazwa ulicy "Die höchste Gasse". Jako "Prediger Gasse" ("zaułek Kaznodziejski") po raz pierwszy wzmiankowana w roku 1733 w opisie Wrocławia autorstwa Daniela Gomolcke, nazwa związana z plebanią katedry św. Marii Magdaleny, która znajdowała się właśnie na tej ulicy.
Zabudowa ulicy została całkowicie zniszczona w roku 1945, w latach 60. XX wieku ulicę Kaznodziejską przedłużono o dalsze 50 m w kierunku ulicy Krawieckiej, jednak w latach 90. wskutek wybudowania nowego domu przy ulicy Biskupiej przedłużenie to zostało zlikwidowane.

</doc>
<doc id="1600516" url="https://pl.wikipedia.org/wiki?curid=1600516" title="Antumbra">
Antumbra



</doc>
<doc id="1600519" url="https://pl.wikipedia.org/wiki?curid=1600519" title="Piskorzowice (województwo dolnośląskie)">
Piskorzowice (województwo dolnośląskie)

Piskorzowice – wieś w Polsce położona w województwie dolnośląskim, w powiecie średzkim, w gminie Miękinia.
Opis.
Wieś przydrożna, przysiółek, ze znajdującym się tu kiedyś folwarkiem w centralnej części. W różnych miejscach wsi można znaleźć szczątki fundamentów po byłej zabudowie. Na południowym zachodzie od wsi, znajdują się ruiny starego cmentarza. Strefą obserwacji archeologicznej objęto całą miejscowość.
Na terenie wsi znajduje się piaskownia.
Demografia.
Według Narodowego Spisu Powszechnego, w marcu 2011 r., miejscowość ta nie posiadała żadnych stałych mieszkańców. Ostatni budynek został rozebrany w 2007 roku.
Historia.
Miejscowość wzmiankowana była już w roku 1217 jako Piscorouice, jako Peiskertwitz w wielu dokumentach historycznych.
15 października 1940 wioska liczyła 134 mieszkańców, zajmując wraz z uprawami powierzchnię 517 ha. Na przełomie 1944/1945 roku wieś została włączona w pas obrony armii niemieckiej "Oder-Breslau" i podczas styczniowych radzieckich ataków w roku 1945 została doszczętnie zniszczona, razem z broniącą się we wsi 11. Kompanią Piechoty z jednej z dywizji wojsk niemieckich.
Po wojnie zniszczone zabudowania zostały rozebrane, a odzyskane cegły i inne materiały budowlane zostały przekazane celem odbudowy Warszawy.
Podział administracyjny.
W latach 1975–1998 miejscowość administracyjnie należała do województwa wrocławskiego.

</doc>
<doc id="1600521" url="https://pl.wikipedia.org/wiki?curid=1600521" title="Anna Luksemburska">
Anna Luksemburska

Anna Luksemburska (ur. 27 marca 1323; zm. 3 września 1338) – księżniczka czeska i księżna austriacka.
Anna była córką króla czeskiego Jana Luksemburskiego i jego pierwszej żony Elżbiety. Miała siostrę bliźniaczkę Elżbietę (zm. przed 1330). 8 sierpnia 1326 papież Jan XXII udzielił dyspensy umożliwiającej ślub Anny z Władysławem, synem króla węgierskiego Karola Roberta. W 1327 Jan Luksemburski i Karol Robert potwierdzili plany małżeńskie w stosunku do swoich dzieci. Władysław zmarł w 1329.
26 września 1330 papież Jan XXII udzielił dyspensy umożliwiające małżeństwo Anny i niedawno owdowiałego księcia austriackiego Ottona Wesołego. Układ małżeński został podpisany 24 sierpnia 1332. Ślub nastąpił 2 lutego 1335 w Znojmie. Małżeństwo było bezdzietne.

</doc>
<doc id="1600522" url="https://pl.wikipedia.org/wiki?curid=1600522" title="Susanne Georgi">
Susanne Georgi

Susanne Georgi (właśc. Susanne Jonah-Lynn Georgi, ur. 27 lipca 1976 w Danii) – andorska piosenkarka i prezenterka. Rozpoczęła karierę w zespole Me &amp; My, który założyła z siostrą, Pernille Georgi. 2009 roku wzięła udział w Konkursie Piosenki Eurowizji jako reprezentantka Andory, gdzie zajęła piętnaste miejsce w pierwszym półfinale za wykonanie utworu "La Teva Decisió (Get A Life)." Mieszka i pracuje w Andorze.

</doc>
<doc id="1600523" url="https://pl.wikipedia.org/wiki?curid=1600523" title="Love Hurts (singel Nazareth)">
Love Hurts (singel Nazareth)



</doc>
<doc id="1600524" url="https://pl.wikipedia.org/wiki?curid=1600524" title="Atta (mrówki)">
Atta (mrówki)

Atta – rodzaj owadów należących do rodziny mrówkowatych, sklasyfikowany w przez Johana Fabriciusa roku 1818.
Gatunki.
Rodzaj obejmuje 18 gatunków:

</doc>
<doc id="1600529" url="https://pl.wikipedia.org/wiki?curid=1600529" title="Attopsis">
Attopsis

Attopsis – wymarły rodzaj mrówek z podrodziny Myrmicinae.
Gatunki.
Rodzaj obejmuje dwa gatunki:

</doc>
<doc id="1600530" url="https://pl.wikipedia.org/wiki?curid=1600530" title="Niels Brinck">
Niels Brinck

Niels Brinck, właśc. Niels Brinck Kristensen (ur. 24 września 1974 w Aarhus) – duński piosenkarz, reprezentant Danii w Konkursie Piosenki Eurowizji 2009.
Życiorys.
Urodził się w Aarhus. Od najmłodszych lat zajmował się muzyką. Debiutancki solowy album wydany w 2008, znalazł się na duńskiej liście „Top 10” najchętniej kupowanych płyt. Utwór „In the End I Started” w duecie z Marią Marcus posłużył jako piosenka przewodnia duńskiego serialu kryminalnego "Anna Phil""."
W 2009 wygrał Dansk Melodi Grand Prix z piosenką „Believe Again” i reprezentował Danię w 54. Konkursie Piosenki Eurowizji w Moskwie. 16 maja w finale zajął 13. miejsce z 74 punktami.

</doc>
<doc id="1600533" url="https://pl.wikipedia.org/wiki?curid=1600533" title="Adam Carroll">
Adam Carroll

Adam Carroll (ur. 26 października 1982 w Portadown, Irlandia Północna) – brytyjski kierowca wyścigowy rodem z Irlandii Północnej.
Kariera.
Carroll rozpoczął karierę od kartingu w 1993 roku. Po kilku latach startów zakończył ją w 1999 z kilkoma sukcesami. W 2000 zadebiutował w zimowej serii Brytyjskiej Formuły Ford. W następnym startował już w głównej serii. Po zaledwie roku startów przeszedł do bardziej prestiżowej Brytyjskiej Formuły 3, gdzie kontynuował starty jeszcze w 2003 i 2004. Najlepszym sezonem Adama w tym serialu był niewątpliwie trzeci rok startów, który zakończył z tytułem wicemistrzowskim, ulegając jedynie Nelsonowi Ângelo Piquet.
Dzięki dobrym wynikom dostał szansę angażu w samym przedsionku F1, GP2 w ekipie Super Nova Racing. Debiutancki sezon okazał się nieoczekiwanie wyśmienity w wykonaniu Carrolla. Zajął wówczas świetne 5 miejsce z dorobkiem pokaźnej sumy 53 „oczek” (5 podiów, z czego 3 triumfy), dodatkowo będąc lepszym od swojego partnera z teamu, byłego kierowcy F1, Giorgio Pantano. W następnym roku przeszedł do ekipy Racing Engineering, gdzie spodziewał się walki o tytuł. Niestety jego marzenia szybko zostały rozwiane. Mimo iż zajął czterokrotnie podium, sezon nie był już tak udany, jak w debiucie, czego głównym powodem było aż sześciokrotne nieukończenie wyścigów. Dorobek zaledwie 33 punktów, dał mu 8. lokatę w końcowej klasyfikacji.
Po zaledwie roku współpracy z hiszpańskim zespołem opuścił GP2. Sezon 2007 rozpoczął od serii DTM, gdzie startował w ekipie Futurecom TME, zasiadając w dwuletnim Audi A4. Z tego też powodu Brytyjczyk nie był w stanie osiągnąć żadnego sukcesu i po zaledwie pięciu rundach z powrotem wrócił do GP2, gdzie zastąpił w ekipie FMS International, Antônio Pizzonię. Pomimo opuszczenia pięciu wyścigów zdołał zająć dobre 7. miejsce z dorobkiem solidnych 36 punktów (5 podiów, w tym dwa zwycięstwa). Poza tym reprezentował również barwy Irlandii w A1 Grand Prix, gdzie poradził sobie całkiem dobrze, zajmując 6. pozycję w generalce.
W 2008 roku zastąpił w ekipie Giancarlo Fisichelli Adriána Vallésa, który przeszedł do innego teamu. Niestety po czterech rundach, z których ukończył tylko jedną (8. miejsce), został zastąpiony przez Estończyka, Marko Asmera. Na przełomie 2008 i 2009 roku ponownie reprezentował team Irlandii w A1 Grand Prix. Drugi rok startów okazał się dla niego mistrzowski. W walce o tytuł pokonał obrońcę tego lauru, Neela Janiego.
Po upadku serii A1 GP pozostawał bez stałego zatrudnienia. 29 kwietnia 2010 roku zespół Andretti Autosport ogłosił, że Carroll będzie kierowcą zespołu w drugiej części sezonu IZOD IndyCar Series w 2010 roku. Zadebiutował w wyścigu na torze Watkins Glen International zajmując w nim 16. miejsce.

</doc>
<doc id="1600536" url="https://pl.wikipedia.org/wiki?curid=1600536" title="Aulacopone relicta">
Aulacopone relicta

Aulacopone relicta – gatunek mrówki o niejasnej pozycji systematycznej, pierwotnie zaliczony do podrodziny Ponerinae, obecnie do podrodziny Heteroponerinae. Jedyny przedstawiciel rodzaju Aulacopone. Opisany w 1930 roku na podstawie okazu królowej zebranego w miejscowości Alazapin, niedaleko Lenkoranu w Azerbejdżańskiej SRR (38 45'N, 48 50'E). Drugi okaz został znaleziony w pobliżu Aleksiejewki w Azerbejdżanie.

</doc>
<doc id="1600537" url="https://pl.wikipedia.org/wiki?curid=1600537" title="Drużynowe Mistrzostwa Polski na Żużlu 1989">
Drużynowe Mistrzostwa Polski na Żużlu 1989

Drużynowe Mistrzostwa Polski na Żużlu 1989 – 42. edycja drużynowych mistrzostw Polski, organizowanych przez Polski Związek Motorowy (PZM). W sezonie 1989, do rozgrywek pierwszej ligi przystąpiło dziesięć zespołów, natomiast w drugiej lidze walczyło osiem drużyn.
Zwycięzca najwyższej klasy rozgrywkowej (I Ligi) zostaje Drużynowym Mistrzem Polski na Żużlu w sezonie 1989. Obrońcą tytułu z poprzedniego sezonu jest Unia Leszno, która triumfowała także w tym sezonie.
Po tym sezonie, podjęto decyzję o zmniejszeniu ilości drużyn w pierwszej lidze do ośmiu, z początkowych dziesięciu.

</doc>
<doc id="1600538" url="https://pl.wikipedia.org/wiki?curid=1600538" title="Sorell Council">
Sorell Council

Sorell Council – obszar samorządu lokalnego (ang. "local government area"), położony na wschód od aglomeracji Hobart, główne miasto tego regionu to Sorell, gdzie również zlokalizowana jest siedziba samorządu. Na obszarze samorządu zlokalizowane są także odległe przedmieścia aglomeracji Hobart - Midway Point. 
Sorell Council zamieszkuje 12 428 osób, powierzchnia samorządu wynosi 582,6 km². 
W celu identyfikacji samorządu Australian Bureau of Statistics wprowadziło czterocyfrowy kod dla gminy Sorell – 4810.

</doc>
<doc id="1600542" url="https://pl.wikipedia.org/wiki?curid=1600542" title="Axinidris">
Axinidris

Axinidris – rodzaj mrówek z podrodziny Dolichoderinae. Gatunkiem typowym jest "Axinidris acholli".

</doc>
<doc id="1600544" url="https://pl.wikipedia.org/wiki?curid=1600544" title="Ajn Haud">
Ajn Haud

Ajn Haud (, ) – arabska wieś położona w Samorządzie Regionu Chof ha-Karmel, w dystrykcie Hajfa, w Izraelu.
Położenie.
Wieś Ajn Haud leży w południowej części masywu Góry Karmel, w otoczeniu miasta Ir ha-Karmel, moszawu Nir Ecjon oraz wioski En Hod.
Historia.
Pierwotnie w jej pobliżu znajdowała się arabska wioska Ajn Haud. Została nazwana na cześć kurdyjskiego dowódcy Abu al-Hija, który w XII wieku wziął udział w podboju Palestyny przez wojska Saladyna. Jej mieszkańcy zostali wygnani podczas wojny o niepodległość w dniu 16 lipca 1948 roku, a w jej miejscu powstała żydowska wioska artystów En Hod. Po zakończeniu wojny 35 członków arabskiej rodziny Abu al-Hija po zwolnieniu z izraelskiego obozu jenieckiego powróciło na swoją ziemię. Założyli oni nową wieś Ein Chaud, położoną około 2 km od swojego dawnego miejsca położenia. Władze izraelskie kilkakrotnie podjęły próbę likwidacji wioski, jednak ostatecznie istnienie jej zostało w 1988 roku oficjalnie uznane, a jej mieszkańcy otrzymali obywatelstwo izraelskie.
W październiku 1998 roku okoliczne lasy zostały zniszczone przez olbrzymi pożar, który zniszczył także część domów w tutejszych trzech osadach. Ewakuowano wówczas ich mieszkańców. Obecnie trwają prace przy ponownym zalesianiu tych wzgórz.
Edukacja.
W wiosce znajduje się szkoła podstawowa.
Gospodarka.
Gospodarka wioski opiera się na rolnictwie.
Transport.
Z wioski wychodzą lokalne drogi, którymi można dojechać do pobliskiego moszawu Nir Ecjon lub miasta Ir ha-Karmel.

</doc>
<doc id="1600545" url="https://pl.wikipedia.org/wiki?curid=1600545" title="Anders Olsson">
Anders Olsson

Anders Olsson (ur. 19 czerwca 1949 w Huddinge) – szwedzki pisarz, profesor literatury na Uniwersytecie w Sztokholmie, od 2008 członek Akademii Szwedzkiej. 
Olsson jest autorem 15 książek z dziedziny poezji i historii literatury. Na członka Akademii Szwedzkiej wybrany został 22 lutego 2008 i przyjęty 20 grudnia 2008. Anders Olsson zajął fotel nr 4, na którym zastąpił poetę i pisarza Larsa Forssella. W kwietniu 2018, po rezygnacji Sary Danius w związku z kryzysem obyczajowym dotyczącym Akademii, został tymczasowym stałym sekretarzem Akademii Szwedzkiej.

</doc>
<doc id="1600546" url="https://pl.wikipedia.org/wiki?curid=1600546" title="Fanny Moser">
Fanny Moser

Fanny Moser (ur. 27 maja 1872 roku w Badenweiler, zm. 24 lutego 1953 roku w Zurychu) – szwajcarska zoolog i parapsycholog, pacjentka Sigmunda Freuda znana jako pani "Emmy von N."; jej historia przypadku - jako jedna z kilku - została opublikowana przez Josefa Breuera i Sigmunda Freuda pt. "Studien über Hysterie".
W 1902 roku ukończyła studia i podjęła pracę w stacji badawczej biologii morza w Neapolu. Jako otwarta, lecz nastawiona sceptycznie i krytycznie przyrodoznawczymi w 1913 roku wzięła udział w prywatnym seansie spirytystycznym w Berlinie, gdzie – jak sama powiada – była świadkiem lewitacji stolika. Ponieważ pomieszczenie, w jakim odbywał się seans, było dobrze oświetlone, uznała, że ma do czynienia z realnym zjawiskiem; w rezultacie do końca życia oddała się badaniom nad zjawiskami parapsychologicznymi.
Moser zgromadziła obszerną bibliotekę parapsychologiczną, dużą część majątku prywatnego ofiarowała "Institut für Grenzgebiete der Psychologie und Psychohygiene" (IGPP) we Freiburgu, przy którym utworzono fundację jej imienia.

</doc>
<doc id="1600548" url="https://pl.wikipedia.org/wiki?curid=1600548" title="Emmy von M.">
Emmy von M.



</doc>
<doc id="1600551" url="https://pl.wikipedia.org/wiki?curid=1600551" title="Zatoka Baffina">
Zatoka Baffina



</doc>
<doc id="1600552" url="https://pl.wikipedia.org/wiki?curid=1600552" title="Zé Carlos (ur. 1968)">
Zé Carlos (ur. 1968)

Zé Carlos, właśc. José Carlos de Almeida (ur. 14 listopada 1968 w Presidente Bernardes) – były brazylijski piłkarz występujący na pozycji obrońcy.
Kariera klubowa.
Przez całą swoją piłkarską karierę Zé Carlos występował w brazylijskich drużynach. Zawodową karierę rozpoczynał w 1991 roku w São José EC. Następnie grał kolejno w takich klubach jak Nacional São Paulo, AD São Caetano, Portuguesa São Paulo, União São João Araras, EC Juventude i Matonense Matão, jednak w żadnym z nich nie odnosił sukcesów.
W trakcie rozgrywek w 1997 roku Brazylijczyk podpisał kontrakt z São Paulo FC i już w kolejnym sezonie w barwach tego klubu zdobył mistrzostwo stanu São Paulo. Następnie Zé Carlos przeniósł się do Grêmio Porto Alegre, z którym w 1999 roku wywalczył natomiast mistrzostwo stanu Rio Grande do Sul. Kolejne dwa lata brazylijski obrońca spędził w zespole Ponte Preta Campinas, po czym w 2002 roku odszedł do Joinville EC. Razem z nim triumfował w rozgrywkach Campeonato Catarinense.
W 2004 roku Zé Carlos reprezentował barwy Noroeste Bauru, a następnie trafił do drużyny Portuguesa São Paulo. W niej grał do maja 2005 roku, po czym zakończył piłkarską karierę.
Kariera reprezentacyjna.
W 1998 roku Mário Zagallo powołał Zé Carlosa do kadry reprezentacji Brazylii na Mistrzostwa Świata we Francji. Na turnieju tym wychowanek São José EC pełnił rolę rezerwowego i wystąpił tylko w wygranym po rzutach karnych półfinałowym pojedynku z Holandią. Brazylijczycy w finale przegrali z Francją 0:3 i wywalczyli drugie miejsce. Po mistrzostwach Zé Carlos nie pojawił się już w drużynie narodowej, dla której rozegrał łącznie tylko jedno spotkanie.

</doc>
<doc id="1600553" url="https://pl.wikipedia.org/wiki?curid=1600553" title="Jose Carlos de Almeida">
Jose Carlos de Almeida



</doc>
<doc id="1600559" url="https://pl.wikipedia.org/wiki?curid=1600559" title="Zé Carlos">
Zé Carlos



</doc>
<doc id="1600561" url="https://pl.wikipedia.org/wiki?curid=1600561" title="Emmy von N.">
Emmy von N.



</doc>
<doc id="1600562" url="https://pl.wikipedia.org/wiki?curid=1600562" title="Kurzawka olbrzymia">
Kurzawka olbrzymia



</doc>
<doc id="1600563" url="https://pl.wikipedia.org/wiki?curid=1600563" title="Purchawka olbrzymia">
Purchawka olbrzymia



</doc>
<doc id="1600565" url="https://pl.wikipedia.org/wiki?curid=1600565" title="Calvatia gigantea">
Calvatia gigantea



</doc>
<doc id="1600567" url="https://pl.wikipedia.org/wiki?curid=1600567" title="A">
A

A (minuskuła: a) – pierwsza litera alfabetu łacińskiego i alfabetów na nim opartych, w tym alfabetu polskiego.
Historia.
Najstarszym przodkiem a była pierwsza litera alfabetu fenickiego – alef, wymawiane przy szerokim otwarciu jamy ustnej i niskim położeniu języka, który wywodził się od hieroglifu przedstawiającego głowę wołu.
W 1600 roku p.n.e. w piśmie fenickim stosowano formę liniową, która była podstawą dla niektórych późniejszych form zapisu pisma. Nazwa litery pochodzi od hebrajskiego lub arabskiego alefu.
Do alfabetu łacińskiego przeszła poprzez alfabet grecki dzięki literze alfa poprzez Etrusków, którzy przynieśli zmodyfikowany zapis greki – alfabet etruski na półwysep Apeniński z którego w późniejszym okresie zaczerpnęli Rzymianie przy tworzeniu zapisu języka łacińskiego który jest używany do dnia dzisiejszego w wielu językach świata w tym polskim.
Zastosowanie.
Litera "a" jest umieszczona na pierwszym miejscu w alfabecie łacińskim i w każdym na nim opartym.
Język polski.
W języku polskim litera "a" oznacza samogłoskę otwartą centralną niezaokrągloną ([ä]) na przykład w słowie "las" (). Samogłoska prawie otwarta przednia niezaokrąglona pełni funkcję alofonu samogłoski [ä] między samogłoskami miękkimi np. w słowie "jajko" () lub "niania" ().
Jest pierwszą, najczęściej występującą literą w alfabecie polskim. W próbce 2. wydania Korpusu IPI PAN liczącej ponad 30 milionów segmentów (około 25 milionów słów ortograficznych) występowała w 8,91% wszystkich liter.
Język angielski.
We współczesnej ortografii angielskiej, litera a oznacza sześć różnych samogłosek. Często oznacza samogłoskę prawie otwartą przednią niezaokrągloną ([æ]) np. w słowie "cat" (), które oznacza "kota". Odpowiada też samogłosce otwartej tylnej niezaokrąglonej ([ɑː]) np. w słowie "father" () które oznacza "ojca". Występuje w dwuznaku "ae" który odpowiada samogłosce półprzymkniętej przedniej niezaokrąglonej ([e]) jak i w słowie "play" () które oznacza między innymi "zabawę". W słowie "hare" ( lub oraz ) które oznacza "zająca" litera "a" jest czytana jako samogłoska półprzymknięta przednia niezaokrąglona (/e/) lub jako samogłoska półotwarta przednia niezaokrąglona (/ɛ/). W wymowie wielu Anglików samogłoska otwarta przednia niezaokrąglona ([a]) zastępuje samogłoskę prawie otwartą przednią niezaokrągloną ([æ]).
Podwójne a nie występuje w angielskich słowach, jednak pojawia się w zapożyczeniach z języków obcych, np. w imieniu Aaron, które jest w Received Pronunciation wymawiane jako lub .
A jest trzecią najczęściej występującą literą w języku angielskim (po literach "e" i "t"). W jednym z badań, średnio 3,68% liter używanych w tekstach angielskich stanowi właśnie ona.
W innych językach.
W pozostałych językach jest czytane jako:
Inne reprezentacje.
Litera a jest również przedstawiana w postaci:

</doc>
<doc id="1600568" url="https://pl.wikipedia.org/wiki?curid=1600568" title="Melandrium pratense">
Melandrium pratense



</doc>
<doc id="1600569" url="https://pl.wikipedia.org/wiki?curid=1600569" title="Partnerzy (serial telewizyjny 1971)">
Partnerzy (serial telewizyjny 1971)

Partnerzy (inny tytuł: "Detektywi z wyższych sfer", ang. "The Persuaders!") – brytyjski serial komediowo-przygodowy z 1971 r.
O serialu.
Głównymi bohaterami serialu są dwaj przyjaciele przeżywający wspólnie wiele przygód. Brett Sinclair (Roger Moore) to dystyngowany angielski lord. Z kolei Danny Wilde (Tony Curtis) jest pełnym sprytu nowojorczykiem. Okazuje się, że różnice pomiędzy mężczyznami nie są przeszkodą dla prawdziwej przyjaźni, przeciwnie – panowie się świetnie uzupełniają.
Twórcy.
Obsada.
w rolach głównych:
w pozostałych rolach:
W epizodach wystąpili m.in.: Joss Ackland (1 odcinek), Joan Collins (1) i Peter Vaughan (1).

</doc>
<doc id="1600576" url="https://pl.wikipedia.org/wiki?curid=1600576" title="Kazimierówka (Solec nad Wisłą)">
Kazimierówka (Solec nad Wisłą)

Kazimierówka – dawna część miasta Solec nad Wisłą w Polsce, położona w województwie mazowieckim, w powiecie lipskim, w gminie Solec nad Wisłą.
Miejscowość stała się częścią miasta wraz z uzyskaniem przez Solec nad Wisłą praw miejskich 1 stycznia 2021 r., wcześniej miejscowość była przysiółkiem wsi Solec nad Wisłą.
W latach 1975–1998 przysiółek administracyjnie należał do województwa radomskiego.
Nazwę zniesiono z 2023 r.
Przysiółek położony jest przy lesie, ok. 3 km na zachód od Solca. Miejscowość powstała w latach 1891-92. Nazwa pochodzi od imienia pierwszego mieszkańca - Kazimierza Zychowicza. W okresie międzywojnia mieszkało w niej ok. 100 osób i funkcjonowała cegielnia. W II poł. XX w. miejscowość stopniowo pustoszała. Do 1984 r. miejscowość miała połączenie autobusowe z Solcem. W 2004 r. zameldowane w niej były 4 osoby. Obecnie Kazimierówka to miejscowość wyludniona.

</doc>
<doc id="1600577" url="https://pl.wikipedia.org/wiki?curid=1600577" title="Azteca">
Azteca

Azteca – rodzaj mrówek z podrodziny Dolichoderinae.
Mrówki z tego rodzaju są jadowite. Żyją w symbiozie z drzewami z rodzaju "Cecropia" chroniąc je przed wrogami.

</doc>
<doc id="1600581" url="https://pl.wikipedia.org/wiki?curid=1600581" title="Franciszek Kochanowski">
Franciszek Kochanowski



</doc>
<doc id="1600584" url="https://pl.wikipedia.org/wiki?curid=1600584" title="Cmentarz żydowski w Myślenicach">
Cmentarz żydowski w Myślenicach

Cmentarz żydowski w Myślenicach – kirkut został założony w 1874 roku, znajduje się przy ulicy Tarnówka i zajmuje powierzchnię 0,12 ha, na której zachowało się 8 nagrobków. Z fragmentów porozbijanych nagrobków zostało wzniesione lapidarium.
Podczas I wojny światowej pochowano na nim 2 żołnierzy austro-węgierskich wyznania mojżeszowego. Był to austriacki cmentarz wojenny nr 372 – Myślenice.

</doc>
<doc id="1600585" url="https://pl.wikipedia.org/wiki?curid=1600585" title="Płomień z nieba">
Płomień z nieba

Płomień z nieba – szósty album studyjny zespołu Bajm wydany w listopadzie 1993 roku nakładem wytwórni Schubert Music. Spośród wydanych do tej pory płyt, album ten wyróżnia się spokojnym brzmieniem i melancholijnością utworów. Jest to pierwszy album zespołu certyfikowany platynową płytą.
1 kwietnia 1998 roku wydano reedycję albumu na płycie kompaktowej.

</doc>
<doc id="1600588" url="https://pl.wikipedia.org/wiki?curid=1600588" title="Jacksonburg">
Jacksonburg

Jacksonburg – wieś w USA, w hrabstwie Butler, w stanie Ohio.
Według danych z 2000 roku wieś miała 67 mieszkańców.

</doc>
<doc id="1600589" url="https://pl.wikipedia.org/wiki?curid=1600589" title="Zherichinius">
Zherichinius

Zherichinius – wymarły rodzaj mrówek z podrodziny Dolichoderinae. Obejmuje 2 opisane gatunki:
Oba gatunki pochodzą z paleocenu i odnalezione zostały na Sachalinie.

</doc>
<doc id="1600590" url="https://pl.wikipedia.org/wiki?curid=1600590" title="Jacksonville (Ohio)">
Jacksonville (Ohio)

Jacksonville – wieś w USA, w stanie Ohio.
Według danych z 2000 roku wieś miała 544 mieszkańców.

</doc>
<doc id="1600595" url="https://pl.wikipedia.org/wiki?curid=1600595" title="Jamestown (Ohio)">
Jamestown (Ohio)

Jamestown – wieś w USA, w stanie Ohio, w hrabstwie Greene.
Według danych z 2000 roku wieś miała 1917 mieszkańców.

</doc>
<doc id="1600597" url="https://pl.wikipedia.org/wiki?curid=1600597" title="Magda Rezlerová">
Magda Rezlerová

Magda Rezlerová (ur. 9 sierpnia 1982 w Turnovie) – czeska biathlonistka, jej największym sukcesem jest 8. miejsce w sztafecie w czasie Zinowych Igrzysk Olimpijskich w 2002 roku.
Osiągnięcia.
Mistrzostwa Świata.
IN – bieg indywidualny, SP – sprint, PU – bieg pościgowy, MS – bieg ze startu wspólnego, RL – sztafeta

</doc>
<doc id="1600598" url="https://pl.wikipedia.org/wiki?curid=1600598" title="Yavnella">
Yavnella

Yavnella – rodzaj mrówek z podrodziny Leptanillinae.
Gatunki.
Obejmuje 2 opisane gatunki:

</doc>
<doc id="1600599" url="https://pl.wikipedia.org/wiki?curid=1600599" title="Jeffersonville (Ohio)">
Jeffersonville (Ohio)

Jeffersonville – wieś w USA, w stanie Ohio, w hrabstwie Fayette.
Według danych z 2000 roku wieś miała 1288 mieszkańców.

</doc>
<doc id="1600600" url="https://pl.wikipedia.org/wiki?curid=1600600" title="Buick 8">
Buick 8

Buick 8 (ang. "From a Buick 8") – powieść grozy autorstwa Stephena Kinga. Pierwszy raz wydana w Polsce 25 marca 2003 r. Jest to druga powieść Kinga przedstawiająca nadprzyrodzony samochód (pierwszą była "Christine", której akcja również ma miejsce w zachodniej Pensylwanii). Tytuł został zaczerpnięty z utworu Boba Dylana "From a Buick 6".
Fabuła.
Powieść to seria wspomnień członków Jednostki D z koszar policji stanowej w Zachodniej Pensylwanii. Curtis Wilcox zginął tragicznie. Jego syn podejmuje pracę w Jednostce D, w której pracował jego ojciec, by choć jeszcze przez jakiś czas móc obcować chociaż ze wspomnieniami o nim. Członkowie Jednostki z czasem opowiadają chłopakowi o Buicku 8 ukrytym w jednym z baraków.
Buick 8, który przypomina buicka roadmastera z 1953 roku, był przechowywany w baraku od 1979 roku, kiedy to został pozostawiony na stacji benzynowej przez tajemniczego kierowcę, który nagle zniknął. Z czasem okazuje się, że samochód nie jest zwykłym samochodem. Przypomina on buicka, ale kierownica jest nieruchoma i wygląda jak ster jachtu, wszystkie przyciski na desce rozdzielczej są bezużytecznymi rekwizytami, silnik jest atrapą. Samochód sam się naprawia, gdy jest uszkodzony oraz sam się czyści.
Sandy Dearborn, obecny sierżant Jednostki D, jest głównym narratorem powieści i opowiada Nedowi historię, omawiając różne kwestie, które związane były z samochodem oraz o tym jak Curtis fascynował się samochodem. Samochód czasem powodował lekkie trzęsienia oraz błyski fioletowego świata (błyskownice). Światła te czasem "rodziły" dziwne rośliny i stworzenia, które nie przypominały tego, co można zobaczyć w naszym świecie. W pobliżu buicka zaginęły dwie osoby; Ennis Rafferty, były partner Curtisa, oraz Brian Lippy, zatrzymany za jazdę pod wpływem alkoholu i narkotyków. Z czasem pojawiła się sugestia, że buick mógł być portalem pomiędzy dwoma światami.
Po wysłuchaniu opowieści o buicku i o tym, jak długo Jednostka D utrzymuje samochód w tajemnicy, Ned przekonuje się, że auto było w jakiś sposób związane ze śmiercią ojca. Osoba, która pierwsza zameldowała o porzuconym buicku, była tą samą osobą, która zabiła Curtisa Wilcoxa.
Sandy ostrzega Neda przed obsesją na punkcie buicka (ostrzega, że "buicki są wszędzie"). Niebawem Dearborn spostrzega, że młody Wilcox, nie zadał jednego pytania, a mianowicie pytania o zniszczenie buicka. Zdaje sobie sprawę, że Ned może być zdeterminowany, by zniszczyć samochód. Obawia się również, że buick może go porwać.
Sandy wraca do baraku, gdzie znajduje Neda. Chłopak wylał już benzynę pod samochód, trzyma zapałkę i pistolet. Podczas gdy Sandy wyciąga Neda z samochodu, buick zaczyna przekształcać się w portal, próbując wciągnąć obu mężczyzn. Sandy widzi w otwartym portalu kapelusz i broń Ennisa oraz tatuaż na odciętej nodze Briana Lippy'ego.
Książka kończy się wraz z dołączeniem Neda do policji, opisem pękniętej, nienaprawionej szyby w buicku i nadzieją, że buick pewnego dnia się rozpadnie.

</doc>
<doc id="1600601" url="https://pl.wikipedia.org/wiki?curid=1600601" title="Cmentarz żydowski w Krościenku">
Cmentarz żydowski w Krościenku

Cmentarz żydowski w Krościenku – nieczynny cmentarz żydowski znajdujący się przy ul. Sobieskiego w Krościenku nad Dunajcem.
Nie jest wiadomo, kiedy dokładnie został założony.
W czasie II wojny światowej w masowym grobie na cmentarzu pochowano 130 ofiar masowych egzekucji z Krościenka, Szczawnicy i Ochotnicy dokonanych przez Niemców w kwietniu i czerwcu 1942 roku.
Przez kilkadziesiąt lat po wojnie cmentarz był zaniedbany i zapomniany. W 2018 roku dzięki inicjatywie i zaangażowaniu Dariusza Popieli oraz wsparciu finansowemu Fundacji Rodziny Nissenbaumów, Stowarzyszenia Żydowski Instytut Historyczny w Polsce oraz crowdfundingowi przywrócono pamięć o tym miejscu. Wykonano pomnik poświęcony tragedii tutejszej społeczności żydowskiej, zidentyfikowano i zabezpieczono masowe groby, ustawiono tablice informacyjno-edukacyjne. Cmentarz został ogrodzony.
Wskutek dewastacji z czasów II wojny światowej (hitlerowcy z części macew zrobili podłogę w magazynie płodów rolnych) w pozostałej części cmentarza do naszych czasów zachowały się jedynie:
Na terenie cmentarza znajduje się okazały i nie zniszczony, bazaltowy grobowiec Leopolda Krumholza, z napisami jedynie w języku hebrajskim. Jest to nagrobek bogatego kupca ze Szczawnicy, który wystawił jego syn. Tekst jest następujący:

</doc>
<doc id="1600606" url="https://pl.wikipedia.org/wiki?curid=1600606" title="Michał Kulesza (tancerz)">
Michał Kulesza (tancerz)

Michał Kulesza (ur. 20 października 1866 w Warszawie, zm. 21 lipca 1964 tamże) – polski tancerz, choreograf, solista i reżyser baletu Warszawskich Teatrów Rządowych.
Życiorys.
Był synem Michała Kuleszy, kompozytora, bratem Aurelii Kuleszy, od 4 lutego 1921 mężem tancerki Władysławy Karlak.
W latach 1875–1884 uczył się w warszawskiej szkole baletowej. Jako solista debiutował 19 lipca 1884 w tańcach wznowionej wówczas "Jawnuty" w Teatrze Wielkim w Warszawie. W latach 1888–1905 był pierwszym solistą Baletu Warszawskich Teatrów Rządowych, w latach 1905–1918 reżyserem tego teatru. Od 1 lipca 1905 do 1917 wspólnie z Janem Walczakiem kierowali baletem warszawskim i warszawską szkołą baletową. W latach 1919–1921 był kierownikiem baletu opery w Poznaniu.
Zarządzeniem z dnia 20 stycznia 1930 Prezes Rady Ministrów „za zasługi na polu działalności artystycznej oraz propagandy sztuki polskiej” nadał mu Srebrny Krzyż Zasługi. Postanowieniem prezydenta Bolesława Bieruta z 10 stycznia 1948 na wniosek Ministra Kultury i Sztuki „z okazji jubileuszu 60-lecia pracy na polu sztuki choreograficznej” został odznaczony Złotym Krzyżem Zasługi.
Pochowany na cmentarzu Stare Powązki w Warszawie (kwatera 85-1-17).

</doc>
<doc id="1600607" url="https://pl.wikipedia.org/wiki?curid=1600607" title="Barbora Tomešová">
Barbora Tomešová

Barbora Tomešová (ur. 8 listopada 1986 w Libercu) – czeska biathlonistka, jej największym sukcesem są 8. miejsca w sztafecie w czasie Mistrzostw Świata Juniorów w 2007 i 2008 roku.
Osiągnięcia.
Mistrzostwa Świata Juniorów.
IN – bieg indywidualny, SP – sprint, PU – bieg pościgowy, MS – bieg ze startu wspólnego, RL – sztafeta

</doc>
<doc id="1600608" url="https://pl.wikipedia.org/wiki?curid=1600608" title="Parco del Valentino">
Parco del Valentino

Parco del Valentino – publiczny park położony na południowo-wschodnich obrzeżach śródmieścia Turynu. Granice parku wyznacza od północy Corso Vittorio Emanuele II, od wschodu Pad, od zachodu Corso Massimo D'Azeglio, a od południa hala Torino Esposizioni. Naturalną kontynuacją parku są tereny rekreacyjne ciągnące się na południe wzdłuż Padu i Corso Unità d’Italia aż do terenów wystawowych Italia '61. Sam Parco del Valentino ma powierzchnię 421 000 m².
Historia.
Parco del Valentino to jeden z najbardziej znanych parków stolicy Piemontu. Park uznawany jest za jeden z symboli miasta, podobnie jak górująca nad Turynem Mole Antonelliana. Geneza nazwy parku nie jest do końca jasna. Jedna z koncepcji mówi, iż jest ona pochodzenia rzymskiego. Inna natomiast, że w czasach starożytnych stała tutaj kaplica poświęcona świętemu Walentemu.
Pierwotny trzon parku stanowi Castello del Valentino, zamek znajdujący się obecnie w centrum parku, który zaczerpnął od niego swą nazwę. Prace nad parkiem rozpoczęły się w XVI wieku. W dziewiętnastym stuleciu przebudowano park według projektu krajobrazu romantycznego.
W 1884 roku utworzono w tym miejscu tzw. średniowieczną wieś. Znajduje się tutaj przegląd charakterów i stylów architektonicznych Piemontu oraz Doliny Aosty. Organizowane są również dość regularnie wystawy kwiatów. Jedna z nich odbywała się podczas trwania obchodów Italia '61. W pozostałej części znajdują się rozległe rabaty kwiatowe, skalniaki, wodospady oraz małe cieki wodne. Od 1898 działa tzw. fontanna szczepów „Dwanaście miesięcy”. Jest to duży basen w stylu rokoko otoczony posągami reprezentującymi poszczególne miesiące.
Na południu Parco del Valentino znajduje się niewielki zameczek Borgo e Rocca Medioevale oraz hala Torino Esposizioni. W pobliżu tych obiektów ulokowano – wzdłuż parkowych uliczek – parkingi dla zmotoryzowanych. W sąsiedztwie zameczku znajduje się przystanek tramwaju wodnego pływającego po Padzie.
W ostatnim czasie park został odnowiony i stał się popularny wśród miłośników joggingu i jazdy na rowerze. W 1997 na terenie parku odbył się mistrzostwa świata w biegach przełajowych.

</doc>
<doc id="1600610" url="https://pl.wikipedia.org/wiki?curid=1600610" title="Jenera">
Jenera

Jenera – wieś w USA, w hrabstwie Hancock, w stanie Ohio. Jenera została założona w roku 1883, i nazwana została na cześć miejscowego lekarza dr AB Jennera.
W roku 2010, 28,1% mieszkańców było w wieku poniżej 18 lat, 9,4% było w wieku od 18 do 24 lat, 27,1% miało od 25 do 44 lat, 25,7% miało od 45 do 64 lat, 9,5% było w wieku 65 lat lub starszych. We wsi było 50,7% mężczyzn i 49,3% kobiet.
W roku 2010 wieś liczyła 221 mieszkańców, a w roku 2012 liczyła 224 mieszkańców.

</doc>
<doc id="1600611" url="https://pl.wikipedia.org/wiki?curid=1600611" title="Camponotus">
Camponotus

Camponotus – rodzaj owadów należących do rodziny mrówkowatych, sklasyfikowany przez Latreille w roku 1802.

</doc>
<doc id="1600612" url="https://pl.wikipedia.org/wiki?curid=1600612" title="Jeromesville">
Jeromesville

Jeromesville – wieś w USA, w stanie Ohio.
Według danych z 2000 roku wieś miała 478 mieszkańców.

</doc>
<doc id="1600614" url="https://pl.wikipedia.org/wiki?curid=1600614" title="Cmentarz żydowski w Niedzicy">
Cmentarz żydowski w Niedzicy

Cmentarz żydowski w Niedzicy – znajduje się na południowy wschód od miejscowości, w przysiółku Podgłębokie, na zboczu wzgórza Jędras (709 m n.p.m.), i zajmuje powierzchnię 58 m², na której, pomimo dewastacji z czasów II wojny światowej, zachowało się siedem nagrobków z przełomu XIX i XX wieku. Wykonane są z piaskowca i posiadają inskrypcje w języku hebrajskim.

</doc>
<doc id="1600615" url="https://pl.wikipedia.org/wiki?curid=1600615" title="Aleja Jana Pawła II w Białymstoku">
Aleja Jana Pawła II w Białymstoku

Aleja Jana Pawła II – ulica Białegostoku, biegnąca od granicy miasta z zachodu przez osiedla Starosielce, Bacieczki, Wysoki Stoczek, Słoneczny Stok, Antoniuk i Os. Młodych do ronda Ronalda Reagana u zbiegu ulic Wierzbowej, Hetmańskiej i Zwycięstwa. Jest częścią drogi wojewódzkiej nr 676.
Pochodzenie nazwy.
Szosa Żółtkowska w 1919 została włączona do m. Białystok.. W 1968 Miejska Rada Narodowa podjęła uchwałę w sprawie zmiany nazwy na ulicę Zwycięstwa (uchwała weszła w życie 18 września). Następnie w 1996 z części ul. Zwycięstwa wyłączono fragment od ronda Ronalda Regana, który nazwano aleją im. Jana Pawła II upamiętniającą Jana Pawła II.
Otoczenie.
Przy al. Jana Pawła II znajdują się m.in.:

</doc>
<doc id="1600616" url="https://pl.wikipedia.org/wiki?curid=1600616" title="Hugo d’Homblieres">
Hugo d’Homblieres

Hugo d'Homblieres (zm. w 1143) – francuski benedyktyn i kardynał.
Najpóźniej od roku 1132 był opatem klasztoru Homblieres w Pikardii. W 1136/37 kardynał-biskup Ostii Drogon de Champagne rekomendował go papieżowi Innocentemu II do nominacji kardynalskiej. Innocenty II skorzystał z tej rady dopiero po kilku latach, mianując go kardynałem-biskupem Albano prawdopodobnie w lutym 1143. Podpisywał bulle papieskie między 14 a 16 maja 1143 i zmarł przed 17 września tego samego roku.

</doc>
<doc id="1600621" url="https://pl.wikipedia.org/wiki?curid=1600621" title="Remix album">
Remix album

Remix album – album muzyczny, zawierający najczęściej remiksy najpopularniejszych piosenek danego artysty (artystki) lub grupy muzycznej. Może to być również płyta złożona z remiksów utworów pochodzących z jakiegoś konkretnego, jednego albumu. Remiksy zazwyczaj tworzą producenci muzyki klubowej, ale nie tylko.
Na przestrzeni lat, albumy remiksowe nie były przyjmowane tak dobrze, jak albumy studyjne. Ta sytuacja uległa zmianie, gdy najpopularniejsi artyści zaczęli wydawać albumy, zdobywające wysokie notowania. Albumy remiksowe przeważnie nie otrzymują certyfikatów sprzedaży, ale są wyjątki, które zdobyły złoto lub platynę.

</doc>
<doc id="1600624" url="https://pl.wikipedia.org/wiki?curid=1600624" title="Corso Unità d’Italia">
Corso Unità d’Italia

Corso Unità d’Italia - dwujezdniowa arteria prowadząca z południowo-wschodnich obrzeży Turynu - nad brzegiem Padu - w kierunku autostrady A6 prowadzącej do Savony nad Morzem Liguryjskim. Aleja przebiega przez tereny wystawy Italia '61. Arterią kursują autobusy linii 45 i 45-kreślone. Wzdłuż Corso Unità d’Italia rozciągają się tereny rekreacyjne, które swój początek mają w Parco del Valentino.

</doc>
<doc id="1600625" url="https://pl.wikipedia.org/wiki?curid=1600625" title="Cmentarz żydowski w Rabce">
Cmentarz żydowski w Rabce

Cmentarz żydowski w Rabce – znajduje się na stoku Grzebienia w okolicach ulicy Słonecznej i zajmuje powierzchnię 0,1 ha, na której nie zachowały się żadne nagrobki. W czasie II wojny światowej kirkut służył jako miejsce masowych egzekucji ludności żydowskiej, co upamiętnia stosowny pomnik.

</doc>
<doc id="1600626" url="https://pl.wikipedia.org/wiki?curid=1600626" title="Bateria kuchenna">
Bateria kuchenna

Bateria kuchenna – rodzaj baterii wodociągowej służący do zasilania w wodę bieżącą zlewozmywaka. Z uwagi na sposób montażu, baterie zlewozmywakowe można podzielić na: sztorcowe i ścienne. Do baterii zlewozmywakowej odnosi się większość podziałów jak w przypadku "baterii wodociągowych". 

</doc>
<doc id="1600627" url="https://pl.wikipedia.org/wiki?curid=1600627" title="Camponotus herculeanus">
Camponotus herculeanus



</doc>
<doc id="1600628" url="https://pl.wikipedia.org/wiki?curid=1600628" title="Cmentarz wojenny w Boniewie">
Cmentarz wojenny w Boniewie

Cmentarz wojenny w Boniewie – cmentarz z okresu I wojny światowej i II wojny światowej znajdujący się w Boniewie, gminie Fajsławice, powiat krasnostawski.
W okresie międzywojennym znany jako "Fajsławice III". Cmentarz usytuowany przy trasie Lublin – Krasnystaw. Ma kształt prostokąta o wymiarach 82 m × 31 m i powierzchni około 2600 m². Cały teren otoczony jest murem wysokości około metra z białej cegły obłożonego czerwoną dachówką. Po prawej stronie od wejścia znajduje się kaplica z białego wapienia, zbudowana prawdopodobnie pomiędzy 1915, a 1917 rokiem. Na fasadzie kaplicy wyryty jest napis "Requiescant in pace" oraz motyw skrzyżowanych szpad, żelaznego krzyża oraz data 1915 (patrz grafika z prawej).
Na cmentarzu pochowanych jest łącznie 4214 żołnierzy poległych w I wojnie światowej w czasie walk w okolicach Fajsławic pomiędzy 28 sierpnia a 2 września 1914 r. oraz na przełomie lipca i sierpnia 1915 roku:
W momencie założenia cmentarza spoczywało na nim co najmniej 344 żołnierzy, w tym co najmniej 255 austro-węgierskich, 88 rosyjskich i 1 niemiecki. Pozostałe ciała zostały przeniesione w wyniku prac ekshumacyjnych w okolicach Fajsławic.
We wrześniu 1939 roku na cmentarzu pochowano 10 polskich żołnierzy z Grupy operacyjnej „Chełm” poległych 25 września 1939 roku:

</doc>
<doc id="1600630" url="https://pl.wikipedia.org/wiki?curid=1600630" title="Camponotus ligniperda">
Camponotus ligniperda



</doc>
<doc id="1600631" url="https://pl.wikipedia.org/wiki?curid=1600631" title="Camponotus fallax">
Camponotus fallax



</doc>
<doc id="1600635" url="https://pl.wikipedia.org/wiki?curid=1600635" title="Wiosnówka pospolita">
Wiosnówka pospolita

Wiosnówka pospolita ("Erophila verna" (L.) Chevall.) – gatunek rośliny z rodziny kapustowatych. Według nowszych ujęć taksonomicznych jest to synonim gatunku Draba verna L..
Rozmieszczenie.
Występuje w Afryce Północnej (Algieria, Maroko, Tunezja), całej Europie oraz na dużej części Azji (Azja Zachodnia, Azja Środkowa, Kaukaz). W Polsce jest dość pospolita.
Biologia i ekologia.
Roślina jednoroczna. Kwitnie w lutym, marcu do maja. Występuje na drogach, suchych murawach, piaskach, skałach, murach, skarpach. W Polsce występuje na całym obszarze, przy czym o wiele rzadziej w górach. W klasyfikacji zbiorowisk roślinnych gatunek charakterystyczny dla Ass. "Cerastio-Androsacetum septentrionalis".

</doc>
<doc id="1600637" url="https://pl.wikipedia.org/wiki?curid=1600637" title="Diabolic Impious Evil">
Diabolic Impious Evil

Diabolic Impious Evil – trzeci album studyjny polskiej grupy deathmetalowej Azarath. Wydawnictwo ukazało się 16 września 2006 roku nakładem wytwórni muzycznej Pagan Records. Był to pierwszy album nagrany z udziałem Mariusza "Trufla" Domaradzkiego znanego z występów w grupie Yattering.
Partie perkusji oraz gitar zostały zarejestrowane w lubelskich Hendrix Studios pomiędzy 18 a 25 czerwca 2006 roku. Ślady gitary basowej, wokalu oraz partie solowe zostały nagrane w białostockim Hertz Studio pomiędzy 4 a 8 sierpnia również 2006 roku.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1600640" url="https://pl.wikipedia.org/wiki?curid=1600640" title="Erophila verna">
Erophila verna



</doc>
<doc id="1600644" url="https://pl.wikipedia.org/wiki?curid=1600644" title="John Fields">
John Fields



</doc>
<doc id="1600646" url="https://pl.wikipedia.org/wiki?curid=1600646" title="San Giovanni in Laterano">
San Giovanni in Laterano



</doc>
<doc id="1600648" url="https://pl.wikipedia.org/wiki?curid=1600648" title="Wartościowanie pracy">
Wartościowanie pracy

Wartościowanie pracy - zwane też kwalifikowaniem pracy, jest postępowaniem zmierzającym do zróżnicowania prac i stanowisk pracy pod kątem różnic w ich treści (trudności pracy), wykorzystywanym w polityce personalnej firmy.
Termin "wartościowanie pracy" jest tłumaczeniem anglojęzycznego "job evaluation", co można byłoby też tłumaczyć jako szacowanie lub ocenę pracy (robót). 
W polskiej terminologii mówi się o wartościowaniu pracy (obecnie najczęściej) lub o kwalifikowaniu pracy (rzadziej - choć, być może poprawniej).
Wartościowanie pracy jest niezbędne przede wszystkim dla celów różnicowania wysokości oferowanych pracownikom płac stosownie do tego, jakie prace powierza im się do wykonania, aczkolwiek jego wyniki są wykorzystywane również dla celów doboru ludzi do stanowisk, oceny oraz rozwoju zawodowego.
W Polsce, na szeroką skalę, próbowano wprowadzić wartościowanie pracy metodą UMEWAP (w wersjach UMEWAP-85 i UMEWAP-97 - promowana przez ówczesne Ministerstwo Pracy i Spraw Socjalnych)

</doc>
<doc id="1600653" url="https://pl.wikipedia.org/wiki?curid=1600653" title="Bateria dwuuchwytowa">
Bateria dwuuchwytowa

Bateria dwuuchwytowa (z dwoma kurkami) – typ baterii, w której mieszanie wody odbywa się poprzez regulację pokrętłami zaworów ciepłej i zimnej wody. W ten sposób regulowane są temperatura i strumień wypływającej wody. Ustawianie odpowiedniej temperatury może trwać nawet kilkadziesiąt sekund, powodując zwiększone zużycie wody. Alternatywą dla baterii dwuuchwytowej może być bateria termostatyczna wyposażona w termostat, który pozwala na ustawienie optymalnej temperatury wypływającego strumienia. Ten proces dokonuje się automatycznie, co eliminuje potrzebę spuszczania wody w celu ręcznego dokonania regulacji – ogranicza to jej niepotrzebne zużycie.

</doc>
<doc id="1600656" url="https://pl.wikipedia.org/wiki?curid=1600656" title="Reguła 10 Cnót Najświętszej Maryi Panny">
Reguła 10 Cnót Najświętszej Maryi Panny

Reguła 10 Cnót Najświętszej Maryi Panny – reguła zakonna Zgromadzenia Księży Marianów Niepokalanego Poczęcia Najświętszej Maryi Panny.
Utworzenie nowej wspólnoty zakonnej.
24 listopada 1699 roku, bullą "Exponi nobis nuper" papież Innocenty XII zatwierdził powstały w Rzeczypospolitej Obojga Narodów Zakon Ojców Marianów od Niepokalanego Poczęcia NMP. Wraz z papieską aprobatą Marianie otrzymali prawo składania uroczystych ślubów zakonnych na "„Regula Decem Beneplacitorum Beatissimae Virginis Mariae”", napisaną przez bł. Gilberta-Marię (zm. 1532), franciszkanina obserwanta na prośbę św. Joanny de Valois, zakonodawczyni Sióstr Zwiastowania (Anuncjatek), zatwierdzoną przez papieża Aleksandra VI i dostosowaną wówczas do zakonu męskiego.
Przyjęcie „Reguły”.
Kiedy 24 października 1673 roku bp Stanisław Jacek Święcicki, wizytator biskupa poznańskiego, dokonał zatwierdzenia pierwszego klasztoru mariańskiego, na czele którego stał Ojciec Stanisław Papczyński, podstawowe zręby nowego zakonu już istniały. "Norma Vitae", inspirowana regułą św. Augustyna, napisana przez zakonodawcę prawdopodobnie już w 1672 roku i zatwierdzona przez wizytatora, miała zarazem spełniać rolę reguły i konstytucji ("constitutiones pro regula"). Taka praktyka prawna była wówczas stosowana w Kościele, chociaż znany był słynny dekret Soboru Laterańskiego IV z 1215 r., który wymagał, aby wszystkie powstające zakony przyjmowały jedną z dotychczas zaaprobowanych reguł. Także zasadnicze cechy charyzmatu, choć jeszcze w zarodku, były już ukonstytuowane, czy to w wyraźnych sformułowaniach "Norma Vitae", czy implicite w postawie Fundatora Marianów, który poszukiwał coraz pełniejszej odpowiedzi na pytanie, jaki ma być ten Zakon, do powołania którego wezwał go Duch Święty. Aprobata papieska Zakonu na podstawie "Norma Vitae", w przekonaniu Zakonodawcy, miała zabezpieczyć trwałość i własny charakter założonej wspólnoty.
Niepewna przyszłość.
Okazało się jednak, że trudności związane z zatwierdzeniem Zakonu Marianów w oparciu jedynie o "Norma Vitae" były niepokonalne, pomimo osobistych starań Ojca Papczyńskiego w Rzymie w roku 1691. Zdecydował on wówczas, aby poszukać reguły najbardziej dostosowanej do charakteru i duchowości własnego Instytutu. Najodpowiedniejszą wydała mu się wtedy reguła Zakonu Mniszek od Niepokalanego Poczęcia NMP, założonego w 1484 r. w Toledo w Hiszpanii przez bł. Beatrix de Silva, zatwierdzonego przez Innocentego VIII w 1489 r. i Juliusza II w 1511. Zakon ten podobny był do wspólnoty Marianów nie tylko nazwą, ale też białym habitem i codzienną recytacją godzinek o Niepokalanym Poczęciu. Stolica Apostolska sprzeciwiła się jednakże tej prośbie, ponieważ ta reguła nie była dostosowana do zakonów męskich. Wobec takiej sytuacji, a także wskutek trwającego wówczas vacatu na Stolicy Piotrowej i pogardzającego się stanu zdrowia, Założyciel Marianów powrócił do wspólnoty zakonnej w Rzeczypospolitej, aby po kilku latach raz jeszcze spróbować uzyskać papieską aprobatę swego Zakonu w dalszym ciągu w oparciu jedynie o własne Konstytucje "Norma Vitae". Tym razem nie osobiście, ale wysłał do Rzymu swojego reprezentanta, a zarazem prokuratora Zakonu, o. Joachima od św. Anny Kozłowskiego. Tenże nie potrafił jednak przeprowadzić skutecznie zamiaru Fundatora i oprzeć się na precedensach (pomimo dekretu Soboru Laterańskiego IV były zatwierdzane nowe zakony jedynie w oparciu o konstytucje, np. pijarzy, dobrze znani Założycielowi). Wczuwając się w zamiary i ducha Założyciela oraz idąc za radą o. Franciszka Diaz OFM, wybrał "„Regulam Decem Beneplacitorum BMV”", która była wówczas także dostosowana do zakonów męskich. W ten sposób, dnia 24 listopada 1699 r., po 26 latach od powstania, Zakon Marianów dostał się pod jurysdykcję Zakonu Braci Mniejszych Reformatów i uzyskał zarazem papieską aprobatę, co skutkowało m.in. możliwością składania ślubów uroczystych oraz utwierdzało nową wspólnotę zakonną, na czym bardzo zależało Fundatorowi. Brak aprobaty narażał pierwszych marianów na niepewność co do przyszłości Zakonu i powodował poważne trudności w rozwoju. Wyrazem tego było albo występowanie zakonników (także na skutek dużej surowości nowego zakonu oraz braku ślubów uroczystych) albo konieczność odmowy w przyjmowaniu nowych fundacji. 
Nowa reguła zakonna.
Ojciec Założyciel względem nowej i nieznanej mu wówczas „Reguły” zajął stanowisko przychylne i ostrożne zarazem. Dostrzegł w niej duże podobieństwo duchowe, szczególnie co do czci Matki Bożej, naśladowania Jej życia i cnót. Sam przecież był gorącym Jej czcicielem i naśladowcą. W najbardziej trudnych momentach swojego życia zwykł Jej się powierzać i pod macierzyńską opiekę się uciekać. Według najbardziej pierwotnej koncepcji, o czym sam powie w "Fundatio Domus Recollectionis", zgromadzenie, które miał założyć i którego „wizję Bóg wycisnął mu w duszy”, miało być poświęcone przede wszystkim szerzeniu kultu Niepokalanego Poczęcia NMP. Zamiar ten zadeklarował uroczyście już 11 grudnia 1670 roku, to jest tego samego dnia, kiedy na własną prośbę i za dyspensą papieską opuścił Zakon Pijarów. Wówczas także dokonał tzw. "Oblatio", czyli aktu ofiarowania siebie na służbę Bogu i Maryi Niepokalanej, przyrzekając zarazem uroczyście zachowanie ślubów zakonnych w „Towarzystwie Księży Marianów Niepokalanego Poczęcia”, które „z Bożej łaski” pragnie założyć. Zgromadzenie to ma mieć szczególnie maryjny charakter, co zostało już podkreślone w samym tytule. W "Oblatio" także O. Założyciel nazywa siebie sługą Maryi, a wyznając wiarę w przywilej Jej Niepokalanego Poczęcia, składa tzw. ślub krwi, to znaczy przyrzeka, że będzie szerzył i bronił czci Maryi Niepokalanej nawet kosztem własnego życia. W taki też sposób ujmuje cel przyszłego zakonu, którego pierwszoplanowym zadaniem jest szerzyć kult Najświętszej Maryi Panny Niepokalanie Poczętej i naśladować Jej życie; warto wspomnieć, że w "Oblatio" nie ma jeszcze podanego żadnego innego celu szczegółowego zakonu, ani też innych prac jakie miałoby Zgromadzenie w przyszłości podejmować. Podobny sposób widzenia rzeczy jest także obecny w "Norma Vitae", gdzie Zakonodawca Marianów powiada:"Byście jednak nie stali bezczynnie w Winnicy Pańskiej, w miarę waszych skromnych sił, szerzyć będziecie kult Niepokalanego Poczęcia Najświętszej Bogurodzicy Dziewicy".Z czasem jednakże, odczytując znaki ówczesnego czasu i najbardziej palące potrzeby Kościoła do zakreślonego wyżej celu, zostały dołączone pomoc „zmarłym, poddanym karom czyśćcowym, zwłaszcza żołnierzom i ofiarom zarazy” oraz „pokorna pomoc proboszczom w ich działalności duszpasterskiej”. Warto tu wspomnieć, że w II połowie XVII wieku w niektórych regionach Rzeczypospolitej Obojga Narodów, na skutek nieustannych wojen i zarazy, umierało do 50% ludności, zwykle nieprzygotowanej na śmierć, co w czasach żywych jeszcze średniowiecznych "ars bene moriendi" oraz wrażliwości duszpasterskiej Ojca Papczyńskiego, wzbudziło odpowiedź w postaci wspólnotowych dążeń zaradzenia również takim potrzebom. Duchowość maryjna Fundatora Marianów nie budziła wątpliwości, także jeśli chodzi o jej immaculistyczny wymiar. Podobna zresztą była i pobożność środowiska, w którym Ojciec Papczyński wyrastał. Wiek XVII w Rzeczypospolitej naznaczony był szczególną pobożnością maryjną z silnie rozwiniętym nurtem niewolnictwa maryjnego i obrony przywileju Niepokalanego Poczęcia Maryi. Owocem takiej specyfiki wieku są słynne śluby maryjne króla Jana Kazimierza, który w 1655 roku wszystkie ziemie, nad którymi jest władca oddał w niewolę Maryi i Ją obrał Królową Rzeczypospolitej. Założyciel Marianów, wyrastając w określonej epoce, jest także jej dzieckiem i wyrazicielem. Do założonego Zakonu przejął to, co najbardziej odpowiadało jego koncepcji, jak odczytał znaki czasu i na co uwrażliwił go Duch Święty. "„Regula Decem Beneplacitorum BVM”" była jednakże mu nieznana i stanowiła dla niego swoistą niespodziankę Niebios. Rozpoznał w niej wolę Boga i Kościoła, jako warunek sine qua non istnienia nowej wspólnoty zakonnej. Dlatego przyjął ją, ale zarazem chcąc dać wyraz woli zachowania tego co najbardziej istotne dla jego Zakonu i szczególnego charyzmatu, zaznaczył podczas składania uroczystych ślubów w dniu 6 czerwca 1701 roku:"Ślubuję zachowywać Regułę Naśladowania NMP, na ile ona naszemu Instytutowi nie jest przeciwna."Tego samego dnia, po uroczystej profesji Fundatora swoje śluby zakonne złożyli następni Marianie. W ten sposób "„Regula”" zwana albo „Regułą Dziesięciu Cnót” albo „Regułą Dziesięciu Upodobań NMP” weszła w historię nie tylko Zakonu Marianów, ale też i Kościoła w Polsce.
Dzieje „Reguły” w historii Zgromadzenia Księży Marianów.
Po śmierci Założyciela, Ojca Stanisława Papczyńskiego w 1701 roku, rozpoczął się pierwszy, trudny etap w historii Zgromadzenia Księży Marianów. Był to czas tzw. „rozproszenia rostkowskiego”, które groziło zanikiem wspólnoty. Jednakże szczęśliwe przebrnięcie tego okresu przyniosło wzmocnienie wewnętrzne nowego zakonu oraz kolejną aprobatę papieską. 3 września 1723 roku papież Innocenty XIII zatwierdził ustawy opracowane w oparciu o "Norma Vitae", zawierające już nowy rozdział o apostolskiej działalności Marianów. Zatwierdzone wówczas mające charakter konstytucji zakonnych „Statuty Ojców Marianów Zakonu Najświętszej Maryi Panny pod wezwaniem Niepokalanego Poczęcia” miały charakter uzupełnienia i uszczegółowienia „Reguły Dziesięciu Cnót NMP”. Już na samym początku Ustaw wyraźnie został określony cel i charakter wspólnoty zakonnej: "Nade wszystko cel powołania waszego niechaj każdy codziennie uważnie i pobożnie rozważa, mianowicie coraz większy wzrost chwały Bożej i cześć Niepokalanego Poczęcia Najwybrańszej Bogurodzicy rozszerzać, cnoty Jej w Regule opisane na wszelki sposób naśladować..". Konstytucje z 1723 roku nakazują starannie zapoznawać nowicjuszy z „Regułą Dziesięciu Cnót NMP” i przypominają o powinności starannego zachowywania jej przez wszystkich zakonników. Nadto, nakładają szereg praktyk pobożnych ku czci Niepokalanego Poczęcia (m.in. odmawianie małego oficjum o Niepokalanym Poczęciu, odnawianie ślubów w uroczystość Niepokalanego Poczęcia) i zachęcają do szerzenia kultu maryjnego przez zakładanie Bractw Niepokalanego Poczęcia przy mariańskich kościołach. Także codzienne odmawianie Koronki dziesięciu cnót NMP formowało duchowość maryjną zakonników i zachęcało do propagowania tej formy pobożności. Widzimy to szczególnie w życiu i działalności Sługi Bożego Ojca Kazimierza Wyszyńskiego (przełożony generalny w latach 1737-1741 oraz 1747-1750), kiedy to Zakon Marianów stabilizuje się i szybko się rozwija. Przybywają nowe fundacje w Polsce, Wielkim Księstwie Litewskim oraz w Portugalii. 
Ojciec Wyszyński gorliwie dbał o realizację celów Zakonu Marianów. Przede wszystkim starał się szerzyć kult Matki Bożej Niepokalanie Poczętej. W tym celu m.in. przeredagował i przetłumaczył z języka łacińskiego na polski książkę Franciszka Ariasa pt. „Gwiazda zaranna” (Warszawa, 1740). Książkę tę wydał w nawiązaniu do „Reguły Dziesięciu Cnót NMP” jako pewien jej komentarz. Całość treści podzielił na dziesięć rozdziałów, w których przedstawił poszczególne upodobania Maryi wyjęte z „Reguły”. Do tak przeredagowanej książki napisał wstęp, w którym nakreśliwszy pokrótce historię „Reguły Dziesięciu Cnót” i Zakonu Zwiastowania, przedstawia wspólnotę Marianów i zachęca do odmawiania koronki: "Zakon ten, chcąc na zewnątrz podkreślić kult Niepokalanego Poczęcia Najświętszej Maryi Panny, przyjął biały habit, pod którym zakonnicy noszą biały szkaplerz z wyhaftowanym lub wybitym obrazem Niepokalanego Poczęcia Maryi, ozdobiony kolorem niebieskim, u pasa zaś maja zawieszoną decymkę, czyli dziesięć czarnych paciorków różańca, symbolizujących dziesięć cnót ewangelicznych Najświętszej Maryi Panny. Marianie obowiązani są odmawiać codziennie koronkę złożoną z Ojcze nas i dziesięciu Zdrowaś Maryjo dla przypomnienia sobie dziesięciu cnót Najświętszej Maryi Panny. Odmawiającym tę koronkę przed obrazem Matki Bożej, Stolica Apostolska nadała odpust równy odwiedzeniu siedmiu kościołów rzymskich. Sposób odmawiania tej koronki został podany w tej książce. Twierdzę, ze jest ona skuteczna na osłabienie mocy szatana i wszelkich jego pokus. Gdy bowiem wspominamy te cnoty Maryi Panny, którymi Ona zdeptała głowę smoka piekielnego, napełniamy lękiem całe piekło. Wierni, naśladując i praktykując te cnoty, nie mogą nigdy zejść z drogi zbawienia, gdyż otrzymują ratunek i pomoc od swej Pani."W drugiej połowie XVIII wieku Zgromadzenie Marianów do tego stopnia rozwinęło się i umocniło – zarówno co do ilości członków i klasztorów, jak też pod względem prowadzonych dzieł apostolskich – że zależność od franciszkanów reformatów stała się przeszkodą w dalszym rozwoju. Dlatego też w trosce o zachowanie charyzmatu i specyfiki prowadzonych dzieł rozpoczęto starania o uwolnienie od jakiejkolwiek zależności i narzuconych zwyczajów. W tym celu opracowano „Konstytucje Zakonu Niepokalanego Poczęcia Najświętszej Maryi Panny Księży Marianów” i wraz z „Regułą Dziesięciu Cnót NMP” przedstawiono Stolicy Apostolskiej do zatwierdzenia. Dnia 27 marca 1787 roku papież Pius VI zatwierdził nowe ustawy a zarazem dokonał ostatecznego odłączenia Marianów od Zakonu Braci Mniejszych. 
Konstytucje z 1787 roku, podobnie jak z roku 1723, charyzmat wspólnoty upatrują w Tajemnicy Niepokalanego Poczęcia NMP i naśladowaniu Maryi według „Reguły Dziesięciu Cnót”, co zostało ujęte w następujących słowach:"Osobliwa cześć i rozszerzanie tejże czci Niepokalanego Poczęcia Najwybrańszej Bogarodzicy Maryi Panny, tudzież naśladowanie Jej cnót w Regule opisanych".Z tego powodu ustawy zobowiązują wychowawców zakonnych, aby dobrze zapoznali kandydatów i nowicjuszy z „Regułą Dziesięciu Cnót NMP”. Wszyscy natomiast w celu doskonałego wypełnienia ślubów zakonnych, winni naśladować Maryję i często wzywać Jej pomocy. Zachętę stanowić miał także habit uszyty „z prostego sukna i białego koloru”, „znak wewnętrznej czystości” i ewangelicznego ubóstwa. W tym celu także, oprócz wielu innych praktyk pobożnych, pomocą służyło codzienne odmawianie, po komplecie, koronki dziesięciu cnót NMP. 
W ciągu następnego stulecia działania władz państwowych, tak w Portugalii (rozporządzenia królewskie w latach 1833-1834) jak w Rzeczypospolitej Obojga Narodów (szczególnie po dekrecie carskim z 1864) sprawiły, że Zakon Księży Marianów zaczął chylić się ku upadkowi. Trzy istniejące w Portugalii klasztory (Algoso, Lizbona, Monte Balsamão) zostały całkowicie skasowane, z jedenastu w Rzeczypospolitej pozostał jeden, etatowy, w Mariampolu na terenie Wielkiego Księstwa Litewskiego. Zgromadzenie powoli doszło do stanu tak krytycznego, że w 1908 roku spośród Marianów posiadających pełne prawa zakonne pozostał przy życiu tylko jeden zakonnik, o. Wincenty Sękowski (Senkus), będący Przełożonym Generalnym. 
Wobec takiego stanu rzeczy i braku zgody władzy świeckiej na jakikolwiek kompromis w celu ratowania ginącego Zakonu Marianów, Ojciec W. Sękowski wespół z ks. Jerzym Matulaitisem-Matulewiczem i jego przyjacielem, ks. F. Buczysem (obaj wówczas byli profesorami Akademii Duchownej w Petersburgu w Rosji i obaj chcieli wstąpić do Zakonu Marianów), przygotowali potajemnie plan ratowania Zakonu i konieczne zmiany. Za zgodą Stolicy Apostolskiej, także ze względu na niebezpieczeństwo śmierci ostatniego Marianina (ojciec Sękowski miał wówczas 68 lat życia i był schorowany), bez odbywania nowicjatu, ks. J. Matulaitis-Matulewicz, dnia 29 sierpnia 1909 roku, potajemnie złożył śluby zakonne, a ks. F. Buczys rozpoczął nowicjat. W konsekwencji, bł. Jerzy Matulaitis-Matulewicz razem z Przełożonym Generalnym przygotowali plany reformy i odrodzenia Zakonu Marianów, w tym nowe Konstytucje dostosowane do norm Stolicy Apostolskiej z 1901 roku i w kwietniu 1910 roku przedstawili je do zatwierdzenia Ojcu Świętemu. Jeszcze tego samego roku do Zakonu zostało przyjętych potajemnie 2 następnych kandydatów; dnia zaś 29 sierpnia ojciec Matulewicz odnowił roczne śluby, a 15 września tego roku ks. F. Buczys złożył swoją pierwszą profesję i był on ostatnim zakonnikiem, który złożył profesję zakonna na „Regułę Dziesięciu Cnót NMP”. Dnia 28 listopada 1910 roku bowiem papież Pius X zatwierdził odnowione i zreformowane Zgromadzenie wraz z nowymi Konstytucjami mocą dekretu, w którym m.in. pisze:"Zakon Księży Marianów Niepokalanego Poczęcia Najświętszej Maryi Panny, założony w Królestwie Polskim w wieku XVII, został zatwierdzony przez Papieży Innocentego XII i Innocentego XIII (...). Celem Zgromadzenia było: szerzyć ze szczególną pilnością cześć Niepokalanego Poczęcia NMP, zabiegać o zbawienie bliźnich, zwłaszcza przez nauczanie prawd wiary ludzi nieoświeconych, jak też wspomagać miłosiernymi uczynkami dusze wiernych zmarłych zatrzymane w ogniu czyśćcowym. Zgromadzenie rozgałęziło się szeroko w Polsce i w Portugalii, a wszędzie dobrze się zasłużyło dla wiary świętej. Lecz w wieku XIX, w czasach srożącego się prześladowania, powoli doszło do stanu tak krytycznego, że pozostał przy życiu tylko jeden zakonnik będący Przełożonym Generalnym. I oto niektórzy kapłani, patrząc z przykrością, jak całkowicie ginie dzieło niegdyś kwitnące, za zgodą i zachętą Najczcigodniejszych Pasterzy Mohylowskiego, Warszawskiego i Sejneńskiego, jak też pozostałego przy życiu Przełożonego Generalnego, chwalebnie poświęcili się wskrzeszeniu dzieła i pomyślnie tego dokonali zgodnie z przepisami tej Świętej Kongregacji Zakonników. Uznali jednak za konieczne, żeby Konstytucje Zgromadzenia zostały poddane pewnym zmianom, żeby ze względu na nowe warunki składano w przyszłości śluby proste, a nie uroczyste, żeby wreszcie Oficjum za zmarłych, które według dawnych Konstytucji należało odmawiać codziennie, zostało łaskawie zamienione na szczególne nabożeństwo całego Zgromadzenia dla wspomagania dusz czyśćcowych, bez nakładania na członków określonych praktyk".Skoro więc śluby uroczyste zostały zamienione na proste, "„Regula Decem Beneplacitorum BVM”" przestała obowiązywać; nadto biały habit ku czci Niepokalanego Poczęcia NMP został zamieniony na strój kapłanów diecezjalnych. Tym niemniej tak całe dziedzictwo Zakonu Marianów, jak i sama „Reguła”, nie przeszła tylko do historii, ale w dalszym ciągu formowała i nadal formuje duchowość odrodzonego Zgromadzenia Księży Marianów.
Podsumowanie.
"„Regula Decem Beneplacitorum BVM”" szybko zdobyła sobie wśród Marianów uznanie, jako wyraźny paradygmat duchowości maryjnej. Obecna w prawodawstwie mariańskim formowała duchowość zakonników. Do czasu odnowy i reformy Zgromadzenia Księży Marianów była wydawana siedmiokrotnie w języku łacińskim, portugalskim i polskim (Varsaviae 1723, Warszawa 1750, Lisboa 1757, Lisboa 17572, Lisboa 1759, Romae 1778, Wilno 1791); po reformie także co najmniej osiem razy w języku portugalskim, angielskim i polskim; była także dołączana do wydawanych Konstytucji (Romae 1930, Kraków 1933, Stockbridge 1954, Stockbridge 1980, Lublin 1984, Warszawa 1986, Curitiba 1988, Warszawa 2001). „Reguła” była też przedmiotem refleksji, rozważań; pobudką do modlitwy, szczególnie zaś związana z nią koronka dziesięciu cnót NMP. Miała także wpływ na wystrój wnętrz świątyń, jak na przykład w Goźlinie, gdzie jeden z pierwszych mariańskich kościołów, ma bardzo wyraźnie odniesienia do „Reguły” i koronki dziesięciu cnót, m.in. w nawie głównej znajduje się dziesięcioramienna gwiazda z wypisanymi dziesięcioma cnotami Maryi. "Regula decem Beneplacitorum BVM" jako cenne, duchowe dziedzictwo odrodzonego Zgromadzenia Księży Marianów kształtowała i nadal kształtuje określony typ duchowości maryjnej wspólnoty założonej przed ponad trzystu laty. Także w dzisiejszych Konstytucjach Marianów wyraźnie jest obecny duch „Reguły”; uwidacznia się w charakterystycznych, bardzo cenionych przez Marianów sformułowaniach, m.in.:"Tytularną Patronką Zgromadzenia jest Niepokalanie Poczęta Najświętsza Maryja Panna, Matka Boża i Matka Kościoła; Jej, jako swej najukochańszej Matce, powinni okazywać szczególną cześć, synowską miłość i poświęcenie; przez Nią niech dążą do Jezusa; niech Ją często wzywają usilnymi prośbami; do Niej we wszystkich swych potrzebach z największą ufnością niech się uciekają; Jej cnoty niech ze wszystkich sił naśladują".

</doc>
<doc id="1600657" url="https://pl.wikipedia.org/wiki?curid=1600657" title="Jitim Young">
Jitim Young

Jitim Young (ur. 19 grudnia 1981 w Chicago) – amerykański koszykarz występujący na pozycji rozgrywającego.

</doc>
<doc id="1600661" url="https://pl.wikipedia.org/wiki?curid=1600661" title="Camcopter S-100">
Camcopter S-100

Camcopter S-100 – bezzałogowy śmigłowiec rozpoznawczy (UAV, ang. "Unmanned Aerial Vehicle") wyprodukowany przez austriacką firmę Schiebel Elektronische Geräte GmbH.
Geneza.
W 1997 roku Agencja ds. Humanitarnego Rozminowania US Army złożyła zamówienie w firmie Schiebel na opracowanie autonomicznego systemu pionowego startu i lądowania służącego do wykrywania min z powietrza, działającego w każdych warunkach atmosferycznych. W tym okresie Schiebel pracował nad lekkim śmigłowcem bezzałogowym "Camcopter" mającym służyć jako latająca platforma do wykonywania zdjęć i filmów z powietrza. Do seryjnej produkcji wszedł Camcopter 5.0 i ten właśnie model przeszedł serie prób w Stanach Zjednoczonych mających na celu sprawdzenie jego możliwości autonomicznego pionowego startu, przenoszenia i zrzutu środków bojowych w terenie zurbanizowanym (takich jak granaty dymne, granaty z gazem drażniącym, kolce do blokady ruchu drogowego, ulotki). Do identyfikacji rejonu zrzutu używano kamery FLIR ("Forward-Looking InfraRed" – obserwacja przedniej półsfery w podczerwieni). Próby potwierdziły możliwość w pełni autonomicznego lotu jak i sterowania pojazdem przez operatora z ziemi. W 1998 roku opracowano nową wersję z nowym silnikiem i zmienionym podwoziem Camcopter 5.1. W sierpniu 2000 roku śmigłowiec testowany był przez Straż Wybrzeża USA w misjach poszukiwawczo ratowniczych oraz operacjach zwalczania przemytu narkotyków. Camcopter 5.1 Mk 2 został zamówiony przez US Army, firmę Thales i Marynarkę Wojenną Egiptu.
Budowa.
W 2003 roku rozpoczęto opracowywanie nowej wersji śmigłowca o większym udźwigu i zasięgu. Tak doszło do powstania Camcoptera S-100, którego pierwszym nabywcą zostały Zjednoczone Emiraty Arabskie w 2005 roku. W 2013 roku Thales zakończył próby integracji aparatu z podwieszanym radarem z anteną fazowaną I-Master. Nowy radar umożliwia wykonywanie szczegółowych map oraz wykrywanie poruszających się obiektów terenu bez względu na warunki atmosferyczne.
Użytkownicy.
W 2004 roku Zjednoczone Emiraty Arabskie (ZEA) zakupiły 60 aparatów oraz uruchomiły ich licencyjną produkcję w kraju. Budową zajęła się firma Abu Dhabi Autonomous Systems Investments, która wyprodukowała aparaty pod lokalnym oznaczeniem Al-Sabr. Maszyny zostały dostarczone w latach 2007-2008 a w latach 2011-2012 przeszły modernizację polegającą na instalacji głowicy optoelektronicznej L3 Wescam MX-10. "Camcopterami" zainteresowana była również marynarka wojenna Singapuru i Australii. Schiebel wraz z firmą Thales UK zaoferowały maszyny Royal Navy. W 2008 roku odbyły się próby śmigłowca na okrętach wojennych Indii i Pakistanu. W listopadzie 2008 roku S-100 przeszedł cykl testów na pokładach korwet marynarki wojennej Niemiec. Ostatecznie Niemcy dla swojej marynarki zakupiły sześć sztuk Camcoptera. Podobne próby przeprowadziła marynarka wojenna Francji. System znalazł również użytkowników cywilnych. S-100 monitoruje instalacje wydobycia ropy naftowej. Europejska Agencja Kosmiczna wykorzystuje S-100 do badania trajektorii lotu różnych ładunków, które mają być przenoszone przez lądowniki planetarne. Aparat wszedł w skład rosyjskiego systemu rozpoznawczego Gorizont Air S-100 wykorzystywanego przez rosyjską straż graniczną a jego montażem aparatu na terenie Rosji zajęła się spółka Gorizont z Rostowa nad Donem. W 2010 roku 18 aparatów zakupiły Chiny z przeznaczeniem dla własnej marynarki wojennej. Dwa lata później sfotografowano prawdopodobnie jeden z nich, operujący z pokładu chińskiej fregaty typu 054A. W 2010 roku dwa aparaty zakupiła Jordania, jordańskie maszyny wyposażono w głowicę optoelektroniczną L-3 Wescam MX-10. Jeden z aparatów należący do ZEA został zestrzelony 2 czerwca 2019 roku przez rebeliantów Huti w trakcie walk w Jemenie. 1 listopada 2019 roku i kolejną 9 listopada tego samego roku, również w Jemenie ZEA straciła następne, zestrzelone S-100.
Uzbrojenie.
W czerwcu 2008 roku Thales UK poinformował o próbach śmigłowca z uzbrojeniem składającym się z dwóch wielozadaniowych pocisków Thales LMM o masie 13 kg każdy.

</doc>
<doc id="1600665" url="https://pl.wikipedia.org/wiki?curid=1600665" title="Strzelanina w O.K. Corral">
Strzelanina w O.K. Corral

Strzelanina w O.K. Corral – słynna na całym Dzikim Zachodzie i poza nim, strzelanina z 26 października 1881 w miasteczku Tombstone (obecnie stan Arizona).
Faktycznie bitwa nie rozpoczęła się w O.K. Corral, tylko przy tylnym wejściu na dziedziniec, a skończyła na Fremont Street. Głównymi stronami konfliktu byli reprezentujący prawo (każdy jako United States Deputy Marshal) bracia Earp (Wyatt, Virgil, Morgan przy pomocy rewolwerowca, dentysty Doca Hollidaya) oraz bracia Clanton (Ike i Billy) i McLaury (Tom i Frank).
Powodem potyczki były przestępcze działania w mieście tzw. The Cowboys, w skład których wchodzili m.in. bracia Clanton. Podczas całej strzelaniny, która trwała około 30 sekund, oddano 30 strzałów. 3 z nich zabiły Billy'ego Clantona i braci McLaury. Ranni zostali Virgil i Morgan Earp oraz Doc Holliday. Wyatt oraz Ike wyszli bez szwanku z potyczki.
Po strzelaninie odbył się proces braci Earp oraz Hollidaya, lecz zostali oni uniewinnieni. Na procesie tym bandę The Cowboys reprezentował Ike Clanton.

</doc>
<doc id="1600667" url="https://pl.wikipedia.org/wiki?curid=1600667" title="Jeżówka wąskolistna">
Jeżówka wąskolistna

Jeżówka wąskolistna ("Echinacea angustifolia" DC.) – gatunek byliny, należący do rodziny astrowatych. Występuje naturalnie w Ameryce Północnej. W Polsce jest uprawiana, niekiedy dziczeje (kenofit).
Uprawa.
Roślina odporna na mróz. Wymaga stanowiska w pełnym słońcu i żyznej gleby. Wskazane jest ściółkowanie. Po przekwitnięciu kwiatostany obcina się. Rozmnaża się przez podział albo przez sadzonki. Źle znosi przesadzanie.

</doc>
<doc id="1600669" url="https://pl.wikipedia.org/wiki?curid=1600669" title="Ożędka groniasta">
Ożędka groniasta

Ożędka groniasta, orzędka groniasta, ożędka wiechowata ("Neslia paniculata" ) – gatunek rośliny z rodziny kapustowatych, należący do monotypowego rodzaju ożędka (też orzędka, "Neslia" ). Występuje w strefie umiarkowanej w Europie, w północnej Afryce oraz w Azji (bez jej południowej, tropikalnej części). W Polsce zadomowiony antropofit, jego występowanie udokumentowane zostało na całym niżu i w niższych partiach gór, lokalnie jednak jest bardzo rzadki (np. w północno-zachodniej części kraju).
Biologia i ekologia.
Roślina jednoroczna. Występuje na polach zbóż, wysypiskach, przydrożach, w miejscach ciepłych o podłożu gliniastym i zasobnym w wapń.
Systematyka.
Gatunek z rodzaju monotypowego "Neslia" , przy czym w niektórych ujęciach jeden z dwóch podgatunków (obok nominatywnego) – "Neslia paniculata" subsp. "thracica" , bywa podnoszony do rangi odrębnego gatunku – "Neslia apiculata" , określanego nazwą zwyczajową ożędka kończysta.
Rodzaj "Neslia" zaliczany jest do plemienia "Camelineae" w obrębie rodziny kapustowatych "Brassicaceae".
Zagrożenia i ochrona.
Gatunek umieszczony na polskiej czerwonej liście w kategorii NT (bliski zagrożenia).

</doc>
<doc id="1600673" url="https://pl.wikipedia.org/wiki?curid=1600673" title="Tarczenice">
Tarczenice

Tarczenice, splewki (Branchiura) – gromada lub podgromada skorupiaków, obejmująca wyłącznie skórne pasożyty kręgowców wodnych: ryb słodkowodnych i morskich, kijanek i aksolotli.
Charakteryzują się grzbietowo-brzusznym spłaszczeniem ciała. Segmentacja ciała zatarta w wyniku zrośnięcia się ze sobą poszczególnych członów. Głowa zrośnięta z tułowiem w głowotułów. Ciało pokryte jest dużym tarczowatym karapaksem. Tarcza ta pokrywa nie tylko segmenty głowowe, ale również tułowiowe. Do tyłu poza pancerz wystają dwa płaty odwłoka. Tarczenice mają dwie pary anten. Szczęki I pary są przekształcone w przyssawki tylko u splewek. Żuwaczki są w rurce gębowej. Na tułowiu są 4 pary dwugałęzistych odnóży pływnych. Po bokach pancerza wydłużone pola oddechowe. Oczy złożone z 30–70 omatidów. W rozwoju występują postacie larwalne nauplius i kopepodit.
Systematyka.
Martin i Davies w 2001 oraz Ahyong i inni w 2011 zaliczyli tarczenice do Maxillopoda w randze podgromady. Wielu autorów polskich traktuje je jako niezależną gromadę. Analiza filogenetyczna Oakleya i innych z 2013 wskazuje na polifiletyzm Maxillopoda. Według niej tarczenice wraz z wąsoraczkami, małżoraczkamii wrzęchami tworzą klad Oligostraca. W obrębie niego tarczenice wraz z wąsoraczkami i wrzęchami mogą tworzyć grupę Ichthyostraca, choć ta uzyskała już słabsze wsparcie we wspomnianej analizie. W bazie WoRMS (2016) tarczenice mają rangę podgromady w gromadzie Ichthyostraca i nadgromadzie Oligostraca.
Niezależnie od przyjętego systemu do tarczenic zalicza się tylko monotypowy rząd Arguloida i monotypową rodzinę Argulidae, która obejmuje około 175 gatunków, sklasyfikowanych w 4 rodzajach:

</doc>
<doc id="1600675" url="https://pl.wikipedia.org/wiki?curid=1600675" title="Henry Eriksson">
Henry Eriksson

Knut Henry Eriksson (ur. 23 stycznia 1920 w Krylbo, zm. 8 stycznia 2000 w Gävle) – szwedzki lekkoatleta średniodystansowiec, mistrz olimpijski i wicemistrz Europy.
Przez całą karierę lekkoatletyczną rywalizował ze swym rodakiem Lennartem Strandem, który przeważnie w niej zwyciężał, z wyjątkiem finału olimpijskiego. Eriksson zdobył srebrny medal w biegu na 1500 metrów na Mistrzostwach Europy w 1946 w Oslo przegrywając ze Strandem. Podczas mistrzostw Szwecji 15 lipca 1947 w Malmö Strand wyrównał rekord świata na tym dystansie (3.43,0), a Eriksson zajął drugie miejsce ze swym najlepszym w toku całej kariery rezultatem 3.44,7.
27 lipca 1947 w Karlstad ustanowił wraz z kolegami klubowymi z Gefle IF Gävle, którymi byli: Olle Åberg, Ingvar Bengtsson i Gösta Bergkvist, rekord świata w sztafecie 4 × 1500 metrów czasem 15:34,6. Startując w tym samym składzie poprawili ten rekord na 15:30,2 3 lipca 1949 w Gävle
Szwedzi Strand, Eriksson i Bergkvist byli faworytami biegu finałowego na 1500 metrów na Igrzyskach Olimpijskich w 1948 w Londynie. Bieg był rozgrywany w deszczu, na rozmiękłej nawierzchni. Po rzebiegnięciu jednego kilometra Strand i Eriksson zwiększyli tempo i oderwali się od reszty stawki. Strand próbował wyprzedzić Erikssona na ostatnim wirażu, ale bez powodzenia i to Eriksson został złotym, a Strand srebrnym medalistą olimpijskim. Eriksson wkrótce potem zakończył wyczynowe uprawianie lekkiej atletyki.
W 1956 był jedną z trzech osób zapalających znicz olimpijski na zawodach jeździeckich w Sztokholmie, rozgrywanych w ramach igrzysk olimpijskich.

</doc>
<doc id="1600677" url="https://pl.wikipedia.org/wiki?curid=1600677" title="Teofil Józef Cypser">
Teofil Józef Cypser

Teofil Józef Cypser (ur. ok. 1814 w Krakowie, zm. 24 października 1854) – polski lekarz, chirurg. Studiował na Uniwersytecie Jagiellońskim. Został doktorem medycyny 24 lipca 1841 roku po przedstawieniu dysertacji "De sudore". Od 1851 do 1853 pracował jako asystent oddziału chirurgii Szpitala Św. Łazarza u J. Placera. Był chirurgiem miejskim w Krakowie.

</doc>
<doc id="1600678" url="https://pl.wikipedia.org/wiki?curid=1600678" title="Normal Thunder">
Normal Thunder



</doc>
<doc id="1600679" url="https://pl.wikipedia.org/wiki?curid=1600679" title="Flaga Świnoujścia">
Flaga Świnoujścia



</doc>
<doc id="1600683" url="https://pl.wikipedia.org/wiki?curid=1600683" title="Michał Czapski">
Michał Czapski

Michał Czapski (ur. 1702, zm. 25 października 1796) – wojewoda malborski, starosta kiszporski w latach 1756–1772, asesor Kompanii Manufaktur Uprzywilejowanej w 1769 roku. Teść Aleksandra Potockiego, ministra policji Księstwa Warszawskiego.
Był synem Piotra, chorążego pomorskiego i Krystyny Dorpowskiej. Pochodził z gałęzi smętowskiej, która wydała Walentego Czapskiego, biskupa przemyskiego. Sam biskup Walenty był stryjem Michała. 
W latach 1756–1775 pełnił urząd ostatniego wojewody malborskiego. Został odznaczony Orderem Orła Białego 3 sierpnia 1758. W polityce był zwolennikiem Wettynów, przeciwnikiem Czartoryskich. W latach 1765–1766 domagał się zniesienia cła generalnego na terenie Prus Królewskich. Atakował samowolę Repnina, sprzyjając konfederacji barskiej. Brał udział w tajnych układach zmierzających do poszerzenia tego ruchu na Prusy Królewskie. Był członkiem konfederacji Sejmu Czteroletniego.
Po pierwszym rozbiorze Polski przeniósł się do swoich dóbr. Był trzykrotnie żonaty. Przez małżeństwa spowinowacony był z rodami: Ledóchowskich, Przebendowskich i Działyńskich.

</doc>
<doc id="1600686" url="https://pl.wikipedia.org/wiki?curid=1600686" title="Nidoki">
Nidoki

Nidoki (lit. "Lyduokiai") - miasteczko na Litwie w okręgu wileńskim w rejonie Wiłkomierz, położone 15 km na wschód Wiłkomierza, nad rzeką Siesartis. Siedziba starostwa Nidoki. Znajduje się tu poczta, kościół, szkoła i ruiny dworu. 
Historia.
Okoliczne wzgórza służyły za strażnice pogańskiej Litwie. W kurchanach znajdowano tu szable, dzidy i kule. Okolice Nidok nawiedzane były częstokroć przez Krzyżaków. W 1623 roku wzniesiono tu kościół, przebudowany w XIX wieku i wtedy dobudowano do niego dwie wieże. 
Dwór.
Znajdują się tu ruiny dworu Morykonich i Kossakowskich pochodzące z drugiej poł. XVIII wieku, z których zachowała się jedynie wieża - dawne obserwatorium astronomiczne oraz dawna piętrowa oficyna wybudowana przez Morykonich w stylu empire, kryta wysokim dachem czterospadowym. Park dworski o powierzchni 7 ha jest obecnie pomnikiem przyrody.

</doc>
<doc id="1600687" url="https://pl.wikipedia.org/wiki?curid=1600687" title="Lyduokiai">
Lyduokiai



</doc>
<doc id="1600691" url="https://pl.wikipedia.org/wiki?curid=1600691" title="Biskupi waszyngtońscy">
Biskupi waszyngtońscy



</doc>
<doc id="1600693" url="https://pl.wikipedia.org/wiki?curid=1600693" title="Lögsögumaður">
Lögsögumaður

Lögsögumaður (lögsögumaðr isl. "głosiciel praw") - w dawnej Islandii urzędnik stojący na czele Althingu.
Był wybierany na trzyletnią kadencję. Do jego kompetencji należało komentowanie ustaw oraz recytowanie z pamięci całego zbioru praw na początku każdego posiedzenia parlamentu. W szkołach lögsögumaðrów uczono dzieci w zapamiętywaniu sag.

</doc>
<doc id="1600694" url="https://pl.wikipedia.org/wiki?curid=1600694" title="Lima filipińska">
Lima filipińska



</doc>
<doc id="1600697" url="https://pl.wikipedia.org/wiki?curid=1600697" title="Mitsuoka">
Mitsuoka

 – japoński producent neoklasycznych samochodów miejskich, sportowych oraz limuzyn, utrzymanych w stylu brytyjskich pojazdów z lat 50. i 60. XX wieku (od modelu Buddy amerykańskich suvów z lat 80 XX wieku.) 
Wielkość produkcji w 2003 roku wyniosła 600 samochodów.

</doc>
<doc id="1600700" url="https://pl.wikipedia.org/wiki?curid=1600700" title="Widziszki (Litwa)">
Widziszki (Litwa)

Widziszki (lit. "Vidiškiai") – miasteczko na Litwie w okręgu wileńskim w rejonie Wiłkomierz, położone ok. 9 km na północny wschód Wiłkomierza, przy drodze Wiłkomierz–Uciana. Siedziba starostwa Widziszki. Znajduje się tu poczta, kościół, szkoła i park.
Klasycystyczny kościół w Widziszkach wzniesiony został w latach 1844–1853 z fundacji marszałka szlachty wiłkomierskiej Onufrego Kostkę i jego żonę Hortensję. Ozdobiony portykiem kolumnowym posiada barokowe wnętrze.

</doc>
<doc id="1600701" url="https://pl.wikipedia.org/wiki?curid=1600701" title="Vidiškiai">
Vidiškiai



</doc>
<doc id="1600702" url="https://pl.wikipedia.org/wiki?curid=1600702" title="Zwaliska">
Zwaliska

Zwaliska (757 m) – wzgórze w środkowej części Pasma Pewelskiego, znajdujące się w nim pomiędzy Garlejowym Groniem (730 m) a Bigoską (742 m). Według Jerzego Kondrackiego, autora regionalizacji fizycznogeograficznej Polski pasmo to należy do Beskidu Makowskiego.
Wierzchołek Zwalisk jest porośnięty około 100-letnim lasem świerkowo-jodłowym. Zachodnie zbocza należą do miejscowości Pewel Ślemińska, natomiast wschodnie do miejscowości Pewel Wielka. Oba zbocza opadają do dolin dwóch różnych potoków o nazwie Pewlica. Częściowo bezleśny jest grzbiet opadający w kierunku południowym, dzięki temu rozciąga się z niego panorama widokowa w tym kierunku.

</doc>
<doc id="1600704" url="https://pl.wikipedia.org/wiki?curid=1600704" title="KZ-Kommandant">
KZ-Kommandant

KZ-Kommandant – komendant niemieckiego nazistowskiego obozu koncentracyjnego. Był najwyższy stopniem i najważniejszym członkiem załogi obozu. Kierował Wydziałem I (komendanturą) i był w pełni odpowiedzialny za całokształt spraw obozowych. Jego zadania i obowiązki wynikały z regulaminu obozów koncentracyjnych powstałego w 1936 pod kierunkiem Theodora Eickego.
Najważniejszym jego obowiązkiem było zapewnienie bezpieczeństwa obozu. W związku z tym wszyscy członkowie załogi obozu mieli obowiązek meldować mu o każdym ważnym wydarzeniu. Komendant musiał stale przebywać na terenie obozu, jego nieobecność przekraczająca 24 godziny wymagała zgody Głównego Inspektoratu Obozów Koncentracyjnych (IKL). Jego stałym zastępcą był "Schutzhaftlagerführer" (kierownik obozu). W razie alarmu spowodowanego buntem lub ucieczką komendantowi podlegała cała załoga wartownicza oraz miał on całkowitą władzę w wydawaniu rozkazów i poleceń. Kierował wówczas akcją.
Kolejnym jego obowiązkiem było stałe pouczanie podwładnych o ich zadaniach, sprawach bezpieczeństwa obozu i sposobie traktowania więźniów. Czuwał również nad sprawami zatrudnienia więźniów, ustalając między innymi godziny pracy. Pierwszym pomocnikiem komendanta był jego adiutant, któremu podlegali pozostali członkowie komendantury obozu. W największych obozach koncentracyjnych stopnie komendantów wahały się najczęściej od SS-Hauptsturmführera do SS-Obersturmbannführera.

</doc>
<doc id="1600708" url="https://pl.wikipedia.org/wiki?curid=1600708" title="Doris Miller">
Doris Miller

Doris Miller, Dorie Miller (ur. 12 października 1919 w Waco, zm. 24 listopada 1943) – amerykański marynarz. Pierwszy czarnoskóry, któremu przyznano Krzyż Marynarki Wojennej – najwyższe odznaczenie przyznawane przez United States Navy. W 2002 roku Molefi Kete Asante umieścił go na swojej liście stu najbardziej zasłużonych Afroamerykanów.
Życiorys.
Młodość.
Urodził się jako trzeci z czterech synów Henrietty i Connera Millerów. Będąc młodzieńcem dał się poznać jako osoba bardzo taktowna. Pomagał w domu gotując posiłki i robiąc pranie, jak i w pracy na gospodarstwie ojca. Był dobrym uczniem. Grał w szkolnej drużynie footballowej Waco's A.J. Moore High School na pozycji obrońcy. Na boisku wołano na niego „Wściekły Byk” z powodu jego dużej postury (1,75 m przy 91 kg masy).
Kariera wojskowa.
Do czasu zaciągnięcia się w służbę United States Navy pracował na gospodarstwie ojca. 3 września 1939 roku wstąpił w służbę marynarki, gdzie służył jako pomocnik kucharza trzeciej klasy.
Był kucharzem III klasy, a więc zajmował się najmniej prestiżowymi czynnościami, takimi jak obieranie ziemniaków i sprzątanie stołu. Przeszedł szkolenie na rusznikarza w Naval Station Norfokl w Norfolk. Na niszczycielu i statku zaopatrzeniowym USS Pyro (AE-1) służył jako pomocnik kucharza. 2 stycznia 1940 roku został oddelegowany na pancernik USS West Virginia (BB-48). W czasie służby na tym okręcie zajął się boksowaniem w wadze ciężkiej. W lipcu tego samego roku otrzymał tymczasowy przydział na USS Nevada (BB-36). Powrócił na USS West Virginia 3 sierpnia 1941 roku.
Atak na Pearl Harbor.
Tuż po pobudce (ok. godziny 6:00) zbierał pranie na okręcie, kiedy rozbrzmiały syreny alarmowe. Zmierzał do miejsca składowania broni przeciwlotniczej. Został wyznaczony do odprowadzenia rannych marynarzy w bezpieczne miejsce. Przeniósł tam także swego przełożonego, kapitana Mervina Baniona, ranionego odłamkami bomby. Doris został poproszony przez starszego oficera o ewakuację kapitana do najbliższego punktu medycznego, na co nie zezwolił kapitan, który postanowił nie opuszczać pokładu – zginął tego samego dnia.
Został skierowany do pomocy w obsłudze karabinu przeciwlotniczego kalibru 12,7 mm. Przejął nad nim kontrolę i otworzył ogień do japońskich samolotów, pomimo braku treningu w obsługiwaniu się tą bronią. Strzelał do czasu, aż zabrakło mu amunicji. W tym czasie co najmniej dwie bomby i torpedy trafiły w pokład USS West Virginia. Pancernik stopniowo zaczął opadać na dno portu. Miller wraz z ocalałą załogą opuścił jednostkę.
Wojna na Pacyfiku.
Dorisa podniesiono do stopnia zastępcy kucharza pierwszej klasy 1 czerwca 1942 roku. 27 czerwca 1942 Kurier Pittsburski nawoływał, aby możliwa była przepustka na powrót do domu dla Millera, na co wcześniej dostali zezwolenie już jego biali koledzy. 23 listopada 1942 roku Doris wrócił do Pearl Harbor, gdzie otrzymał zadanie stawienia się na pokładzie USS Indianapolis (CA-35).
6 lutego 1943 roku Pittsburgh Courier ponownie podjął temat Dorisa. Tym razem nawoływał, aby wrócił na wojnę. Nagłówek brzmiał: „On walczył… trzymając mop, kiedy inni bohaterowie Pearl Harbor dostawali odznaczenia”. Potwierdziło to formujące się przeświadczenie, że taki człowiek jest cennym żołnierzem i należałoby go odciągnąć od wojny. W tym czasie Doris był już w drodze na nową jednostkę.
Miller zgłosił się na Puget Sound Naval Shipyard and Intermediate Maintenance Facility 15 maja 1943 roku. Ponownie podniesiono jego rangę, tym razem na Kucharza Oficera 3 Kategorii na lotniskowcu USS Liscome Bay (CVE-56). Po szkoleniu na Hawajach załoga lotniskowca została wysłana do walk u wybrzeży Wysp Gilberta. Załoga uczestniczyła w bitwie pod Tarawą 20 listopada 1943 roku. 24 listopada japońska torpeda z okrętu typu I-175 trafiła w rufę okrętu. Ten spoczął na dnie w kilka minut. Ocalało 242 członków załogi. Pozostałych uznano za zmarłych. Dnia 7 grudnia 1943 roku rodzice Dorisa zostali zawiadomieni, że najprawdopodobniej ich syn zginął w boju. Nabożeństwo żałobne odbyło się 30 kwietnia 1944 roku w Waco, w Kościele Baptystów, sponsorowanego przez Klub Zwycięstwa. 28 maja w hołdzie Dorisowi Millerowi wystawiono pomnik w Moore High School. 25 listopada Sekretarz Marynarki Wojennej Stanów Zjednoczonych ogłosił oficjalnie, że Doris Miller zginął w boju.
Popkultura.
Postać Millera służyła w celach propagandowych, m.in. na plakacie "above and beyond the call of duty" nawołującego młodych mężczyzn każdego koloru skóry do wstąpienia w szeregi Armii Stanów Zjednoczonych. W 1942 roku dokonania Millera zostały udramatyzowane w seriach radia CBS "They Leave Forever". W postać Millera wcielił się Elven Havard w filmie z 1970 roku "Tora! Tora! Tora!", a w 2001 roku Cuba Gooding Jr. w filmie "Pearl Harbor" W 2007 roku historyk, Bill O’Neal ogłosił publicznie: "Doris Miller: Hero of Pearl Harbor" (ang. Bohater z Pearl Harbor).

</doc>
<doc id="1600709" url="https://pl.wikipedia.org/wiki?curid=1600709" title="Bettelwurfschanze">
Bettelwurfschanze



</doc>
<doc id="1600712" url="https://pl.wikipedia.org/wiki?curid=1600712" title="Therry Racon">
Therry Racon

Therry Norbert Racon (ur. 1 maja 1984 w Villeneuve-Saint-Georges) – gwadelupski piłkarz występujący na pozycji pomocnika.
Kariera.
Racon urodził się we Francji w rodzinie pochodzenia gwadelupskiego. Zawodową karierę rozpoczynał w 2003 roku w klubie Olympique Marsylia z Ligue 1. W tych rozgrywkach zadebiutował 1 maja 2004 roku w przegranym 0:1 pojedynku z FC Metz. Było to jednak jedyne ligowe spotkanie rozegrane przez niego w barwach Olympique. Sezon 2004/2005 spędził na wypożyczeniu w FC Lorient występującym w Ligue 2. W tym czasie wystąpił tam w 28 meczach i zdobył 3 bramki.
W 2005 roku podpisał kontrakt z En Avant Guingamp (Ligue 2). Pierwszy ligowy mecz zaliczył tam 29 lipca 2005 roku przeciwko ekipie CS Sedan (1:1). W ciągu 2 lat w barwach Guingamp rozegrał 29 spotkań.
W 2007 roku Racon trafił do angielskiego Charltonu Athletic z Championship. W tych rozgrywkach zadebiutował 1 września 2007 roku w wygranym 1:0 spotkaniu z Crystal Palace. W 2008 roku, od marca do kwietnia, przebywał na wypożyczeniu w Brighton &amp; Hove Albion. Potem powrócił do Charltonu. 25 listopada 2008 roku w przegranym 1:2 pojedynku z QPR strzelił pierwszego gola w Championship. W 2009 roku spadł z klubem do League One.
1 lipca 2011 roku przeszedł na zasadzie wolnego transferu do Millwall.
Kariera reprezentacyjna.
W 2011 roku Racon został powołany do reprezentacji Gwadelupy na Złoty Puchar CONCACAF 2011.

</doc>
<doc id="1600714" url="https://pl.wikipedia.org/wiki?curid=1600714" title="Benjamin Orr">
Benjamin Orr

Benjamin Orr, właśc. Benjamin Orzechowski (ur. 8 września 1947 w Lakewood, zm. 4 października 2000 w Atlancie) – amerykański gitarzysta basowy i wokalista polskiego pochodzenia, członek amerykańskiego zespołu nowofalowego The Cars, w którym występował nieprzerwanie w latach 1976–1988.
Życiorys.
Wcześniej był członkiem mniej znanych zespołów The Grasshoppers i Milkwood. W 1986 zrealizował dla wytwórni Elektra swój album solowy zatytułowany "The Lace". W 1990 roku nagrał drugi album solowy, który nie doczekał się wydania, jednak wszystkie utwory z tego albumu są dostępne w serwisie Youtube. Następnie występował w trzech innych formacjach muzycznych: swoim własnym zespole pod nazwą Orr oraz w The Voices Of Classic Rock i Big People.
Pod koniec marca 2000 wykryto u niego raka trzustki, zmarł w swoim domu w Atlancie w dniu 4 października 2000 roku. 
Benjamin ma syna Benjamina Jr'a który urodził się w 1994 roku.
Jako głównego wokalistę można go usłyszeć w największych przebojach The Cars: „Drive” (1984), „Just What I Needed” (1978) i „Let’s Go” (1979).

</doc>
<doc id="1600720" url="https://pl.wikipedia.org/wiki?curid=1600720" title="Drużynowe Mistrzostwa Polski na Żużlu 1990">
Drużynowe Mistrzostwa Polski na Żużlu 1990

Drużynowe Mistrzostwa Polski na Żużlu 1990 – 43. edycja drużynowych mistrzostw Polski, organizowanych przez Polski Związek Motorowy (PZM). W sezonie 1990, po zmianach w regulaminie, do rozgrywek pierwszej ligi przystąpiło osiem zespołów, natomiast w drugiej lidze walczyło dziesięć drużyn.
Zwycięzca najwyższej klasy rozgrywkowej (I Ligi) zostaje Drużynowym Mistrzem Polski na Żużlu w sezonie 1989. Obrońcą tytułu z poprzedniego sezonu jest Unia Leszno. W tym roku triumfował Apator Toruń.

</doc>
<doc id="1600723" url="https://pl.wikipedia.org/wiki?curid=1600723" title="Kronika Miasta Łodzi">
Kronika Miasta Łodzi

Kronika Miasta Łodzi – czasopismo historyczno-kulturalne dotyczące wiedzy o Łodzi, wydawane przez Urząd Miasta Łodzi – Biuro Aktywności Miejskiej; ukazuje się od 1991 początkowo jako rocznik, następnie w okresach półrocznych, a od 2011 jako kwartalnik. Od 2020 – nieregularnie, także w wersji internetowej. Adresowane do osób zainteresowanych dziejami i współczesnością Łodzi.
Charakterystyka czasopisma.
„Kronika Miasta Łodzi” jest periodykiem zawierającym artykuły i opracowania dotyczące wiedzy o Łodzi, jej przeszłości i teraźniejszości. Analizowane i dokumentowane są w nim wybrane zjawiska związane z miastem, przybliżane zapomniane fakty, a także postaci zasłużone dla Łodzi. Początkowo w czasopiśmie przeważały materiały dotyczące spraw gospodarczych, później większą uwagę poświęcono historii miasta, kulturze, literaturze i biografistyce.
24 czerwca 2003 powołany został nowy skład redakcji, "Dokonując czytelnej reformy dotychczasowej formuły redakcyjnej periodyku wyszliśmy z założenia, że problemom Łodzi współczesnej należy się na jego łamach znacznie więcej miejsca, niż było to dotychczas. Nie oznacza to jednak, że zrezygnujemy z tematyki historycznej, która dotąd zdecydowanie dominowała w „Kronice”.(...) Redagując „Kronikę” chcemy w jeszcze większym stopniu oprzeć się na autorskich tekstach ludzi różnych zawodów i specjalności, tak aby treść czasopisma pełniej odzwierciedlała bogactwo talentów, wiedzy i doświadczenia łodzian" – taką deklarację wobec czytelników złożył Gustaw Romanowski – ówczesny redaktor naczelny czasopisma. Pismo zyskało też nową szatę graficzną i typografię, którą zaprojektował Andrzej Chętko.
Układ czasopisma.
W Kronice występują następujące bloki tematyczne:
Część z nich występuje na stałe w każdym wydaniu periodyku (m.in. "Pierwsze kolumny", "Łodzianie" czy "Z łódzkiego raptularza"), inne w zależności od potrzeb (np. "Religie, kościoły, wyznania").
Zespół redakcyjny.
Redaktorzy naczelni:
Autorzy regularnie współpracujący
Ponadto autorami artykułów i opracowań są pracownicy naukowi, studenci (głównie UŁ), publicyści i dziennikarze.
Sekretarzami redakcji byli Zofia Gromiec (1994–1998), Edward Mueler (1998–2002), Marek Strąkowski (2004–2012), Marcin Kieruzel (2012–2015) i Błażej Filanowski (2015–2018), a w skład zespołu redakcyjnego wchodzili m.in. Marek Strąkowski, Barbara Gortat, Mateusz Sidor i Mieczysław Gumola.
Wydania specjalne.
Oprócz tomów czasopisma, w ramach "Biblioteki Kroniki Miasta Łodzi", ukazują się od 2005 publikacje specjalne, poświęcone szczególnym wydarzeniom i postaciom związanym z Łodzią. Przybliżane są w nich biografie ludzi noszących cechy wielkiego cywilnego bohaterstwa, podejmujących różne formy sprzeciwu wobec totalitaryzmu z lat 1945–1989, dla których zabrakło miejsca na kartach programowej historii. Do roku 2018 ukazało się 14 tomów:
Dostępność czasopisma.
"Kronika Miasta Łodzi" jest czasopismem bezpłatnym, finansowanym z budżetu miasta Łodzi, wydawanym w nakładzie 1200 egzemplarzy. Dostępna jest m.in. w następujących punktach:
Ponadto egzemplarze czasopisma trafiają do łódzkich teatrów, stowarzyszeń kulturalnych, redakcji czasopism, a także Instytutu Polskiego im. gen. Sikorskiego w Londynie, Instytutu im. Marszałka Józefa Piłsudskiego w Nowym Jorku, Europejskiego Instytutu Uniwersyteckiego we Florencji, Instytutu Jad Waszem w Jerozolimie.
Kronika jest też fragmentarycznie dostępna w internecie w formacie PDF na stronie Urzędu Miasta Łodzi.

</doc>
<doc id="1600725" url="https://pl.wikipedia.org/wiki?curid=1600725" title="Siesiki">
Siesiki

Siesiki (lit. "Siesikai") - miasteczko na Litwie w okręgu wileńskim w rejonie Wiłkomierz. Siedziba starostwa Siesiki.
Miasteczko położone ok. 22 km na północny zachód od Wiłkomierza, nad jeziorem Siesiki. Znajduje się tu m.in. poczta, kościół, szkoła i ruiny zamku w Siesikach. Dekretem prezydenta Republiki Litewskiej od 1998 roku posiada własny herb.

</doc>
<doc id="1600726" url="https://pl.wikipedia.org/wiki?curid=1600726" title="Siesikai">
Siesikai



</doc>
<doc id="1600727" url="https://pl.wikipedia.org/wiki?curid=1600727" title="Jagnięcy Stawek">
Jagnięcy Stawek

Jagnięcy Stawek (słow. "Malé Červené pliesko") – mały stawek położony na wysokości ok. 1920 m n.p.m. w górnych partiach Doliny Jagnięcej, w słowackiej części Tatr Wysokich. Do Jagnięcego Stawku nie prowadzą żadne znakowane szlaki turystyczne, nie jest dokładnie pomierzony.
Jagnięcy Stawek leży na tarasie w północno-zachodniej części Doliny Jagnięcej, u podnóża Koziej Grani odchodzącej od Jagnięcego Szczytu w grani głównej Tatr Wysokich. Stawek jest najwyżej położonym zbiornikiem wodnym doliny, niżej znajduje się Modry Stawek i Czerwony Staw Kieżmarski.

</doc>
<doc id="1600729" url="https://pl.wikipedia.org/wiki?curid=1600729" title="Joseph &quot;Seppl&quot; Veltjens">
Joseph &quot;Seppl&quot; Veltjens



</doc>
<doc id="1600731" url="https://pl.wikipedia.org/wiki?curid=1600731" title="Josef Veltjens">
Josef Veltjens



</doc>
<doc id="1600734" url="https://pl.wikipedia.org/wiki?curid=1600734" title="Pożar buszu na Tasmanii (1967)">
Pożar buszu na Tasmanii (1967)

Pożar buszu na Tasmanii w 1967 – klęska żywiołowa, która miała miejsce 7 lutego 1967, określana mianem „czarnego wtorku”. Jeden z największych pożarów, jakie kiedykolwiek nawiedziły Tasmanię. W wyniku pożaru zginęły 62 osoby, 900 zostało rannych, a ponad 7 tysięcy ludzi straciło dach nad głową.
Pożar.
Łącznie 125 oddzielnych frontów pożarów spaliło 2642,7 km² (264270 ha) ziemi w południowej Tasmanii w ciągu pięciu godzin. Pożar rozprzestrzenił się od Hamilton i Bothwell aż po kanał d’Entrecasteaux. W wyniku pożaru zniszczeniu uległy lasy, gospodarstwa rolne, infrastruktura, posiadłości w okolicy Mount Wellington i wiele małych miejscowości wzdłuż rzeki Derwent oraz na wschód od Hobart.
Ofiary i zniszczenia.
W tym jednym z najtragiczniejszych pożarów buszu w Australii w sumie zginęły 62 osoby w ciągu zaledwie jednego dnia, z tego aż 52 osoby zginęły na obszarze Hobart. Zniszczenia obejmowały 1 293 domów i ponad 1 700 innych zabudowań. Zniszczeniu uległo również 80 mostów, 4 800 odcinków linii energetycznych, 1500 pojazdów. Szacuje się, że co najmniej 62 000 sztuk zwierząt gospodarskich zdechło w trakcie pożaru. Łącznie straty sięgnęły 45 mln dolarów australijskich.
Warunki pogodowe.
Styczeń 1967 na Tasmanii był stosunkowo chłodny i nadzwyczaj suchy (w listopadzie 1966 rozpoczął się najbardziej suchy ośmiomiesięczny okres w historii Australii od 1885), natomiast już na początku lutego zaczęła napływać nad Tasmanię masa bardzo ciepłego powietrza. Susza i silne wiatry przyczyniły się do wybuchu i rozprzestrzeniania się wielkiego pożaru buszu. Raport na temat pożaru stwierdził, że jedynie 22 z 110 pożarów powstały przypadkowo (reszta zapewne powstała w wyniku podpaleń i wypalania trawy). 
Warunki pogodowe 7 lutego 1967:

</doc>
<doc id="1600739" url="https://pl.wikipedia.org/wiki?curid=1600739" title="Žemaitkiemis">
Žemaitkiemis



</doc>
<doc id="1600740" url="https://pl.wikipedia.org/wiki?curid=1600740" title="Żmujdki">
Żmujdki

Żmujdki (lit. "Žemaitkiemis") – miasteczko na Litwie w okręgu wileńskim w rejonie Wiłkomierz, położone ok. 17 km na północny wschód od Wiłkomierza, przy drodze Widziszki-Owanta. Siedziba starostwa Żmujdki. Znajduje się tu m.in. poczta, kościół pw. św. Stanisława, szkoła i ruiny dwory w sąsiedniej wsi o tej samej nazwie. W pobliżu Żmujdek w 1933 zaobserwowano spadające meteoryty .

</doc>
<doc id="1600742" url="https://pl.wikipedia.org/wiki?curid=1600742" title="Władysław Brandt">
Władysław Brandt

Władysław Brandt (ur. w 1838 w Rudakach, zm. 7 grudnia 1912 we Lwowie) – polski pułkownik, powstaniec styczniowy, naczelnik wojenny powiatu łomżyńskiego.
Życiorys.
Był synem Kazimierza i Anieli z Iwaszkiewiczów. Po ukończeniu szkół w Mołodecznie został oficerem armii rosyjskiej. W 1863 w stopniu kapitana pełnił służbę w Białymstoku. Po wybuchu powstania styczniowego przeszedł na stronę powstańców. Wstąpił do oddziału gen. Onufrego Duchińskiego (wraz z nim m.in. Antoni Barancewicz, Julian i Bogusław Ejtminowiczowie, Kazimierz Kobyliński). Działał na terenie Puszczy Knyszyńskiej i w okolicach Grodna. Następnie przeszedł w Augustowskie, gdzie przejął oddział od Aleksandra Andruszkiewicza i powiększył go do ok. 110 piechoty i 18 jazdy. Oddział pozostawał niezależny, ale współpracował blisko z oddziałem Ramotowskiego. Wraz z oddziałem Wiktora Hłaski wziął udział w zwycięskim boju pod Kadyszem (21.05.1863), zaś z partią Pawła Suzina w potyczkach pod Olitą i Staciszkami. Walnie przyczynił się do zwycięstwa w bitwie pod Gruszkami (28.06.1863). Następnie sformował na Kurpiach oddział złożony z włościan (ok. 120 piechoty i 12 jazdy). 19 września zorganizował udany atak na komorę celną w Wincencie. Z powodu jaglicy nie mógł jednak dalej dowodzić i rozpuścił oddział. Po wyzdrowieniu wrócił na Kurpie i zebrał niewielki oddział (ok. 40 ludzi). Na jego czele uczestniczył 28 listopada w potyczce pod Srebrnym Borkiem. Trzy dni później oddział został rozbity przy granicy pruskiej. W drugiej połowie grudnia Brandt przeszedł do Prus.
Do 1880 Brandt mieszkał w Paryżu. Później przeniósł się do Galicji, gdzie pracował jako drogomistrz. Był autorem wspomnień pt. "Mój udział w powstaniu", opublikowanych w pracy "W czterdziestą rocznicę powstania styczniowego", wydanej we Lwowie w 1903.
Pochowany na Cmentarzu Łyczakowskim we Lwowie.
Zmarli powstańcy 1863 roku zostali odznaczeni przez prezydenta RP Ignacego Mościckiego 21 stycznia 1933 roku Krzyżem Niepodległości z Mieczami.

</doc>
<doc id="1600755" url="https://pl.wikipedia.org/wiki?curid=1600755" title="Zdenek Vitek">
Zdenek Vitek



</doc>
<doc id="1600758" url="https://pl.wikipedia.org/wiki?curid=1600758" title="Trójkształtna Myśl Pierwsza">
Trójkształtna Myśl Pierwsza

Trójkształtna Myśl Pierwsza (Protennoia) – gnostycki utwór z Nag Hammadi (NHC XIII,1). "Protennoia" to hipostaza boskiego pochodzenia, która wyróżnia się trzema formami "Myśli Pierwszej". Utwór cechuje podobieństwo do "". Gnostycki system utworu wykazuje związki z nauką setian.

</doc>
<doc id="1600762" url="https://pl.wikipedia.org/wiki?curid=1600762" title="Rhino Records">
Rhino Records

Rhino Records – amerykańska wytwórnia płytowa. Została założona w roku 1976 przez Harolda Bronsona i Richarda Foosa. Należy do grupy Warner Music Group.

</doc>
<doc id="1600763" url="https://pl.wikipedia.org/wiki?curid=1600763" title="Perfect Day (singel Cascady)">
Perfect Day (singel Cascady)

Perfect Day – piąty singel niemieckiego zespołu Cascada z albumu "Perfect Day". Wydany został 3 marca 2009. Początkowo, utwór miał być czwartym singlem z albumu Perfect Day, lecz w ostatniej chwili zmieniono decyzję i zastąpiono go „Faded”.

</doc>
<doc id="1600764" url="https://pl.wikipedia.org/wiki?curid=1600764" title="Urząd (film 1966)">
Urząd (film 1966)

Urząd – studencka etiuda dokumentalna z 1966 roku w reżyserii Krzysztofa Kieślowskiego. Debiut dokumentalny reżysera jest obserwacją pracowników i interesantów Zakładu Ubezpieczeń Społecznych. Film jest krytycznym spojrzeniem na biurokrację, panującą w państwowych urzędach w czasach Polskiej Rzeczypospolitej Ludowej.
Opis filmu.
"Urząd" przedstawia typowy dzień pracy w Zakładzie Ubezpieczeń Społecznych w dziale zajmującym się przyznawaniem rent. Początkowo widz obserwuje pracę biura z punktu widzenia petenta, kamera z bliska pokazuje ludzi czekających przed okienkiem. Każdy trzyma w dłoniach dokumenty, niektórzy jeszcze raz uważnie przeglądają swoje podania i zaświadczenia. Toczy się rozmowa urzędniczki ze starszą kobietą. Pracowniczka biura ostrym głosem stanowczo odmawia wypłaty zasiłku.
Kamera przenosi się i obserwuje punkt spotkania urzędniczki z petentem. Biuro widać na zmianę z punktu widzenia petenta i urzędniczki. Następuje chwila ciszy, w trakcie której słychać z oddali rozmowę innej pracowniczki biura przez telefon. Kamera pokazuje dłonie urzędniczki strugającej ołówek, którym zaraz będzie uzupełniać dokumenty. Zapobiegliwy mężczyzna przyniósł zaświadczenie z liceum, do którego uczęszcza córka, zarówno z okrągłą, jak i kwadratową pieczątką. Podał do okienka tylko to drugie, gdyż, jak się tłumaczy "w" pierwszej chwili nie zorientował się, że urząd nie będzie honorował kwadratowej pieczątki"". Urzędniczka odmawia kobiecie, która właśnie pochowała matkę, wypłaty pieniędzy, innej kobiecie tłumaczy, że urząd odwołał się od wyroku przyznającego rentę, i dlatego pieniądze zostały wstrzymane. Większość interesantów odchodzi, nie załatwiwszy sprawy. Jednocześnie kamera pokazuje kolejne zbliżenia: widać kobiecą dłoń, która podłącza grzałkę do prądu, wrzuca ją do czajnika, a później zalewa szklanki z herbatą wrzątkiem i słodzi cukrem"".
Urzędniczka zarządza przerwę. Wszyscy interesanci w ciszy czekają w kolejce, jeszcze raz nerwowo przeglądając trzymane w dłoniach dokumenty. Kamera pokazuje zbliżenie ust, gdy młoda urzędniczka pije herbatę. Gdy kolejna petentka staje przed okienkiem, kamera przenosi się do wnętrza archiwum wypełnionego dokumentami w papierowych teczkach. Kamera patrzy w głąb korytarza z regałami pełnymi akt, robi zbliżenia na poszczególne półki"". Głos urzędniczki coraz szybciej powtarza to samo żądanie wypełnienia formularza, w którym należy odpowiedzieć na pytanie: „Co pan(i) robił(a) na przestrzeni całego życia?”"" Ostatni odgłos, jaki towarzyszy kolejnym ujęciom archiwum to głośne zamykanie drzwi"".
Produkcja i pierwsze pokazy.
Film powstał w 1966 roku pod opieką pedagogiczną Kurta Webera, Jerzego Bossaka i Kazimierza Karabasza na drugim roku studiów Kieślowskiego w Szkole Filmowej w Łodzi. Był to drugi (po "Tramwaju") film nakręcony przez Kieślowskiego, a zarazem debiut dokumentalny reżysera. Kieślowski wzorował się na krótkich i precyzyjnie dopracowanych dokumentach swojego nauczyciela, Kazimierza Karabasza.
Zdjęcia do filmu nakręcił Lechosław Trzęsowski, nad ścieżką dźwiękową czuwała Marta Stankiewicz. Kierownikiem produkcji był Tadeusz Lubczyński. Dokument powstawał pod roboczym tytułem "Renta". Film utrwalono na taśmie filmowej 35 mm marki Foton o długości 167 m.
Choć opisy filmu podają, że był on kręcony z ukrytej kamery, Richard Raskin zwraca uwagę, że nie wszystkie sceny mogły być w ten sposób zrealizowane. Na pewno wcześniej przygotowano i starannie nakręcono zbliżenia przedstawiające urzędniczkę i jej pracę. Również jeden z mężczyzn stojących w kolejce, gdy zapada cisza w oczekiwaniu aż urzędniczka zacznie na nowo przyjmować, wyraźnie spogląda w obiektyw. Dźwięk częściowo nagrywany był osobno w oderwaniu od obrazu. Jest to szczególnie widoczne w końcówce filmu, pokazującej naprzemiennie ludzi oczekujących na obsłużenie i półki w archiwum, podczas gdy urzędniczka zwraca się do kolejnych osób z prośbą o wypełnienie formularza.
"Urząd" został pokazany i nagrodzony w 1967 roku na VI Festiwalu Etiud Filmowych, organizowanym przez warszawski Dyskusyjny Klub Filmowy „Zygzakiem”. Jury doceniło w etiudzie jej walory publicystyczne. Była to pierwsza nagroda otrzymana przez Kieślowskiego w jego reżyserskiej karierze.
Analiza.
Opis rzeczywistości.
Sam Kieślowski mówił, że w swoich wczesnych filmach kładł nacisk na opis rzeczywistości. Pierwsze powojenne pokolenie studentów Szkoły Filmowej postawiło sobie za cel opisanie świata, w którym przyszło mu żyć. "Urząd" i inne dokumenty Kieślowskiego nie przedstawiają rzeczywistości całościowo, lecz jej drobny wycinek, opisują pewien istniejący mikroświat, o czym świadczą już same ich tytuły (np. "Urząd", "Szpital", "Fabryka"). Produkcje te dopiero wraz z innymi filmami z tego okresu stwarzają pełniejszy obraz rzeczywistości. Laurence Green, analizując scenę z mężczyzną, który przez chwilę zerka w obiektyw kamery, dochodzi do wniosku, że Kieślowski czyni tematem swojej etiudy także proces tworzenia filmu. Reżyser traktuje swój dokument jako medium pozwalające opisać ludzkie życie w sposób dużo lepszy niż uczyniłyby to zalegające na półkach urzędu akta.
Satyra na biurokrację.
Krytyka biurokracji nie była w latach 60. XX wieku tematem nowym, niejednokrotnie narzekano na urzędników w Polskiej Kronice Filmowej. Mimo zapewnień reżysera, że najważniejsza była obserwacja, interpretatorzy wskazują na drugie znaczenie studenckiej etiudy Kieślowskiego. Richard Raskin zauważa, że choć film pozbawiony jest jakiegokolwiek autorskiego komentarza, który objaśniłby przedstawione w etiudzie sceny, połączenie obrazu z dźwiękiem w nieprzypadkowej kompozycji otwiera widzowi drogę do poszukiwań podtekstów ukrytych w filmie. Mimo że przedstawiony obraz rozgrywa się w Polsce lat 60. XX wieku i można go postrzegać jako krytykę aparatu urzędniczego w państwie komunistycznym, to zagraniczni krytycy dostrzegają w nim ogólną refleksję na temat bezdusznej biurokracji niezależną od czasu i miejsca rozgrywanych scen.
Laurence Green zauważa, że jak na tak niedługi film, pełen krótkich ujęć i cięć, dokument Kieślowskiego jest przesycony atmosferą czekania. Urzędniczki pracują energicznie, w szybkim tempie wypowiadają swoje kwestie do interesantów. W przeciwieństwie do tempa ich pracy, kolejka pozostaje nieruchoma, a wszelkie działania biurokratyczne charakteryzują się inercją i stagnacją.
Petenci są ludźmi starszymi, co kontrastuje z urodą i wiekiem dwóch młodych urzędniczek pokazanych w filmie (brunetka o okrągłej twarzy oraz blondynka nosząca okulary w czarnej oprawie). To przeciwstawienie sprawia, że bezduszność i brak szacunku z jakim traktują interesantów, stają się jeszcze wyraźniejsze. Społeczeństwo jest oddzielone od świata urzędników szklaną szybą. Pomiędzy interesantem a pracowniczką biura zupełnie brak kontaktu wzrokowego, jeśli kamera pokazuje twarz urzędniczki, to patrzy ona zwykle w dół lub w bok. Starsi ludzie w potrzebie, doświadczeni przez dwie wojny i wiele niedostatków, zderzają się z młodymi kobietami, które w swojej roli czują się doskonale. Stereotyp urzędnika w czasach kręcenia "Urzędu" przedstawiał starszego człowieka (przedstawiciela przedwojennej inteligencji lub mieszczaństwa) o nieprzyjemnych rysach twarzy. U Kieślowskiego ten obraz został zarzucony, jedynie ostry ton, w jakim pracowniczki rozmawiają z petentami, nie pasuje do ich wizerunku. Ich zachowanie może być więc rolą odgrywaną na potrzeby wykonywanej pracy, po odegraniu której powracają do codzienności.
Kafkowski obraz świata.
Ib Bondebjerg zwraca uwagę, że człowiek w etiudzie Kieślowskiego jest całkowicie wyalienowany ze społeczeństwa. Krytyk wskazuje na podobieństwo filmu do twórczości Franza Kafki: 
Bondebjerg zauważa, że kadrowanie, pokazanie ludzi w zbliżeniach jedynie częściowo, odwróconych tyłem nie pozwala traktować ich jako konkretne, odrębne jednostki. Odpersonalizowaniu bohaterów filmu służy także zerwanie łączności pomiędzy ścieżką dźwiękową a pokazywanym obrazem. Nie widać wcale ruchu warg bohaterów. Jedynie przez krótką chwilę wypowiadane słowa współgrają z rozgrywającą się sceną. W kulminacyjnym momencie filmu wypowiadane kwestie zupełnie odrywają się od obrazu, słowa urzędniczki zaczynają żyć własnym życiem. Dialogi dotyczą formularzy, pieczątek, procedur, nigdy realnych, socjalnych problemów ludzi. Wszystko to podkreśla wyalienowanie petentów. Najwyraźniej „kafkowską rzeczywistość” pokazuje finał filmu. Pierwsze wstawki obrazu archiwum są krótkie, lecz stopniowo ten motyw zaczyna przeważać nad scenami przy okienku. Znikają obrazy żywych ludzi, którzy zostają zastąpieni stertami papieru, wyprodukowanego przez biurokratyczną maszynę. Ta metafora jest wzmacniana przez coraz uporczywiej powtarzane polecenie. Obraz archiwum wydaje się echem słów urzędniczki.
Również polski krytyk filmowy Tadeusz Szczepański dostrzega analogię etiudy Kieślowskiego z twórczością Kafki i zwraca uwagę na egzystencjalistyczny nastrój mentalny, panujący w dokumencie. Także Mikołaj Jazdon akcentował egzystencjalną wymowę filmu, pisząc, że „cierpienie wynikające z niepewności co do własnego losu” ewidentnie można dostrzec w twarzach bohaterów "Urzędu". Natomiast Edyta Żyrek-Horodyska podkreślała, że "Urząd" Kieślowskiego „ma znaczenie zdecydowanie bardziej uniwersalne” aniżeli to by wynikało z satyry na doraźną biurokrację PRL-u. Żyrek-Horodyńska twierdziła, iż: „Dokumentalista [Kieślowski] niczego nie rozstrzyga do końca, pozostawiając odbiorcę z dziełem semantycznie otwartym i wolnym od autorskiego komentarza”.

</doc>
<doc id="1600765" url="https://pl.wikipedia.org/wiki?curid=1600765" title="Beatrice de Bourbon">
Beatrice de Bourbon

Beatrice de Bourbon, Beatrycze Burbońska (ur. ok. 1318; zm. 23 grudnia 1383) – królowa czeska od 1334, tytularna królowa Polski 1334-1335.
Życiorys.
Beatrycze była córką Ludwika de Burbon i Marii d’Avesnes. Kiedy w 1330 król czeski Jan Luksemburski owdowiał, monarcha francuski Filip VI zainicjował jego małżeństwo z Beatrycze. Umowa małżeńska została podpisana na początku grudnia 1334 w Vincennes. Niedługo później nastąpił ślub w Paryżu. Do zawarcia małżeństwa niezbędna była dyspensa, której na prośbę króla Filipa VI udzielił 9 stycznia 1335 papież Benedykt XII. Wesele uświetnił turnej rycerski w Cholet. W jego trakcie Jan został ciężko ranny. Po tym wypadku monarcha francuski zakazał organizowania turniejów bez swojej zgody.
Panna młoda otrzymała w posagu rentę 4000 liwrów zabezpieczoną na hrabstwie Clermont. Po śmierci ojca Beatrycze miała otrzymać 1000 liwrów zabezpieczonych na księstwie Bourbonnais. Król czeski i jego spadkobiercy w razie przedwczesnej śmierci żony mieli otrzymać niektóre lenna należące do Ludwika de Burbon i renty w pieniądzach. Jan Luksemburski zapisał żonie dochody z hrabstwa Luksemburg. Męscy potomkowie Jana i Beatrycze mieli odziedziczyć hrabstwo Luksemburga, margrabstwo Arlon, hrabstwo Laroche, dobra Durbuy i Poilvache, a także dziedziczne lenna króla Jana Luksemburskiego we Francji. Córki miały otrzymać majątki Jana w Hennegau, które zresztą były wówczas zastawione i wcześniej przewidziano je jako oprawę wdowią dla Blanki de Valois małżonki margrabiego Karola IV. Na mocy wcześniejszych umów mieli je odziedziczyć synowie margrabiego Karola, a córkom miały być wypłacane pieniądze. O umowie małżeńskiej i ślubie nie zawiadomiono synów króla Jana: Karola i Jana Henryka. Obaj mieli je jednak zatwierdzić razem z rycerstwem i miastami księstwa Luksemburg. Karol uczynił to w sierpniu 1335.
Beatrycze przybyła do Pragi 2 stycznia 1336. W stolicy Czech młodą królową opiekowała się żona margrabiego Karola Blanka de Valois. Obie kobiety mogły łatwo porozumieć się po francusku. Młoda królowa źle czuła się w Pradze, gdzie stale była zestawiana z Blanką de Valois i to porównanie nie wychodziło na jej korzyść. Raziła jej niechęć do języka czeskiego, którym biegle władała żona margrabiego Karola, chłód i wyniosłość. Zaniepokojony sytuacją król Jan Luksemburski polecił synowej wyjechać do Brna. W lutym 1337 Beatrycze urodziła syna Wacława. Koronacja nastąpiła 18 maja 1337 w katedrze św. Wita w Pradze. Wkrótce po ceremonii Beatrycze wyjechała do Luksemburga, pozostawiając swojego małego syna Wacława. Od tej pory rzadko przebywała w Czechach, większość czasu spędzając w Luksemburgu.
W 1346 po śmierci Jana Luksemburskiego jego syn Karol potwierdził postanowienia umowy ślubnej. Przekazał macosze w dożywocie majątki w Hennegau z zastrzeżeniem, że po jej śmierci przypadną jej synowi Wacławowi lub innemu hrabiemu luksemburskiemu. Zatwierdził jej majątek wdowi wynoszący 6000 liwrów zabezpieczonych na dobrach i zamku Damvillers, gdzie zamieszkała, dobrach Marville i Arlon. Tych dochodów miała użyć nie tylko na własne potrzeby, lecz także na wychowanie syna. Karol pozostawił jej również wszystkie ruchomości i dochody z kopalń w Kutnej Horze. Beatrycze miała do dyspozycji także dochody pozostawione jej przez ojca, które były zabezpieczone na dobrach Creil.
W 1347 Beatrycze zaręczyła syna Wacława z Joanną Brabancką. Ślub nastąpił 13 marca 1352 w Nivelles.
Potomstwo.
Jan Luksemburski i Beatrycze Bourbon mieli dwoje dzieci:

</doc>
<doc id="1600766" url="https://pl.wikipedia.org/wiki?curid=1600766" title="Skradziony list">
Skradziony list

Skradziony list (ang. "The Purloined Letter") – nowela Edgara Allana Poe. Jest to jedno z trzech dzieł detektywistycznych autora, traktujące o fikcyjnym detektywie C. Auguste Dupinie. Pozostałe dwa to "Zabójstwo przy Rue Morgue" oraz "Tajemnica Marii Roget". Utwory Poe są ważnymi prekursorami współczesnej literatury detektywistycznej. "Skradziony list" ukazał się po raz pierwszy w "The Gift" (1844) i został bardzo szybko przedrukowany w kilku magazynach i gazetach.
Opis fabuły.
Anonimowy narrator omawia kilka najbardziej spektakularnych spraw sławnego paryskiego detektywa C. Auguste Dupina, kiedy pojawia się prefekt policji, znany jako G-, pragnący przedyskutować z nim sprawę zaginionego listu.
Ten został skradziony z prywatnej kwatery pewnej kobiety przez pozbawionego skrupułów ministra D-. Zawiera on kompromitujące informacje na jej temat. D- był w owym pomieszczeniu, zlokalizował list i zamienił go na inny, niemający żadnej wagi. Będąc w jego posiadaniu, zastrasza on w ten sposób swoją ofiarę.
Prefekt wysuwa dwa wnioski, których Dupin nie neguje:
Prefekt oznajmia Dupinowi, że bezskutecznie próbował wraz z detektywami szukać listu w ministerialnym hotelu, zamieszkiwanym przez D-. Jego ludzie sprawdzali za tapetami i pod dywanami, badali stoły i krzesła mikroskopami oraz przekłuwali poduszki igłami, nie dostrzegając żadnych oznak ingerencji. List zatem nie został schowany w tych miejscach. Dupin pyta prefekta, czy wie dokładnie czego szuka, na co ten reaguje podaniem opisu skradzionego listu, który Dupin zapamiętuje.
Miesiąc później prefekt wraca ponownie, wciąż skonsternowany w poszukiwaniach. Jest zmotywowany aby kontynuować jak do tej pory bezowocne śledztwo w związku z obietnicą pokaźnej nagrody, która została podwojona i wynosi teraz 50 000 franków dla każdego kto będzie mu w stanie pomóc. Dupin prosi, aby ten wypisał czek, a on w zamian wręczy mu skradziony list. Szef policji jest zdumiony, lecz wie, że Dupin nie żartuje. Wypisuje czek, a detektyw oddaje mu zagubiony list. Prefekt stwierdza, że jest autentyczny i dostarcza go poszkodowanej.
W rozmowie w cztery oczy, narrator pyta Dupina jak ten zdołał go odnaleźć. Ten wyjaśnia, że paryska policja, z jej urzędową kompetencją, nie doceniła klasy przeciwnika, z którym przyszło jej się zmierzyć. Prefekt mylił się mianowicie co do oceny ministra D –, uważając go za głupca, tylko dlatego, że ten jest poetą. Analogicznie Dupin podaje przykład ośmioletniego chłopca, który zdobył niewielką fortunę od swoich przyjaciół, grając z nimi w grę parzysty – nieparzysty. Potrafił on ustalić inteligencję oponentów i wykorzystać ową wiedzę do analizy ich następnych posunięć. Detektyw tłumaczy, że D- wiedział, iż policja założyła, że schował on list w misternym miejscu, tak więc pozostawił go tam, gdzie był pozornie widoczny dla wszystkich.
Dupin zdaje następnie relację z jego wizyty u ministra w hotelu. Narzekając na słaby wzrok, założył on parę zielonych okularów, dzięki czemu mógł bez przeszkód rozejrzeć się po pomieszczeniu. Na taniej półce na kartki, wiszącej na brudnej wstążce, spostrzegł w połowie rozdarty list i rozpoznał jego nagłówek. Kontynuując konwersację, którą D- był zaintrygowany, Dupin z jeszcze większą uwagą zaczął mu się przyglądać. Nie przypominał on zguby, którą tak drobiazgowo opisywał prefekt. Detektyw przypomina sobie, że pismo na nim było inne oraz że nie był on zapieczętowany znakiem rodziny S-, ale monogramem D-. Dupin zauważył jednak, że papier był już starty, jak gdyby sztywny list był zwijany kolejno w obie strony. Stwierdził on więc, że D- napisał nowy adres na odwrocie skradzionego listu, zwinął go w odwrotną stronę i podbił własną pieczęcią.
Dupin celowo pozostawia pudełeczko tabaki jak wymówkę, aby powrócić następnego dnia. Prowadząc nadal tę samą konwersację, co dnia poprzedniego, D- zostaje wystraszony strzałem na ulicy. Gdy wygląda on przez okno, by sprawdzić co się stało, detektyw zamienia list ministra na duplikat. Dupin wyjaśnia, że pozostawił falsyfikat, aby upewnić się, że będzie w stanie bezpiecznie opuścić hotel, nie wzbudzając podejrzeń ze strony D-. Jako polityczny zwolennik królowej i stary wróg ministra, Dupin ma nadzieję, że D- będzie chciał użyć owego argumentu siły, którego w rzeczywistości już nie posiada, i doprowadzi go to do politycznego upadku. W duplikacie Dupin pozostawia notkę o jego udziale w odzyskaniu i podmianie listu, dodając że "Un dessein si funeste, S'il n'est digne d'Atrée, est digne de Thyeste (zamiar tak zgubny, o ile nie jest godny Atreusza, godny jest Thyesta)".
Analiza.
Dupin nie jest profesjonalnym detektywem. "W Zabójstwie przy Rue Morgue", podejmuje się on rozwiązania sprawy dla rozrywki i odmawia nagrody finansowej. W "Skradzionym liście" jednak przejmuje sprawę w zamian za wynagrodzenie. Nie jest zmotywowany pościgiem za prawdą, podkreślone jest to brakiem informacji na temat zawartości skradzionego listu.
Jego innowacyjna metoda, dzięki której rozwiązuje zagadkę, polega na identyfikowaniu się z przestępcą. Minister i Dupin dysponują zbliżonymi umysłami, łączącymi umiejętności matematyczne i poetyckie, a ich pojedynek na rozumowanie jest do końca zagrożony patem. Dupin wygrywa z powodu jego moralnej przewagi. Minister jest pozbawiony zasad, jest szantażystą, który zdobywa władzę, wykorzystując słabość innych.
Poe mógł się identyfikować z obiema postaciami, zarówno z Dupinem jak i z D-. Tak jak Poe, te dwie figury dysponują duża siłą analityczną i bujną wyobraźnią.
"Skradziony list" uzupełnia podróż Dupina po różnych konstelacjach przestrzennych. W "Zabójstwie przy Rue Morgue" przemierza on ulice miasta, w "Tajemnicy Marii Roget", prowadzi on śledztwo pod osłoną nieba, a w "Skradzionym liście", jest zamknięty w swoim prywatnym pomieszczeniu. Francuski lingwista Jean-Claude Milner przypuszczał, w "Détections fictives" z 1985, że Dupin i D- są braćmi, bazując na odniesieniu do Atreusa i jego brata bliźniaka Tiestesa.
Znaczenie.
W maju 1844 roku Poe napisał przed publikacją do Jamesa Russella Lowella, że jest to prawdopodobnie najlepsza historia z serii jego dzieł analitycznych. Z trzech utworów detektywistycznych "Skradziony list" jest generalnie uważany za najlepszy. Gdy został ponownie opublikowany w 1845 na łamach "The Gift", redaktor nazwał dzieło jednym z najbardziej trafnych ilustracji, stworzonych przez jedną osobę i traktujących o intrygującej grze dwóch umysłów. 
Historia została użyta przez francuskiego psychoanalityka Jacques'a Lacana i filozofa Jacques'a Derridę do prezentacji odmiennych strukturalnych interpretacji. Obaj wymienili ze sobą kilka listów traktujących o naturze pożądania.
Publikacja.
Nowela ukazała się w "The Gift: A Christmas and New Year's Present" w 1844. Poe dostał 12 dolarów za jej pierwszy przedruk. Została ona włączona również do zbioru z 1845 pod tytułem "Tales By Edgar A. Poe".

</doc>
<doc id="1600767" url="https://pl.wikipedia.org/wiki?curid=1600767" title="AnnaLynne McCord">
AnnaLynne McCord

AnnaLynne McCord (ur. 16 lipca 1987 w Atlancie) – amerykańska aktorka i modelka. Największą popularność przyniosła jej rola Naomi Clark w serialu "90210".
Życiorys.
AnnaLynne McCord urodziła się 16 lipca 1987 w Atlancie w stanie Georgia. Uczyła się w domu i w wieku 15 lat ukończyła naukę na poziomie szkoły średniej. Zadebiutowała w 2007 w filmie "Dzień żywych trupów". Pojawiła się gościnnie w serialach "Krok od domu" i "Życie na fali". Dostała propozycję zagrania w filmie "Reguły oszustwa", niestety film został wycofany z produkcji. Dalsze projekty w których pojawiła się gościnnie to: "Brzydula Betty", "Greek", "Dowody zbrodni", "". Zagrała również Eden Lord w 5. sezonie "Bez skazy". W 2008 wystąpiła w "The Haunting of Molly Hartley". W latach 2008–2013 grała Naomi Clark w serialu "90210", który przyniósł jej największą popularność.

</doc>
<doc id="1600768" url="https://pl.wikipedia.org/wiki?curid=1600768" title="Nagrody i nominacje Cascady">
Nagrody i nominacje Cascady



</doc>
<doc id="1600769" url="https://pl.wikipedia.org/wiki?curid=1600769" title="Śląsk Wrocław w europejskich pucharach sezon 1999/2000">
Śląsk Wrocław w europejskich pucharach sezon 1999/2000

Śląsk Wrocław w europejskich pucharach w koszykówce w sezonie 1999/2000 wystąpił w rozgrywkach Pucharu Saporty. Możliwość gry w tych rozgrywkach dało mistrzostwo Polski zdobyte w sezonie 1998/99.
Rozgrywki grupowe.
Śląsk Wrocław trafił do grupy F, gdzie jego przeciwnikami byli:
1/16 finału.
Po wyjściu z grupy Śląsk spotkał się w 1/16 finału z słowacką Slovakofarmą Pezinok. Słowacy rywalizowali w grupie E, gdzie zajęli trzecią pozycję za greckim Iraklisem Saloniki i portugalskim FC Porto, a przed niemieckim Telekomem Bonn, serbskim Partizanem Belgrad i austriackim Suba Polten.
W grupie tej zespół z Pezinoku wygrał pięć spotkań i tyleż samo przegrał. Pokonali dwukrotnie Suba Polten (81-72, 88-66) i po razie FC Porto (83-76), KK Partizan Belgrad (93-89) i Telekom Bonn (95-84). Jedynie Iraklis nie dał się Slovakofarmie pokonać, wygrywając w Pezinoku 64-52, a w Salonikach 105-97.
Najlepszymi zawodnikami zespołu w tamtym sezonie byli Aramis Naglić (20,3 pkt na mecz), Gerald Lewis (9,2 pkt, 3,8 zb. i 4,7 as.) i Dragan Ristanović (15,5 pkt).
Oprócz nich w Slovakofarmie grali Marek Andruška i Peter Mičuda. Niedługo później zagrają na polskich parkietach. Andruska w Anwilu Włocławek (zdobędzie z nim mistrzostwo Polski w 2003 roku), Micuda w Stali Ostrów Wlkp. w sezonie 2003/04.
1/8 finału.
W kolejnej rundzie na Śląsk czekała wielka koszykarska firma, która już wtedy miała na swoim koncie 25 mistrzostw Włoch, 4 krajowe puchary, trzykrotne zwycięstwo w Eurolidze, dwukrotnie wzniesienie Pucharu Koracza oraz raz Pucharu Interkontynentalnego. Jednak pasmo sukcesów tego klubu zakończyło się z wraz z odejściem Dejana Bodirogi w 1996 roku. Trzy lata później naprzeciw Śląskowi stanęli już mniej sławni gracze. Jedynymi, których nazwisko nie było obce, byli Flavio Portaluppi, który w klubie spędził 11 pełnych lat i miał na swoim koncie występy w reprezentacji Włoch, oraz Pooh Richardson – Amerykanin, wybrany w 1989 roku w drafcie NBA z numerem 10., wyżej, niż Shawn Kemp, Tim Hardaway, Mookie Blaylock, Vlade Divac, Clifford Robinson, Dino Rađa czy Michael Ansley. W sumie w NBA grał przez dziesięć sezonów.
Adecco w rundzie eliminacyjnej rywalizowało w grupie G, gdzie za swoich przeciwników mieli Turków z Darussafaki Stambuł (m.in. Michael Ansley), Chorwatów z KK Split (m.in. Nikola Vujčić), Szwedów z Plannji Lulea, Belgów z Okapi Maes Aalst (m.in. król strzelców rozgrywek, Mike Doyle) i Anglików z London Towers (m.in. Danny Lewis). Włochom w grupie nie szło za dobrze, wygrali cztery z dziesięciu meczów. Awansowali z ostatniego, czwartego miejsca w grupie, mając tyle samo punktów, co piąty Aalst.
W 1/16 Adecco trafiło na Krka Novo Mesto, gdzie grali Ivo Nakić – za rok przyjedzie do Pogoni Ruda Śląska, Matjaž Smodiš, Simon Pertov i Dragiša Drobnjak – później będzie grał w Turowie Zgorzelec. Mediolańczycy pokonali rywali minimalnie, 62-55 i 56-57.
1/4 finału.
Po pokonaniu Slovakofarmy i Adecco, wrocławianie w następnej rundzie trafili na Chorwatów z Zadaru. Tamtejszy koszykarski zespół był jednym z najlepszych w kraju. Kiedy istniała jeszcze dawna Jugosławia klub ten zdobył 6-krotnie mistrzostwo. Po rozpadzie w chorwackiej lidze KK w latach 90. powoli rozbudzał swoje apetyty i w sezonie 1997/98, sięgnął po Puchar Chorwacji, dzięki czemu w tym sezonie wystąpił w Pucharze Saporty.
W tym okresie w klubie grali Dino Rađa, Arijan Komazec i Kristijan Ercegović, a pierwsze kroki stawiał 18-letni wówczas Marko Popović. Dwaj pierwszy później będą bliscy gry w Śląsku, a Ercegović zagra w Astorii Bydgoszcz i Górniku Wałbrzych. Popović natomiast jest młodszym kuzynem Komazca i Alana Gregova. Trenerem zespołu w tym sezonie był Danijel Jusup, później trener Anwilu Włocławek.
Chorwaci do 1/4 trafili po pokonaniu w dwóch wcześniejszych rundach Czernomore Warna (73-63, 99-70) i Racing Paryż (76-57, 67-72). U Bułgarów prym wiódł Todor Stojkow, a Francuzi mieli w swoim składzie Tony’ego Parkera i Laurenta Sciarrę.
W rozgrywkach eliminacyjnych rywalizowali w grupie B, gdzie zmierzyli się z hiszpańską Pamesą Walencja, cypryjskim Achilleas Nikozja, słoweńskim KK Savinjski Hopsi (grali tu wtedy bracia Beno i Samo Udrihowie, Saša Vujačič i Primož Kobale), ukraińskim Arsenałem Tuła i estońską Deltą Tartu (grali w niej znani w Polsce Tanel Tein, Margus Metstak i Tarmo Kikerpill). KK Zadar zajął w tej grupie drugą pozycję, tuż za Pamesą.
Statystyki Śląska.
^ Brak szczególnych danych z meczu z Fenerbahçe w Stambule powoduje, że nieznane są dokładne dane z tego sezonu. Śląsk wygrał po dogrywce 83-77, ale znana jest jedynie punktacja z tego spotkania. Została ona wliczona do statystyk.

</doc>
<doc id="1600770" url="https://pl.wikipedia.org/wiki?curid=1600770" title="Puste Oko">
Puste Oko

Puste Oko (słow. "Pusté oko") – najmniejszy z trzech Pustych Stawów znajdujących się w górnych partiach Doliny Staroleśnej, w słowackiej części Tatr Wysokich. Puste Oko leży w południowej części Pustej Kotliny, ok. 250 m na południowy wschód od Pustego Stawu. Nie prowadzą do niego żadne znakowane szlaki turystyczne i nie jest dokładnie pomierzone.
Puste Oko jest stawkiem okresowym. Wchodzi w skład 27 Staroleśnych Stawów znajdujących się w całej Dolinie Staroleśnej. Jest ono najniżej położonym i najbardziej wysuniętym na południe stawkiem z grupy Pustych Stawów. Nieco niżej, ok. 300 m na południowy wschód od niego znajduje się grupa trzech Zbójnickich Stawów.

</doc>
<doc id="1600771" url="https://pl.wikipedia.org/wiki?curid=1600771" title="Zdjęcie (film)">
Zdjęcie (film)

Zdjęcie – dokument telewizyjny, produkcji polskiej z 1968 roku, w reżyserii Krzysztofa Kieślowskiego.
Krzysztof Kieślowski z ekipą telewizyjną poszukuje postaci uwiecznionych na fotografii wykonanej w Warszawie na Pradze w 1944 zaraz po wejściu LWP.

</doc>
<doc id="1600773" url="https://pl.wikipedia.org/wiki?curid=1600773" title="Sierociniec żydowski w Tarnowie">
Sierociniec żydowski w Tarnowie

Sierociniec żydowski w Tarnowie – były sierociniec dla dzieci żydowskich w Tarnowie, znajdujący się przy ul. Kołłątaja 14. W latach osiemdziesiątych mieściło się tam przedszkole państwowe, obecnie zaś – niepubliczne przedszkole „Pałacyk Malucha”.
Historia.
Budynek został wzniesiony w latach 1913–1914 dla żydowskiej Gminy Wyznaniowej w Tarnowie, a zaprojektowany przez architekta inż. Adolfa Siódmaka.
W sierocińcu od 3. roku życia wychowywała się żydowska artystka Mina Nath.
W czasie II wojny światowej Niemcy wymordowali wszystkie sieroty i cały personel sierocińca.

</doc>
<doc id="1600774" url="https://pl.wikipedia.org/wiki?curid=1600774" title="Plan finansowy">
Plan finansowy

Plan finansowy – dokument określający planowane wydatki i przychody wybranego podmiotu (w szczególności przedsiębiorstwa lub jednostki budżetowej) lub przedsięwzięcia. W przypadku przedsiębiorstw i jednostek budżetowych stanowi podstawę do planu wydatków w wybranym okresie (najczęściej rocznym).
Plan finansowy jest składnikiem biznesplanów, w którym określa się przewidywane koszty oraz przychody planowanego przedsięwzięcia w celu umożliwienia oceny jego opłacalności oraz ryzyka.

</doc>
<doc id="1600775" url="https://pl.wikipedia.org/wiki?curid=1600775" title="Czworonogie">
Czworonogie



</doc>
<doc id="1600777" url="https://pl.wikipedia.org/wiki?curid=1600777" title="Phylum">
Phylum



</doc>
<doc id="1600778" url="https://pl.wikipedia.org/wiki?curid=1600778" title="Słoniak wielkoowocowy">
Słoniak wielkoowocowy

Słoniak wielkoowocowy, słoniówka wielkoowocowa, słoniorośl wielkoowocowa ("Phytelephas macrocarpa") – gatunek z rodziny palm. Występuje na terenach tropikalnej Ameryki.
Morfologia.
Niskie, dwupienne drzewo do 1,5 m wysokości. Liście pierzaste i duże, do 6 m długości. Kwiatostany męskie typu kolbowatego o zredukowanym okwiecie i licznych pręcikach. Kwiaty żeńskie kolbowate z kielichem 3-działkowym. Owocem jest duży, do 20 cm średnicy pestkowiec, z nasionami w kształcie jajowatym, długie do 4 cm. 
Zastosowanie.
Nasiona niekiedy zwane corozo są wykorzystywane jako surowiec służący do wyrobu guzików. Ponieważ nasiona tego gatunku są dość duże, twarde, zbudowane z prawie czystej celulozy o barwie i strukturze zbliżonej do kości słoniowej to służą one jako surowiec imitujący kość słoniową.

</doc>
<doc id="1600779" url="https://pl.wikipedia.org/wiki?curid=1600779" title="Słoniówka wielkoowocowa">
Słoniówka wielkoowocowa



</doc>
<doc id="1600780" url="https://pl.wikipedia.org/wiki?curid=1600780" title="Słoniorośl wielkoowocowa">
Słoniorośl wielkoowocowa



</doc>
<doc id="1600783" url="https://pl.wikipedia.org/wiki?curid=1600783" title="GRP Records">
GRP Records

GRP Records – amerykańska wytwórnia płytowa założona w Nowym Jorku przez Dave'a Grusina i Larry Rosena w 1982. Po połączeniu z Verve Records w 1998 należy do Verve Music Group, będącej własnością Universal Music Group.

</doc>
<doc id="1600785" url="https://pl.wikipedia.org/wiki?curid=1600785" title="USS Omaha (CL-4)">
USS Omaha (CL-4)

USS Omaha (CL-4) – amerykański lekki krążownik typu "Omaha". Zwodowany w 1920 roku.
Przebieg służby.
Po wejściu do służby w 1923 roku znalazł się w składzie Floty Atlantyckiej US Navy. Pierwszym dowódcą okrętu był komandor David C. Hanrahan. Aż do wybuchu wojny krążownik odbywał rutynowe rejsy szkoleniowe odwiedzając liczne porty na Karaibach i w basenie Morza Śródziemnego. Następnie wraz z niszczycielem USS "Somers" (DD-381) brał udział w Patrolach Neutralności na środkowym Atlantyku. Dowodził nim wówczas komandor Theodore E. Chandler. 6 listopada 1941 roku napotkał i zatrzymał frachtowiec płynący pod amerykańską flagą, który w rzeczywistości okazał się być niemieckim statkiem "Odenwald". Załoga statku próbowała go zatopić, ale grupa abordażowa z "Omahy" zapobiegła temu i statek został odholowany do Portoryko. Po włączeniu się Stanów Zjednoczonych do wojny, krążownik odbywał patrole na południowym Atlantyku aż do 1944 roku. 4 stycznia 1944 roku wraz z niszczycielem USS "Jouett" (DD-396) zatrzymał kolejnego łamacza blokady, niemiecki frachtowiec "Rio Grande". Po opuszczeniu statku przez załogę, krążownik posłał go na dno ogniem artyleryjskim. 5 stycznia 1944 roku, "Omaha" wraz z niszczycielem przechwyciła kolejny niemiecki statek "Burgerland", którego załoga odpaliła ładunki niszczące i opuściła pokład. Nim zatonął posłużył jako tarcza strzelnicza dla dział krążownika. Obydwa niemieckie statki przewoziły do Niemiec kauczuk. W marcu 1944 roku "Omaha" przybyła do Neapolu, przygotowując się do operacji inwazyjnej w południowej Francji. Po rozpoczęciu inwazji w dniach od 19 do 25 sierpnia krążownik ostrzeliwał cele w rejonie Tulonu. Następnie powrócił na południowy Atlantyk do końca wojny wykonując zadania patrolowe. 1 września 1945 roku "Omaha" przybyła do Filadelfii. Tam została wycofana ze służby następnie skreślona z listy okrętów i złomowana w lutym 1946 roku.
Odznaczenia.
USS Omaha zdobyła "battle star" za swoją służbę podczas II wojny światowej.

</doc>
<doc id="1600786" url="https://pl.wikipedia.org/wiki?curid=1600786" title="Łucja Gliksman">
Łucja Gliksman

Łucja Gliksman z domu Pinczewska (ur. 14 października 1913 w Opatówku, zm. 31 grudnia 2002 w Tel Awiwie) – polska poetka żydowskiego pochodzenia, tworząca w języku polskim, tłumaczka, językoznawca, publicystka literacka i historyk literatury.
Życiorys.
Urodziła się w zamożnej rodzinie żydowskiej. Młodość spędziła w Warszawie, gdzie ukończyła gimnazjum, a następnie studia polonistyczne na Uniwersytecie Warszawskim. Wybuch II wojny światowej zastał ją w Warszawie. Wkrótce wraz z mężem przedostała się do Lwowa. Później dołączyła do niej matka i dwaj bracia - adwokaci. Młodszy brat wkrótce został jednak aresztowany przez NKWD i został zesłany do łagru, a ona z matką i starszym bratem została zesłana na Syberię, gdzie pracowała w kopalni węgla. Utraciła wówczas kontakt ze swoim mężem, który zginął w nieznanych okolicznościach. W tym czasie w swoim mieszkaniu, dzięki dobrej znajomości licznych utworów literackich, nauczała dzieci literatury polskiej.
Na mocy porozumień polsko-radzieckich z 30 lipca 1941 rodzina Pinczewskich, tak jak inne rodziny obywateli polskich, została zwolniona z przymusowej pracy. Brat wstąpił do armii Andersa, natomiast Łucja wraz z matką udała się do Kujbyszewa w Tadżykistanie, gdzie znalazła pracę w Delegaturze Rządu Polskiego przy rejestracji byłych polskich więźniów i zesłańców napływających do Tadżykistanu z całego Związku Radzieckiego. 
Następnie ewakuowała się do Teheranu, gdzie dowiedziała się o śmierci brata, skąd udała się do Palestyny i osiadła w Jerozolimie. Tam pracowała w różnych polskich placówkach oraz tworzyła wiersze w języku polskim, które jednak rzadko publikowała. Po likwidacji polskich placówek w Jerozolimie przeniosła się do Tel Awiwu. Tam poznała profesora Jerzego Gliksmana, z którym wkrótce wzięła ślub. Wraz z nim wyjechała do Stanów Zjednoczonych, gdzie ukończyła University of Chicago i później Uniwersytet Harvarda. 
Po śmierci męża w 1958 wróciła do Izraela, gdzie mieszkała do końca życia. Była wieloletnim członkiem Związku Autorów Piszących Po Polsku w Izraelu. Została pochowana na cmentarzu w Petah Tikwie.
Wybrana twórczość.
Łucja Gliksman pisała wiersze wyłącznie w języku polskim. Jej twórczość jest jednak mało znana w Polsce.
Spuścizna.
Spuścizna literacka i osobista Łucji Gliksman znajduje się obecnie w Archiwum Emigracji w Bibliotece Uniwersyteckiej w Toruniu. Zawiera ona publikacje naukowe własne, rękopisy literackie, nagrania filmowe i dźwiękowe oraz korespondencję rodzinną i literacką, w tym z Marią i Józefem Czapskimi, Jerzym Giedroyciem i innymi. Zawiera także dokumentację związaną z działalnością polityczną jej męża, Jerzego Gliksmana oraz korespondencję kondolencyjną po śmierci Leo Lipskiego.

</doc>
<doc id="1600790" url="https://pl.wikipedia.org/wiki?curid=1600790" title="Con amore">
Con amore

Con amore – polski film z 1976 roku w reżyserii Jana Batorego.
Scenariusz filmu napisała Krystyna Berwińska na podstawie własnej powieści, która w chwili tworzenia scenariusza była już nagrodzona II nagrodą w konkursie wydawnictwa "Czytelnik", ale jeszcze nie była wydana.
Grająca główną rolę Małgorzata Snopkiewicz, córka pisarki Haliny Snopkiewicz, jako jedyna z czwórki odtwórców głównych ról była aktorką niezawodową (studentką polonistyki) i mimo bardzo dobrych ocen jej gry aktorskiej nigdy więcej nie stanęła przed kamerą.
Plenery: Warszawa, Żelazowa Wola.
Opis fabuły.
Ewa prowadzi życie u boku Grzegorza, studenta Państwowej Wyższej Szkoły Muzycznej przygotowującego się do Międzynarodowego Konkursu Chopinowskiego. Pewnego dnia narzeczony przedstawia ją swemu przyjacielowi i zarazem współuczestnikowi w konkursie – Andrzejowi. Towarzyszy im Zosia, zakochana w Andrzeju córka nauczyciela muzyki obydwu chłopców. Andrzej zakochuje się w Ewie, co zauważa Grzegorz, starający się stępić zapały miłosne kolegi. Jednak obydwaj zakochani w niej mężczyźni nie zdają sobie sprawy z nieustannie pogarszającego się stanu zdrowia młodej studentki architektury. Wkrótce okazuje się, że Ewa ma nowotwór mózgu. Prosi więc o pomoc Grzegorza, który jednak zajęty przygotowaniami do konkursu, nie zamierza zajmować się chorą narzeczoną. W przeciwieństwie do Grzegorza, Andrzej ponad konkurs stawia miłość i postanawia pomóc umierającej Ewie.
Andrzej zaniedbuje ćwiczenia fortepianowe, ponieważ czas wolny poświęca na opiekę nad Ewą, a także pracę w klubie jazzowym, by utrzymać ukochaną. Pomimo przeciwieństw losu (brak pomocy ze strony ciotki z Krakowa, nawracające bóle głowy, zaniechanie wyjazdu do sanatorium) para zbliża się do siebie. W trakcie wizyty u ojca Andrzeja, Ewa przeżywa szok, ponieważ ratując chorą psychicznie Małgosię, o mało co sama nie ginie pod kołami pociągu. Po powrocie do Warszawy usiłuje popełnić samobójstwo, jednak ratuje ją Andrzej i w emocjach wyznaje jej miłość.
Odbywa się konkurs chopinowski. Do kolejnego etapu dostaje się Grzegorz, natomiast zarówno Zosia, jak i Andrzej prawdopodobnie odpadają (nie jest to jasno powiedziane). Zwycięski Grzegorz stara się odbudować dawne relacje z Ewą, ta jednak odmawia i jasno daje mu do zrozumienia, kogo naprawdę kocha.

</doc>
<doc id="1600791" url="https://pl.wikipedia.org/wiki?curid=1600791" title="Mykwa i dom kahalny w Brzesku">
Mykwa i dom kahalny w Brzesku

Mykwa i dom kahalny w Brzesku – zostały wybudowane w 1904 roku w bezpośrednim sąsiedztwie synagogi przy obecnej ulicy Puszkina. Do II wojny światowej mieścił biura miejscowej gminy żydowskiej i żydowską łaźnię rytualną.

</doc>
<doc id="1600792" url="https://pl.wikipedia.org/wiki?curid=1600792" title="Ikarus 261">
Ikarus 261

Ikarus 261 – 11-metrowy autobus miejski produkowany przez węgierską firmę Ikarus. Model ten stanowi odmianę autobusu Ikarus 260 dostosowaną do eksploatacji w krajach, w których obowiązuje ruch lewostronny. Do napędu tego modelu zastosowano 6-cylindrowy silnik wysokoprężny Raba-MAN D2156 HM6U o pojemności skokowej 10350 cm3, mocy maksymalnej 142 kW (192 KM) i maksymalnym momencie obrotowym 696 Nm przy 1300 obr./min. lub Raba-MAN D2356 HM6U o pojemności 10690 cm3, mocy 162 kW (220 KM) i momencie obrotowym 765 Nm. Jednostka napędowa zblokowana została z 5-biegową manualną skrzynią biegów Csepel ASH-75. Ikarus 261 eksportowany był głównie do państw afrykańskich.
Linki zewnętrzne.
Opis i dane techniczne modelu Ikarus 261 

</doc>
<doc id="1600793" url="https://pl.wikipedia.org/wiki?curid=1600793" title="Jacobus Vrel">
Jacobus Vrel

Jacobus Vrel (aktywny w latach 1654–1662) – bliżej nieznany malarz prawdopodobnie niderlandzkiego lub flamandzkiego pochodzenia. Był krótko aktywny w Holandii, malował sceny uliczne, wnętrza domów i kościołów. Na jego prace mieli wyraźny wpływ Jan Vermeer i Pieter de Hooch. Prace Vrela są rzadkie: w muzeach i galeriach zgromadzono 38 obrazów przypisywanych artyście. Identyfikacja ich była bardzo utrudniona, gdyż wiele miało w przeszłości zmieniane i fałszowane podpisy. Pozornie prymitywny styl budził też spekulacje, że Vrel był amatorem, lecz późniejsze analizy potwierdziły jego wysoki kunszt artystyczny.

</doc>
<doc id="1600794" url="https://pl.wikipedia.org/wiki?curid=1600794" title="Tachypteron">
Tachypteron

Tachypteron – rodzaj najstarszego znanego obecnie przedstawiciela rodziny upiorowatych (Emballonuridae) z rzędu nietoperzy. Opisany po raz pierwszy w 2002 roku ze środkowoeoceńskiego stanowiska Messel w Niemczech. Obejmuje jeden gatunek – "Tachypteron franzeni". Nazwa gatunkowa honoruje niemieckiego paleontologa Jensa Lorenza Franzena.

</doc>
<doc id="1600795" url="https://pl.wikipedia.org/wiki?curid=1600795" title="Geber">
Geber

Pseudonim osób:

</doc>
<doc id="1600797" url="https://pl.wikipedia.org/wiki?curid=1600797" title="Mykwa w Ciężkowicach">
Mykwa w Ciężkowicach

Mykwa w Ciężkowicach – znajduje się u zbiegu obecnych ulic 3-go Maja i Spadzistej. Po II wojnie światowej pełniła (do lat 60. XX wieku) funkcję łaźni publicznej po czym została przebudowana na prywatny warsztat i sklep.

</doc>
<doc id="1600802" url="https://pl.wikipedia.org/wiki?curid=1600802" title="Prątnikowce">
Prątnikowce

Prątnikowce ("Bryales" Limpr.) – rząd mchów z klasy prątników. 
Morfologia.
Łodyga prosta lub nieco rozgałęziona, z wiązką środkową. Liście z gładkimi komórkami o kształcie rombowatym do wydłużonego. Puszki zwieszające się. Perystom podwójny, zazwyczaj dobrze wykształcony, z zakrzywionymi ząbkami zewnętrznymi.
Systematyka.
Rząd "Bryales" Limpr. należy do nadrzędu "Bryanae" (Engl.) Goffinet &amp; W. R. Buck, podklasy "Bryidae" Engl., klasy "Bryopsida" Rothm.
W skład rzędu wchodzą rodziny:
Ekologia.
Większość prątnikowców to gatunki naziemne.
Zastosowanie.
Niektóre gatunki wykorzystywane są w ogrodnictwie jako materiał na ściółkę pod uprawę truskawki, poziomki. Niektóre gatunki biorą aktywny udział w procesie tworzenia torfu.

</doc>
<doc id="1600803" url="https://pl.wikipedia.org/wiki?curid=1600803" title="Bryinae">
Bryinae



</doc>
<doc id="1600805" url="https://pl.wikipedia.org/wiki?curid=1600805" title="Dekanat Radomyśl Wielki">
Dekanat Radomyśl Wielki

Dekanat Radomyśl Wielki – dekanat wchodzący w skład diecezji tarnowskiej.
W skład dekanatu wchodzą parafie:

</doc>
<doc id="1600807" url="https://pl.wikipedia.org/wiki?curid=1600807" title="Prędocice">
Prędocice

Prędocice (Toporów) (niem. "Tormersdorf") – dawna osada w Polsce położona w województwie dolnośląskim, w powiecie zgorzeleckim, w gminie Pieńsk.
Chronologia wydarzeń historycznych.
Placówka owa spełniała zadania opieki nad starymi rencistami, osobami bez środków do życia, zaniedbaną młodzieżą, epileptykami, a także chorymi umysłowo. Podopieczni zoarystów rozlokowani byli w trzech domach: „Zoar”, „Betlejem”, „Troas”.
Okres II wojny światowej
Okres po II wojnie światowej

</doc>
<doc id="1600808" url="https://pl.wikipedia.org/wiki?curid=1600808" title="Joan Plaza">
Joan Plaza

Joan Plaza Durán (ur. 26 grudnia 1963 w Barcelonie) – hiszpański trener koszykówki, w latach 2006–2009 trener sekcji koszykówki Realu Madryt.
Do 2004 był trenerem juniorów oraz asystentem Aíto Garcíi Renesesa w Joventucie Badalona. Od sezonu 2004/05 pełnił funkcję drugiego trenera Realu Madryt, asystenta Božidara Maljkovicia. Brak tytułów i awansu do Euroligi w sezonie 2005/06 spowodował zwolnienie serbskiego trenera. Na przełomie lipca i sierpnia 2006 Plaza został pierwszym trenerem drużyny z Madrytu. 3 sierpnia nastąpiła jego oficjalna prezentacja na Estadio Santiago Bernabéu. Największe sukcesy Plazy osiągnięte z Realem to zwycięstwo w Pucharze ULEB i mistrzostwo ligi ACB, zdobyte w pierwszym sezonie samodzielnej pracy na stanowisku szkoleniowca "Królewskich". Następne dwa sezony nie były udane (Real Madryt nie wygrał żadnej głównej rozgrywki), wskutek czego 18 czerwca 2009 władze klubu rozwiązały obowiązujący jeszcze przez rok kontrakt. Jego następcą został Włoch Ettore Messina.
Jego nowym klubem został Cajasol Sewilla. 20 czerwca 2009 podpisał roczny kontrakt z możliwością przedłużenia o kolejny sezon.

</doc>
<doc id="1600809" url="https://pl.wikipedia.org/wiki?curid=1600809" title="Ikarus 281">
Ikarus 281

Ikarus 281 – 16,5-metrowy węgierski autobus przegubowy produkowany przez przedsiębiorstwo Ikarus. Model ten stanowi odmianę autobusu Ikarus 280 dostosowaną do eksploatacji w krajach, w których obowiązuje ruch lewostronny. Do napędu tego modelu zastosowano 6-cylindrowy silnik wysokoprężny Raba-MAN D2156 HM6U o pojemności skokowej 10350 cm3, mocy maksymalnej 142 kW (192 KM) i maksymalnym momencie obrotowym 696 Nm przy 1300 obr./min lub Raba-MAN D2356 HM6U o pojemności 10690 cm3, mocy 162 kW (220 KM) i momencie obrotowym wynoszącym 765 Nm. Jednostka napędowa została zblokowana z 2-biegową automatyczną skrzynią biegów Praga 2M70 produkcji czechosłowackiej. Ikarus 281 eksportowany był do niektórych państw afrykańskich oraz Nowej Zelandii.

</doc>
<doc id="1600810" url="https://pl.wikipedia.org/wiki?curid=1600810" title="Ivar Mobekk">
Ivar Mobekk

Ivar Mobekk (ur. 15 września 1959) – norweski skoczek narciarski.
Kariera.
W pierwszych zawodach Pucharu Świata w Zakopanem (1980 – był to jego debiut w konkursie tej rangi) zajął drugie miejsce (za Stanisławem Bobakiem), a dzień później był trzeci (skakał najdalej, ale z powodu niskich not za styl przegrał z Piotrem Fijasem i Stanisławem Bobakiem). W sezonie 1980/1981 zajął dwa drugie miejsca (Thunder Bay i Saint-Nizier), a w klasyfikacji generalnej Pucharu Świata 1980/1981 był dziewiąty (zgromadził 91 punktów). Kolejny sezon był najsłabszy w karierze Mobekka. Zdobył tylko 1 punkt i nie zakwalifikował się do reprezentacji na mistrzostwa świata. Na igrzyskach w Lake Placid był 24. i 27., startował również w mistrzostwach świata w lotach w 1981. Ostatni raz pojawił się w Vikersund w 1983, zajmując 11 lokatę.
Linki zewnętrzne.
Uczestnicy igrzysk w Lake Placid: Ivar Mobekk

</doc>
<doc id="1600812" url="https://pl.wikipedia.org/wiki?curid=1600812" title="Mykwa w Wadowicach">
Mykwa w Wadowicach

Mykwa w Wadowicach – znajduje się przy ulicy Barskiej 12 (w odległości około 50 metrów od placu po wadowickiej synagodze) i obecnie służy jako pralnia.

</doc>
<doc id="1600814" url="https://pl.wikipedia.org/wiki?curid=1600814" title="Verve Records">
Verve Records

Verve Records – amerykańska wytwórnia płytowa założona przez Normana Granza w 1956. Po połączeniu z GRP Records w 1998 należy do Verve Music Group, będącej własnością Universal Music Group.

</doc>
<doc id="1600815" url="https://pl.wikipedia.org/wiki?curid=1600815" title="Kultura Insula Banului">
Kultura Insula Banului

Kultura Insula Banului – kultura archeologiczna młodszej i późnej epoki brązu. Nazywana jest czasem w literaturze grupą Ostrov. Wraz z kulturami Babadag z Dobrudży i Cozia z Mołdawii oraz lokalnymi grupami z obszaru Bułgarii tworzy wspólny krąg kulturowy.
Geneza.
Omawiana jednostka kulturowa ukształtowała się na terenach położonych nad Dunajem, poniżej Żelaznej Bramy. Na jej powstanie miały wpływ pewne elementy pochodzące z kultury Girla Mare.
Chronologia i zasięg występowania.
Kultura Insula Banului datowana jest na okres halsztacki A2 i B1. Swoim zasięgiem obejmowała ona wyspy na Dunaju, południowo-zachodnią Oltenię sięgając na prawym brzegu Dunaju do Serbii aż po Nisz i do Bułgarii aż po miasto Dolny Lom.
Osadnictwo.
Ludność kultury Insula Banului zamieszkiwała osady, wewnątrz których budowano czworoboczne domy w konstrukcji słupowej oraz kopano jamy. Ponadto osiedlano się również w jaskiniach.
Obrządek pogrzebowy.
Nie odkryto żadnych cmentarzysk kultury Insula Banului, co świadczy o tym, że musiała istnieć jakaś inna, nieuchwytna w źródłach archeologicznych forma pochówku, bądź obchodzenia się z ciałami zmarłych. Wyjątkiem jest jedno stanowisko archeologiczne, mianowicie cmentarzysko w okolicach miasta Krajowa w Rumunii. Odkryto na nim groby ciałopalne, wyposażone w małe naczyńka wazowate na nóżkach, z ornamentem guzowym oraz w misy czworoboczne w rzucie pionowym. Cmentarzysko te datowane jest na Hallstatt A i wyróżnia się dla niego grupę Isalniţa.
Inwentarz.
Powszechnymi formami są naczynia wazowate, misy, garnki zdobione listwami plastycznymi, kubki i czerpaki. W ceramice omawianej kultury dominują zdobienia w postaci kanelurów i guzów, podobne dla charakterystycznych dla kultury gawskiej. Oprócz tego spotyka się także ornament stempelkowy, w postaci kółek ułożony koncentrycznie i dołków, odciski tak zwanego skośnie żłobkowanego naszyjnika, nazywane również ornamentem pseudosznurowym i pasma odcisków przypominających literę „s”.

</doc>
<doc id="1600818" url="https://pl.wikipedia.org/wiki?curid=1600818" title="Memoriał Bronisława Idzikowskiego i Marka Czernego">
Memoriał Bronisława Idzikowskiego i Marka Czernego

Memoriał im. Bronisława Idzikowskiego i Marka Czernego – turniej żużlowy poświęcony pamięci tragicznie zmarłych Bronisława Idzikowskiego i Marka Czernego. Zawody organizowane są przez Włókniarza Częstochowa na stadionie Arena Częstochowa. Od 1967 roku nosił memoriał Idzikowskiego a następnie od roku 1973 drugim patronem jest inny zmarły tragicznie Marek Czerny. Niektóre edycje rozegrano w formule biegu memoriałowego zamiast turnieju.

</doc>
<doc id="1600820" url="https://pl.wikipedia.org/wiki?curid=1600820" title="Garou (album)">
Garou (album)

Garou – trzeci francuskojęzyczny studyjny album kanadyjskiego artysty Garou, wydany 12 czerwca 2006 w Europie i 20 czerwca 2006 w Kanadzie.
Autorami piosenek są nie tylko twórcy, z którymi Garou współpracował dotychczas, ale zupełnie nowi autorzy i kompozytorzy. Jacques Veneruso napisał rytmiczny utwór "Le temps nous aime". To była pierwsza piosenka wybrana na płytę, zanim jeszcze album Reviens na dobre opuścił listy przebojów. Veneruso skomponował też muzykę do "Viens me chercher" z tekstem JJ Goldmana. To pierwsza współpraca między dwoma autorami. Pascal Obispo, odkrywca talentu Natashy St-Pier napisał dla Garou utwór "L`injustice" – singiel promujący wydawnictwo. Wideoclip do tej piosenki nakręcono w Montrealu i połączono z teledyskiem "Je suis le meme". W momencie gdy kończy się "L`injustice" zaczyna się " Je suis le meme". Tino Izzo, quebecki kompozytor, z którym Garou od dawna chciał pracować jest twórcą muzyki do tej piosenki, a tekst napisała Diane Cadieux.
We Francji album certyfikowano podwójną platynową płytą.

</doc>
<doc id="1600826" url="https://pl.wikipedia.org/wiki?curid=1600826" title="Znaki ostrzegawcze">
Znaki ostrzegawcze

Znaki ostrzegawcze – znaki drogowe uprzedzające o miejscach na drodze, w których występuje lub może występować niebezpieczeństwo oraz zobowiązujące uczestników ruchu do zachowania szczególnej ostrożności. W całej Europie stosowany jest jednolity system symboli zgodny z Konwencją wiedeńską o znakach i sygnałach drogowych z 1968 r. (). Występują niewielkie różnice graficzne oraz kolorystyczne (w większości krajów europejskich stosowane jest tło barwy białej, w niektórych – tereny byłej Jugosławii – występują jednocześnie znaki z tłem żółtym i białym).

</doc>
<doc id="1600827" url="https://pl.wikipedia.org/wiki?curid=1600827" title="Pipe">
Pipe



</doc>
<doc id="1600828" url="https://pl.wikipedia.org/wiki?curid=1600828" title="Pożar w Bangkoku 2008">
Pożar w Bangkoku 2008



</doc>
<doc id="1600829" url="https://pl.wikipedia.org/wiki?curid=1600829" title="Zespół Foville'a">
Zespół Foville'a

Zespół Foville'a () – naprzemienny zespół uszkodzenia pnia mózgu. Charakteryzuje się porażeniem nerwu odwodzącego i nerwu twarzowego po stronie ogniska chorobowego i niedowładem bądź porażeniem połowiczym po stronie przeciwnej. Pojawia się najczęściej w przypadku niedokrwienia (lub zawału) w tylnej części mostu. Najczęstszą przyczyną jest więc POCI – ognisko lub zawał mózgu w obszarze unaczynienia tylnego, tzn. kręgowo-podstawnego. Zespół po raz pierwszy opisany przez francuskiego lekarza Achille-Louis-François Foville'a w 1859.

</doc>
<doc id="1600830" url="https://pl.wikipedia.org/wiki?curid=1600830" title="Małgorzata Luksemburska (1373–1410)">
Małgorzata Luksemburska (1373–1410)

Małgorzata Luksemburska (ur. 29 września 1373; zm. 4 czerwca 1410) – królewna czeska.
Małgorzata była córką Karola IV Luksemburskiego i jego czwartej żony Elżbiety pomorskiej. W 1387 poślubiła burgrabiego norymberskiego Jana III Hohenzollerna, którego ród wspierał politykę jej ojca.

</doc>
<doc id="1600833" url="https://pl.wikipedia.org/wiki?curid=1600833" title="Dekanat Stary Sącz">
Dekanat Stary Sącz

Dekanat Stary Sącz – dekanat wchodzący w skład diecezji tarnowskiej.
Dekanat składa się z parafii:

</doc>
<doc id="1600835" url="https://pl.wikipedia.org/wiki?curid=1600835" title="Praktolol">
Praktolol

Praktolol – organiczny związek chemiczny, kardioselektywny lek należący do grupy leków beta-adrenolitycznych. Wskazaniem do stosowania jest arytmia.

</doc>
<doc id="1600839" url="https://pl.wikipedia.org/wiki?curid=1600839" title="Pan Magoo (film)">
Pan Magoo (film)

Pan Magoo (ang. "Mr. Magoo") – film z 1997 roku w reżyserii Stanleya Tonga.
Film został bardzo negatywnie odebrany przez krytyków, przez co serwis Rotten Tomatoes przyznał mu wynik 4%.

</doc>
<doc id="1600842" url="https://pl.wikipedia.org/wiki?curid=1600842" title="Dekanat Szczepanów">
Dekanat Szczepanów

Dekanat Szczepanów – dekanat wchodzący w skład diecezji tarnowskiej.
W skład dekanatu wchodzą parafie:

</doc>
<doc id="1600846" url="https://pl.wikipedia.org/wiki?curid=1600846" title="Michał Wiśniowiecki (ujednoznacznienie)">
Michał Wiśniowiecki (ujednoznacznienie)



</doc>
<doc id="1600851" url="https://pl.wikipedia.org/wiki?curid=1600851" title="Santiago Roncagliolo">
Santiago Roncagliolo

Santiago Rafael Roncagliolo Lohmann (ur. 1975 w Limie) – peruwiański pisarz.
Od 2000 mieszka w Hiszpanii. Pracował jako dziennikarz (publikuje m.in. w "El País"), był autorem scenariuszy (także oper mydlanych). Jest autorem książek dla dzieci, sztuk teatralnych, powieści, zbiorów esei i opowiadań.
Tłumaczenia literackie.
Jest także tłumaczem literatury francuskiej na hiszpański. Jean Genet i André Gide to niektórzy z przetłumaczonych przez niego autorów.
Polskie przekłady.
W Polsce wydano dwie powieści Roncagliolo, "Wstyd" ("Pudor" 2007) i "Czerwony kwiecień" ("Abril rojo" 2006).
Pierwsza jest zjadliwym portretem współczesnej peruwiańskiej rodziny, w 2007 została zekranizowana. 
Akcja drugiej rozgrywa się w mieście Ayacucho wiosną 2000 roku. Miejscowa policja prowadzi śledztwo w sprawie serii morderstw, poszlaki wskazują na działalność niedobitków Świetlistego Szlaku. Książka została nagrodzona Premio Alfaguara.

</doc>
<doc id="1600852" url="https://pl.wikipedia.org/wiki?curid=1600852" title="Dekanat Szczucin">
Dekanat Szczucin

Dekanat Szczucin – dekanat wchodzący w skład diecezji tarnowskiej.
W skład dekanatu wchodzą parafie:

</doc>
<doc id="1600858" url="https://pl.wikipedia.org/wiki?curid=1600858" title="Dekanat Tuchów">
Dekanat Tuchów

Dekanat Tuchów – dekanat wchodzący w skład diecezji tarnowskiej.
W skład dekanatu wchodzą parafie:

</doc>
<doc id="1600860" url="https://pl.wikipedia.org/wiki?curid=1600860" title="Bitwa nad jeziorem Garda">
Bitwa nad jeziorem Garda

Bitwa nad jeziorem Garda (Lacus Benacus) – starcie zbrojne, które miało miejsce w 268 r. w trakcie walk Rzymian z Alamanami.
Do bitwy Rzymian pod wodzą cesarza Klaudiusza II z Alamanami doszło w listopadzie 268 r. na brzegach jeziora Garda w północnej Italii.
W roku 268 wielka armia alamańska w sile 100 000 wojowników przekroczyła granicę rzymską i wtargnęła głęboko na ziemie Rzymian. Armia rzymska osłabiona była wewnętrznymi sporami, a większość wojsk skierowana została do odparcia inwazji Gotów, z którymi stoczyła bitwę pod Niszem. Dzięki temu Alamanowie mieli ułatwione zadanie w zajmowaniu ziem Italii Północnej. Cesarz Klaudiusz chcąc powstrzymać pochód Alamanów, starał się pertraktować z najeźdźcą. Jednak gdy rozmowy zakończyły się niepowodzeniem, zdecydował się na wydanie przeciwnikowi bitwy na brzegach jeziora Garda. Armia w sile 35 000 Rzymian odniosła tu wielkie zwycięstwo, zabijając i biorąc do niewoli niemal połowę wojowników armii germańskiej. Pozostali Alamanowie wycofali się przez Alpy z Italii.

</doc>
<doc id="1600862" url="https://pl.wikipedia.org/wiki?curid=1600862" title="Charków Jużny">
Charków Jużny



</doc>
<doc id="1600864" url="https://pl.wikipedia.org/wiki?curid=1600864" title="Cynthius Romanus">
Cynthius Romanus



</doc>
<doc id="1600866" url="https://pl.wikipedia.org/wiki?curid=1600866" title="Gerard z Cremony">
Gerard z Cremony

Gerard z Cremony (ur. 1114, zm. 1187) – tłumacz dzieł arabskich działający w szkole tłumaczy w Toledo.
Życiorys.
Urodzony w Cremonie przybył do Kastylii, gdzie idealne warunki do studiowania języka arabskiego znalazł w Toledo, mieście będącym centrum nauki muzułmańskiej.
Jest uznawany za najbardziej płodnego tłumacza swojej epoki, przełożył ok. 80 dzieł, m.in.:

</doc>
<doc id="1600869" url="https://pl.wikipedia.org/wiki?curid=1600869" title="Dekanat Tymbark">
Dekanat Tymbark

Dekanat Tymbark – dekanat wchodzący w skład diecezji tarnowskiej.
W skład dekanatu wchodzą parafie:

</doc>
<doc id="1600872" url="https://pl.wikipedia.org/wiki?curid=1600872" title="SK Samtredia">
SK Samtredia

SK Samtredia (gruz. სკ სამტრედია) – gruziński klub piłkarski z siedzibą w Samtredia.
Historia.
Chronologia nazw:
Klub został założony w 1936 jako Sanawardo Samtredia. Na początku grał w rozgrywkach lokalnych. W 1973 debiutował w Wtoroj Lidze Mistrzostw ZSRR, w której występował do 1989.
W 1990 debiutował w pierwszych rozgrywkach o Mistrzostwo niepodległej Gruzji. W 1991 zmienił nazwę na SK Samtredia. Klub nazywał się też Lokomotiwi Samtredia, Dżuba Samtredia i Iberia Samtredia. W sezonie 1996/97 zajął spadkowe 14 miejsce i sezon grał w Pirweli Liga, po czym powrócił do Umaglesi Liga. W sezonie 2000/01 zajął ostatnie 12 miejsce i spadł do Pirweli Liga.

</doc>
<doc id="1600876" url="https://pl.wikipedia.org/wiki?curid=1600876" title="Piotr Dudziec">
Piotr Dudziec

Piotr Dudziec (ur. 20 października 1906 w Rębiszach-Kolonii, zm. 13 czerwca 1970 w Nasielsku) – polski duchowny rzymskokatolicki, biskup pomocniczy płocki w latach 1950–1970.
Życiorys.
19 czerwca 1932 przyjął święcenia kapłańskie w katedrze płockiej. Był wikariuszem w Zegrzu i Płocku. Podczas okupacji pełnił funkcję proboszcza w Krasnem i Węgrowie, był więziony w niemieckim obozie koncentracyjnym Soldau (KL) w Działdowie. Po uwolnieniu był duszpasterzem w diecezji kieleckiej. Zajmował stanowisko kanclerza kurii diecezjalnej w Kielcach. Po powrocie do Płocka w 1947 został kanonikiem kapituły katedralnej, pracownikiem kurii diecezjalnej i profesorem tamtejszego Wyższego Seminarium Duchownego.
12 czerwca 1950 został mianowany biskupem pomocniczym diecezji płockiej i biskupem tytularnym Camuliany. Sakrę biskupią przyjął 29 czerwca 1950. W diecezji płockiej był wikariuszem generalnym, a w latach 1961–1962 wikariuszem kapitulnym.
W 1964 uczestniczył w III sesji soboru watykańskiego II.
Zmarł nagle w wyniku rozległego ataku serca 13 czerwca 1970 w Nasielsku, po mszy świętej, w trakcie której udzielił sakramentu bierzmowania. Pochowany został w katedrze w Płocku.

</doc>
<doc id="1600877" url="https://pl.wikipedia.org/wiki?curid=1600877" title="Guria Lanczchuti">
Guria Lanczchuti

SK Guria-2000 Lanczchuti (gruz. სკ გურია ლანჩხუთი) – gruziński klub piłkarski z siedzibą w Lanczchuti.
Historia.
Chronologia nazw:
Klub został założony w 1952 jako Kolmeurne Lanczchuti (gruz. კოლმეურნე, "kołchoźnik"). Na początku grał w rozgrywkach lokalnych. W 1960 zmienił nazwę na Guria Lanczchuti, a w 1967 debiutował w Klasie B, 4 strefie Mistrzostw ZSRR. W 1970 w wyniku kolejnej reorganizacji systemu lig ZSRR spadł do Klasy B, strefy 2 i na rok pożegnał się z rozgrywkami profesjonalnymi. W 1972 ponownie startował we Wtoroj Lidze, a od 1980 występował Pierwoj Lidze. W 1986 zajął 2. miejsce i awansował do Wysszej Ligi, ale nie potrafił utrzymać się w niej, do 1989 kontynuował występy w Pierwoj Lidze.
W debiutował w pierwszych rozgrywkach o Mistrzostwo niepodległej Gruzji. W sezonie 1998/99 zajął ostatnie 16. miejsce i spadł do Pirveli Liga. W sezonie 2000/01 połączył się z klubem Lokomotivi B Tbilisi i występował z nazwą Guria-Lokomotivi B Lanchkhuti oraz zdobył awans do Umaglesi Liga. Przywrócił nazwę Guria Lanczchuti, ale powrót był nieudany, w sezonie 2001/02 zajął 14. miejsce i spadł do Pirveli Liga. W sezonie 2007/08 występował nawet w 3 lidze. W 2008 klub powrócił do Pirveli liga i zmienił nazwę na Guria-2000 Lanchkhuti.

</doc>
<doc id="1600878" url="https://pl.wikipedia.org/wiki?curid=1600878" title="FC Guria Lanczchuti">
FC Guria Lanczchuti



</doc>
<doc id="1600879" url="https://pl.wikipedia.org/wiki?curid=1600879" title="Echinacea angustifolia">
Echinacea angustifolia



</doc>
<doc id="1600880" url="https://pl.wikipedia.org/wiki?curid=1600880" title="Giovanni Morrone">
Giovanni Morrone

Giovanni Morrone (ur. w Pizie, zm. 1167? koło Viterbo) – włoski kardynał.
Pochodził z Pizy. Był archidiakonem Tyru w okresie, gdy arcybiskupem tego miasta był Fulcherius (1134–1146), późniejszy patriarcha Jerozolimy. Papież Eugeniusz III mianował go kardynałem prezbiterem Santi Silvestro e Martino ai Monti prawdopodobnie 22 lutego 1152 roku. Podpisywał bulle papieskie między 18 marca 1152 a 30 maja 1159. W trakcie podwójnej papieskiej elekcji w 1159 roku stanął po stronie antypapieża Wiktora IV (1159–1164), a później jego następcy Paschalisa III (1164–1168). Sygnował bulle Wiktora IV między jesienią 1159 a 9 czerwca 1161 i był jego legatem we Francji. Jest identyfikowany z kardynałem kanclerzem o tym samym imieniu, który datował bulle Wiktora IV i Paschalisa III między 5 kwietnia 1162 a 6 sierpnia 1167 bez podania swojego kościoła tytularnego, choć identyfikacja ta nie jest pewna. Zmarł niedaleko Viterbo wskutek obrażeń odniesionych w wyniku upadku z konia.

</doc>
<doc id="1600883" url="https://pl.wikipedia.org/wiki?curid=1600883" title="FC Sioni Bolnisi">
FC Sioni Bolnisi



</doc>
<doc id="1600886" url="https://pl.wikipedia.org/wiki?curid=1600886" title="Dekanat Ujanowice">
Dekanat Ujanowice

Dekanat Ujanowice – dekanat wchodzący w skład diecezji tarnowskiej.
W skład dekanatu wchodzą parafie:

</doc>
<doc id="1600892" url="https://pl.wikipedia.org/wiki?curid=1600892" title="Elisabeth Sladen">
Elisabeth Sladen

Elisabeth Clara Heath-Sladen (ur. 1 lutego 1946 w Liverpoolu, zm. 19 kwietnia 2011 w Londynie) – brytyjska aktorka, najbardziej znana z roli Sary Jane Smith serialach "Doktor Who", "Przygody Sary Jane" oraz "K-9 and Company".
Kariera.
Sara Jane Smith.
W 1973 roku Katy Manning, grająca Jo Grant, opuściła serial "Doktor Who", więc rozpoczęto poszukiwania następnej towarzyszki. O Sladen producent "Doktora Who" dowiedział się od producenta "Z-Cars". Po przesłuchaniach, aktorka dostała rolę nowej towarzyszki, Sary Jane Smith.
Pierwszą historią w jakiej wystąpiła Sladen, była "The Time Warrior". Aktorka wcielała się w rolę Sary Jane przez cztery i pół roku. Aktorka później jeszcze wielokrotnie gościnnie powracała do serialu (np. w odcinku "The Five Doctors"), jednakże nigdy nie powróciła do regularnego odgrywania tej roli.
W 1981 roku nowy producent "Doktora Who" zaproponował Sladen powrócenie do roli Sary Jane Smith, by ułatwić przejście czwartego do piątego Doktora. Aktorka nie przyjęła jednak tej propozycji. Wtedy producent zaproponował Sladen inną propozycję – zagranie w spin-offie serialu. W ten sposób powstał serial "K-9 and Company", lecz doczekał się tylko jednego odcinka.
W latach 90. Sladen dwukrotnie powróciła do tej roli: w odcinkach charytatywnych "Dimensions in Time" oraz niezależnej produkcji "Downtime".
Gdy serial "Doktor Who" powrócił na ekrany w 2005 roku, Sladen wystąpiła gościnnie jako Sarah Jane w odcinku "Zjazd absolwentów" (ang. "School Reunion"). Jeszcze przed emisją tego odcinka w telewizji, w marcu 2006 roku, pojawiła się pierwsza wzmianka o produkcji nowego serialu skupiającego się na Sarze Jane. Wspominany nowy serial zaczęto emitować w styczniu 2007 roku na kanale CBBC Channel. Nosił on tytuł "Przygody Sary Jane" i był produkowany przez 5 kolejnych sezonów.
W 2008 roku aktorka wystąpiła także w innych odcinkach "Doktora Who" pt. "Skradziona Ziemia" ("The Stolen Earth") oraz "Koniec podróży" ("Journey's End").
W 2011 roku z powodu śmierci aktorki wstrzymano dalszą produkcję serialu "Przygody Sary Jane". W serialu "Doktor Who" ku pamięci Sladen zadedykowano odcinek "Niemożliwy Astronauta" ("The Impossible Astronaut") napisem "In Memory of Elisabeth Sladen 1948-2011" (pl: "Pamięci Elisabeth Sladen 1948-2011").

</doc>
<doc id="1600897" url="https://pl.wikipedia.org/wiki?curid=1600897" title="Monika Chrząstowska">
Monika Chrząstowska

Monika Chrząstowska-Zwierzchowska (ur. 29 grudnia 1975 w Wołominie) – polska aktorka teatralna. W latach 1994–1997 adept, a w latach 1998–2000 i ponownie od 2002 roku aktorka Teatru Żydowskiego w Warszawie.

</doc>
<doc id="1600898" url="https://pl.wikipedia.org/wiki?curid=1600898" title="Dekanat Uście Solne">
Dekanat Uście Solne

Dekanat Uście Solne – dekanat wchodzący w skład diecezji tarnowskiej.
W skład dekanatu wchodzą parafie:

</doc>
<doc id="1600899" url="https://pl.wikipedia.org/wiki?curid=1600899" title="Clifford Mulenga">
Clifford Mulenga

Clifford Mulenga (ur. 5 sierpnia 1987 w Kitwe) – piłkarz zambijski grający na pozycji skrzydłowego.
Kariera klubowa.
Karierę piłkarską Mulenga rozpoczął w klubie Chiparamba Great Eagles. W 2004 roku zadebiutował w jego barwach w zambijskiej lidze. Następnie został jednak zawodnikiem południowoafrykańskiego Pretoria University F.C., ale już w 2005 roku został wypożyczony do szwedzkiego Örgryte IS i 29 sierpnia tamtego roku zaliczył debiut w pierwszej lidze w przegranym 1:2 domowym meczu z IFK Göteborg. W Örgryte był rezerwowym i przegrywał rywalizację o miejsce w składzie między innymi z rodakiem Boydem Mwilą. Następnie powrócił do Pretoria University i przez sezon był podstawowym zawodnikiem tego zespołu. W 2007 roku był bliski przejścia do izraelskiego Maccabi Petah Tikva, ale ostatecznie do transferu nie doszło, a Clifford został piłkarzem klubu, Bidvest Wits, grającego w południowoafrykańskiej Premier League. W 2009 roku został wypożyczony do Thanda Royal Zulu, a następnie sprzedany do Mpumalanga Black Aces. W 2010 roku został zawodnikiem Bloemfontein Celtic.
W kolejnych latach Mulenga występował w zespołach Supersport United, Mpumalanga Black Aces, Ajax Kapsztad, ZESCO United, Moroka Swallows, Mbombela United oraz Jomo Cosmos.
Kariera reprezentacyjna.
W reprezentacji Zambii Mulenga zadebiutował w 2006 roku. W swojej karierze wystąpił z Zambią w Pucharze Narodów Afryki 2006 (3. miejsce w grupie) i Pucharze Narodów Afryki 2008 (4. miejsce w grupie). Sukcesy osiągał także z kadrą U-20. W 2007 roku Mistrzostwach Świata U-20 w Kanadzie, na których Zambia dotarła do 1/8 finału. W tym samym roku dotarł też do półfinału Mistrzostw Afryki U-20 oraz został wyróżniony nagrodą dla Najlepszego Młodego Zawodnika Afryki.

</doc>
<doc id="1600900" url="https://pl.wikipedia.org/wiki?curid=1600900" title="Sławomir Biela">
Sławomir Biela

Sławomir Biela (ur. 1956) – jeden ze współtwórców Ruchu Rodzin Nazaretańskich.
Studiował na Politechnice Warszawskiej. Studiował również na ATK, specjalizując się w dziedzinie teologii duchowości.
Tworzenie RRN.
Od 1977 r. blisko współpracował z ks. Dajczerem przy tworzeniu podstaw Ruchu Rodzin Nazaretańskich. Od 1986 r. wchodził w skład redakcji opracowującej materiały formacyjne Ruchu (zwane "zeszytami"). Według raportu komisji teologiczno-prawnej zeszyty te powstawały na podstawie nagrywanych konferencji S. Bieli, które ks. Dajczer lub ktoś inny następnie redagował. Zostały przetłumaczone na 14 języków. Przez kilkanaście lat był jednym z członków kierownictwa Ruchu. W początkowym okresie działalności Ruchu występował publicznie, głosząc wraz z duszpasterzami Ruchu konferencje i prowadząc rozmowy indywidualne na tematy duchowe. Potem, ze względu na interwencję prymasa Józefa Glempa, ks. T. Dajczer wycofał go z działalności publicznej (w 1993 r. i ostatecznie w 1996 r.). Zdaniem komisji Biela był utrzymywany przez Ruch.
Rzekomy charyzmat.
Przez wiele lat żył w przeświadczeniu, że posiada szczególny "charyzmat maryjny". Tak odniósł się do tego w oświadczeniu z 28 lutego 2008 r.:
Po rozeznaniu tzw. „charyzmatu maryjnego” komisja powołana w archidiecezji warszawskiej w celu zbadania RRN w komunikacie z 28 stycznia 2009 r. stwierdziła, że jest on nieprawdziwy.
Raport komisji następująco opisuje funkcjonowanie rzekomego charyzmatu:
S. Biela początkowo zgodził się współpracować z Komisją diecezjalną badającą RRN, lecz po trzech spotkaniach odmówił dalszej współpracy.
Publikacje.
Sławomir Biela jest autorem kilku książek wydanych w wielu językach za granicą . Książki te nigdy nie ukazały się w języku polskim.

</doc>
<doc id="1600904" url="https://pl.wikipedia.org/wiki?curid=1600904" title="Lanczchuti">
Lanczchuti

Lanczchuti () – miasto w zachodniej Gruzji; w regionie Guria. Miejscowość otrzymała status miasta dopiero w 1961. W mieście znajduje się fabryka konserw, zakład przetwórstwa herbaty, zakład przetwórstwa mięsa i mleka oraz cegielnia.
W mieście działa klub piłkarski Guria Lanczchuti, który w sezonie 1987 uczestniczył w rozgrywkach Wysszej Ligi SSSR, będącej najwyższą klasą rozgrywek piłkarskich w Związku Radzieckim.

</doc>
<doc id="1600905" url="https://pl.wikipedia.org/wiki?curid=1600905" title="Miecz świętego Stefana">
Miecz świętego Stefana

Miecz świętego Stefana − broń pierwszego króla Węgier. Jest to miecz wikiński wykonany na przełomie X i XI wieku w Skandynawii. Kościany jelec pokryty plecionką i figurami zwierząt reprezentuje styl czerpiący z tradycji rzymskiej i ornamentyki stepowej. Obosieczna klinga ciągniona prawie przez całą długość obustronnie zbroczem, zwieńczona jest sztychem szerokim. Jej silne zużycie wskazuje, że był to raczej miecz powszedni Stefana I, a nie insygnium władzy. 
W Czechach znalazł się prawdopodobnie w 1270 roku skradziony z węgierskiego skarbca.

</doc>
<doc id="1600906" url="https://pl.wikipedia.org/wiki?curid=1600906" title="Dekanat Wojnicz">
Dekanat Wojnicz

Dekanat Wojnicz – dekanat wchodzący w skład diecezji tarnowskiej.

</doc>
<doc id="1600915" url="https://pl.wikipedia.org/wiki?curid=1600915" title="Eqrem Libohova">
Eqrem Libohova

Eqrem Libohova (ur. 24 lutego 1882 w Gjirokastrze, zm. 7 czerwca 1948 w Rzymie) – albański polityk i dyplomata, dwukrotny premier rządu albańskiego, syn Ali Neki Paszy, młodszy brat Myfita Libohovy.
Życiorys.
Był synem gubernatora Gjirokastry Neki Paszy i Behixhe. Kształcił się w szkole Zosimaia w Janinie i w liceum Galatasaray w Stambule. Ze Stambułu wyjechał do Brukseli, gdzie studiował w Akademii Wojskowej. W latach 1904-1909 służył w kawalerii armii osmańskiej. Ze służby wojskowej przeszedł do administracji osmańskiej. Sprawował funkcję podprefekta na jednej z wysp Dodekanezu, prefekta Wlory, a wreszcie gubernatora Czamerii. W czasie I wojny bałkańskiej jako dowódca brygady walczył przeciwko wojskom greckim w rejonie Janiny, a następnie wycofał podległe mu oddziały na terytorium dzisiejszej Albanii.
W lutym 1914 znalazł się w składzie delegacji albańskiej, która wyjechała do Neuwied z prośbą o objęcie tronu Albanii przez Wilhelma Wieda. W latach 1914-1915 był adiutantem księcia Wilhelma Wieda, w stopniu majora, razem z którym opuścił Albanię po wybuchu wojny. Okres pierwszej wojny światowej spędził głównie na Korfu, współpracując z Esadem paszą Toptanim. Po jej zakończeniu powrócił do Albanii i w 1922 wyjechał do Rzymu by kierować tam poselstwem albańskim. W 1931 towarzyszył królowi Zogowi w czasie pobytu w Operze Wiedeńskiej, kiedy ten był celem zamachu. Sam został postrzelony w nogę przez zamachowców.
W latach 1934-1936 był ministrem Albanii we Francji, akredytowanym także w Belgii. Jako rzecznik bliskiej współpracy z Włochami w latach 1936-1939 kierował resortem spraw zagranicznych. W tym czasie należał do ścisłego kierownictwa Albańskiej Partii Faszystowskiej. Po agresji włoskiej opuścił kraj razem z królem Zogu. W latach 1939-1941 przebywał poza krajem. W styczniu 1943, po dymisji rządu Mustafy Kruji strona włoska zwróciła się do Libohovy, aby ten jako wpływowy właściciel ziemski stanął na czele rządu. Jego gabinet przetrwał zaledwie trzy tygodnie. W 1943 po kapitulacji Włoch był zwolennikiem współpracy z Niemcami, na zasadach "ograniczonego zaufania". W 1944 z pomocą włoskiego generała Alberto Parianiego wyjechał z kraju i do końca życia pozostał we Włoszech, początkowo w Lecce, a następnie w Rzymie.
Był żonaty z Fezilet z d. Vlora, z którą miał dwoje dzieci: Ballkiza i Shenishę.

</doc>
<doc id="1600919" url="https://pl.wikipedia.org/wiki?curid=1600919" title="Protaetia aeruginosa">
Protaetia aeruginosa



</doc>
<doc id="1600921" url="https://pl.wikipedia.org/wiki?curid=1600921" title="Frederik Lovenorn">
Frederik Lovenorn



</doc>
<doc id="1600922" url="https://pl.wikipedia.org/wiki?curid=1600922" title="SK Zestaponi">
SK Zestaponi

SK Zestaponi (gruz. სკ ზესტაფონი) – gruziński klub piłkarski z siedzibą w Zestaponi.
Historia.
Klub został założony 18 czerwca 2004 jako "SK Zestaponi" z inicjatywy współwłaścicieli Huty Ferro-stopów im. Giorgi Nikoladze. Ponieważ klub Samgurali Ckaltubo, który awansował do Umaglesi Liga, z przyczyn finansowych zrezygnował z występów w niej, jego miejsce zajął SK Zestaponi, który gra w niej do dziś.

</doc>
<doc id="1600923" url="https://pl.wikipedia.org/wiki?curid=1600923" title="We've Got Christmas">
We've Got Christmas

We've Got Christmas – pierwszy studyjny album Tiffany Giardina, amerykańskiej wokalistki. Wydany 6 grudnia 2005 roku nakładem studia "785 Records". Z niej pockodzą 2 single: "Sure Don't Feel Like Christmas" i "Rosie Christmas". 

</doc>
<doc id="1600924" url="https://pl.wikipedia.org/wiki?curid=1600924" title="Boks na Letnich Igrzyskach Olimpijskich 1928">
Boks na Letnich Igrzyskach Olimpijskich 1928

Boks na Letnich Igrzyskach Olimpijskich 1928 – zawody bokserskie, które odbyły się w ramach Letnich Igrzysk Olimpijskich w Amsterdamie w 1928 r. 
Zawody odbyły się w dniach od 7 do 12 sierpnia 1928 r. Wystartowało 144 bokserów z 29 krajów.

</doc>
<doc id="1600926" url="https://pl.wikipedia.org/wiki?curid=1600926" title="FC Zestafoni">
FC Zestafoni



</doc>
<doc id="1600928" url="https://pl.wikipedia.org/wiki?curid=1600928" title="Grand Prix San Marino 1997">
Grand Prix San Marino 1997

Grand Prix San Marino 1997 (oryg. Gran Premio di San Marino) – czwarta runda Mistrzostw Świata Formuły 1 w sezonie 1997, która odbyła się 27 kwietnia 1997, po raz 17. na torze Imola.
17. Grand Prix San Marino, 17. zaliczane do Mistrzostw Świata Formuły 1.

</doc>
<doc id="1600929" url="https://pl.wikipedia.org/wiki?curid=1600929" title="Juliane Döll">
Juliane Döll

Juliane Döll (ur. 8 lipca 1986) – niemiecka biathlonistka.
Zadebiutowała w biathlonie w rozgrywkach juniorskich.
Na Mistrzostwach Europy w Langdorf-Arbersee w roku 2006 zajęła 40. miejsce w biegu indywidualnym, 29 w sprincie i 16 w biegu pościgowym. Na Mistrzostwach Europy w Novym Mieście w roku 2008 zajęła 19. miejsce w biegu indywidualnym, 9 w sprincie, 6 w biegu pościgowym oraz zdobyła srebrny medal w sztafecie. Na Mistrzostwach świata juniorów w Martello w roku 2007 zajęła 8. miejsce w biegu indywidualnym, 7 w sprincie, zdobyła brązowy medal w biegu pościgowym i złoty w sztafecie.
Starty w Pucharze Świata rozpoczęła zawodami w Holmenkollen. Wtedy w sprincie zajęła 28. miejsce. Jej najlepszy dotychczasowy wynik w Pucharze świata to 16. miejsce w biegu pościgowym na zawodach w Anterselvie.

</doc>
<doc id="1600935" url="https://pl.wikipedia.org/wiki?curid=1600935" title="Ewa Dąbrowska">
Ewa Dąbrowska

Ewa Dąbrowska (ur. 3 lipca 1964 w Warszawie) – polska aktorka teatralna. 
Życiorys.
W 1978 roku ukończyła szkołę baletową. W 1987 roku zdała egzamin eksternistyczny dla aktorów dramatu w Warszawie. Odznaczona Złotym Krzyżem Zasługi (2015).
W latach 1984–1998 adept, a od 1998 roku aktorka Teatru Żydowskiego w Warszawie.

</doc>
<doc id="1600937" url="https://pl.wikipedia.org/wiki?curid=1600937" title="Zezé (1899–1969)">
Zezé (1899–1969)

Zezé, właśc. José Carlos Guimarães (ur. 2 maja 1899 w Rio de Janeiro, zm. 24 stycznia 1969 tamże) – brazylijski piłkarz, napastnik.
Urodzony w Rio de Janeiro Zezé karierę piłkarską rozpoczął w 1915 roku w klubie Fluminense FC. Już w 1917 roku zdobył zwój pierwszy tytuł mistrza stanu Rio de Janeiro. Sukces ten powtórzył w 1918 i 1919 roku.
Jako gracz klubu Fluminense wziął udział w turnieju Copa América 1921, gdzie Brazylia została wicemistrzem Ameryki Południowej. Zezé zagrał we wszystkich trzech meczach – z Argentyną, Paragwajem i Urugwajem (zdobył bramkę).
Wciąż jako piłkarz Fluminense był w kadrze reprezentacji podczas turnieju Copa América 1922, gdzie Brazylia zdobyła mistrzostwo Ameryki Południowej. Zezé nie zagrał w żadnym meczu.
Wziął udział w zwycięskim turnieju Copa Julio Roca 1922, gdzie Brazylia pokonała Argentynę 2:1.
W 1924 roku Zezé zdobył swój czwarty i ostatni tytuł mistrza stanu Rio de Janeiro. W klubie Fluminense grał do końca swej kariery w 1928 roku.

</doc>
<doc id="1600938" url="https://pl.wikipedia.org/wiki?curid=1600938" title="Obraza majestatu">
Obraza majestatu



</doc>
<doc id="1600940" url="https://pl.wikipedia.org/wiki?curid=1600940" title="Paulina Dulla">
Paulina Dulla

Paulina Dulla (ur. 1980 w Warszawie) – polska aktorka teatralna. 
Życiorys.
Od 2007 roku aktorka Teatru Żydowskiego w Warszawie, Teatru Wariacja i Teatru Dobrego Serca, współautorka scenariuszy i scenograf. Dyplom zdała na ZASP. Ukończyła studia magisterskie na Wydziale Filologii Germańskiej Uniwersytetu Warszawskiego.

</doc>
<doc id="1600943" url="https://pl.wikipedia.org/wiki?curid=1600943" title="Zeze">
Zeze



</doc>
<doc id="1600945" url="https://pl.wikipedia.org/wiki?curid=1600945" title="José Carlos Guimarães">
José Carlos Guimarães



</doc>
<doc id="1600946" url="https://pl.wikipedia.org/wiki?curid=1600946" title="Grand Prix Austrii 1997">
Grand Prix Austrii 1997

Grand Prix Austrii 1997 (oryg. Grosser Preis von Österreich) – 26. Grand Prix Austrii, 20 edycja zaliczana do Mistrzostw Świata Formuły 1, rozgrywana jako 14 w sezonie 1997 po raz 19. na torze Österreichring. W odbywającym się 21 września 1997 roku wyścigu zwycięstwo odnióśł, startujący z pole position, Jacques Villeneuve.

</doc>
<doc id="1600947" url="https://pl.wikipedia.org/wiki?curid=1600947" title="Miecz św. Stefana">
Miecz św. Stefana



</doc>
<doc id="1600948" url="https://pl.wikipedia.org/wiki?curid=1600948" title="Aleja Józefa Piłsudskiego w Białymstoku">
Aleja Józefa Piłsudskiego w Białymstoku

Aleja Józefa Piłsudskiego – jedna z głównych ulic Białegostoku, biegnąca od placu Niepodległości im. Romana Dmowskiego do ronda dr. nauk med. Andrzeja Lussy. Aleja przebiega od Centrum i osiedla Sienkiewicza do granicy z osiedlem Bojary.
Historia.
Plany budowy trasy W-Z sięgały lat przedwojennych. Miała ona za zadanie odciążyć ulicę Stalina (obecnie ul. Lipowa) oraz przejąć ruch tranzytowy. W 1956 roku ustalono, że planowana trasa W-Z będzie nosić nazwę "Alei 1 Maja". Budowę rozpoczęto w 1958 roku i trwała ona do 1964 roku. W 1990 roku nazwę zmieniono na "Józefa Piłsudskiego", a w 2005 na "aleję Józefa Piłsudskiego". W latach 2012-2013 "aleja" przeszła gruntowną modernizację. Przebudowano obie jezdnie, wybudowano nowe drogi rowerowe oraz wytyczono buspasy. Pod skrzyżowaniem z ul. Sienkiewicza wybudowano przejście podziemne.
Otoczenie.
Przy al. Józefa Piłsudskiego znajdują się m.in.:

</doc>
<doc id="1600949" url="https://pl.wikipedia.org/wiki?curid=1600949" title="Erin Hamlin">
Erin Hamlin

Erin Mullady Hamlin (ur. 19 listopada 1986 w New Hartford) – reprezentantka Stanów Zjednoczonych w saneczkarstwie. Startuje w tej dyscyplinie od 2005 roku. Największym sukcesem zawodniczki jest złoty medal w starcie indywidualnym podczas mistrzostw świata w Lake Placid. Zwycięstwem tym zakończyła ponad dziesięcioletnią dominację niemieckich saneczkarek, które nie przegrały zawodów Mistrzostw Świata, Pucharu Świata, czy też igrzysk olimpijskich od 1999 roku. Uczestniczka igrzysk w Turynie, gdzie zajęła 12. miejsce. Cztery lata później była 16, osiem lat później wywalczyła brązowy medal, a dwanaście lat później była 6. Po sezonie 2017/2018 postanowiła zakończyć sportową karierę.
Osiągnięcia.
Puchar Świata.
Zwycięstwa w zawodach indywidualnych (stan na koniec sezonu 2011/2012) – szczegółowo.
Hamlin jeszcze nie wygrała zawodów Pucharu Świata.
Miejsca na podium w zawodach indywidualnych (stan na koniec sezonu 2011/2012) – szczegółowo.
Hamlin dotychczas sześciokrotnie stanęła na podium zawodów Pucharu Świata. Pierwszy raz dokonała tego podczas wyścigu w norweskim Lillehammer, gdzie zajęła trzecie miejsce.
Mistrzostwa Świata.
Hamlin w 2009 roku została mistrzynią świata w zjeździe kobiet. W wyścigu tym dwukrotnie uzyskiwała najlepszy czas, a w drugim przejeździe uzyskała rekord toru. Jest pierwszą medalistką mistrzostw świata pochodzącą ze Stanów Zjednoczonych.

</doc>
<doc id="1600950" url="https://pl.wikipedia.org/wiki?curid=1600950" title="Iberia Samtredia">
Iberia Samtredia



</doc>
<doc id="1600952" url="https://pl.wikipedia.org/wiki?curid=1600952" title="Indygoidyna">
Indygoidyna

Indygoidyna – organiczny związek chemiczny, niebieski barwnik z grupy azochinonów wydzielany do podłoża przez bakterie "Vogesella indigofera", "Corynebacterium insidiosum", "Arthrobacter atrocyaneus" i "Arthrobacter polychromogenes". Indygoidyna jest nierozpuszczalna w wodzie.

</doc>
<doc id="1600953" url="https://pl.wikipedia.org/wiki?curid=1600953" title="Johanna Schnarf">
Johanna Schnarf

Johanna (Hanna) Schnarf (ur. 16 września 1984 w Bressanone) – włoska narciarka alpejska, zawodniczka klubu G.S. Fiamme Gialle.
Kariera.
Po raz pierwszy na arenie międzynarodowej pojawiła się 1 grudnia 1999 roku w St. Vigilio, gdzie w zawodach FIS Race zajęła 39. miejsce w slalomie. W 2003 roku wystartowała na mistrzostwach świata juniorów w Briançonnais, gdzie jej najlepszym wynikiem było trzynaste miejsce w zjeździe. Na rozgrywanych rok później mistrzostwach świata juniorów w Mariborze, była między innymi piętnasta w zjeździe.
W zawodach Pucharu Świata zadebiutowała 5 grudnia 2004 roku w Lake Louise, gdzie nie ukończyła supergiganta. Pierwsze pucharowe punkty wywalczyła 20 stycznia 2006 roku w Sankt Moritz, zajmując 20. miejsce w tej samej konkurencji. Na podium zawodów PŚ po raz pierwszy stanęła 6 marca 2010 roku w Crans-Montana, kończąc zjazd na drugiej pozycji. W zawodach tych rozdzieliła Lindsey Vonn z USA i Marianne Abderhalden ze Szwajcarii. Najlepsze wyniki osiągnęła w sezonie 2015/2016, kiedy to w klasyfikacji generalnej zajęła 21. miejsce, a w klasyfikacji supergiganta była dziewiąta.
W 2010 roku wystąpiła na igrzyskach olimpijskich w Vancouver, gdzie jej najlepszym wynikiem było czwarte miejsce w supergigancie. Walkę o medal przegrała tam z Lindsey Vonn o 0,11 sekundy. Ponadto zajęła tam ósme miejsce w superkombinacji i 22. miejsce w zjeździe. Podczas rozgrywanych osiem lat później igrzysk w Pjongczangu była piąta w supergigancie, a kombinacji nie ukończyła. Była też między innymi szósta w superkombinacji podczas mistrzostw świata w Val d’Isère w 2009 roku.
W 2020 r. zakończyła karierę.

</doc>
<doc id="1600957" url="https://pl.wikipedia.org/wiki?curid=1600957" title="Zygmunt Grudziński (radiolog)">
Zygmunt Grudziński (radiolog)

Zygmunt Grudziński (1870 w Łęczycy, zm. 24 września 1929 w Warszawie) – polski lekarz radiolog, założyciel „Polskiego Przeglądu Radiologicznego” i Polskiego Lekarskiego Towarzystwa Radiologicznego, autor prac naukowych. Polski artysta fotograf – członek rzeczywisy Towarzystwa Fotograficznego Warszawskiego, członek rzeczywisty i członek Zarządu Polskiego Towarzystwa Miłośników Fotografii.
Życiorys.
Ukończył III gimnazjum w Warszawie. W 1890 rozpoczął studia na Wydziale Lekarskim Uniwersytetu Warszawskiego. W 1894 roku został aresztowany za udział w manifestacji ku czci Kilińskiego. Po 3 miesięcznym areszcie zesłany do Astrachania. Dzięki amnestii zwolniony, ale bez prawa powrotu do kraju. W 1860 roku ukończył studia medyczne w Dorpacie. Wybrał specjalność: choroby wewnętrzne. Wykształcenie uzupełnił uczestnicząc w wykładach na uniwersytetach w Berlinie i Wiedniu. W 1899 roku pracował w klinice prof. Gluzińskiego we Lwowie, a potem w klinice diagnostycznej Uniwersytetu Warszawskiego. Od 1902 roku latem pełnił funkcję kierownika oddziału hydropatycznego w Ciechocinku. Poświęcając się radiologii zakłada razem z Drozdowiczem Prywatny Zakład Rentgenologiczny. Od 1914 pełni funkcję kierownika pracowni rentgenologicznej w Szpitalu Przemienienia Pańskiego w Warszawie. W 1922 roku otrzymał tytuł doktora medycyny na Uniwersytecie Warszawskim, a w 1926 roku docenta. 
Działalność fotograficzna.
Zygmunt Grudziński był związany z warszawskim środowiskiem fotograficznym. W 1901 roku został członkiem nowo powstałego Towarzystwa Fotograficznego Warszawskiego. Należał do Polskiego Towarzystwa Miłośników Fotografii, w którym pełnił funkcję członka Zarządu PTMF. Miejsce szczególne w jego twórczości zajmowała fotografia aktu – publikowana wielokrotnie m.in. w "Fotografie Warszawskim" (były to pierwsze akty w polskiej prasie fotograficznej). Był współautorem wielu wystaw zbiorowych ogólnopolskich i międzynarodowych (m.in. "II Międzynarodowego Salonu Fotografii Artystycznej we Lwowie").
W 1929 roku otwarto pierwszą wystawę indywidualną Zygmunta Grudzińskiego (artysta nie doczekał inauguracji wystawy – zmarł trzy dni przed otwarciem ekspozycji).

</doc>
<doc id="1600959" url="https://pl.wikipedia.org/wiki?curid=1600959" title="Pożar buszu w South Gippsland">
Pożar buszu w South Gippsland

Red Tuesday („Czerwony wtorek”) - pożar buszu, który miał miejsce 1 lutego 1898 w South Gippsland w stanie Wiktoria. W wyniku pożaru zginęło 12 osób, zniszczeniu uległo 2000 budynków, a 2500 ludzi zostało bez dachu nad głową. Spaleniu uległo 260000 ha ziemi.

</doc>
<doc id="1600962" url="https://pl.wikipedia.org/wiki?curid=1600962" title="Oleksij Łukaszewicz">
Oleksij Łukaszewicz



</doc>
<doc id="1600963" url="https://pl.wikipedia.org/wiki?curid=1600963" title="Grand Prix Luksemburga 1997">
Grand Prix Luksemburga 1997

Grand Prix Luksemburga 1997 (oryg. Groer Preis von Luxemburg) – 5. Grand Prix Luksemburga, pierwsza edycja zaliczana do Mistrzostw Świata Formuły 1, rozgrywana jako 15 w sezonie 1997 na torze Nürburgring. W odbywającym się 28 września 1997 roku wyścigu zwycięstwo odniósł Jacques Villeneuve.

</doc>
<doc id="1600964" url="https://pl.wikipedia.org/wiki?curid=1600964" title="Boks na Letnich Igrzyskach Olimpijskich 1936">
Boks na Letnich Igrzyskach Olimpijskich 1936



</doc>
<doc id="1600965" url="https://pl.wikipedia.org/wiki?curid=1600965" title="Rodrigo José Lima dos Santos">
Rodrigo José Lima dos Santos

Lima, właśc. Rodrigo José Lima dos Santos (ur. 11 maja 1983 w Monte Alegre) – brazylijski piłkarz występujący na pozycji napastnika.
W 2008 roku gracz Santos FC, w 2009 roku występował w klubie Campeonato Brasileiro Série A Avaí FC. Od 2009 roku był zawodnikiem portugalskiego CF Os Belenenses, zaś latem 2010 roku przeniósł się do SC Braga. W 2012 roku podpisał kontrakt z Benficą.

</doc>
<doc id="1600970" url="https://pl.wikipedia.org/wiki?curid=1600970" title="Natalia Dobryńska">
Natalia Dobryńska



</doc>
<doc id="1600972" url="https://pl.wikipedia.org/wiki?curid=1600972" title="Dream Away">
Dream Away

„Dream Away” - singel Tiffany Giardiny wydany 1 listopada 2006. Jego producentem był John Milton.
Videoklip.
Teledysk do utworu „Dream Away” nagrywany był w Nowym Jorku, premiera miała miejsce 1 listopada 2006 na oficjalnej stronie YouTube artystki.

</doc>
<doc id="1600974" url="https://pl.wikipedia.org/wiki?curid=1600974" title="Kościół Dobrego Pasterza w Warszawie">
Kościół Dobrego Pasterza w Warszawie

Kościół Dobrego Pasterza – kościół na Woli w Warszawie, przy ul. Szczecińskiego 5.
Opis.
Świątynia została wybudowana w latach 1995–2000. Projektantami byli architekci Konrad Kucza-Kuczyński, Andrzej Miklaszewski i Piotr Kudelski, a budowniczym ks. Józef Łazicki.
W prezbiterium na ścianie jest namalowany nietypowych rozmiarów fresk przedstawiający Dobrego Pasterza.

</doc>
<doc id="1600978" url="https://pl.wikipedia.org/wiki?curid=1600978" title="Wita Palamar">
Wita Palamar



</doc>
<doc id="1600980" url="https://pl.wikipedia.org/wiki?curid=1600980" title="Kościół pw. Dobrego Pasterza w Warszawie">
Kościół pw. Dobrego Pasterza w Warszawie



</doc>
<doc id="1600981" url="https://pl.wikipedia.org/wiki?curid=1600981" title="Rośliny saprofityczne">
Rośliny saprofityczne



</doc>
<doc id="1600983" url="https://pl.wikipedia.org/wiki?curid=1600983" title="Aleksandre Amisulaszwili">
Aleksandre Amisulaszwili

Aleksandre Amisulaszwili, gruz. ალექსანდრე ამისულაშვილი (ur. 20 sierpnia 1982 w Telawi, Gruzińska SRR) – gruziński piłkarz, występował na pozycji obrońcy, w latach 2002–2016 reprezentant Gruzji. W styczniu 2009 otrzymał rosyjskie obywatelstwo.
Kariera piłkarska.
Kariera klubowa.
W 1999 rozpoczął karierę piłkarską w Torpedo Kutaisi. W 2000 przeszedł najpierw do klubu Iberia Samtredia, a potem w 2001 do Dinamo Tbilisi, z którym zdobył w 2003 Mistrzostwo i Puchar Gruzji. W 2004został kupiony do Dynama Kijów, z którym w 2006 podpisał kontrakt. Jednak nie potrafił zagrać w podstawowym składzie Dynama i był ciągle wypożyczony do klubów Dnipro Dniepropietrowsk, Dinamo Tbilisi, Tawrija Symferopol i Szynnik Jarosław. Po tym jak klub z Jarosławia spadł z najwyższej ligi rosyjskiej został sprzedany do pierwszoligowego klubu Spartak Nalczyk, w którym wybrany kapitanem drużyny. W 2010 roku odszedł do Kayserisporu z Turcji. W lutym 201 podpisał kontrakt z rosyjskim FK Krasnodar. Następnie grał w Krylji Sowietow Samara, İnterze Baku i Karşıyaka SK. W 2016 wrócił do Dinama Tbilisi, gdzie zakończył karierę.
Kariera reprezentacyjna.
W latach 2002-2016 występował w reprezentacji Gruzji. Łącznie rozegrał 50 gier reprezentacyjnych, strzelił 4 gole.

</doc>
<doc id="1600986" url="https://pl.wikipedia.org/wiki?curid=1600986" title="Język magadhi">
Język magadhi

Język magadhi (dewanagari: मागधी), magahi (मगही) – język używany przez kilkanaście milionów osób w indyjskim stanie Bihar. W przeszłości był traktowany jako jeden ze wschodnich dialektów hindi, zwłaszcza że większość użytkowników uczy się literackiego hindi w szkołach i jest on językiem urzędowym w Biharze. Z tego powodu wielu użytkowników magadhi określa go po prostu jako hindi. Nowsze badania wykazały jednak, że magadhi genetycznie należy zaliczyć do wschodniej grupy języków indoaryjskich, wraz z językiem bengalskim i asamskim.

</doc>
<doc id="1600991" url="https://pl.wikipedia.org/wiki?curid=1600991" title="Tswana">
Tswana

Tswana – grupa ludów afrykańskich z rodziny plemion Bantu, zamieszkujących Południową Afrykę. Ich populację szacuje się na ponad 5,6 mln, mówią językiem tswana. Największe społeczności w Botswanie (68% ludności), RPA (7% ludności) i Zimbabwe (0,8%). Hodują kozy i bydło oraz uprawiają sorgo i kukurydzę. Wielu mężczyzn pracuje w przemyśle i kopalniach. Struktura społeczna oparta tradycyjnie na patriarchalnych rodach.
W skład ludów Tswana wchodzi wiele podgrup, są to m.in.: Hurutshe, Kgatla, Kwena, Rolong, Tlhaping i Tlokwa.

</doc>
<doc id="1600992" url="https://pl.wikipedia.org/wiki?curid=1600992" title="Albrecht III Habsburg">
Albrecht III Habsburg

Albrecht III Habsburg (ur. między 18 listopada 1349 a 16 marca 1350 w Wiedniu; zm. 29 sierpnia 1395 w Laxenburgu) – książę austriacki. Albrecht III był synem Albrechta II Kulawego i Joanny von Pfirt.
Życiorys.
W 1362 r. został zaręczony z Elżbietą Andegaweńską, bratanicą króla węgierskiego Ludwika. Po śmierci w 1365 Rudolfa Założyciela, Albrecht wraz z bratem Leopoldem III objął władzę w posiadłościach Habsburgów. Pod naciskiem cesarza Karola IV papież Urban V nie udzielił narzeczonym wymaganej dyspensy i zaręczyny zostały zerwane. W 1366 r. ożenił się z córką cesarską Elżbietą. Małżeństwo okazało się bezdzietne.
W 1369 Albrecht zaspokoił roszczenia finansowe Wittelsbachów, co umożliwiło mu utrzymanie Tyrolu. Spory z bratem doprowadziły w 1379 do podziału posiadłości. Albrecht otrzymał Dolną i Górną Austrię. Wkrótce zaczął przyłączać do swoich posiadłości lenna austriackie. Po śmierci pierwszej żony chciał poślubić Violantę, córkę Galeazza II Viscontiego, ale napotkał na opór papieża. W tej sytuacji zawarł małżeństwo z Beatrycze Hohenzollern, córką burgrabiego norymberskiego Fryderyka V. W 1377 urodził się następca Albrecht IV.
Po śmierci brata Leopolda w bitwie pod Sempach przejął jego posiadłości. Kontynuował walki ze Szwajcarami. W 1394 zawarł umowę małżeńską gwarantującą dziedziczenie Gorycji. Wziął udział w uwięzieniu króla niemieckiego i czeskiego Wacława IV. Zamierzał zająć tron Rzeszy, ale zmarł, zanim mu się to udało.
Albrecht był starannie wykształcony. Wspierał artystów.

</doc>
<doc id="1600995" url="https://pl.wikipedia.org/wiki?curid=1600995" title="Mafalda (komiks)">
Mafalda (komiks)

Mafalda – tytuł argentyńskich komiksów autorstwa Quino. Seria ukazywała się w latach 60. i 70. XX wieku. Główna bohaterka, tytułowa Mafalda, to dziewczynka przynależąca do argentyńskiej klasy średniej, bezkompromisowo nastawiona do świata. Jest głęboko zaangażowana w sprawy ludzkości, nie akceptuje świata w jego obecnym kształcie. Rysunki przedstawiające Mafaldę i grupę jej przyjaciół ukazywały się w Ameryce Łacińskiej, Europie i Azji w latach 1964–1973. Mafalda została przetłumaczona na ponad 30 języków, na jej podstawie powstały również dwie serie kreskówek i jeden film animowany.
Historia.
Postać Mafaldy powstała w 1962 roku z myślą o historyjce reklamowej mającej ukazać się w dzienniku „Clarín”. Zleceniodawca (producent AGD) zażyczył sobie, aby jej główną bohaterką była dziewczynka o imieniu zaczynającym się na sylabę MA. Kampania reklamowa ostatecznie nie została zrealizowana, gdyż dziennik „Clarín” zerwał kontrakt z firmą.
Julián Delgado – ówczesny starszy redaktor tygodnika „Primera Plana”, a zarazem przyjaciel Quino – namówił rysownika do rozwinięcia pomysłu. W konsekwencji Mafalda zaczęła się regularnie ukazywać w wyżej wspomnianym periodyku poczynając od 29 września 1964 roku. Początkowo bohaterami rysunków byli wyłącznie Mafalda i jej rodzice. Felipe wkroczył na scenę w styczniu 1965 roku. Dwa miesiące później, na skutek prawnego konfliktu Mafalda przestała ukazywać się w Primera Plana.
15 marca tego samego roku stołeczny dziennik Mundo przystąpił do drukowania przygód Mafaldy (pięcioletniej wówczas dziewczynki). Treść historyjek miała nawiązywać do bieżących wydarzeń. W ciągu następnych tygodni Quino stworzył postaci Manolito, Susanity i Miguelita. Jednak gazeta przestała istnieć 22 grudnia 1967 roku, w momencie gdy mama Mafaldy zaszła w ciążę.
Reaktywacja Mafaldy nastąpiła sześć miesięcy później (2 czerwca 1967) za sprawą tygodnika „Siete Días Ilustrados”. Z uwagi na fakt że rysunki musiały docierać do redakcji minimum dwa tygodnie przed publikacją, komentarze Quino na temat otaczającej rzeczywistości nie mogły być tak aktualne jak w poprzednich edycjach. Grono bohaterów zostało kolejno poszerzone o Guille – brata Mafaldy – i Libertad – jej maciupeńką koleżankę. 25 czerwca 1973 roku Quino przestał regularnie tworzyć Mafaldę.
Mafalda pojawiła się jeszcze kilkakrotnie, zwłaszcza jako orędowniczka na rzecz praw człowieka. W 1976 Quino zaprojektował plakat promujący Konwencję Praw Dziecka UNICEF-u.
Chronologia.
W Polsce w 1985 r. w cyklu Literatura na Świecie dla dzieci i młodzieży ukazała się kompilacja "Mafalda".

</doc>
<doc id="1600997" url="https://pl.wikipedia.org/wiki?curid=1600997" title="Deep (singel)">
Deep (singel)

Deep – trzeci singel brytyjskiego zespołu muzycznego Anathema. Został wydany tylko w Holandii w celach promocyjnych.
Twórcy.
Opracowano na podstawie materiału źródłowego.

</doc>
<doc id="1600998" url="https://pl.wikipedia.org/wiki?curid=1600998" title="Okręty podwodne typu ST">
Okręty podwodne typu ST

Okręty podwodne typu ST – typ szybkich okrętów podwodnych zaprojektowanych przez Japończyków pod koniec II wojny światowej. Czasami od pierwszej jednostki serii nazywane "typem I-201". Nie zdążyły one odegrać żadnej roli w wojnie na Pacyfiku.
Historia.
W połowie 1943 roku, zakładając wzrost znaczenia floty podwodnej w wojnie na Pacyfiku oraz analizując doświadczenia niemieckich sojuszników zdecydowano się na budowę szybkich okrętów podwodnych. Projektując nowy typ użyto dokumentacji technicznej floty "U-bootwaffe", przekazywanych Japończykom drogą radiową oraz uzyskanych podczas rejsu I-8 do Europy. Wykorzystano także wnioski z wcześniejszego prototypowego szybkiego okrętu podwodnego własnej konstrukcji No 71.
Nowy sposób walki zakładał użycie okrętów typu "ST" w grupach liczących kilka jednostek. Ich celem miały być amerykańskie lotniskowce niszczone konwencjonalnymi torpedami z bliskich odległości. Zasięg operacyjny "ST" wykluczał ich stosowanie na zachodnim brzegu Stanów Zjednoczonych.
Poza mniejszymi, przybrzeżnymi okrętami typu "STS" oraz miniaturowymi okrętami podwodnymi były to jedyne budowane przez Japonię bojowe okręty podwodne pod koniec II wojny światowej. Program wojenny 44/45 zakładał wybudowanie 76 jednostek tego typu.
Konstrukcja.
Okręty tego typu nie były kopią niemieckich okrętów typu "XXI", choć pewne rozwiązania technologiczne zostały z nich zapożyczone - na przykład specyfika budowy akumulatorów zwiększająca ich pojemność. Chrapy umożliwiały korzystanie z 6-cylindrowych silników wysokoprężnych także na głębokości peryskopowej. Stery głębokości znajdowały się na dziobie oraz rufie. Okręt napędzany był przez 2 śruby, inaczej niż w przypadku No 71 oraz "STS" posiadających 1 śrubę. Zapas paliwa wynosił 95 ton.
Autonomiczność okrętu szacowano na 30 dni.
Uzbrojenie i wyposażenie.
Okręt wyposażono w 2 pojedyncze działka przeciwlotnicze Typu 96 kalibru 25 mm, z zapasem wynoszącym 1800 sztuk amunicji. 4 wyrzutnie torpedowe były przystosowane do odpalania torped parogazowych Typ 95 lub elektrycznych Typ 92.
Dwa z budowanych okrętów (I-207, I-208) miało być przystosowanych do odpalania torped samobójczych "Kaiten".
Wyposażenie obejmowało szumonamiernik, sonar oraz dwa rodzaje radarów - obserwacji morskiej (Typ 3 model 2) oraz powietrznej (Typ 3 model 3).
Produkcja i zastosowanie bojowe.
Dzięki zastosowaniu elementów produkcji seryjnej, produkcja odbywała się bardzo szybko. Budowę prototypowego I-201 rozpoczęto w marcu 1944 roku, a zwodowany został w listopadzie (w lutym 1945 wcielony do służby). Ponadto rozpoczęto budowę I-202, I-203, I-204, I-205, I-206, I-207 oraz I-208, ale przed kapitulacją ukończono tylko dwa pierwsze. Nie rozpoczęto budowy kolejnych zamówionych okrętów (I-209 do I-223).
Okręty te nie odegrały jakiejkolwiek roli w działaniach wojennych. Ze względu na całkowity brak paliwa, nie odbyły one żadnego patrolu, jedynie I-201 miał kilka testowych rejsów próbnych. Część budowanych jednostek została zniszczona lub uszkodzona podczas alianckich nalotów. Większość z nich zezłomowano krótko po wojnie.

</doc>
<doc id="1600999" url="https://pl.wikipedia.org/wiki?curid=1600999" title="Judith Cabaud">
Judith Cabaud

Judith Cabaud (czyt. fr: ʒydit kabo, ur. 1941 w Nowym Jorku, Brooklyn) – amerykańska pisarka i muzykolog wywodząca się z rodziny francuskich Żydów, której przodkowie pochodzili z terenów Polski i Rosji. 
Studiowała na Uniwersytecie Nowego Jorku, a następnie kontynuowała naukę na Sorbonie. W wieku 20 lat nawróciła się na katolicyzm. Wyszła za mąż, ma dziewięcioro dzieci, osiadła we Francji. Autorka wielu książek w tym biografii "Eugenio Zolli. Prorok nowego świata". 
Jest muzykologiem i autorką wielu prac na temat stosunków między judaizmem i chrześcijaństwem, roli papieża Piusa XII w czasie wojny światowej oraz wielkiego rabina Rzymu, Eugenio Zollego. Jest też od 1994 krytykiem muzycznym na Festiwalu w Bayreuth.

</doc>
<doc id="1601000" url="https://pl.wikipedia.org/wiki?curid=1601000" title="Japońskie okręty typu 201">
Japońskie okręty typu 201



</doc>
<doc id="1601005" url="https://pl.wikipedia.org/wiki?curid=1601005" title="Goran Karadžić">
Goran Karadžić

Goran Karadzić (cyr. Александар Гилић; ur. 22 grudnia 1974 w Belgradzie) – serbski koszykarz, grający na pozycji rzucającego obrońcy, bądź niskiego skrzydłowego.
Jako 19-latek zadebiutował w zespole Crvenej zvezdy Belgrad - zasłużonego klubu w starej Jugosławii. Występy w klubie z Belgradu zaowocowały powołaniem do młodzieżowej reprezentacji kraju, udającej się na mistrzostwa Europy w roku 1996. W tej reprezentacji, oprócz Karadžicia, grali m.in. Boštjan Nachbar, Predrag Drobnjak, a także późniejszy zawodnik Śląska Wrocław - Nikola Jestratijević, i Prokomu Trefla Sopot - Jovo Stanojević. Karadžić i spółka przywieźli z tej imprezy brązowy medal.
W sezonie 1998/1999 przyjechał do Polski na testy do Śląska, gdzie trenerem był Andrej Urlep. Karadžić jednak nie przekonał wrocławskiego szkoleniowca na tyle, by podpisano z nim kontrakt.
Serb, mimo tego, nie wyjechał z Polski, trafiając do drugoligowej wówczas Polonii Warszawa. Nie pomógł jednak warszawianom w uzyskaniu awansu do ekstraklasy i po sezonie wrócił do Jugosławii, gdzie niedługo później rozpoczęła się wojna.
Od czerwca do listopada 1999 nie grał w żadnym klubie. Na przełomie października i listopada przyjechał ponownie do Polski, podpisując kontrakt ze Śląskiem Wrocław. W debiucie w zespole z Wrocławia zdobył 4 pkt. w meczu z Cersanitem Nomi Kielce.

</doc>
<doc id="1601006" url="https://pl.wikipedia.org/wiki?curid=1601006" title="Jan Kloka">
Jan Kloka

Jan Kloka (ur. 9 stycznia 1811 w Połchowie koło Pucka, zm. 13 września 1880 w Nowym Mieście Lubawskim), polski duchowny katolicki, działacz społeczny, wieloletni proboszcz w Nowym Mieście Lubawskim.
Był synem Józefa i Zuzanny z domu Rembiertin. Kształcił się w gimnazjum w Chojnicach i tamże w 1836 zdał maturę. Naukę kontynuował w seminarium duchownym w Pelplinie, święcenia kapłańskie przyjął 18 kwietnia 1840. Pierwszą placówką duszpasterską ks. Kloki była parafia przy toruńskim kościele świętych Janów, gdzie młody duchowny pracował jako wikariusz. Potem był wikariuszem w Golubiu, a od czerwca 1844 proboszczem w Nowem nad Wisłą. Był tam także dziekanem (od 1849) oraz inspektorem szkół ludowych.
We wrześniu 1853 rozpoczął pracę jako proboszcz parafii w Nowym Mieście Lubawskim. Od 1856 był jednocześnie dziekanem nowomiejskim, w latach 1860-1868 wykonywał obowiązki powiatowego inspektora szkół ludowych. Zaangażował się w ruch trzeźwościowy i w 1855 zainicjował działalność Bractwa Trzeźwości, zaledwie po miesiącu istnienia zrzeszającego niemal półtora tysiąca parafian. Proboszcz Kloka należał do inicjatorów utworzenia w Nowym Mieście gimnazjum katolickiego (1856) oraz powołał do życia chór kościelny (istniał już w 1873). W dobie Kulturkampfu pełnił posługę duszpasterską w opuszczonych pobliskich parafiach w Radomnie i Lipinkach. Na czas pracy duszpasterskiej w Nowym Mieście ks. Kloki przypadła likwidacja klasztoru franciszkanów-reformatów w Łąkach Bratiańskich (1875); 27 września 1875 Kloka zabrał z klasztoru do kościoła nowomiejskiego Najświętszy Sakrament, udzielił także schronienia przełożonemu klasztoru ojcu Rogeriuszowi Binkowskiemu (pomagał on proboszczowi w pracy duszpasterskiej, a po śmierci Kloki przejął na jakiś czas zarząd nad parafią). 
Ks. Kloka był etnografem amatorem, interesował się zwyczajami ludowymi i pisywał na ten temat do pisma "Pielgrzym", utrzymywał korespondencję z Oskarem Kolbergiem. Należał do Towarzystwa Pomocy Naukowej i Towarzystwa Naukowego w Toruniu.
Zmarł 13 września 1880, pochowany został na cmentarzu w Nowym Mieście Lubawskim.

</doc>
<doc id="1601007" url="https://pl.wikipedia.org/wiki?curid=1601007" title="Okręty podwodne typu I-201">
Okręty podwodne typu I-201



</doc>
<doc id="1601008" url="https://pl.wikipedia.org/wiki?curid=1601008" title="Titanoboa cerrejonensis">
Titanoboa cerrejonensis



</doc>
<doc id="1601009" url="https://pl.wikipedia.org/wiki?curid=1601009" title="Społeczeństwo cywilne">
Społeczeństwo cywilne

Społeczeństwo cywilne – sfera prywatno-cywilnej aktywności jednostek, której głównym celem jest zaspokajanie ich potrzeb. Całokształt stosunków społeczno-ekonomicznych wraz z ich prawno-instytucjonalnymi gwarancjami. Koncepcja stworzona przez G.W.F. Hegla jako „system potrzeb”. Relacje pomiędzy społeczeństwem cywilnym a społeczeństwem politycznym były istotnym elementem opisu rzeczywistości społecznej w ramach nowoczesnego dyskursu społeczno-politycznego, m.in. w twórczości Alexisa de Tocqueville’a, Karola Marksa oraz Ferdynanda Tönniesa.
Ta nowoczesna liberalna koncepcja wywodzi się z klasycznej republikańskiej społeczności cywilnej. Termin zastąpiony w 1949 r. przez komunistyczną cenzurę terminem społeczeństwo obywatelskie w celu uniemożliwienia prawidłowego rozumienia prac Marksa.

</doc>
<doc id="1601011" url="https://pl.wikipedia.org/wiki?curid=1601011" title="Baikuris">
Baikuris

Baikuris – wymarły rodzaj mrówek z podrodziny Sphecomyrminae. Gatunkiem typowym jest †"Baikuris mandibularis". Skamieniałości z okresu późnej kredy znaleziono na terenach Rosji i Stanów Zjednoczonych.
Gatunki.
Rodzaj obejmuje trzy gatunki:

</doc>
<doc id="1601016" url="https://pl.wikipedia.org/wiki?curid=1601016" title="Język bihari">
Język bihari

Języki bihari – zbiorcze określenie języków maithili, bhodźpuri, magadhi i innych bytów językowych na terenie indyjskiego stanu Bihar oraz przygranicznych terenach Nepalu. Zaliczane są one do wschodniej grupy języków indoaryjskich, wraz z bengalskim, orija i asamskim. Ze względu na fakt, że językiem administracji i szkolnictwa w stanie Bihar jest hindi, użytkownicy tych języków mają stosunkowo niskie poczucie tożsamości językowej (nie dotyczy to języka maithili), pomimo wypracowania bogatej literatury ludowej (pieśni i opowiadania) w tych językach. 

</doc>
<doc id="1601019" url="https://pl.wikipedia.org/wiki?curid=1601019" title="Mieczysław (Włocławek)">
Mieczysław (Włocławek)

Mieczysław – osiedle włocławskie, znajdujące się w dzielnicy Zachód Przemysłowy, niegdyś część dóbr Brzezie, należących do Kronenbergów. Nazwa odimienna (od Mieczysława Miączyńskiego). W okresie przedwojennym Mieczysław uznawano za część wsi Krzywa Góra, obecnie Mieczysław jest częścią miasta Włocławek.
Zobacz też: Mieczysław

</doc>
<doc id="1601021" url="https://pl.wikipedia.org/wiki?curid=1601021" title="Piece of My Soul">
Piece of My Soul

Piece Of My Soul – pierwszy anglojęzyczny album Garou wydany w Kanadzie 6 maja 2008, a w Europie 12 maja.
Album nagrywany był w Szwecji pod okiem producenta Peera Astroma, który wcześniej pracował z gwiazdami takimi jak Madonna czy Jennifer Lopez. Na pierwszy singiel wybrano żywiołowy utwór "Stand up" napisany i skomponowany przez Roba Thomasa, wokalistę grupy Matchbox i Carlosa Santany. Światowa premiera utworu odbyła się 10 marca 2008, w Polsce w stacji radiowej RMF FM. To przełomowy album Garou pod wieloma względami. Ukazał się w roku w którym upłynęło 10 lat od debiutu artysty. Pierwszy album, na którym Garou jest autorem piosenki. Tekst do utworu "All The Way" napisał sam Garou, muzykę skomponował Kevin Hughes. 
Obok Peera Astroma i Roba Thomasa z artystą współpracowało wielu autorów i kompozytorów światowych przebojów. Tandem Lundin-Carsslon, autorzy piosenki "Back For More" wcześniej pisali dla Céline Dion i amerykańskiej grupy Backstreet Boys.
Don Mescall, który współpracował z Leann Rimes i Ronanem Keatingiem skomponował dla Garou trzy utwory. Artysta współpracował też z dwoma artystkami Judy Tzuke (Morcheeba) i brytyjską piosenkarką Lucie Silvas, które napisały piosenkę "You And I", a Guy Chambers, autor największych przebojów Robbiego Williamsa skomponował piosenkę "First Day Of My Life"
Na albumie znajdują się dwa covery: "Burning" (wykonywała go szwedzka grupa Cue) i wspomniany utwór "First Day Of My Life" śpiewany przez Melanie C). 
Wideoklipy "Stand up" i "Heaven`s Table" nakręcono na kalifornijskiej pustyni. Reżyserem jest Raphael Mazzucco.
W Kanadzie i Polsce album uzyskał status złotej płyty.
W ramach promocji albumu Garou dwukrotnie pojawił się w Polsce. W maju był gościem programów telewizyjnych, a jesienią podpisywał płyty w warszawskim Empiku.

</doc>
<doc id="1601036" url="https://pl.wikipedia.org/wiki?curid=1601036" title="Mafalda komiks">
Mafalda komiks



</doc>
<doc id="1601042" url="https://pl.wikipedia.org/wiki?curid=1601042" title="Symetria punktowa">
Symetria punktowa



</doc>
<doc id="1601046" url="https://pl.wikipedia.org/wiki?curid=1601046" title="Georgian Bay">
Georgian Bay

Georgian Bay (ang. "Georgian Bay", fr. "baie Georgienne") – wielka zatoka Jeziora Huron, położona całkowicie w prowincji Ontario w Kanadzie. Znajduje się w północno-wschodniej części Huronu i jest wyraźnie oddzielona od głównego akwenu jeziora Półwyspem Bruce’a na południu oraz wyspą Manitoulin na północy.
Rys ogólny.
Georgian Bay jest otoczona następującymi jednostkami administracyjnymi (podług ruchu wskazówek zegara):
Szeroki na 32 km kanał o nazwie ang. "The Main Channel" oddziela Półwysep Bruce’a od wyspy Manitoulin, łącząc tymże Georgian Bay z resztą Jeziora Huron. Szeroki i długi kanał North Channel (Ontario), który sam ma wymiary wielkiego jeziora, oddziela wyspę Manitoulin od lądu stałego na północy w Sudbury District. North Channel łączy się z Georgian Bay wąskim przesmykiem usytuowanym na zachód od Killarney, na wysokości miejscowości Little Current na wyspie Manitoulin. Dawniej kanał ten stanowił ważną trasę dla parowców kursujących po Wielkich Jeziorach. Obecnie na całej zatoce królują jednostki turystyczne, wśród nich okazałe, pełnomorskie nadbudowane jachty żaglowe i motorowe.
Północne brzegi zatoki oraz akwen Georgian Bay tradycyjnie stanowiły i nadal stanowią rdzenne tereny kultury (nie tylko łowcze i rybne) Indian Anishinaabe. Południowe zamieszkiwane były przez Indian Huronów – Petun (Wyandotów). Zatoka z tego powodu stanowiła tradycyjnie ważny szlak kupiecki pomiędzy skupiskami rozmaitych plemion Odżibwe, mówiących po algonkiańsku oraz Huronów.
Francuski podróżnik, wojskowy i późniejszy pierwszy francuski gubernator Nowej Francji (Kanady), Samuel de Champlain, był pierwszym znanym Europejczykiem w tych stronach. Odwiedził on Georgian Bay w latach 1615-16, nadając jej nazwę "La Mer douce" (Morze Łagodne). Nazwę "Georgian Bay" (na cześć króla Jerzego IV) jezioru nadał w 1882 r. (wymazując tymże nazwy francuskie czy obrazowe, po części tubylcze) lojalnie nastawiony twórca map, porucznik Henry Bayfield z Royal Navy.
Geografia.
Georgian Bay ma 320 km długości i 80 km szerokości. Powierzchnia tafli wynosi 15 tys. km². Jest ona prawie tego samego rozmiaru co całe Jezioro Ontario.
Wschodnia połać Georgian Bay stanowi południową granicę wielkiej formacji geologicznej zwanej Tarczą Kanadyjską. Pokrywy skalne z różowego granitu, wyszlifowane przez lodowce i szumiące na wiecznym wietrze, rdzennie kanadyjskie wejmutki to znamię wysp oraz linii brzegowej jeziora, uwiecznione w świadomości kogokolwiek kto był w jeziornym Ontario, np. w twórczości malarskiej Grupy Siedmiu przykładowo obrazem Fredericka Varleya, "Stormy Weather, Georgian Bay" (1921).
Zachodni brzeg zatoki, od Collingwood na północ, po Tobermory, tworzy Kuesta Niagary, ciągnąca się dalej wzdłuż południowej krawędzi wyspy Manitoulin. Brzegi, zbudowane z dolomitów, są tu z reguły wysokie na kilkadziesiąt metrów i urwiste.
Najbardziej na południe wysuniętą część Georgian Bay stanowi Zatoka Nottawasaga, nad którą leży Collingwood.
Wyspy.
Liczba wysp i wysepek zatoki jest liczona w dziesiątki tysięcy. Większość z nich znajduje się w pobliżu wschodniej linii brzegowej. Noszą one zbiorczą nazwę "Trzydzieści Tysięcy Wysp" (ang. Thirty Thousand Islands). Najważniejszymi dwoma są
Zlewisko.
Korytarz wodny Trent-Severn Waterway łączy Georgian Bay z Jeziorem Ontario, począwszy od wylotu w nabrzeżnym miasteczku Port Severn (Ontario), ulokowanym w południowo-wschodnim krańcu Georgian Bay, idąc dalej za pośrednictwem akwenu jeziora Simcoe, w pobliżu miasta Trenton (Ontario) skończywszy.
Nieco dalej na północ, jezioro Nipissing jest połączone z Georgian Bay ujściem rzeki French River.
Rezerwat biosfery.
W październiku 2004, wschodni obszar akwenu przybrzeżnego zatoki, Georgian Bay Littoral został mianowany dziedzictwem biologicznym ludzkości, po nadaniu mu rangi rezerwatu biosfery przez UNESCO.
Osady.
Miasteczka Midland i Penetanguishene, ulokowane na południowym brzegu zatoki, stanowią osady letniskowe; jest tam wiele domów letniskowych ukrytych w przeróżnych zatoczkach czy na wysepkach wschodniego akwenu zatoki.
Natomiast Collingwood, Meaford i Wasaga Beach wszystkie leżą wokół zatoki Nottawasaga, także na południu.
Owen Sound oraz Wiarton leżą na Półwyspie Bruce’a, oddzielającym zatokę od tafli głównej jeziora Huron na zachodzie, tworzącym przy tym część południowo-zachodniej linii brzegowej zatoki.
Natomiast Tobermory jest położone na zupełnym odludziu, na samym północnym końcu półwyspu Bruce’a. Duży, samochodowy Prom jeziorny o nazwie "Chi-Cheemaun" (w języku tutejszych Indian: "Wielkie Czółno") łączy osadę Tobermory na półwyspie Bruce z osadą South Baymouth na wyspie Manitoulin.
Port w Parry Sound, na wschodnim brzegu zatoki, jest najgłębszym słodkowodnym portem świata. Z uwagi na stosunkowo łatwy dojazd samochodem z Toronto czy Sudbury cieszy się on bardzo dużą frekwencją turystyczną, jak na odludzie Kanady.
Chaty letniskowe.
Na północnych czy wschodnich brzegach znajdują się główne skupiska czy występują w dużej liczbie pojedynczo rozrzucone chaty letniskowe, tradycyjne "cottages" Kanady, oczywiście, także w obrębie krainy 30.000 Wysp. Co poniektóre ważniejsze lokalizacje tych skupisk na mapie to Cognashene, Wah Wah Taysee, Pointe au Baril (Ontario). Większość chat jest dostępną jedynie łodzią czy małym samolotem lotnictwa ogólnego przystosowanym do startów i lądowań na jeziorach.
Historia.
Prace archeologiczne wskazują na stałe tubylcze zamieszkiwanie południowej Tarczy kanadyjskiej od co najmniej 11 000 lat. Ślady osad z późnego paleolitu znaleziono na wyspie Manitoulin, oraz w okolicy Killarney. W chwili kontaktu z Europejczykami francuskimi Indianie Odżibwe oraz Ottawa, którzy (jedni i drudzy) nazywają samych siebie mianem Anishinaabe (w liczbie mnogiej: Anishinaabeg), zamieszkiwali wszystkie brzegi zatoki.
Indianie Huroni (czyli Wyandoci) oraz Indianie z plemienia Tionontati zamieszkiwali ziemie na południu.
Pierwszy znanym Europejczykiem, który zawitał na brzegi Georgian Bay, był prawdopodobne nastoletni tłumacz-czeladnik Étienne Brûlé, którego Francuzi wysłali w 1610 r. w teren "na studia" do indiańskiej społeczności Onontchataronon, ludzi posługujących się językiem algonkińskim, zamieszkujących zlewisko rzeki Ottawy. Indianie Ci przemieszczali się każdej zimy w pobliże wiosek innych Indian, Arendarhonon, z konfederacji Huronów, zamieszkujących południowe obrzeże Georgian Bay, obecnie znane z tego powodu mianem Huronii. Tłumacz Brulé powrócił w te strony raz jeszcze w 1611 r. W podobnych okolicznościach, tegoż lata, inny młody tłumacz-czeladnik, którego nazwisko poszło w niepamięć tak, że jest znany w historii jedynie imiennie, jako Thomas, zatrudniony był przez francuskiego chirurga i kupca futer, Daniela Boyera, i także prawdopodobnie zawitał do Huronii w towarzystwie Indian Onontchataronon. W 1615 r. pracodawca Brulé'go, czyli francuski podróżnik Samuel de Champlain, sam zawitał na Georgian Bay, a nawet spędził u jej brzegu zimę, właśnie w Huronii.
Nieco przed nim przybył na jej brzegi misjonarz Récollet, Joseph Le Caron, który później żył z Huronami w ich wioskach w latach 1615-16 i 1623-24. Inny misjonarz, Sagard, przybył tu w latach 1623-34. Z kolei francuski jezuita Jean de Brébeuf rozpoczął prace misyjne w terenie Huronii około 1626 r., a misyjny fort Sainte-Marie, pierwsza przetrwała osada Europejczyków na obszarze Ontario, utworzony został w 1639 r. na miejscu dzisiejszego miasteczka Midland. Zrekonstruowana misja jezuicka, Sainte-Marie among the Hurons, jest obecnie skansenem prowincjonalnym utrzymywanym przez prowincję Ontario. Położony opodal jest Martyrs' Shrine, kościół katolicki pod wezwaniem Canadian Martyrs, tzn. jezuitów zabitych przez okolicznych Indian w XVII wieku.
Penetanguishene (Ontario), także ulokowany w pobliżu Midlandu, stanowił bazę marynarki w 1793, za sprawą admirała Johna Graves Simcoe, którego nazwiskiem nazwano jezioro Simcoe.
Bitwy morskie.
W roku 1814, u schyłku wojny brytyjsko-amerykańskiej, w południowej części akwenu Zatoki Georgian, toczono bitwy morskie. 17 sierpnia 1814 r., przy ujściu rzeki Nottawasaga River, blisko plaży znanej jako Wasaga Beach, brytyjski szkuner HMS "Nancy" został zatopiony przez okręty amerykańskie. Kilka tygodni później "Nancy" została pomszczona, kiedy to z kolei okręty amerykańskie zostały zdobyte przez angielskich marynarzy w części zatoki znanej jako Detour Passage.
Kultura.
Nazwa.
Nazwy wysp takie jak "Manitoulin" (pochodna od Gitchi Manitou, czyli "Wielkiego Ducha") oraz "Giant's Tomb" ("Grób Olbrzyma") wskazują na bogate życie kulturowe w tym regionie. Tubylcze społeczności nadal żyją w obrębach swoich tradycyjnych jeziorno-leśnych terytoriów, praktykując życie tradycyjne, z dala od zgiełku urbanistycznej Kanady.
Podróżnik i przyszły pierwszy gubernator Nowej Francji (francuskiej Kanady), Samuel de Champlain, nazwał ten akwen "Morzem Łagodnym", zapewne po wysłuchaniu lokalnego folkloru Huronów.
Natomiast Georgian Bay zmapował jako pierwszy w 1815 r. kapitan William Fitzwilliam Owen, który sensownie nazwał to jezioro mianem Lake Manitoulin, zgodnie z tradycją lokalną. Jednak jego następca po fachu, kapitan Henry Bayfield, który sporządził później znacznie precyzyjniejsze mapy zatoki, przezwał ją patriotycznie do dziś obowiązującą nazwą monarchiczną, ukutą na cześć angielskiego króla Jerzego IV. Mapy Bayfielda stanowią karto(typo)grafię stosowaną do dziś, w erze kartografii lotniczej czy satelitarnej.
Legenda Kitchikewana.
Huroni mają legendę o bogu swoim zwanym Kitchikewana, który to olbrzymem był, olbrzymim na tyle, aby strzec całej Georgian Bay. Kitchikewana także bardzo gniewnym był, i pewnego dnia, rozwścieczony, wrył jedną swą olbrzymią dłoń w skaliste grunty okolicy, po czym cisnął wydobytą przezeń ziemią w kierunku dotychczas nieskazitelnie czystych tafli Wielkich Jezior. Z gestu jego powstała kraina 30.000 Wysp, a zagłębienia wynikłe, gdzie ryły jego palce, to właśnie te pięć długich zatok Georgian Bay: Midland Bay, Penetang Bay, Hog Bay, Sturgeon Bay, oraz Matchedash Bay. Ukojony, bóg-olbrzym położył się do snu i śpi nadal, jako Giant's Tomb Island (dosłownie: Wyspa Grobu Giganta).

</doc>
<doc id="1601048" url="https://pl.wikipedia.org/wiki?curid=1601048" title="Japońskie okręty typu ST">
Japońskie okręty typu ST



</doc>
<doc id="1601052" url="https://pl.wikipedia.org/wiki?curid=1601052" title="Mycena pura">
Mycena pura



</doc>
<doc id="1601053" url="https://pl.wikipedia.org/wiki?curid=1601053" title="Flaga powiatu polickiego">
Flaga powiatu polickiego



</doc>
<doc id="1601054" url="https://pl.wikipedia.org/wiki?curid=1601054" title="Król Artur i Rycerze Sprawiedliwości">
Król Artur i Rycerze Sprawiedliwości

Król Artur i Rycerze Sprawiedliwości / Król Artur i Rycerze Okrągłego Stołu / Król Artur i kwadratowi rycerze Okrągłego Stołu (ang. "King Arthur &amp; the Knights of Justice") – amerykański serial animowany bardzo luźno oparty na legendach arturiańskich. Wyprodukowany przez Golden Films, C&amp;D Entertainment i Bohbot Entertainment. Pierwsza emisja miała miejsce w latach 1992–1993. W Polsce serial był emitowany w paśmie wspólnym TV lokalnych (TVP Regionalna) na początku drugiej połowy lat dziewięćdziesiątych z polskim lektorem. Gra na podstawie serialu została wyprodukowana na Super Nintendo przez Enix.
Fabuła.
W roku 581, król Artur i jedenastu Rycerzy Okrągłego Stołu prowadziło wojnę ze złą królową Morganą, jej generałem lordem Viperem i ich kamiennymi rycerzami. Morgana uwięziła swoich wrogów w kryształach. Ponieważ Merlin nie mógł ich uwolnić, sprowadził z XX wieku drużynę futbolu amerykańskiego z Nowej Anglii. Kierował się identycznym wyglądem oraz wolą walki. Lider drużyny, którego imię brzmi Artur, został królem. Tylko Merlin, Morgana i Viper wiedzą o ich pochodzeniu. Dworzanie Kamelot jedynie są zdziwieni ich osobliwym z perspektywy wczesnego średniowiecza zachowaniem.
Okrągły Stół służy, by za pomocą czarów uzbroić Rycerzy po wypowiedzeniu przysięgi. Zbroje nie są w najmniejszym stopniu podobne do średniowiecznych, każda jest inna, wyposażona czasem w dość nowoczesną broń. Także wozy bojowe pchane przez konie. Każdy rycerz ma inne zwierzę na tarczy, które może zmaterializować do pomocy w walce lub transporcie (m.in. sfinks, sokół, baran, smok).
Celem jest zdobycie dwunastu Kluczy Prawdy. Pozwolą uwolnić prawdziwego króla Artura i Rycerzy. Wtedy Merlin odeśle ich zastępców do ich czasów. Do każdego przypisany jest Klucz indywidualnie dobrany do serca i żaden Rycerz nie może dotknąć cudzego. Jeśli tak się stanie, Klucz rozpuści się i pojawi w innym miejscu, a wtedy poszukiwania trzeba wznowić. Artur jest jedynym, który może dotykać cudzych Kluczy. Nowi Rycerze interesują się głównie powrotem do domu, co nastąpi po zdobyciu wszystkich Kluczy i nie dbają o to co będzie po tym. Merlin dla uwolnienia prawdziwego Artura i Rycerzy poświęca nawet część swojej energii życiowej.

</doc>
<doc id="1601055" url="https://pl.wikipedia.org/wiki?curid=1601055" title="Jacek Popek (artysta)">
Jacek Popek (artysta)

Jacek Popek (ur. w 1939 r. w Otłoczynie) – artysta projektant, pedagog ASP w Gdańsku, zajmuje się wzornictwem przemysłowym.
Życiorys.
Studiował na Wydziale Architektury i Urbanistyki Politechniki Gdańskiej, dyplom uzyskał w 1966 r. Profesor, jest kierownikiem Katedry Wzornictwa Przemysłowego, prowadzi Pracownię Wzornictwa Przemysłowego na Wydziale Architektury i Wzornictwa. W latach 1978–1981 i 1987–1990 był prorektorem gdańskiej uczelni.

</doc>
<doc id="1601057" url="https://pl.wikipedia.org/wiki?curid=1601057" title="Harcerstwo (czasopismo)">
Harcerstwo (czasopismo)

Harcerstwo – czasopismo, wydawane od 1959 przez Związek Harcerstwa Polskiego (Harcerskie Biuro Wydawnicze), początkowo nosiło podtytuł "Pismo instruktorskie Związku Harcerstwa Polskiego". Tytuł nawiązywał do przedwojennego kwartalnika „Harcerstwo” i także wychodziło jako kwartalnik, później miesięcznik (z podtytułem "Miesięcznik Związku Harcerstwa Polskiego"). W ciągu ok. 40 lat ukazało się ponad 450 numerów.
Czasopismo zajmowało się bieżącymi problemami harcerstwa i ZHP, jego rolą w społeczeństwie, historią harcerstwa (obszerne materiały o historii harcerstwa w różnych regionach Polski), publikowało biografie harcerskie i dokumenty historyczne.
Redaktorami naczelnymi „Harcerstwa” byli m.in. Jan Kinast (1959), Czesław Dejnarowicz (1959-1966), Zygmunt Janik (1966-1971), Olgierd Fietkiewicz (od 1972), Henryk Pytlik. W „Harcerstwie” publikowali m.in.: Stanisław Broniewski, Wiktoria Dewitzowa, Andrzej Glass, Krzysztof Grzebyk, Aleksander Kamiński, Marian Miszczuk, Bogusław Śliwerski, Zofia Zakrzewska.

</doc>
<doc id="1601059" url="https://pl.wikipedia.org/wiki?curid=1601059" title="Fara Lacrimi">
Fara Lacrimi

Fara Lacrimi – pierwszy album grupy Akcent już bez Mariusa Nedelcu. Ukazał się na początku lutego 2009 roku w wersji CD. Zawiera 14 utworów, w tym osiem w języku angielskim, cztery w języku rumuńskim oraz dwa remiksy.

</doc>
<doc id="1601060" url="https://pl.wikipedia.org/wiki?curid=1601060" title="Polo na słoniach">
Polo na słoniach

Polo na słoniach – zespołowa dyscyplina sportowa, odmiana polo, w której zamiast na koniach zawodnicy poruszają się na słoniach.
Wstęp.
Powstała w latach 60. XX wieku. Największą popularnością cieszy się w Nepalu, gdzie jest popierana przez władze państwowe jako element tradycji narodowej. Poza tym uprawiana jest także w Indiach, Sri Lance, Birmie oraz w Południowej Afryce, Namibii, Tanzanii i Mozambiku. Zawody w krajach afrykańskich organizowane są przede wszystkim jako atrakcja dla turystów.
Rozgrywki międzynarodowe rozgrywane są pod auspicjami założonego w 1982 Międzynarodowego Stowarzyszenia Polo na Słoniach "(World Elephant Polo Association)" z siedzibą w nepalskim mieście Chitwan. Rozgrywki odbywają się w dwóch międzynarodowych ligach, których zwycięzcy spotykają się w meczu o mistrzostwo świata (od 1982).
Zasady.
Mecz rozgrywany jest w dwóch częściach (po 10 minut każda) z piętnastominutową przerwą. W przerwie gracze zmieniają strony boiska oraz słonie. Drużyna składa się z czterech zawodników na słoniach. Na jednej połowie boiska może przebywać maksymalnie trzech zawodników z jednej drużyny, a w polu przylegającym do linii końcowej boiska, mającym kształt litery D, tylko po jednym zawodniku z każdej drużyny. Każde niebezpieczne zagranie karane jest rzutem wolnym z miejsca popełnienia faulu lub rzutem karnym z odległości 20 metrów, jeżeli przewinienie nastąpiło w obrębie pola D. Obowiązuje zasada jednego uderzenia, co oznacza, że zawodnik, który nie trafi w piłkę traci prawo do ponownego uderzenia. Gracze mogą grać tylko jedną ręką. W przypadku remisu ogłaszana jest 5 minutowa dogrywka, w której obowiązuje zasada złotej bramki, a w przypadku dalszego remisu odbywa się konkurs rzutów karnych.
Mecz kontrolowany jest przez dwóch sędziów na słoniach i na boisku, jednego bocznego sędziego, również na słoniu oraz dwóch pieszych arbitrów punktowych, którzy znajdują się na liniach kończących boisko.
Boisko i sprzęt.
Boisko ma wymiary 100 na 70 metrów, podzielone jest na dwie połowy. Na środku wyrysowany jest okrąg o średnicy 10 metrów. Na linii kończącej boisko znajduje się pole punktowe w kształcie litery D o promieniu 20 metrów. Bramka zdobywana jest w przypadku, gdy piłka przejdzie przez linię kończącą boisko na szerokości wyznaczonej przez pole D.
Piłka używana do gry jest identyczna jak w polo konnym. Ma wymiary 7,6–8,9 cm i wagę 99–128 g, zbudowana jest z masy plastycznej lub drewna wierzbowego. Uderzaki w kształcie młotków na długich tyczkach mają długość od 5 do 12 stóp i są przystosowane do wzrostu zwierzęcia. Zawodnik jest obowiązkowo ubrany w kask lub kapelusz typu topee.
Mistrzowie świata w polo na słoniach.
1982 – James Manclark Scottish Team 
1983 – Tiger Tops Tuskers 
1984 – Tiger Tops Tuskers 
1985 – Tiger Tops Tuskers 
1986 – Nepal National Parks 
1987 – Tiger Tops Tuskers 
1988 – Nepal National Parks 
1989 – Oberoi 
1990 – Grindlays Maharajahs 
1991 – National Parks 
1992 – Tiger Tops Tuskers 
1993 – J &amp; B Rare
1994 – National Parks 
1995 – International Distillers 
1996 – National Parks 
1997 – Tiger Mountain 
1998 – Tiger Tops Tuskers 
1999 – National Parks 
2000 – Tiger Tops Tuskers 
2001 – Chivas Regal 
2002 – National Parks 
2003 – Tiger Tops Tuskers 
2004 – Chivas Regal 
2005 – Chivas Regal 
2006 – Angus Estates 
2007 – Chopard 
2008 – NG 

</doc>
<doc id="1601061" url="https://pl.wikipedia.org/wiki?curid=1601061" title="Okręgowa Delegatura Rządu Wilno">
Okręgowa Delegatura Rządu Wilno

Okręgowa Delegatura Rządu Wilno – okręgowe (wojewódzkie) przedstawicielstwo Delegatury Rządu na Kraj powstałe w marcu 1942 w Wilnie.
Okręgowy Delegat Rządu był przedstawicielem Rządu RP i sprawował naczelne kierownictwo całej okręgowej administracji rządowej z wyjątkiem wojskowej i spraw przewidzianych do bezpośredniej kompetencji władz centralnych.
Konwent Stronnictw Politycznych.
Sprawami cywilnymi w wileńskim ZWZ zajmowała się Okręgowa Rada Polityczna. Stanowiła ona organ doradczy komendanta Okręgu Wilno. Jesienią 1942 zmieniono jej nazwę i przeniesiono do Delegatury. Odtąd jej nazwa brzmiała: Konwent Stronnictw Politycznych. W jego skład stronnictwa delegowały swoich przedstawicieli. Byli to:
Posiedzenia konwentu odbywały się pod przewodnictwem Delegata Rządu. Uczestniczył w nich zwykle Komendant Okręgu lub jego zastępca. Konwent przetrwał do lipca 1944

</doc>
<doc id="1601062" url="https://pl.wikipedia.org/wiki?curid=1601062" title="Wszołowica">
Wszołowica

Wszołowica zwana inaczej malofagozą jest chorobą pasożytniczą zwierząt powodowaną przez owady z rzędu Phthiraptera nazywanymi tradycyjnie wszołami. Wszołowica występuje przede wszystkim u zwierząt zaniedbanych, niedożywionych lub u takich, które są opadnięte przez inne pasożyty. Chorobotwórczość pasożytów jest znikoma przy ich niewielkiej liczbie. Powodują one niepokój, świąd skóry. Odżywiają się złuszczonym nabłonkiem, odłamkami włosów. Wyjątkowo i tylko niektóre karmią się krwią i to tylko z ran i zadrapań które powstały bez ich udziału. U ssaków problem wszołowicy dotyczy przede wszystkim koni, bydła, owiec, psów, kotów. U ptaków wszystkie gatunki ptactwa domowego mogą chorować na tę chorobę. Wszołowice zwierząt hodowlanych powodują wszoły z podrzędu Amblycera.
Rozpoznanie opadnięcia tymi pasożytami polega na stwierdzeniu obecności samych pasożytów lub ich jaj na skórze.
Wszołowicę leczymy poprzez opylanie lub kąpiele w środkach owadobójczych. U ptactwa dodatkowo można stosować kąpiele piaskowe.

</doc>
<doc id="1601065" url="https://pl.wikipedia.org/wiki?curid=1601065" title="Vladimir Breitschev">
Vladimir Breitschev



</doc>
<doc id="1601071" url="https://pl.wikipedia.org/wiki?curid=1601071" title="Antonio Aguerre">
Antonio Aguerre

Antonio Aguerre – piłkarz urugwajski, pomocnik.
Jako piłkarz klubu Liverpool Montevideo wziął udział w turnieju Copa América 1922, gdzie Urugwaj zajął trzecie miejsce. Aguerre zagrał we wszystkich czterech meczach - z Chile, Brazylią, Argentyną i Paragwajem.
Od 23 września 1922 roku do 10 sierpnia 1924 roku Aguerre rozegrał w reprezentacji Urugwaju 9 meczów, w których nie zdobył żadnej bramki.

</doc>
<doc id="1601073" url="https://pl.wikipedia.org/wiki?curid=1601073" title="Cornelis de Vos">
Cornelis de Vos

Cornelis de Vos (ur. 1584 w Hulst w Zelandii, zm. 9 maja 1651 w Antwerpii) – flamandzki malarz i rysownik.
Większą część życia spędził w Antwerpii, gdzie od 24. roku życia był członkiem gildii św. Łukasza, w której później piastował funkcję mistrza cechu. Malował sceny mitologiczne, biblijne i historyczne, martwe natury, a w późnych latach 20. XVII wieku monumentalne sceny rodzajowe. Współpracował z Rubensem, wykonując dekoracje malarskie m.in. w pałacu Torre de la Parada Filipa IV króla Hiszpanii.
Popularność zdobył dzięki portretom, które malował we własnym stylu, zdominowanym przez chłodne odcienie szarości. Były to przedstawienia pojedynczych postaci, jak również portrety grupowe. Odznaczały się bogactwem szczegółów i spokojną statyczną formą, najbardziej cenione są jego wizerunki dzieci.
Na twórczość De Vosa największy wpływ mieli Peter Paul Rubens i Antoon van Dyck. Jego młodszym bratem był Paul de Vos (zm. w 1678), malarz animalista, natomiast uczniem, niespokrewniony z artystą Simon de Vos (1603–76).
Prace artysty rozproszone są w galeriach i muzeach całego świata. W zbiorach polskich w Muzeum Narodowym w Krakowie znajduje się "Portret chłopca z psem" (Nr inw. XIIA-93). Natomiast w Muzeum w Tarnowskich Górach znajduje się "Portret mężczyzny w czarnym stroju z koronkowym kołnierzem", którego domniemanym autorem jest Cornelis de Vos. Szczegółowe ekspertyzy i konserwacja wykazały, że płótno powstało w latach 1630–35 w warsztacie flamandzkiego artysty, zostało jednak gruntownie przemalowane w XIX wieku, co utrudniało identyfikację.

</doc>
<doc id="1601076" url="https://pl.wikipedia.org/wiki?curid=1601076" title="Andriej Jeszczenko">
Andriej Jeszczenko

Andriej Olegowicz Jeszczenko, ros. Андрей Олегович Ещенко (ur. 9 lutego 1984 w Irkucku, Rosyjska FSRR) – rosyjski piłkarz, grający na pozycji obrońcy.
Kariera piłkarska.
Kariera klubowa.
Wychowanek SDJuSSz "Zenit" w Irkucku. W 2003 rozpoczął karierę piłkarską w Zwiezdzie Irkuck. W 2005 przeszedł do klubu FK Chimki. W 2006 podpisał kontrakt z Dynamem Kijów, z którym zdobył Puchar Ukrainy. Nie wywalczył jednak miejsca w podstawowym składzie Dynama i został wypożyczony do Dinama Moskwa. Sezon 2007/08 rozpoczął w klubie Dnipro Dniepropietrowsk. W latach 2009-2011 grał na wypożyczeniu w Arsenale Kijów. Po wygasnięciu kontraktu z Dynamem Kijów powrócił do Rosji, gdzie został piłkarzem Wołgi Niżny Nowogród. W 2012 roku przeszedł do Łokomotiwu Moskwa. W 2013 roku został zawodnikiem Anży Machaczkała. W 2014 roku został wypożyczony do Kubania Krasnodar, a w 2016 do Dinama Moskwa. Latem 2016 przeszedł do Spartaka Moskwa.
Kariera reprezentacyjna.
Występował w reprezentacji Rosji U-21. 11 września 2011 zadebiutował w dorosłej reprezentacji w wygranym 4:0 meczu z Izraelem.

</doc>
<doc id="1601077" url="https://pl.wikipedia.org/wiki?curid=1601077" title="Społeczeństwo polityczne">
Społeczeństwo polityczne

Społeczeństwo polityczne to sfera politycznej aktywności jednostek, w ramach której kształtowane są relacje (wzajemny wpływ) pomiędzy obywatelami oraz rządem, zarówno centralnym jak i lokalnym (samorządem). Koncepcja ta stanowiła istotny element nowoczesnych analiz społeczno-politycznych, czego głównymi przedstawicielami byli Alexis de Tocqueville ("O demokracji w Ameryce") oraz Karol Marks ("Przyczynek do krytyki heglowskiej filozofii prawa").
Współcześnie termin ten został wyparty przez ponowoczesną koncepcję społeczeństwa obywatelskiego.

</doc>
<doc id="1601080" url="https://pl.wikipedia.org/wiki?curid=1601080" title="Andrzej Lerch">
Andrzej Lerch

Andrzej Lerch (ur. 1937 w Borysławie) – polski projektant architektury statków, pedagog ASP w Gdańsku oraz Wydziału Architektury, Inżynierii i Sztuki Sopockiej Akademii Nauk Stosowanych. 
Życiorys.
Studiował na Wydziale Architektury Politechniki Gdańskiej w latach 1956–1962. Profesor, prowadzi Pracownię Projektowania Architektury Okrętu na Wydziale Architektury i Wzornictwa ASP w Gdańsku.
Na Wydziale Architektury, Inżynierii i Sztuki Sopockiej Akademii Nauk Stosowanych prowadzi zajęcia z projektowania wnętrz obiektów pływających oraz zajęcia z technologii wnętrzarskich. 
Członek Akademickiego Klubu Obywatelskiego im. Prezydenta Lecha Kaczyńskiego w Gdańsku.

</doc>
<doc id="1601081" url="https://pl.wikipedia.org/wiki?curid=1601081" title="Marek Ziętara">
Marek Ziętara

Marek Ziętara (ur. 23 czerwca 1970 w Nowym Targu) – polski hokeista, trener hokejowy. Syn Walentego, brat Piotra.
Kariera.
Występował na pozycji napastnika w Podhalu Nowy Targ (1988-1990) i w Cracovii (1990-1995). W polskiej ekstralidze rozegrał 123 mecze i strzelił 20 goli. Uczestniczył w turnieju hokejowym na Zimowej Uniwersjadzie 1993. Zakończył karierę w wieku 25 lat z powodu kontuzji barku.
W 1995 ukończył Akademię Wychowania Fizycznego im. Bronisława Czecha w Krakowie. Po zakończeniu kariery od 1995 był trenerem w SMS Nowy Targ (pięć sezonów; jako asystent Walerija Woronina oraz Wiktora Pysza), SMS Gdańsk (jeden sezon jako samodzielny trener). Następnie przez sześć sezonów był szkoleniowcem drużyn młodzieżowych we włoskim klubie SG Cortina. Od listopada 2008 był asystentem Milana Jančuški w Podhalu Nowy Targ (łącznie dwa sezony). Zastąpił na tym stanowisku Tadeusza Kalatę. Od kwietnia 2010 do października 2011 był asystentem Milana Jančuški w Ciarko KH Sanok / Ciarko PBS Bank KH Sanok. Od 5 października 2011 do 30 marca 2012 pracował jako pierwszy trener Ciarko PBS Bank Sanok. 21 maja 2012 został trenerem MMKS Podhale Nowy Targ (jego asystentem został mianowany Rafał Sroka). Ponadto 9 lipca 2012 mianowany przez PZHL asystentem selekcjonera reprezentacji Polski (został nim Igor Zacharkin). W maju 2013 podpisał nowy, trzyletni kontrakt z MMKS Podhale. Po sezonie 2013/2014 pierwotnie ustąpił z funkcji trenera drużyny, po czym zmienił decyzję i związał się z klubem dwuletnim kontraktem. 16 października 2015 zasłabł podczas meczu przeciw JKH GKS Jastrzębie w Nowym Targu. Na początku sezonu Polskiej Hokej Ligi 2016/2017 28 września 2016 został zdyskwalifikowany przez Wydział Gier i Dyscypliny PZHL na okres jednego roku za swoje zachowanie z 16 września 2016 w Nowym Targu, gdy po meczu przeciw Cracovii miał zaatakować sędziego głównego tego spotkania, Michała Bacę. W związku z powyższym kontrakt trenera został rozwiązany przez klub z Nowego Targu. Pod koniec października 2016 został mianowany na stanowisko dyrektora sportowego Podhala Nowy Targ. Decyzję Wydziału Gier i Dyscypliny PZHL, na wniosek Marka Ziętary, pozostała do odbycia część kary została darowana od dnia 1 kwietnia 2017, zaś warunkiem jej zawieszenia było uiszczenie kwoty w wysokości 1 tys. zł. na rzecz PZHL. Od 1 maja 2017 był ponownie głównym trenerem Podhala, zaś w trakcie sezonu 2017/2018 złożył dymisję ze stanowiska 18 listopada 2017. Na początku kwietnia 2018 został ogłoszony trenerem drużyny MH Automatyka Gdańsk (prowadził zespół w sezonie 2018/2019). 4 września 2018 został ogłoszony trenerem reprezentacji Polski seniorów, jako szkoleniowiec zaangażowany w sztabie głównego trenera, Tomasza Valtonena. W tej funkcji uczestniczył w turnieju mistrzostw świata edycji 2019 (Dywizja IB). W sezonie PHL 2019/2020, po przemianowaniu nazwy, prowadził drużynę Lotos PKH Gdańsk, która nie została zgłoszona do kolejnej edycji rozgrywek. 15 lipca 2020 został przedstawiony jako główny trener zespołu Ciarko STS Sanok, powracającego po czterech latach przerwy do występów w PLH edycji 2020/2021. Na początku kolejnej edycji PHL 2021/2022 15 października 2021 zasłabł podczas meczu przeciw KH Energa Toruń w Sanoku. 22 listopada 2021 ogłoszono, że złożył dymisję z posady trenera.

</doc>
<doc id="1601082" url="https://pl.wikipedia.org/wiki?curid=1601082" title="Charles O’Bannon">
Charles O’Bannon

Charles Edward O’Bannon (ur. 22 lutego 1975 w Bellflower) – amerykański koszykarz, grający na pozycji rzucającego obrońcy, bądź niskiego skrzydłowego.
W 1993 wystąpił w meczu gwiazd amerykańskich szkół średnich – McDonald’s All-American.
Po ukończeniu szkoły średniej w 1993 rozpoczął występy w barwach renomowanej uczelni UCLA, u boku swojego starszego brata Eda. Jako debiutant notował 11,6 punktu, 6,8 zbiórki, 1,6 asysty, 1,4 bloku oraz 1,1 przechwytu. W kolejnym sezonie średnia zdobywanych punktów wzrosła do 13,6. Zespół Bruins zdobył wtedy mistrzostwo NCAA, a tytuł MVP przypadł w udziale Edowi. W mistrzowskim składzie znajdowali się także inni znani z późniejszych występów w NBA zawodnicy tj.: Tyus Edney czy Jiří Zídek. Młodszy z braci rozegrał jeszcze dwa sezony na UCLA, uzyskując w ostatnim średnie 17,7 punktu, 6,9 zbiórki, 2,4 asysty i 1,1 przechwytu.
W 1997 Charles przystąpił do draftu NBA, w którym został wybrany z numerem 31 ogólnej listy przez klub Detroit Pistons. Jako pierwszoroczniak wystąpił w 30 spotkaniach, osiągając 2,1 punktu oraz 1,1 zbiórki na mecz. Swojego debiutu nie mógł zaliczyć do zbyt udanych. W kolejnym sezonie spędzał na parkiecie średnio 9,2 minuty w każdym z 18 rozegranych gier. Notował 3,1 punktu i 1,9 zbiórki na mecz. 22 stycznia został zwolniony przez klub, po czym zatrudniono go ponownie 4 dni później. Na koniec sezonu udało mu się zaliczyć 4 spotkania w play-off. Po zakończeniu sezonu rozstał się definitywnie z NBA i los przywiódł go do Polski, gdzie zasilił zespół obrońców tytułu Śląsk Wrocław. W trakcie sezonu był jednym z najlepszych zawodników, co zaowocowało powołaniem do meczu gwiazd PLK. Wrocławski zespół dominował podczas rozgrywek, sięgając po kolejny tytuł mistrzowski. O’Bannon otrzymał tytuł MVP finałów.
Z Polski udał się do Japonii. W trakcie rozgrywek 2002/03 przeszedł do włoskiego Benettonu Treviso, z którym sięgnął po tytuł mistrza Włoch. W zespole grywał z dawnym kolegą ze studiów Tyusem Edneyem. Po tym epizodzie powrócił do Japonii. Na przestrzeni ostatniej dekady zdobył tam trzy mistrzostwa kraju, tytuł MVP sezonu regularnego (2007) oraz wiele innych rozmaitych nagród i wyróżnień.

</doc>
<doc id="1601084" url="https://pl.wikipedia.org/wiki?curid=1601084" title="Aleksandr Amisulaszwili">
Aleksandr Amisulaszwili



</doc>
<doc id="1601089" url="https://pl.wikipedia.org/wiki?curid=1601089" title="Wyandot">
Wyandot



</doc>
<doc id="1601092" url="https://pl.wikipedia.org/wiki?curid=1601092" title="Polo na wielbłądach">
Polo na wielbłądach

Polo na wielbłądach - gra zespołowa uprawiana głównie w Mongolii. Odmiana polo, w której zamiast na koniach zawodnicy poruszają się na wielbłądach dwugarbnych.
Boisko do gry w polo na wielbłądach ma wymiary 150 na 100 metrów. Na jego liniach końcowych znajdują się bramki o wymiarach 5 na 1,5 metra. Mecz składa się z dwóch części po 10 minut każda z 5 minutową przerwą. W przypadku remisu odbywa się dogrywka, a jeżeli i ona nie przyniesie rozstrzygnięcia zarządzane są rzuty karne z odległości 10 metrów. 
Drużyna polo składa się z pięciu zawodników. Gra odbywa się gumową piłką o średnicy 12-15 centymetrów. 
Rozgrywki toczą się pod auspicjami powstałej w 2002 Mongolskiej Federacji Polo na Wielbłądach. Federacja skodyfikowała zasady gry oraz zajmuje się jej promocją między innymi przez organizowanie turniejów np: podczas festiwalu Naadam.

</doc>
<doc id="1601094" url="https://pl.wikipedia.org/wiki?curid=1601094" title="Geologia stratygraficzna">
Geologia stratygraficzna



</doc>
<doc id="1601101" url="https://pl.wikipedia.org/wiki?curid=1601101" title="FIS Cup w skokach narciarskich 2008/2009">
FIS Cup w skokach narciarskich 2008/2009

FIS Cup w skokach narciarskich 2008/2009 – 4. edycja FIS Cupu, która rozpoczęła się 12 lipca 2008 roku w Oberwiesenthal, a zakończyła 7 marca w Sapporo. W ramach cyklu rozegrano 22 konkursy.

</doc>
<doc id="1601102" url="https://pl.wikipedia.org/wiki?curid=1601102" title="Marek Adamczewski (projektant)">
Marek Adamczewski (projektant)

Marek Stanisław Adamczewski (ur. 13 listopada 1949 w Łodzi) – polski projektant wzornictwa przemysłowego, profesor sztuk plastycznych, absolwent i były dziekan Wydziału Architektury i Wzornictwa Akademii Sztuk Pięknych w Gdańsku, pracownik naukowo-dydaktyczny tej uczelni, założyciel pracowni Marad Design.
Życiorys.
Wykształcenie.
Zdał maturę w liceum pedagogicznym. W 1973 ukończył studia na Wydziale Architektury i Wzornictwa Przemysłowego Państwowej Wyższej Szkoły Sztuk Plastycznych w Gdańsku, pisząc dyplom w pracowni prof. Adama Haupta. W 1983 na tym samym wydziale obronił rozprawę doktorską z zakresu sztuk użytkowych, a w 2008 na Wydziale Form Przemysłowych Akademii Sztuk Pięknych w Krakowie uzyskał stopień doktora habilitowanego na podstawie dorobku i rozprawy pt. „Projektowanie produktu – pulpit sterowniczy pojazdu szynowego”. W 2011 uzyskał tytuł profesora sztuk plastycznych. Ukończył również podyplomowe studia Design Management prowadzone w Warszawie przez Szkołę Główną Handlową i Instytut Wzornictwa Przemysłowego.
Kariera zawodowa.
W trakcie studiów uzyskał stypendium fundowane przez Zakłady Sprzętu Oświetleniowego „Zaos” w Wilkasach niedaleko Giżycka, gdzie po uzyskaniu tytułu magistra sztuki rozpoczął pracę jako samodzielny projektant wzornictwa. W 1974 wygrał konkurs na asystenta na wydziale, który ukończył i od tamtej pory jest pracownikiem naukowo-dydaktycznym gdańskiej ASP. W latach 1996–2002 był prorektorem do spraw studenckich, a od 2002 do 2005 pełnił funkcję dziekana Wydziału Architektury i Wzornictwa. W latach 2008–2012 natomiast był prorektorem do spraw kształcenia i rozwoju. Wraz z Bogumiłą Jóźwicką prowadzi Pracownię Projektowania Produktu. 
W 2019 został członkiem Rady Doskonałości Naukowej I kadencji.
Był promotorem kilkudziesięciu prac dyplomowych. Ponadto jest wykładowcą studiów podyplomowych Total Design Management organizowanych w Warszawie przez IWP i Szkołę Biznesu Politechniki Warszawskiej. Bywa kuratorem i projektantem wystaw oraz członkiem jury konkursów wzorniczych. W latach 2014–2015 był konsultantem merytorycznym i współautorem programu Wzornictwo Biznes Zysk zorganizowanego przez IWP.
Prócz działalności dydaktycznej zajmuje się projektowaniem w zakresie szeroko rozumianego pojęcia design. Opracowuje m.in. obudowy i konstrukcje sprzętu elektronicznego i opakowania oraz tworzy kompleksowe opracowania wzornicze produktu. Zazwyczaj pracuje w interdyscyplinarnych zespołach. W 1993 wraz z Bogumiłą Jóźwicką, Markiem Średniawą i Jarosławem Szymańskim założył nieformalną grupę projektową D7, zaś w 2003 własną pracownię projektową Marad Design. Do produkcji wdrożonych zostało około 300 jego projektów, w tym ponad 20 pojazdów szynowych. Brał udział w realizacji koncepcji m.in. elektrycznych zespołów trakcyjnych Pesa Mazovia, Pesa Acatus, Pesa Bydgostia i Alstom EMU250, wagonów spalinowych typu 214M i 610M oraz spalinowego zespołu trakcyjnego typu 218M.
Życie prywatne.
W 1975 zamieszkał na stałe w Gdańsku. Ma żonę Małgorzatę i córkę Milenę. W wolnych chwilach uprawia z najbliższą rodziną turystykę oraz zajmuje się ogrodem.

</doc>
<doc id="1601104" url="https://pl.wikipedia.org/wiki?curid=1601104" title="Waldemar Gawlik">
Waldemar Gawlik

Waldemar Gawlik (ur. 4 stycznia 1947 w Szastarce) – polski aktor teatralny. W latach 1971–1976 adept, a od 1976 roku aktor i inspicjent Teatru Żydowskiego w Warszawie.
W 1976 roku zdał egzamin eksternistyczny dla aktorów dramatu w Warszawie.

</doc>
<doc id="1601105" url="https://pl.wikipedia.org/wiki?curid=1601105" title="Otar Marcwaladze">
Otar Marcwaladze

Otar Marcwaladze, gruz. ოთარ მარცვალაძე (ur. 14 lipca 1984 w Tbilisi) – gruziński piłkarz, grający na pozycji napastnika, reprezentant Gruzji. Od 2015 występuje w klubie Dila Gori.
Kariera piłkarska.
Kariera klubowa.
W 2004 rozpoczął karierę piłkarską w WIT Georgia Tbilisi. Na początku 2006 podpisał 5-letni kontrakt z Dynamem Kijów. Jednak nie potrafił zagrać w podstawowym składzie Dynama i był wypożyczony do klubu Zakarpattia Użhorod. Latem 2009 został piłkarzem rosyjskiego drugoligowego klubu Anży Machaczkała, któremu pomógł awansować do Priemjer ligi. Latem 2010 wypożyczony do innego drugoligowego klubu Wołga Niżny Nowogród, który potem wykupił kontrakt piłkarza. W czerwcu 2011 przeszedł do FK Krasnodar. Następnie grał w takich klubach jak: SKA-Eniergija Chabarowsk, Ałanija Władykaukaz, Dinamo Tbilisi i FK Tosno. W 2015 przeszedł do Dila Gori.
Kariera reprezentacyjna.
Od 2006 występował w reprezentacji Gruzji. Łącznie rozegrał 11 gier reprezentacyjnych, strzelił 2 gola.

</doc>
<doc id="1601106" url="https://pl.wikipedia.org/wiki?curid=1601106" title="Zbigniew Leraczyk (polityk)">
Zbigniew Leraczyk (polityk)

Zbigniew Jan Leraczyk (ur. 14 grudnia 1948 w Poznaniu) – polski polityk, samorządowiec, były prezydent Bielska-Białej, poseł na Sejm III kadencji.
Życiorys.
Ukończył w 1972 studia na Wydziale Chemicznym Politechniki Wrocławskiej.
W latach 1972–1988 zawodowo związany z Fabryką Samochodów Małolitrażowych w Bielsku-Białej, był m.in. kierownikiem Zakładu Badań Materiałowych Ośrodka Badawczo-Rozwojowego. Pod koniec lat 80. pełnił funkcję prezesa zarządu Spółdzielni Artystów Plastyków Walor.
W latach 1990–2002 zasiadał w radzie miasta Bielsko-Biała. Od 1990 do 1995 zajmował stanowisko wiceprezydenta miasta, następnie do 1998 był prezydentem Bielska-Białej. W 1997 uzyskał mandat posła na Sejm III kadencji z ramienia Unii Wolności. Przewodniczył Parlamentarnej Grupy Polsko-Niemieckiej. W 2001 nie ubiegał się o reelekcję. Podjął później pracę w Najwyższej Izbie Kontroli.
Działa w szeregu organizacji pozarządowych, m.in. jako prezes zarządu Krajowego Związku Towarzystw Polsko-Niemieckich i wiceprezes zarządu lokalnego Stowarzyszenia Evangelium Vitae.

</doc>
<doc id="1601113" url="https://pl.wikipedia.org/wiki?curid=1601113" title="Ewa Greś">
Ewa Greś

Ewa Greś (ur. 20 sierpnia 1975 w Gdyni, zm. 10 lutego 2020 w Warszawie) – polska aktorka teatralna.
Życiorys.
W 2002 ukończyła Studium Aktorskie przy Teatrze im. Stefana Jaracza w Olsztynie.
W latach 2003–2007 aktorka Teatru Miejskiego w Rzeszowie, a od 2007 Teatru Żydowskiego w Warszawie. Pochowana na cmentarzu komunalnym w Sopocie (kwatera N1-F-15).

</doc>
<doc id="1601114" url="https://pl.wikipedia.org/wiki?curid=1601114" title="Monika Jeremicz">
Monika Jeremicz

Monika Jeremicz (ur. 22 marca 1974 w Puławach) – polska aktorka teatralna.
W latach 1999–2010 występowała w Teatrze Żydowskim w Warszawie (w tym od 1999 do 2001 jako adept). W 2000 ukończyła Studium Aktorskie przy Teatrze Żydowskim w Warszawie. W 2002 otrzymała dyplom aktora dramatu.
Pomysłodawca i twórca Centrum Eventów. Autorka programów „Sztuka aktorska w komunikacji” oraz „Rozwijaj swój potencjał i osobowość dzięki sztuce aktorskiej”. Trener rozwoju osobistego, Coach.

</doc>
<doc id="1601116" url="https://pl.wikipedia.org/wiki?curid=1601116" title="Monika Siedliska">
Monika Siedliska



</doc>
<doc id="1601121" url="https://pl.wikipedia.org/wiki?curid=1601121" title="Négritude">
Négritude

Négritude – ruch literacki i polityczny, zapoczątkowany w 1930 roku w Paryżu w odpowiedzi na rozwój francuskiego kolonializmu i rasizmu. Jego twórcami byli Léopold Sédar Senghor (poeta, przyszły prezydent Senegalu), Aimé Césaire (poeta, późniejszy czołowy polityk martynikański) oraz Léon Damas z Gujany Francuskiej.
Termin "négritude" oznaczający "murzyńskość" został po raz pierwszy użyty w 1935 przez Césaire'a w trzecim numerze wydawanego przez niego magazynu L'Étudiant noir. Celem ruchu była afirmacja historii i cywilizacji czarnego człowieka wobec dewaluującej te wartości cywilizacji zachodniej; ochrona dziedzictwa kulturalnego czarnej ludności zachodnich kolonii, a także czarnoskórych imigrantów i ich potomków w krajach zachodnich. Jednocześnie ruch odrzucał wytwory związane z asymilacją kultur, dążąc do podkreślenia i gloryfikacji pierwotnych wartości murzyńskich.
Ruch "Négritude" był w pewnym stopniu europejskim pokłosiem afroamerykańskiego ruchu Harlem Renaissance (lub "New Negro Movement"), który rozprzestrzeniał się w latach dwudziestych i trzydziestych XX wieku w czarnych dzielnicach największych miast USA i dotarł do Europy m.in. dzięki pracom czarnoskórych pisarzy takich jak Langston Hughes i Richard Wright.

</doc>
<doc id="1601123" url="https://pl.wikipedia.org/wiki?curid=1601123" title="Aleksander Pogorełow">
Aleksander Pogorełow



</doc>
<doc id="1601124" url="https://pl.wikipedia.org/wiki?curid=1601124" title="Odżibwe">
Odżibwe



</doc>
<doc id="1601125" url="https://pl.wikipedia.org/wiki?curid=1601125" title="Wyandoci">
Wyandoci



</doc>
<doc id="1601127" url="https://pl.wikipedia.org/wiki?curid=1601127" title="Rezerwat przyrody Osetno">
Rezerwat przyrody Osetno

Rezerwat przyrody „Osetno” – rezerwat leśny w województwie zachodniopomorskim, w gminie Stare Czarnowo, we wschodniej części Puszczy Bukowej, 3 km na północ od Starego Czarnowa, 2,5 km na zachód od Kołbacza i 2 km na wschód od Dobropola Gryfińskiego. Leży na terenie Szczecińskiego Parku Krajobrazowego „Puszcza Bukowa” oraz obszaru siedliskowego sieci Natura 2000 „Wzgórza Bukowe” PLH320020.
Został utworzony na mocy Rozporządzenia Nr 44/2008 Wojewody Zachodniopomorskiego z dnia 14 listopada 2008 r. Zajmuje powierzchnię 112,22 ha (akt powołujący podawał 111,59 ha).
Rezerwat jest obszarem źródliskowym i ostoją rzadkich gatunków ptaków, takich jak: bielik ("Haliaeetus albicilla"), kania ruda ("Milvus milvus") czy muchołówka mała ("Ficedula parva").
Jednak najistotniejszym celem ochrony jest zachowanie grzybów kapeluszowych w ekosystemach leśnym i borowym z dużą ilością rozkładającego się drewna, sprzyjającego rozwojowi wybitnie różnorodnej mikroflory. W starym drzewostanie buczynowym stanowiska bardzo rzadkich żylaka kolczastego ("Phlebia uda") i gąski czarnołuskowej ("Tricholoma atrosquamosum").
Jest to jeden z pierwszych rezerwatów mykologicznych w Polsce.
Rezerwat znajduje się na gruntach zarządzanych przez Nadleśnictwo Gryfino. Nadzór sprawuje Regionalny Konserwator Przyrody w Gdańsku. Na mocy obowiązującego planu ochrony ustanowionego w 2013 roku (z późniejszymi zmianami), obszar rezerwatu objęty jest ochroną czynną.
Przez rezerwat prowadzi znakowany zielony turystyczny Szlak im. Bolesława Czwójdzińskiego.

</doc>
<doc id="1601128" url="https://pl.wikipedia.org/wiki?curid=1601128" title="Kolegium redakcyjne">
Kolegium redakcyjne



</doc>
<doc id="1601131" url="https://pl.wikipedia.org/wiki?curid=1601131" title="Aleksandr Romanowicz Woroncow">
Aleksandr Romanowicz Woroncow



</doc>
<doc id="1601134" url="https://pl.wikipedia.org/wiki?curid=1601134" title="Negritude">
Negritude



</doc>
<doc id="1601135" url="https://pl.wikipedia.org/wiki?curid=1601135" title="Ludmiła Błońska">
Ludmiła Błońska



</doc>
<doc id="1601137" url="https://pl.wikipedia.org/wiki?curid=1601137" title="Edward Kotowski">
Edward Kotowski

Edward Kotowski (ur. 3 sierpnia 1941 w Pięciowłókach, zm. 2021) – rezydent wywiadu SB w Watykanie (ps. „Pietro”) pod tzw. dyplomatycznym przykryciem, pracownik Urzędu do Spraw Wyznań. Doktor historii sztuki.
Praca na Warmii i początki pracy w SB.
Kotowski pełnił obowiązki kierownika muzeum zamkowego w Lidzbarku Warmińskim. W 1969 dokonał odkrycia cennych, XVIII wiecznych polichromii, z czasów biskupa warmińskiego, Ignacego Krasickiego, w lidzbarskiej oranżerii i uratował je przed dalszą dewastacją, co w powiązaniu z zaniedbaniami władz konserwatorskich, doprowadziło do głośnego konfliktu z olsztyńskimi władzami wojewódzkimi. Sprawa ta była szeroko komentowana w ogólnopolskich mediach z lat 1969–1971, co spowodowało negatywne nastawienie władz do tego faktu, a w konsekwencji do usunięcia go z zajmowanego stanowiska i utrudnianiu znalezienia pracy w wyuczonym zawodzie. Wobec szykan i braku innych możliwości zatrudnienia, z trudem udało mu się znaleźć pracę w KP MO w Lidzbarku Warmińskim. Miało go to zdyscyplinować i przerwać kampanię medialną w jego obronie. Z uwagi na posiadane wysokie umiejętności intelektualne, ostatecznie skierowano go do pracy w organach bezpieczeństwa państwa. W maju 1971 wstąpił do Służby Bezpieczeństwa. W jego kręgu zainteresowań znalazł się Kościół katolicki. Już jako funkcjonariusz SB obronił pracę doktorską z historii sztuki na Uniwersytecie Mickiewicza w Poznaniu. Ukończył Centrum Wyszkolenia MSW w Legionowie. W 1973 zaczął pracować w centrali SB. Głównym obszarem jego zainteresowań była kadra naukowa Akademii Teologii Katolickiej i Katolickiego Uniwersytetu Lubelskiego.
Działania w Rzymie.
W 1975 zaczął się uczyć języka włoskiego. 14 października 1978 (dwa dni przed wyborem Karola Wojtyły na papieża) otrzymał delegację do pracy w Rzymie. Przeszedł specjalistyczne i indywidualne szkolenie wywiadowcze z zakresu wywiadu zagranicznego, zdając pomyślnie testy końcowe. W latach 1978–1979 w ramach oddelegowania z MSW do MSZ, był zatrudniony w Ministerstwie Spraw Zagranicznych na odcinku watykańskim. Brał udział w przygotowaniu pierwszej wizyty papieża w Polsce. Wyjechał do Rzymu z indywidualnym zadaniem wypracowania dla władz pogłębionej opinii, co do kwestii perspektywy pełnej normalizacji stosunków polsko-watykańskich, tak w ramach swojej misji dyplomatycznej, jak i wywiadowczej. Przybył tam na początku sierpnia 1979. Został członkiem Zespołu do Spraw Stałych Kontaktów Roboczych Między Rządem PRL i Stolicą Apostolską. W latach 1979–1983 był oficjalnie II sekretarzem Ambasady PRL w Rzymie. Przez kręgi watykańskie uważany był za kompetentną osobę do prowadzenia dialogu z władzami PRL. Miał szerokie kontakty z polskimi duchownymi pracującymi w Rzymie, m.in. z Józefem Kowalczykiem, Adamem Bonieckim, Januszem Bolonkiem, Konradem Hejmo, a także późniejszym ambasadorem w Watykanie Stefanem Frankiewiczem. Utrzymywał bardzo cenne i liczne kontakty także z międzynarodowym personelem kurii rzymskiej, a szczególnie z Włochami oraz z korpusem dyplomatycznym, akredytowanym przy Watykanie. Jego rozmówcy zwykle nie wiedzieli, iż był on jednocześnie oficerem polskiego wywiadu (pseudonim „Pietro”). Ze swoich rozmów prowadził notatki oraz przekazywał szyfrogramy do centrali SB w Warszawie. Część z nich trafiała na biurka najważniejszych osób w PRL. W 1980 awansował na stopień kapitana. Pod całoroczną nieobecność w Rzymie, Szefa Zespołu, Ministra Kazimierza Szablewskiego, pełnił jego obowiązki. Odegrał kluczową rolę w zażegnywaniu kryzysu, w końcowym stadium przygotowania pielgrzymki Jana Pawła II do Polski, w czerwcu 1983 r.
1983-1989.
Po powrocie do kraju, od października 1983 pracował w Urzędzie ds. Wyznań, będąc na niejawnym etacie Służby Bezpieczeństwa. W ramach oddelegowania z MSW, pełnił tam, kolejno funkcje: głównego specjalisty, doradcy Ministra i wreszcie Dyrektora Zespołu ds. Kościoła katolickiego. W wypowiedziach udzielonych dziennikarzowi Dariuszowi Rosiakowi, opublikowanych w książce "Wielka odmowa. Agent, filozof, antykomunista" twierdzi, iż z tej pozycji, od 1986, działał intensywnie na rzecz zmiany dotychczasowej praktyki i polityki wyznaniowej państwa, tak w ramach prac na rzecz Komisji Wspólnej Rządu i Episkopatu, jak i w ramach prac nad przygotowaniem projektu konwencji o stosunkach między PRL a Watykanem. Utrzymuje tam też, że odegrał pionierską rolę w stworzeniu politycznych warunków do zintensyfikowania kontaktów duszpasterskich Kościoła polskiego ze środowiskiem polonijnymi w dawnym ZSRR. Głosi, iż w 1988 r. doprowadził do odbycia pierwszej ceremonii religijnej na cmentarzu oficerów polskich w Katyniu, w ramach pielgrzymki katolickich kapelanów wojskowych. Pracował też przy ustawie o stosunku państwa do Kościoła katolickiego i wznowieniu stosunków dyplomatycznych z Watykanem, którą przyjął ostatni komunistyczny Sejm.
Po 1989.
Po 1989 handlował odzieżą, a potem drewnem. W 2008 został przesłuchany przez prokuratorów IPN w ramach śledztwa dotyczącego ewentualnego udziału komunistycznych służb specjalnych w zamachu na Jana Pawła II, jako świadek, w związku z tym, że w tym czasie przebywał w Rzymie.
Jest emerytowanym podpułkownikiem. Na przestrzeni 2009 r., jego działalność rzymska była szeroko komentowana i opisywana w polskich mediach. Dotyczyło to zwłaszcza sprawy jego rzymskich kontaktów z arcybiskupem Józefem Kowalczykiem, późniejszym nuncjuszem apostolskim w Polsce. Sprawa ta doczekała się jednak wyświetlenia przez Andrzeja Grajewskiego i oczyszczenia tej osoby z pomówień, co potwierdził także Cezary Gmyz.
Jego związki z kontaktami operacyjnymi „Fermo” (Juliusz Paetz) i „Cappino” (Józef Kowalczyk) zostały opisane także przez Tadeusza Isakowicza-Zaleskiego w jego publikacjach. W roku 2011 pozwał ks. Zaleskiego do sądu z artykułu 212 par. 2 kodeksu karnego.

</doc>
<doc id="1601143" url="https://pl.wikipedia.org/wiki?curid=1601143" title="Eskarina Kowal">
Eskarina Kowal



</doc>
<doc id="1601144" url="https://pl.wikipedia.org/wiki?curid=1601144" title="Wysłodziny">
Wysłodziny



</doc>
<doc id="1601146" url="https://pl.wikipedia.org/wiki?curid=1601146" title="Powszechność">
Powszechność



</doc>
<doc id="1601147" url="https://pl.wikipedia.org/wiki?curid=1601147" title="Rezerwat przyrody Diabelskie Pustacie">
Rezerwat przyrody Diabelskie Pustacie

Rezerwat przyrody „Diabelskie Pustacie” – florystyczny rezerwat przyrody, o powierzchni 932,53 ha, utworzony 26 listopada 2008, w województwie zachodniopomorskim, w powiecie szczecineckim, w gminie Borne Sulinowo, 2 km na północ od Kłomina, 8 km na południe-południowy wschód od Bornego Sulinowa i 18 km na północny zachód od Jastrowia.
Rezerwat znajduje się na terenie tzw. Wrzosowisk Kłomińskich – największych w Polsce i jednych z największych wrzosowisk w Europie, położonych na terenie dawnego poligonu wojskowego.
Celem ochrony jest zachowanie układów biocenotycznych i krajobrazu dwóch szlaków sandrowych (młodszego szlaku sandrowego i szlaku Plitnicy) oraz leżących w ich obrębie obniżeń wytopiskowych i wzgórz o charakterze ostańców erozyjnych.
Rezerwat leży w granicach obszaru siedliskowego sieci Natura 2000 „Diabelskie Pustacie” PLH320048. Znajduje się na terenie nadleśnictw Borne Sulinowo i Czarnobór. Na mocy obowiązującego planu ochrony ustanowionego w 2013 roku (z późniejszymi zmianami), obszar rezerwatu objęty jest ochroną czynną.
Turystyka.
Przez teren rezerwatu przebiega żółty szlak turystyczny, a ponadto urządzono tu dwie ścieżki edukacyjne: „Pętlę biedronki” o długości 9,15 km i „Pętlę pszczoły” o długości 5,35 km; można się po nich poruszać pieszo, rowerem, a zimą także na nartach. Na najwyższym na terenie rezerwatu wzniesieniu (175 m n.p.m.) zlokalizowano drewnianą wieżę widokową. W jej pobliżu znajduje się miejsce postojowe dla pojazdów, wyznaczone przy przecinającej obszar rezerwatu drodze, która nie wchodzi w skład rezerwatu.

</doc>
<doc id="1601151" url="https://pl.wikipedia.org/wiki?curid=1601151" title="Waldemar Krakos">
Waldemar Krakos

Waldemar Krakos (ur. 1960, zm. 10 października 1983 w Warszawie) – polski morderca skazany na karę śmierci i powieszony za zamordowanie wraz ze wspólnikiem Wiktorem Matuszewskim w okolicach Radwankowa, otwockiego taksówkarza Stanisława S. Reżyser Krzysztof Kieślowski i scenarzysta Krzysztof Piesiewicz na zabójstwie popełnionym przez Krakosa i Matuszewskiego oparli luźno scenariusz filmu telewizyjnego „Dekalog V” z cyklu 10 filmów telewizyjnych ”Dekalog”. Wersja kinowa filmu zatytułowana „Krótki film o zabijaniu” zdobyła nagrodę specjalną na Festiwalu Filmów w Cannes w 1988 r. Pierwowzorem powieszonego w filmie Jacka (w tej roli Mirosław Baka) był Wiktor Matuszewski.
Zbrodnia.
W noc sylwestrową 1982 roku 22-letni Waldemar Krakos i 27-letni Wiktor Maliszewski postanowili obrabować jednego z taksówkarzy z okolic dworca kolejowego w Otwocku. Skradzione pieniądze mieli przeznaczyć na alkohol. Początkowo planowali napaść na właściciela taksówki nr 12, ale gdy ten nie przyjeżdżał za swój cel obrali taksówkę nr 68. Jej właścicielem był Stanisław S. Zamówili kurs do Radwankowa. Tuż przed końcem podróży na opustoszałym odcinku drogi poprosili, aby taksówkarz zjechał na pobocze, wówczas Krakos zaczął bić i dusić kierowcę. Ofiara z determinacją walczyła o życie. Pomimo kilkuminutowego bicia i duszenia Stanisław S. ciągle żył. Wiktor Matuszewski zaczął ponaglać kolegę słowami "kończ go, już po dwunastej!", Waldemar Krakos odgryzł się "ręce już mi mdleją od bicia… pomóż". Wówczas Maliszewski owinął w szmatę kilkukilogramowy automat rozrusznika i podał go koledze, a ten uderzeniami w głowę ofiary dobił będącego w agonii Stanisława S. Sprawcy skradli niewielką w tamtych czasach kwotę pieniędzy ok. 61 000 zł, zdjęli ofierze zegarek i zabrali scyzoryk. Po oddaleniu się z miejsca zbrodni porzucili samochód. Ciało ofiary zostało znalezione rankiem 1 stycznia 1983 roku. Sprawców szybko odnaleziono i aresztowano.
„Koledzy”.
Waldemar Krakos pochodził z rodziny patologicznej, nie wyróżniał się niczym niezwykłym, w dzieciństwie doznał urazu głowy. Uczęszczał do szkoły specjalnej, później trafił do poprawczaka. W 1978 roku w wieku 18 lat został skazany na 7 lat więzienia. Po 3,5-letnim przebywaniu w zakładzie karnym (pomimo że sąd skazał go na specjalny ośrodek szkolno-wychowawczy) wyszedł na warunkowe zwolnienie w połowie 1982 roku. Wiktor Maliszewski również nie miał łatwego dzieciństwa; jego iloraz inteligencji, wynoszący 66, od początku kwalifikował go do szkoły specjalnej. Przed poznaniem Krakosa odsiedział 2-letni wyrok za drobne kradzieże.
Proces i kara.
Zabójstwo popełnione w stanie wojennym podlegało prawu stanu wojennego. Wyrok kary śmierci mógł być wydany w trybie doraźnym za zgodą wszystkich członków składu orzekającego. Pomimo nacisków opinii publicznej, zwłaszcza wzburzonych zbrodnią taksówkarzy, jeden z sędziów, Lech Paprzycki, był przeciwny karze głównej i proces zakończył się skazaniem Waldemara Krakosa i Wiktora Maliszewskiego na kary 25 lat pozbawienia wolności (najwyższy wymiar kary terminowego więzienia). Jednym z czynników przeciwko karze śmierci, jakimi kierował się sędzia Lech Paprzycki, było badanie psychiatryczne sprawców, w tym wykryte postępujące obniżenie sprawności umysłowej i encefalopatia pourazowa u Waldemara Krakosa. Rewizję od wyroku złożyli Prokurator Generalny Franciszek Rusek i minister sprawiedliwości Sylwester Zawadzki. Nagłośniona medialnie tragedia rodziny taksówkarza miała odciągnąć uwagę społeczeństwa od wydarzeń stanu wojennego. Był to jedyny znany przypadek jednoczesnego wystąpienia z rewizją wyroku przez Prokuratora Generalnego i ministra sprawiedliwości. Informację o rewizji przedstawiono w czołówce Dziennika Telewizyjnego, robiąc z tego swoiste przesłanie do narodu. Pięciu sędziów Sądu Najwyższego wyrokiem z dnia 23 czerwca 1983 r. zmieniło orzeczenie w stosunku do Waldemara Krakosa, karę 25 lat pozbawienia wolności zamieniając na karę śmierci. Wyrok 25 lat pozbawienia wolności dla Wiktora Matuszewskiego utrzymano w mocy. W piśmie z dnia 29 września 1983 r. Rada Państwa nie skorzystała z prawa łaski. Wyrok przez powieszenie wykonano 10 października 1983 r. o godz. 20:30 w mokotowskim więzieniu na ulicy Rakowieckiej 37 w Warszawie. Nazajutrz naczelnik więzienia w oficjalnym piśmie powiadomił sąd o wykonaniu wyroku kary śmierci, a dzień później o miejscu pochówku skazanego.

</doc>
<doc id="1601152" url="https://pl.wikipedia.org/wiki?curid=1601152" title="Three Sisters (Oregon)">
Three Sisters (Oregon)

Three Sisters ("Trzy Siostry") – trzy wulkaniczne szczyty w paśmie łańcucha Gór Kaskadowych w Oregonie, przekraczające 3000 m wysokości. Są trzecim, czwartym i piątym pod względem wysokości szczytem Oregonu, a znajdują się w odległości około 20 km od miejscowości Sisters. Szczyty otacza 15 lodowców. Siostry nazwano imionami "Wiara", "Nadzieja" i "Miłość". Nie są aktywne od późnego plejstocenu. Wspinaczka w rejonie Trzech Sióstr jest bardzo trudna i niebezpieczna ze względu na zaawansowaną erozję, co powoduje liczne lawiny skalne.
Północny wierzchołek to wulkan tarczowy zbudowany głównie z bazaltu i andezytu; ostatnia erupcja miała przypuszczalnie miejsce ponad 100 tysięcy lat temu i obecnie uważa się, że jest wulkanem wygasłym.
Wierzchołek środkowy jest najmniejszy i najsłabiej zbadany. Nie ma żadnych informacji dotyczących jego potencjalnej aktywności. Jest to typowy stratowulkan zbudowany przeważnie z bazaltu, ale również z andezytu, dacytu i ryodacytu. Ostatni raz wybuchł około 50 tysięcy lat temu i obecnie uważany jest za wygasły.
Wierzchołek południowy jest najmłodszym i najwyższym wulkanem z całej trójki. Składa się z bazaltu, andezytu ryolitu i ryodacytu. Jest to stratowulkan, który ostatni raz wybuchł około 2000 lat temu. Nie poddający się jeszcze erozji krater ma około 400 m średnicy, a na jego dnie znajduje się małe, przez większą część roku zamarznięte jezioro wulkaniczne zwane "Teardrop Pool". Jest to najwyżej położone jezioro w Oregonie. Najbardziej popularną drogą na szczyt jest długie, strome podejście od południa, bez większych trudności technicznych. Doświadczonemu turyście wejście i zejście zajmie niecały dzień. Popularne punkty startowe znajdują się na końcach szlaków turystycznych "Green Lakes" i "Devil's Lake".
W roku 2001 zdjęcia satelitarne uwidoczniły powstanie deformacji tektonicznej w postaci wybrzuszenia w odległości 4,8 km na zachód od południowego wierzchołka. Uznano to za budzenie się wulkanu. W 2004 nastąpiło trzęsienie ziemi z epicentrum w okolicy wybrzuszenia, a przez kilka następnych dni miały miejsce słabe wstrząsy wtórne. W roku 2007 wybrzuszanie się spowolniało i zagrożenie uznano za mniejsze, niemniej teren ten nadal uważany jest za aktywny sejsmicznie.

</doc>
<doc id="1601156" url="https://pl.wikipedia.org/wiki?curid=1601156" title="Carolina Liar">
Carolina Liar

Carolina Liar – amerykański zespół rockowy założony w Los Angeles. Główny wokalista – Chad Wolf, pochodzi z Charleston w Karolinie Południowej, ale zespół oraz większość jego członków pochodzi ze Szwecji.
Zespół jest najbardziej znany ze swojej piosenki zatytułowanej „I’m Not Over”, pochodzącej z debiutanckiego albumu "Coming to Terms", wyprodukowanego przez szwedzkich producentów – Martina „Max Martina” Sandberga &amp; Johana Schustera.
Zespół wystąpił 3 lutego 2009 roku w odcinku serialu 90210. Zagrał w nim swoją piosenkę „Show Me What I’m looking for” oraz „I’m Not Over”.
27 września 2011 roku ukazał się drugi album zespołu pt. "Wild Blessed Freedom". Pierwszym singlem z płyty była piosenka "Drown".

</doc>
<doc id="1601161" url="https://pl.wikipedia.org/wiki?curid=1601161" title="Pretties for You">
Pretties for You

Pretties for You – debiutancki album zespołu Alice Cooper wydany w 1969 roku.

</doc>
<doc id="1601162" url="https://pl.wikipedia.org/wiki?curid=1601162" title="Kobyłowłoki">
Kobyłowłoki

Kobyłowłoki (ukr. Кобиловолоки, "Kobyłowołoky") – wieś na zachodniej Ukrainie w obwodzie tarnopolskim w rejonie trembowelskim, leżąca między Trembowlą a Czortkowem. Do 1945 w położona w Polsce, w województwie tarnopolskim, w powiecie trembowelskim. W latach 1964–1990 wieś nosiła rewolucyjną nazwę Жовтневе ("Żowtnewe").
Historia.
W XIX wieku działała tu gminna kasa pożyczkowa, duża gorzelnia oraz młyn. Notowano wówczas znaczne zalesienie i urodzajne gleby. Miejscowa parafia greckokatolicka liczyła 1504 wiernych. Mieszkańców wyznania rzymskokatolickiego było 660 (parafia w nieodległym Janowie, czyli dzisiejszej Dołynie).
Będąc dużą wsią, Kobyłowłoki w II RP były siedzibą gminy wiejskiej, po reformie samorządowej 1 sierpnia 1934 na mocy ustawy scaleniowej straciły status gminy na rzecz wsi Mszaniec, leżącej przy głównej drodze prowadzącej z Tarnopola do ówczesnej granicy Polski z Rumunią na Dniestrze. Przed wojną około połowę mieszkańców Kobyłowłok stanowili Polacy.
Zachował się tu kościół pw. Matki Bożej Siewnej, zbudowany w 1882 staraniem hrabiów Duninów Borkowskich, jako budowla na planie krzyża z transeptem i wielobocznie zamkniętym prezbiterium. Od 1891 parafialny, po 1945 zamieniony w magazyn kołchozowy, obecnie opuszczony i zdewastowany. We wsi jest także murowana cerkiew pw. Zmartwychwstania Pańskiego, dawniej greckokatolicka, obecnie prawosławna, zbudowana w 1892 w stylu neobizantyńskim.

</doc>
<doc id="1601163" url="https://pl.wikipedia.org/wiki?curid=1601163" title="Torpeda DM2A4">
Torpeda DM2A4

DM2A4 Seehecht – niemiecka ciężka torpeda opracowana przez Atlas Elektronik Gmbh. Torpeda "Seehecht" (morszczuk) jest następcą torpedy DM2A3 wprowadzonej do uzbrojenia na początku lat 90. i będącej na uzbrojeniu okrętów podwodnych typu 206A. Torpeda przeznaczona jest do niszczenia celów nawodnych i podwodnych. Pod nazwą Seahake Mod. 4 oferowana jest na eksport.
Geneza.
Rozwój DM2A4 rozpoczął się w 1995 roku a we wrześniu 1997 roku podpisano z wytwórcą kontrakt na dostawę torped. Z powodu problemów finansowych dopiero w 2007 roku na Morzu Śródziemnym okręty podwodne: niemiecki U-33 i włoski „Scire” (obydwa należące do typu "212") przeprowadziły serie udanych prób z użyciem torped.
Konstrukcja.
W nowej torpedzie zastosowano światłowodowy przewód zdalnego sterowania torpedą. Przewód jest nawinięty na kasety w ogonie torpedy oraz w przedziale torpedowym okrętu. Szybkość transmisji danych przewodem wynosi 1442 bit/s. DM2A4 jest pierwszą ciężką torpedą, w której zastosowano światłowód. Pocisk posiada również zespół pasywnych czujników umożliwiających torpedzie samonaprowadzanie się na cel po kilwaterze atakowanej jednostki. Posiada również aktywną stację hydrolokacyjną. Napęd pocisku stanowi silnik elektryczny napędzany bateriami cynkowo-srebrowymi. Torpeda posiada dwie przeciwbieżne śruby napędowe.
Użytkownicy.
Pierwszym odbiorcą torped została w 2003 roku Turcja. Na pokładzie niemieckich okrętów DM2A4 znalazła się wraz z wejściem do służby jednostki U-31 w maju 2004 roku. Poza marynarką wojenną Niemiec torpedy trafią na pokład hiszpańskich okrętów podwodnych typu "S-80", greckich typu "214", pakistańskich typu "Agosta 90B" oraz izraelskich typu "800".

</doc>
<doc id="1601165" url="https://pl.wikipedia.org/wiki?curid=1601165" title="Günther Lützow">
Günther Lützow

Günther Lützow (ur. 4 września 1912 w Kilonii; zginął 24 kwietnia 1945 w okolicach Donauwörth) – niemiecki pilot, as myśliwski Luftwaffe. 
W 1932 roku ukończył kurs pilotażu w tajnej bazie lotnictwa w Lipiecku. Podczas hiszpańskiej wojnie domowej zaliczył 5 zestrzeleń. Podczas II wojny światowej walczył na froncie zachodnim, gdzie w trakcie walk dokonał 20 zestrzeleń, oraz na froncie wschodnim, gdzie zaliczono mu 85 zwycięstw powietrznych. Łącznie uczestniczył w ponad 300 misjach, w których zestrzelił 110 samolotów.

</doc>
<doc id="1601166" url="https://pl.wikipedia.org/wiki?curid=1601166" title="Car pooling">
Car pooling



</doc>
<doc id="1601167" url="https://pl.wikipedia.org/wiki?curid=1601167" title="Lace and Whiskey">
Lace and Whiskey

Lace And Whiskey – studyjny album Alice Coopera wydany w 1977 roku przez Warner Bros. Records.

</doc>
<doc id="1601170" url="https://pl.wikipedia.org/wiki?curid=1601170" title="DaDa (album Alice Coopera)">
DaDa (album Alice Coopera)

DaDa – studyjny album Alice Coopera z 1983 roku wydany nakładem wytwórni Warner Bros. Records.

</doc>
<doc id="1601172" url="https://pl.wikipedia.org/wiki?curid=1601172" title="Żniwo">
Żniwo



</doc>
<doc id="1601173" url="https://pl.wikipedia.org/wiki?curid=1601173" title="Azuma (1899)">
Azuma (1899)

 – krążownik pancerny japońskiej marynarki wojennej z początku XX wieku, zbudowany we Francji. Używany aktywnie podczas wojny japońsko-rosyjskiej (1904–1905), służył także podczas I wojny światowej i do celów pomocniczych podczas II wojny światowej.
Historia.
Krążownik „Azuma” został zamówiony przez Japonię we francuskiej stoczni Ateliers et Chantiers de la Loire w Saint-Nazaire, w ramach wielkiego drugiego programu rozbudowy floty z lat 1895/1896, zakładającego budowę m.in. 6 krążowników pancernych. Większość z nich – 4, zbudowana została w Wielkiej Brytanii, po jednym okręcie zamówiono we Francji i Niemczech („Yakumo”) w celu porównania metod budowy stosowanych przez wiodące państwa w dziedzinie konstrukcji okrętów. Japończycy jednak narzucili dla konstruktorów niemieckich i francuskich szczegółowe wymagania, oparte na brytyjskim projekcie krążowników pancernych typu "Asama", co poskutkowało powstaniem bardzo podobnych do siebie pod względem charakterystyk okrętów, odmiennych od projektowanych dla marynarki niemieckiej i francuskiej.
Stępkę pod budowę „Azumy” położono w marcu 1898 roku, wodowano go 24 czerwca 1899 roku, a wszedł do służby japońskiej 28 lipca 1900 roku. Został oficjalnie zaklasyfikowany jako krążownik I klasy.
Opis okrętu.
Konstrukcja okrętu była zbliżona do budowanych w Wielkiej Brytanii dla Japonii typów "Asama" i "Izumo" i budowanego w Niemczech „Yakumo”. Wszystkie one miały mało typowy dla krążowników pancernych gładkopokładowy kadłub ze stosunkowo niewysokimi burtami na dziobie i rufie oraz centralnym kompleksem niskich nadbudówek. Dziób miał formę taranową, z lekko wysuniętą do przodu częścią podwodną. Artyleria główna była umieszczona w dwóch dwudziałowych wieżach na pokładzie dziobowym i rufowym, o kształcie owalnym w rzucie z góry i pionowych ścianach. Architekturę uzupełniały mało rozbudowane nadbudówki, z masztami na obu końcach centralnego kompleksu nadbudówek (dziobowa nadbudówka obejmowała pancerną wieżę dowodzenia i nad nią przeszkloną sterówkę z odkrytym mostkiem na dachu, rufowa – zapasowe stanowisko dowodzenia).
Architektura i sylwetka „Azumy” była podobna zwłaszcza do „Yakumo” – oba okręty miały długi centralny kompleks nadbudówek i w konsekwencji szeroko rozstawione maszty oraz wieże artyleryjskie umieszczone blisko dziobu i rufy. „Azumę” wyróżniał od pozostałych, a także od innych okrętów tej klasy na świecie, przede wszystkim nietypowy układ kominów – miał on trzy kominy na śródokręciu, z których trzeci był umieszczony w większej odległości za dwoma pierwszymi („Yakumo” miał trzy kominy w równych odstępach, podobnie typ "Izumo"). Miał też najbardziej rozbudowaną nadbudówkę rufową spośród krążowników programu 1895/1896. Oba typy angielskiej budowy różniły się też od „Azumy” i „Yakumo” rozmieszczeniem kazamat artylerii średniej. Kadłub „Azumy” był nieco dłuższy i węższy niż w typie "Izumo" i „Yakumo” (stosunek długości do szerokości 7,3:1 wobec odpowiednio 5,8:1 i 6,3:1). Podobnie, jak w typach "Izumo" i „Yakumo” siłownia okrętowa składała się z 24 kotłów parowych Belleville. Kadłub na części długości miał podwójne dno. W przeciwieństwie do pozostałych okrętów, „Azuma” miała starszy ster niezbalansowany.
Opancerzenie.
Opancerzenie okrętu powtarzało zasadniczo schemat typu "Asama", z pewnymi zmianami. Główny pas pancerny na linii wodnej rozciągał się na całej długości okrętu i miał wysokość 2,14 m, z czego większa część znajdowała się pod powierzchnią wody. Pas miał największą grubość 178 mm na długości 64 m na śródokręciu – w rejonie siłowni (nieco krócej niż na pozostałych krążownikach pancernych programu 1895/1896). Na dziobie i rufie pas miał mniejszą grubość 89 mm. Nad grubszą częścią głównego pasa był górny pas grubości 127 mm (wymiary 64 × 2,14 m), tworzący z grodziami na jego końcach pancerną cytadelę (pancerz grodzi – 152 mm). Płyty grubości 127 mm i większej wykonano ze stali cementowanej Kruppa, cieńsze ze stali niklowej.
Ochronę horyzontalną stanowił wewnętrzny pokład pancerny z miękkiej stali niklowej, o profilu trapezowym w przekroju poprzecznym. Skosy pokładu wzmacniały ochronę burt, dochodząc do dolnej krawędzi głównego pasa pancernego. Grubość pokładu wynosiła 51 mm i 63 mm na skosach. Stała wyrzutnia torpedowa na dziobie była opancerzona po bokach płytami 152 mm (nad głównym pasem pancernym). Pancerz wież artylerii głównej i ich barbet wewnątrz kadłuba wynosił 152 mm, a od góry 25 mm. Kazamaty dla ośmiu dział kalibru 152 mm opancerzone były z zewnątrz płytami 152 mm (z boków i tyłu – 51 mm), pozostałe 4 działa miały pancerne maski ochronne grubości 76 mm od przodu i cieńszej z boków. Wieża dowodzenia miała pancerz aż 356 mm, od góry 51 mm. Zapasowe stanowisko dowodzenia na rufie miało ściany grubości 76 mm.
Uzbrojenie.
Uzbrojenie było standardowe dla japońskich krążowników pancernych programu 1895/1896. Uzbrojenie główne stanowiły 4 działa kalibru 203 mm o długości lufy 45 kalibrów, systemu Armstronga, umieszczone w dwóch wieżach. Kąt ostrzału każdej z wież wynosił ok. 250°. Amunicja była rozdzielnego ładowania, składała się z pocisków przeciwpancernych i burzących. Wprowadzone przed wojną rosyjsko-japońską nowe pociski przeciwpancerne okazały się jednak mało skuteczne przeciw celom pancernym, gdyż wybuchały w momencie uderzenia w pancerz, zamiast przebijać go. Zapas amunicji wynosił 80 pocisków na działo i był mniejszy niż na okrętach angielskiej budowy (120 pocisków), z uwagi na umieszczenie całego zapasu amunicji w magazynach pod pokładem pancernym, które z kolei były mniejsze na skutek rozsunięcia wraz z wieżami ku węższym krańcom kadłuba (podobnie na „Yakumo”).
Artylerię średnią stanowiło 12 dział kalibru 152 mm o długości lufy 40 kalibrów, systemu Armstronga, z tego 8 umieszczonych było w kazamatach, a cztery na stanowiskach chronionych maskami pancernymi na pokładzie górnym. Na każdą z burt mogło strzelać 6 dział (salwa burtowa), z tego dwa umieszczone w kazamatach burtowych pod pokładem górnym, 2 w kazamatach na pokładzie po bokach nadbudówki dziobowej i rufowej, a pozostałe dwa ustawione na pokładzie na śródokręciu (podobnie jak na „Yakumo”). W stosunku do krążowników angielskiej budowy liczba dział była mniejsza o dwa, lecz częściowo było to kompensowane wyższą szybkostrzelnością dział ustawionych na pokładzie, gdyż każde z nich miało własną windę dostarczającą amunicję z komór wewnątrz kadłuba (jej szyb był chroniony pancerzem 100 mm), a nie jedną windę na parę dział. Ponadto dodatkowe działa na okrętach angielskiej budowy umieszczone były nisko w kazamatach pod pokładem górnym, przez co efektywność ich użycia spadała podczas złej pogody. Działa 152 mm miały kąt ostrzału ok. 120°, lecz tylko po 2 działa umieszczone w kazamatach w nadbudówkach mogły prowadzić ogień na wprost w kierunku dziobu i rufy. Zapas amunicji wynosił 140 nabojów na działo, w większości burzących, w mniejszej liczbie przeciwpancernych.
Działa miały szybkostrzelność teoretyczną 6 strz./min.
Uzbrojenie uzupełniało 12 pojedynczych dział kalibru 76 mm i 8 dział 47 mm, do obrony przeciw torpedowcom. Cztery działa 76 mm były umieszczone na dachu górnych kazamat dział 152 mm, dalsze cztery w nieopancerzonych kazamatach pod pokładem górnym na dziobie i rufie i pozostałe cztery na burtach na śródokręciu, na przemian z działami 152 mm. Z dział 47 mm, po dwa były umieszczone na platformach na masztach, pozostałe na nadbudówkach; mogły być one umieszczone też na kutrach parowych. Na początku 1905 roku wszystkie działa 47 mm zamieniono na cztery kolejne armaty 76 mm.
Uzbrojenie torpedowe stanowiły 4 podwodne burtowe wyrzutnie torped kal. 457 mm, umieszczone po dwie na każdą burtę, w okolicy wież działowych oraz jedna stała nadwodna wyrzutnia dziobowa.
Ocena.
Podobnie jak pozostałe krążowniki pancerne programu 1895/1896, „Azuma”, w przeciwieństwie do większości wczesnych krążowników pancernych, dzięki silnemu opancerzeniu, był w większym stopniu optymalizowany do prowadzenia walki artyleryjskiej w składzie eskadry okrętów, a nie do typowych zadań „krążowniczych”, jak działania rajderskie na liniach żeglugowych. Wiązało się to z tym, że na skutek dość niskich burt na dziobie i ciężkiej wieży artylerii, dzielność morska wszystkich krążowników tego programu nie była najlepsza, jak na okręty przewidywane do zastosowania na oceanach. Podczas złej pogody ich pokład dziobowy i wieża dziobowa były zalewane przez fale, podobnie jak niżej umieszczone kazamaty artylerii średniej, co utrudniało jej użycie. „Azuma” i „Yakumo” miały przy tym dzielność morską słabszą od okrętów angielskiej budowy, z powodu umieszczonej bliżej dziobu wieży artyleryjskiej. „Azuma” ponadto mimo najdłuższego kadłuba i nieco mniejszej wyporności, rozwijał najniższą prędkość – w praktyce ok. 16 węzłów (1–2 węzły mniej od pozostałych), miał też nieco słabszą manewrowość. Uważany był za najmniej udany z japońskich krążowników pancernych. Mimo to, był to dobry i silny okręt, posiadający zdecydowaną przewagę nad rosyjskimi krążownikami pancernymi i pancernopokładowymi.
Historia służby.
Początek wojny rosyjsko-japońskiej (1904 r.).
„Azuma” wziął przede wszystkim aktywny udział w wojnie japońsko-rosyjskiej w latach 1904-1905. Wraz z pozostałymi 5 krążownikami pancernymi programu 1895/1896 tworzył 2. Zespół (Dywizjon) krążowników wiceadmirała Hikonojō Kamimury 2. Floty (Eskadry), wchodzącej w skład Floty Połączonej. Dowódcą „Azumy” od października 1903 roku był komandor Koichi Fujii.
Bezpośrednio po wybuchu wojny japońsko-rosyjskiej, „Azuma” wziął udział w nierozstrzygniętej bitwie japońskiej Floty Połączonej z rosyjską Eskadrą Pacyfiku pod Port Artur 9 lutego 1904 roku. Odniósł przy tym powierzchowne uszkodzenia od rosyjskiego ognia – pocisk m.in. przebił banderę. Krążownik działał następnie pod Port Arturem i 24 lutego osłaniał nocny atak branderów, a 25 lutego uczestniczył w potyczce z rosyjskimi krążownikami i bateriami nadbrzeżnymi.
W marcu, w związku ze wzmożeniem akcji zespołu rosyjskich krążowników z Władywostoku, zespół wiceadmirała Kamimury wraz z „Azumą” został przeniesiony na Morze Japońskie i 6 marca dokonał mało efektywnego bombardowania Władywostoku. 16 marca zespół powrócił do sił głównych u zachodnich brzegów Korei i nadal działał pod Port Artur, po czym w drugiej połowie kwietnia został znowu wysłany na Morze Japońskie i przez najbliższe miesiące bezskutecznie poszukiwał tam rosyjskich krążowników. 1 lipca zespół japoński: „Izumo”, „Azuma”, „Iwate” i „Tokiwa” natknął się na poszukiwane rosyjskie krążowniki pancerne „Rossija”, „Gromoboj” i „Ruryk”, jednakże mimo podjętego pościgu, słabszy zespół rosyjski zdołał uciec po zapadnięciu ciemności.
Bitwa pod Ulsan.
14 sierpnia 1904 roku zespół Kamimury wraz z „Azumą” zdołał przechwycić poszukiwany zespół rosyjski, w efekcie doszło do bitwy pod Ulsan w Cieśninie Koreańskiej, zakończonej zatopieniem krążownika „Ruryk” i poważnym uszkodzeniem „Rossiji” i „Gromoboja”. „Azuma” odniósł przy tym lekkie uszkodzenia, trafiony przez ponad 10 pocisków, przy czym 8 członków załogi zostało rannych.
Przez kolejne miesiące japońskie krążowniki nadal patrolowały w rejonie Cieśniny Koreańskiej, a także eskortowały statki. Od 23 grudnia 1904 roku do 10 lutego 1905 roku „Azuma” prowadził bezskutecznie patrole w poszukiwaniu statków z kontrabandą w rejonie północnych cieśnin Morza Japońskiego, jako okręt flagowy tamtejszych sił patrolowych.
Na początku 1905 roku okręt poddano niewielkim modyfikacjom, usunięto platformy dla lekkich działek z masztów i działka 47 mm zamieniono na 4 armaty 76 mm.
Bitwa pod Cuszimą i zakończenie wojny.
27 maja 1905 roku „Azuma” w składzie 2. Dywizjonu bojowego, wchodzącego w skład głównych sił japońskich, wziął udział w bitwie pod Cuszimą, ostrzeliwując rosyjskie pancerniki i krążowniki i uzyskując na nich nieznaną liczbę trafień. Przed bitwą odegrał istotną rolę, transmitując sygnały radiowe z okrętów rozpoznawczych, które wykryły rosyjską flotę, na flagowy pancernik „Mikasa„. Podczas bitwy „Azuma” odniósł umiarkowane uszkodzenia, trafiony 15 pociskami (według ocen japońskich, sześcioma 305 mm, jednym 203 mm lub 254 mm, czterema 152 mm i czterema 75 mm lub mniejszymi). Uszkodzeniu uległo m.in. jedno rufowe działo 203 mm i jedno 152 mm w prawoburtowej rufowej kazamacie, ponadto jedno działo 76 mm uległo samorozerwaniu. Zginęło 10 marynarzy, raniono 30 członków załogi, w tym starszego oficera na mostku rufowym.
14 czerwca „Azumę” wraz z „Yakumo”, „Nisshin” i „Kasugą” przydzielono do nowo sformowanego 5. Dywizjonu 3. Floty wiceadmirała Shichiro Kataoki. Przez kolejne miesiące aż do końca wojny krążowniki 5. Dywizjonu głównie patrolowały. 7 sierpnia „Azuma” przewiózł desant żołnierzy na południowy Sachalin, wysadzony za pomocą łodzi, a 10 sierpnia jego kutry parowe wspierały walki ogniem działek 47 mm i karabinów maszynowych. 16 sierpnia „Azuma” ponownie wysadził desant na Sachalinie.
Dalsza służba.
„Azuma” służył w dalszym ciągu we flocie japońskiej. 20 kwietnia 1912 roku został przydzielony do eskadry szkolnej Akademii Morskiej w Yokosuce i od 5 grudnia 1912 do 21 kwietnia 1913 roku odbył pierwszy rejs szkolny z 40. rocznikiem Akademii, wraz z krążownikiem „Soya” (zdobyczny rosyjski „Wariag”) do Australii i Azji południowo-wschodniej. Kolejny rejs z 41. rocznikiem Akademii odbył między 20 kwietnia a 11 sierpnia 1914 roku na Hawaje i do Ameryki Północnej, wraz z krążownikiem „Asama”. Podczas I wojny światowej „Azuma” służył w dalszym ciągu głównie jako okręt szkolny, nie biorąc udziału w działaniach bojowych i odbywając między 20 kwietnia a 22 sierpnia 1916 roku rejs do Australii z 43. rocznikiem Akademii (z krążownikiem „Iwate”). Od 1 grudnia 1916 roku do 28 marca 1917 roku i ponownie od 4 sierpnia tego roku do 24 stycznia 1918 roku pełnił rolę okrętu flagowego 2. Flotylli (Eskadry) Niszczycieli 2. Floty. Po wojnie, od 1 marca do 26 lipca 1919 roku, ponownie przydzielony do eskadry szkolnej, odbył rejs z „Tokiwą” i 46. rocznikiem do Australii, a od 24 listopada 1919 do 20 maja 1920 roku, ponownie z „Tokiwą” i kolejnym rocznikiem Akademii, przez Ocean Indyjski i Kanał Sueski na Morze Śródziemne. Łącznie w latach 1912–1920 odbył 5 zagranicznych rejsów szkolnych.
1 września 1921 roku „Azuma”, podobnie jak inne krążowniki pancerne, został przeklasyfikowany na okręt obrony wybrzeża I klasy, jednak z powodu kiepskiego stanu mechanizmów praktycznie nie wychodził już w morze i 8 września tego roku został przeznaczony na okręt szkoleniowy dla Korpusu Morskiego w Maizuru. W latach 20. zredukowano liczbę dział artylerii średniej i lekkiej okrętu i uzbrojenie stanowiły 4 działa 203 mm, 8 × 152 mm, 4 × 76 mm i jedna armata plot. 76 mm oraz 4 wyrzutnie torpedowe.
1 października 1927 roku okręt przekwalifikowano na stacjonarny hulk szkolny akademii inżynieryjnej marynarki w Maizuru. W 1941 roku został rozbrojony. 15 lutego 1944 roku został skreślony z listy floty. 18 lipca 1945 roku został zatopiony przez amerykańskie lotnictwo zespołu TF-38 na płytkiej wodzie w Yokosuka, a po wojnie został złomowany.
Nazwę „Azuma” nosił także okręt szkolny i wsparcia logistycznego z 1969 roku.
Dane techniczne.
Źródło
Uzbrojenie (1900–1904):
Wyposażenie:
Opancerzenie (od 127 mm wzwyż – stal Kruppa):

</doc>
<doc id="1601174" url="https://pl.wikipedia.org/wiki?curid=1601174" title="Adzuma">
Adzuma



</doc>
<doc id="1601175" url="https://pl.wikipedia.org/wiki?curid=1601175" title="Ofensywa w Ramadan (2006)">
Ofensywa w Ramadan (2006)

Ofensywa w Ramadan – ofensywa sił koalicji przeprowadzona przeciwko siłom Armii Mahdiego w rejonie centralnego Iraku.
Operacja rozpoczęła się w Ramadan i obejmowała głównie rejon i okolice Bagdadu. Celem sił koalicji było wyparcie rebeliantów z dzielnic które kontrolowały anty amerykańskie bojówki. Cała operacja rozpoczęła się 23 września 2006 roku i brały w niej udział siły armii amerykańskie, irackiej, brytyjskiej, duńskiej oraz salwadorskiej. Pomimo początkowych sukcesów, operacja zakończyła się niepowodzeniem i strategicznym zwycięstwem wojsk Armii Mahdiego dowodzonych przez Abu Hamza al-Muhadżir. 
Do 22 października 2006 roku siły rebelianckie zdobyły kilka dzielnic Bagdadu a także przejęły pełną kontrole nad prowincjami Al-Anbar oraz Babilon. W trakcie ofensywy na ulicach w centralnej części miasta dochodziło do licznych starć pomiędzy zwolennikami Armii Mahdiego a lokalną policją. Fakt ten powodował, że wojska koalicji musiały wspierać irackich funkcjonariuszy co utrudniło i w konsekwencji przeszkodziło w przeprowadzeniu celów operacyjnych które zostały założone przed operacją.
W wyniku ponad miesięcznych strać zginęło 97 amerykańskich żołnierzy, 300 irackich funkcjonariuszy a także dwóch żołnierzy duńskich i po jednym brytyjskim oraz salwadorskim. Straty po stronie rebeliantów ocenia się na 400 zabitych.

</doc>
<doc id="1601176" url="https://pl.wikipedia.org/wiki?curid=1601176" title="Aleksandr Kutiepow">
Aleksandr Kutiepow

Aleksander Pawłowicz Kutiepow (ur. w Czerepowcu, zm. po 26 stycznia 1930) – generał piechoty armii Imperium Rosyjskiego z 1920 r., uczestnik wojny z Japonią 1904–1905, uczestnik I wojny światowej, uczestnik walk z bolszewikami.
Życiorys.
Pochodził z rodziny szlacheckiej. Zakończył gimnazjum klasyczne w Archangielsku i Szkołę Oficerską junkrów w Petersburgu. Oficer z 1904 r. Po mianowaniu na stopień oficerski służył w 85 Wyborskim Pułku Piechoty, w którym walczył w wojnie rosyjsko-japońskiej. Od 1907 r. oficer w Preobrażeńskim Pułku Gwardii Cesarskiej. W I wojnie światowej kapitan - dowódca kompanii, batalionu w tymże pułku. Od sierpnia 1917 dowódca Preobrażeńskiego Pułku Gwardii Cesarskiej. Siłami pułku w końcu 1917 r. próbował rozbroić żołnierzy Wołyńskiego i Litewskiego Pułków Gwardii Cesarskiej, stany osobowe których opowiedziały się po stronie bolszewików. 2 grudnia 1917 rozformował Preobrażenski Pułk Piechoty. W czasie I wojny trzykrotnie ranny.
24 grudnia 1917 wstąpił do powstającej Armii Ochotniczej. Walczył po stronie białych jako dowódca kompanii i batalionu w pułku Korniłowa. W końcu stycznia 1917 r. zdołał powstrzymać marsz czerwonych pod dowództwem Rudolfa Siwersa nad Don w bitwie pod Matwiejowym Kurganem, musiał jednak wycofać się do Taganrogu, gdzie wybuchło powstanie robotnicze. 2 lutego biali stracili kontrolę nad miastem.
Razem z Armią Ochotniczą wycofał się, wobec przewagi czerwonych, znad Donu na Kubań. Od 15-30 marca 1918 r. pomocnik dowódcy 1 pułku oficerskiego, a od 30 marca - 12 czerwca 1918 dowódca tego pułku. W czerwcu 1918 brał udział z pułkiem w drugim marszu kubańskim. Od 12 czerwca 1918 dowódca 1 Dywizji Piechoty z którą walczył pod Tichoriecką na kierunku Kuszczewskim. Od 15 lipca 1918 dowódca 1 Brygady w 1 Dywizji. Po zajęciu Nowoczerkaska przez białych gen. Anton Denikin mianował go generał-gubernatorem czarnomorskim, z siedzibą w Noworosyjsku, które to stanowisko piastował od 13 sierpnia 1918 do grudnia 1918. Od 26 stycznia 1919 do kwietnia 1920 dowódca 1 Korpusu Armijnego. Odniósł jedne z ostatnich zwycięstw białych w wojnie domowej, w końcu lutego 1920 r. na krótko powstrzymując marsz czerwonych na południe (operacja dońsko-manycka, operacja tichoriecka) i odbijając Rostów nad Donem. Musiał jednak wycofać się z miasta, zagrożony okrążeniem.
W marcu 1920, wobec niemożliwości utrzymania się białych na Północnym Kaukazie, ewakuowany razem z większością sił Denikina na Krym. Od 4 września 1920 dowódca 1 Armii Sił Zbrojnych Południa Rosji, po rozdzieleniu Armii Wrangla na 1 i 2 Armię. W listopadzie 1920 ewakuowany z pozostałościami Armii z Krymu do Turcji. i dowódcę 1 korpusu Armijnego w Turcji, w skład której wchodziły wszystkie jednostki armii rosyjskiej oprócz jednostek kozackich. 20 listopada 1920 mianowany generałem piechoty. Po ewakuacji z Krymu w listopadzie 1920 wyznaczony na pomocnika Naczelnego Dowódcy gdzie przebywał na emigracji. W grudniu 1921 r. razem z jednostkami Korpusu armijnego przybył do Bułgarii. 8 listopada 1922 zastępca Naczelnego Dowódcy armii rosyjskiej. W 1923 r. przeniósł się do Serbii. W marcu 1924 r. zwolniony ze wszystkich obowiązków i stanowisk wojskowych w związku z wyjazdem do Paryża do dyspozycji wielkiego księcia Mikołaja Mikołajewicza.
Po przybyciu do Francji kierował tajnymi pracami na Rosję i był członkiem Rosyjskiego Związku Ogólnowojskowego (ROWS). Po śmierci generała Piotra Wrangla 29 kwietnia 1928 Mikołaj Mikołajewicz wyznaczył go przewodniczącym tej organizacji.
W styczniu 1930 roku został porwany w Paryżu przez grupę OGPU Jakowa Sieriebrianskiego wraz z rezydentami francuskimi. Organizatorem porwania był późniejszy attaché Rosji Sowieckiej generał hrabia Aleksiej A. Ignatiew. Z Paryża został przetransportowany do Hawru na statek rosyjski "Nieftiesyndykat". Według jednego źródła statek ten przywiózł go do Leningradu 3 maja 1930 nieprzytomnego pod wpływem środków odurzających, a 5 maja dostarczono go do więzienia NKWD w Moskwie, gdzie zmarł nie odzyskawszy przytomności. Według innego źródła transportowany statkiem zmarł na Morzu Czarnym w pobliżu Noworosyjska.
Nagrodzony Bronią św. Jerzego, Orderem Świętego Włodzimierza IV stopnia z mieczami i kokardą, orderem św. Jerzego IV stopnia, Orderem św. Mikołaja Cudotwórcy II stopnia, Orderem Świętej Anny IV stopnia, Orderem Świętego Stanisława II i III stopnia, Złotym Medalem "Za Odwagę", Medalem Dla Upamiętnienia 300-lecia Panowania Domu Romanowów, Orderem Korony Prus, Orderem Korony Rumunii i wieloma odznakami.

</doc>
<doc id="1601182" url="https://pl.wikipedia.org/wiki?curid=1601182" title="Time (pismo)">
Time (pismo)



</doc>
<doc id="1601183" url="https://pl.wikipedia.org/wiki?curid=1601183" title="Time (magazyn)">
Time (magazyn)



</doc>
<doc id="1601184" url="https://pl.wikipedia.org/wiki?curid=1601184" title="Rezerwat przyrody Golczewskie Uroczysko">
Rezerwat przyrody Golczewskie Uroczysko

Rezerwat przyrody „Golczewskie Uroczysko” – leśny rezerwat przyrody położony w województwie zachodniopomorskim, w powiecie kamieńskim, w gminie Golczewo, 3 km na wschód od Golczewa. Został utworzony z inicjatywy Tomasza Szeszyckiego 5 maja 2004. Zajmuje powierzchnię 101,20 ha (akt powołujący podawał 95,78 ha). 
Celem ochrony jest zachowanie naturalnych ekosystemów torfowisk wysokich, śródleśnego jeziora wraz z otaczającymi je kompleksami półnaturalnych ekosystemów leśnych na siedliskach wilgotnych ekosystemów bagiennych wraz z zachodzącymi w nich procesami fluktuacji, sukcesji i regeneracji.
Według obowiązującego planu ochrony ustanowionego w 2009 roku (zmienionego w 2017), obszar rezerwatu objęty jest ochroną czynną.
Na południu rezerwatu śródleśne Jezioro Żabie, które po stronie wschodniej obchodzi znakowany czerwony turystyczny Szlak przez Las Golczewski (o długości 15,5 km, okrężny, zaczyna się i kończy w Golczewie).
Południową granicą rezerwatu jest nieczynna linia kolejowa, do której na odcinku około 0,7 km jednocześnie przylega Zespół przyrodniczo-krajobrazowy „Las Golczewski” (204,75 ha).

</doc>
<doc id="1601185" url="https://pl.wikipedia.org/wiki?curid=1601185" title="Anishinaabe">
Anishinaabe



</doc>
<doc id="1601186" url="https://pl.wikipedia.org/wiki?curid=1601186" title="Fausto Batignani">
Fausto Batignani

Fausto Batignani (ur. 2 lipca 1903 w Montevideo, zm. 2 listopada 1975 tamże) – piłkarz urugwajski, bramkarz.
Jako piłkarz klubu Liverpool Montevideo wziął udział w turnieju Copa América 1922, gdzie Urugwaj zajął trzecie miejsce. Batignani zagrał we wszystkich czterech meczach - z Chile, Brazylią, Argentyną i Paragwajem (stracił bramkę).
Wciąż jako gracz klubu Liverpool wziął udział w turnieju Copa América 1926, gdzie Urugwaj zdobył mistrzostwo Ameryki Południowej. Batignani zagrał we wszystkich czterech meczach - z Chile (stracił bramkę), Argentyną, Boliwią i Paragwajem (stracił bramkę).
Był także w kadrze reprezentacji podczas Igrzysk Olimpijskich w 1928 roku, gdzie Urugwaj zdobył złoty medal. Batignani ani razu nie zagrał, gdyż podstawowym bramkarzem podczas olimpijskiego turnieju był Andrés Mazali.
Od 23 września 1922 do 21 września 1928 roku Batignani rozegrał w reprezentacji Urugwaju 11 meczów, w których stracił 6 bramek.

</doc>
<doc id="1601187" url="https://pl.wikipedia.org/wiki?curid=1601187" title="Predrag Danilović">
Predrag Danilović

Predrag Danilović (cyr. Предраг Даниловић; ur. 26 lutego 1970 w Sarajewie) – serbski koszykarz i olimpijczyk, przewodniczący Związku Koszykówki Serbii.

</doc>
<doc id="1601188" url="https://pl.wikipedia.org/wiki?curid=1601188" title="Studenckie Koło Przewodników Beskidzkich w Łodzi">
Studenckie Koło Przewodników Beskidzkich w Łodzi

Studenckie Koło Przewodników Beskidzkich w Łodzi skupia ludzi zainteresowanych polskimi Beskidami. Zajmuje się organizacją rajdów, stacjonarnych i wędrownych obozów wakacyjnych. Prowadzi szkolenia dla przewodników i kursy techniczne (np. rakietowy). Opiekuje się dwiema bazami namiotowymi.
W roku 2010 SKPB Łódź liczyło 130 przewodników.
Historia.
W 1980 roku grupa studentów związanych z Oddziałem Akademickim PTTK w Łodzi rozpoczęła kurs przewodników beskidzkich (kierownikiem kursu był Przemysław Jędraski – przodownik TG PTTK 4595; zapisało się 56 osób ze środowiska turystycznego) i w 1981 powołała Akademicki Klub Turystyczny (6 czerwca 1981), który miał zrzeszać przewodników i przodowników PTTK górskich. Jesienią 1981 AKT zorganizował I Rajd Beskidzki (150 osób). W tym samym roku trzej pierwsi członkowie AKT (Grzegorz Bińczyk, Leszek Skalski, Jerzy Świerczyński) zdali egzamin do SKPB Warszawa i uzyskali uprawnienia Studenckiego Przewodnika Beskidzkiego.
W roku 1982 członkowie AKT opracowali i wydali materiały szkoleniowe dla przewodników „Beskid” oraz „Indeks Zabytków Beskidów Środkowych” (autorami byli Edward Jachowicz, Przemysław Jędraski, Jerzy Świerczyński). Ponadto zorganizowano I Górski Rajd Chemika, pierwszy Rajd Wiosenny oraz drugi Rajd Beskidzki, ruszyły też latem obozy wędrowne dla studentów, tzw. „Beskidzka Włóczęga”, a także Studencka Baza Namiotowa na Chyszówkach w Beskidzie Wyspowym. Rozpoczął się również kolejny kurs przewodnicki (pierwszy organizowany całkowicie własnymi siłami).
Na przełomie 1982 i 1983 roku przed Komisją Przewodnicką w Nowym Sączu ośmiu przewodników studenckich z Łodzi (Urszula Krajewska, Edward Jachowicz, Przemysław Jędraski, Zbigniew Kroczewski, Andrzej Mleczek, Zenon Michalczuk, Leszek Skalski i Jerzy Świerczyński) uzyskało uprawnienia państwowe Przewodnika Beskidzkiego III klasy. Dzięki temu wiosną 1983 roku możliwe było przekształcenie Akademickiego Klubu Turystycznego w Studenckie Koło Przewodników Beskidzkich. Pierwszym prezesem pozostał Jerzy Świerczyński.
W roku 1983 oprócz tradycyjnych już obozów i rajdów, SKPB Łódź prowadziło po raz pierwszy bazę w Jaworkach nad Wąwozem Homole.
W roku 1984 SKPB liczyło dziewiętnastu przewodników.
W następnych latach członkowie Koła organizowali rajdy, obozy, kursy przewodnickie. Prócz tego tworzyli jeszcze zespół Wibram i zdobywali nagrody na festiwalach piosenki YAPA. Zaczęła działać następna baza namiotowa – tym razem w Beskidzie Sądeckim w Złockiem koło Muszyny.
W roku 1991 na Jasieniu odbyło się X-lecie Koła. Wówczas SKPB liczyło już 59 przewodników.
W łódzkim studenckim radiu „Żak” we współpracy z SKPB nadawana jest cotygodniowa audycja turystyczna.
Blacha.
Przewodnicy należący do SKPB Łódź po przejściu kursu przewodnickiego i zdaniu egzaminów otrzymują „blachę przewodnicką”. Blacha jest trójkątną, numerowaną odznaką z napisem „Studenckie Koło Przewodników Beskidzkich” i rysunkiem dziewięćsiła bezłodygowego w kształcie mającym przypominać graniówkę Gorców.
Rajdy.
Studenckie Koło Przewodników Beskidzkich w Łodzi prowadzi regularne coroczne rajdy i obozy w górach. Rajdy są prowadzone na terenie Beskidów. W zasadzie odbywają się na terenie Polski, ale zdarzają się trasy po południowej stronie granicy.
Bazy namiotowe.
SKPB Łódź prowadzi w okresie wakacyjnym dwie bazy namiotowe:

</doc>
<doc id="1601195" url="https://pl.wikipedia.org/wiki?curid=1601195" title="Veikkausliiga (2009)">
Veikkausliiga (2009)

Sezon 2009 fińskiej Veikkausliigi był dwudziestym w historii tych rozgrywek. Rozpoczął się 18 kwietnia, a zakończył 17 października 2009 roku. Tytułu mistrzowskiego nie obronił Inter Turku. Nowym mistrzem Finlandii został zespół HJK Helsinki.
Zespoły.
Po poprzednim sezonie do Ykkönen spadł FC KooTeePee.
Baraże o Veikkausliigę.
W dwumeczu barażowym o udział w rozgrywkach Veikkausliigi sezonu 2010 zagrały: 13. drużyna Veikkausliigi – – i 2. drużyna Ykkönen – KPV Kokkola. Zespół JJK obronił swoją pozycję w najwyższej klasie rozgrywkowej Finlandii, zwyciężając 5:3.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Linki zewnętrzne.
Oficjalna strona Veikkausliigi (fi)

</doc>
<doc id="1601196" url="https://pl.wikipedia.org/wiki?curid=1601196" title="Prawa myślenia">
Prawa myślenia



</doc>
<doc id="1601198" url="https://pl.wikipedia.org/wiki?curid=1601198" title="Buñol">
Buñol

Buñol ("kataloński"/"walencki": Bunyol) – gmina ("hiszp". municipio) oraz miasto we wschodniej Hiszpanii, leżąca w autonomicznej wspólnocie Walencji, w comarce La Hoya de Buñol.
La Tomatina.
W ostatnią środę sierpnia odbywa się tu fiesta Tomatina, podczas którego uczestnicy obrzucają się nawzajem tonami pomidorów. Wydarzenie to co roku przyciąga tu tysiące turystów z całego świata.

</doc>
<doc id="1601199" url="https://pl.wikipedia.org/wiki?curid=1601199" title="Bunyol">
Bunyol



</doc>
<doc id="1601200" url="https://pl.wikipedia.org/wiki?curid=1601200" title="Bunol">
Bunol



</doc>
<doc id="1601201" url="https://pl.wikipedia.org/wiki?curid=1601201" title="Ratownictwo górskie">
Ratownictwo górskie

Ratownictwo górskie – działania związane z prowadzeniem akcji ratowniczych w terenie górskim, poszukiwanie zaginionych osób, udzielanie pomocy medycznej ofiarom wypadków, transport poszkodowanych do miejsc, gdzie można im udzielić pełnej pomocy medycznej; również działania prewencyjne związane z informowaniem o zagrożeniach, niebezpieczeństwie lawin i spodziewanych załamaniach pogody.
Specjalistyczne wyposażenie.
W zależności od terenu działań, lokalne służby ratownicze mogą dysponować specjalistycznymi środkami transportu, takimi jak ratraki i skutery śnieżne (do transportu po stromym śniegu), wszędołazy, samochody terenowe a przede wszystkim – śmigłowce. Prowadzenie akcji w stromym terenie skalnym może wymagać specjalistycznych umiejętności związanych z technikami linowymi oraz asekuracją.
Ze względu na specyfikę terenu, poszukiwanie zaginionych osób często prowadzone jest z użyciem odpowiednio wytresowanych psów ratowniczych, a także wspomagane przez urządzenia elektroniczne: detektory lawinowe, kamery termowizyjne, środki łączności radiowej i satelitarnej.
Regulacje prawne.
W różnych krajach funkcjonują rozmaite regulacje prawne dotyczące funkcjonowania organizacji ratowniczych, a co za tym idzie, różne są źródła finansowania, sposób rekrutacji członków (służby ochotnicze i zawodowe) oraz stopień ich odpowiedzialności prawnej podczas akcji.
W niektórych państwach wybrane działania służb ratowniczych są całkowicie lub częściowo odpłatne; w szczególności, wiele służb ratowniczych wymaga odpłatności za akcje z użyciem helikoptera, w związku z tym turyści, wspinacze i narciarze prowadzący działalność na takich terenach powinni dysponować stosownym ubezpieczeniem od kosztów takich akcji lub liczyć się z ryzykiem ewentualnego pokrycia tych kosztów z własnej kieszeni. Odpłatność akcji ratowniczych obowiązuje m.in. w krajach takich jak:
Ratownictwo górskie w Polsce.
Na terenie Polski działa obecnie Górskie Ochotnicze Pogotowie Ratunkowe (na terenach górskich poza Tatrami) oraz Tatrzańskie Ochotnicze Pogotowie Ratunkowe.

</doc>
<doc id="1601203" url="https://pl.wikipedia.org/wiki?curid=1601203" title="Emiko">
Emiko

 – żeńskie imię japońskie.
Możliwa pisownia.
Emiko można zapisać, używając wielu różnych znaków kanji i może znaczyć m.in.:

</doc>
<doc id="1601204" url="https://pl.wikipedia.org/wiki?curid=1601204" title="Horská služba (Czechosłowacja)">
Horská služba (Czechosłowacja)

Horská služba (HS; z cz. i słow. „Pogotowie Górskie”) – ogólnokrajowa organizacja, która zajmowała się ratownictwem górskim na terenie byłej Czechosłowacji.
Powstała w 1954 r. podczas reorganizacji czechosłowackiego ratownictwa górskiego. Włączono do niej obligatoryjnie wszystkie działające wcześniej organizacje ratownictwa górskiego, w tym m.in. funkcjonującą od 1950 r. Tatranską horską službę („Tatrzańskie Pogotowie Górskie”, THS) oraz powstałe po 1945 r. w różnych grupach górskich Czech oddziały Horskiej záchrannej služby („Górskiego Pogotowia Ratunkowego”, HZS).
22 czerwca 1968 roku HS przyjęto w poczet członków Międzynarodowego Komitetu Ratownictwa Alpejskiego.
HS dzieliła się na grupy, operujące w poszczególnych grupach górskich. W 1969 r., w ramach federalizacji państwa czechosłowackiego, doszło do podziału organizacji na część czeską i słowacką, a w 1993 r., po rozpadzie Czechosłowacji, powstały oddzielne organizacje:

</doc>
<doc id="1601207" url="https://pl.wikipedia.org/wiki?curid=1601207" title="Masakra Clarków">
Masakra Clarków

 
Masakra Clarków – jedna z wielu napaści Indian na białych osadników ciągnących na zachód wzdłuż wyznaczonych szlaków. Napaści te – obok chęci obrony własnych terytoriów przed przybyszami ze wschodu lub z zemsty za czynione przez białych niegodziwości – miały także na celu zdobycie dóbr posiadanych przez wędrowców, a zwłaszcza ich broni palnej i koni.
W sierpniu 1851 roku spora grupa Indian z plemienia Szoszonów pod wodzą "Cho-Cho-Co", przez białych nazywanego „Nie Ma Konia” (ang. "Has No Horse"), zaatakowała kolumnę wozów osadniczych prowadzonych przez Thomasa Clarka wzdłuż szlaku oregońskiego w pobliżu tradycyjnego miejsca przepraw przez rzekę Raft, która niedaleko tego miejsca wpada do rzeki Snake w dzisiejszym stanie Idaho. Głównym celem napaści Indian była kradzież koni prowadzonych przez kolumnę Clarka. W walce, która się wówczas wywiązała, zabili 34 pionierów, w tym matkę i brata Thomasa Clarka.
Thomas Clark.
Thomas Clark był osiadłym w Stanach Zjednoczonych Anglikiem, z zamiłowania myśliwym. W roku 1848 powędrował na łowy aż do Doliny Willamette w Oregonie, ale wkrótce – na wieść o gorączce złota w Kalifornii – ruszył na południe. Zgromadził niewielki majątek, który postanowił pomnożyć przeprowadzając do Oregonu pewną liczbę wysokiej jakości bydła i koni, które wiosną roku 1851 zakupił w stanach Kentucky i Illinois. W drogę na zachód zabrał ze sobą matkę, 25-letnią siostrę Grace, 17-letniego brata Hodgsona i drugą (zamężną) siostrę z rodziną. Zamówił u kołodzieja solidny wóz, którym miały podróżować matka i siostra. Był to być może pierwszy z tych wozów, które wkrótce masowo miały wędrować przez amerykańskie prerie. Zaoferował również swe usługi przewodnickie kilku innym rodzinom z Illinois, które wybierały się do Oregonu. Kolumna posuwała się naprzód bardzo wolno, pozwalając zwierzętom paść się po drodze, by dotarły na miejsce w dobrym stanie.
Has No Horse.
"Has-No-Horse" miał w roku 1851 zaledwie 20 lat, ale był już doświadczonym wojownikiem. Przewodził szczepowi Tussawehee z plemienia Szoszonów, najpotężniejszego plemienia Indian na terenach dzisiejszego wschodniego Oregonu, Idaho i zachodniej Montany. Biali nazywali ich „Wężami” (ang. "Snakes"). Latem okazało się, że wojownikom brakuje koni, strzelb i amunicji. "Has No Horse" podążył na wschód, by spotkać się ze swym wujem "Deer Fly", wodzem innego szczepu, w celu wypożyczenia od niego wojowników. Następnie, wzmocniony, zaczął szukać okazji. Gdy zwiadowcy donieśli o kolumnie wozów Clarka, uznał ją za odpowiedni cel ataku.
Napad.
W południe 30 sierpnia kolumna wozów zatrzymała się nad rzeką Raft na posiłek i by odpocząć przed forsowaniem rzeki. Sami Clarkowie podjechali nieco dalej i zatrzymali się tuż nad rzeką, z czego skorzystał Thomas Clark, który zaraz udał się w górę jej biegu, by zapolować. Rzeka Raft uchodzi do Snake około 25 km na zachód od dzisiejszego parku stanowego Massacre Rocks, gdzie w późnych latach pięćdziesiątych XIX wieku miały miejsce ataki na wędrujących szlakiem. Korzystając z przerwy w podróży część mężczyzn zagnała większość koni do rzeki, by je napoić i spławić, bowiem dzień był upalny.
Indiański wódz zakładał, że część wojowników zaatakuje kolumnę wozów w galopie, co powinno wywołać panikę i dezorientację, podczas gdy on sam na czele pozostałych schwyta konie i je uprowadzi. Gdy biali strzegący koni dostrzegli pędzących Indian, próbowali ukryć stado za skałami nad brzegiem. Tymczasem wojownicy dopadli samotnego wozu Clarków. Hodgson Clark został zastrzelony w momencie, gdy wspinał się na wóz, by sięgnąć po strzelbę. Jeden ze starszych Indian zaczął uwalniać konie, które były uwiązane do wozu, na co zareagowała pani Clark i zaczęła na niego krzyczeć. Indianin w odpowiedzi wymierzył do niej ze strzelby. Widząc broń wymierzoną w stronę matki Grace objęła ją odruchowo ramionami, w rezultacie kula trafiła Grace w dłoń, a następnie w serce matki zabijając ją na miejscu.
Rana Grace nie była groźna; kula przeszła przez ciało pomiędzy kciukiem i wskazującym palcem nie naruszając kości. Indianie zdarli z niej ubranie (żadne ze źródeł nie podaje, że została zgwałcona), po czym przystąpili do skalpowania, ale odstąpili od tego zamiaru widząc zbliżający się tuman kurzu. Był to Thomas Clark, który dosłyszał strzelaninę i gnał z powrotem z pełną szybkością, za nim pędziły jego psy myśliwskie. Indianie, pewni że nadciąga odsiecz białych, zrzucili Grace z urwiska i poruszyli lawinę kamieni, która poczyniła więcej szkód niż rana dłoni. Szramę na czole Grace nosiła do końca życia.
Wędrowcy z pozostałych wozów kolumny byli tak sparaliżowani strachem, że nie byli w stanie przyjść z pomocą rodzinie Clarków. Indianie atakowali wóz po wozie, zabijając 34 pionierów i raniąc znacznie więcej. Ich zdobycz obliczano później na co najmniej 18 000 dolarów i 300 koni wartych 45 000 USD.
Charles Clark, brat Thomasa, zorganizował grupę pościgową pragnąc dogonić i zaatakować Indian w ich kryjówce. Niektórzy z białych twierdzili, że wśród Indian widzieli ludzi z brodami. Indianie zabili jednego ze ścigających, ranili kolejnego i uszli z końmi w nieznane.
Dalsze losy.
Clark w pierwszej chwili myślał, że jego siostra umrze, odczekał więc dzień czy dwa, nim przekonał się, że wszystko będzie dobrze i wyruszył w dalszą drogę. Jednak zamiast podążać utartym szlakiem wzdłuż brzegów Kolumbii, skierował wozy na zachód, w kierunku pasma górskiego zwanego Trzy Siostry w Górach Kaskadowych. Kolumna Clarka była pierwszą grupą białych, jaka obozowała nad brzegami rzeki Deschutes w miejscu, gdzie dzisiaj znajduje się "Pioneer Park" w miejscowości Bend. Thomas Clark nadał wybitnemu wygasłemu wulkanowi, znajdującemu się dziś w granicach miasta, nazwę Pilot Butte.
Grace Clark wyszła za mąż za partnera Thomasa, Jacksona Vandeverta i osiedliła się w Willamette Valley. Zawsze wspomagała miejscowych Indian. Zmarła w roku 1875. Thomas Clark osiedlił się w Kalifornii, gdzie zmarł w wieku 94 lat.

</doc>
<doc id="1601208" url="https://pl.wikipedia.org/wiki?curid=1601208" title="Molinia caerulea">
Molinia caerulea



</doc>
<doc id="1601212" url="https://pl.wikipedia.org/wiki?curid=1601212" title="Mucha (film 1958)">
Mucha (film 1958)

Mucha – amerykański horror science fiction w reżyserii Kurta Neumanna z 1958 roku zrealizowany na podstawie opowiadania George'a Lagelaana. 
Film doczekał się dwóch sequeli. W 1986 roku powstał remake tego filmu pod tym samym tytułem.
Opis fabuły.
Naukowcowi Andre Delambre udaje się skonstruować maszynę do teleportacji. Po kilku udanych testach decyduje się wypróbować urządzenie i samemu się teleportować. Eksperyment kończy się tragicznie, gdyż do kabiny przypadkowo dostaje się mucha. Atomy owada łączą się z atomami Andre i naukowiec zaczyna przekształcać się w hybrydę pół-człowieka pół-muchę. Podobnie dzieje się z owadem.

</doc>
<doc id="1601213" url="https://pl.wikipedia.org/wiki?curid=1601213" title="Garry Cook">
Garry Cook

Garry Peter Cook (ur. 10 stycznia 1958 w Wednesbury) – brytyjski lekkoatleta, czterystumetrowiec i biegacz średniodystansowy, medalista olimpijski.
Kariera sportowa.
Startował w biegach ma 400 metrów i na 800 metrów. Jako reprezentant Anglii zajął 5. miejsce w biegu na 800 metrów na igrzyskach Wspólnoty Narodów w 1978 w Edmonton. Zdobył srebrny medal w tej konkurencji na letniej uniwersjadzie w 1979 w Meksyku. Na mistrzostwach Europy w 1982 w Atenach zdobył srebrny medal w sztafecie 4 × 400 metrów, a w biegu na 800 metrów był czwarty. Na igrzyskach Wspólnoty Narodów w 1982 w Brisbane zwyciężył w barwach Anglii w sztafecie 4 × 400 metrów i nie ukończył biegu półfinałowego na 800 metrów. Zdobył brązowy medal w sztafecie 4 × 400 m oraz odpadł w półfinale biegu na 800 metrów na mistrzostwach świata w 1983 w Helsinkach. Na igrzyskach olimpijskich w 1984 w Los Angeles został wicemistrzem w sztafecie 4 × 400 m (wraz z nim biegli Kriss Akabusi, Todd Bennett i Phil Brown).
30 sierpnia 1982 ustanowił wraz z kolegami (Peter Elliott, Steve Cram i Sebastian Coe) rekord świata w sztafecie 4 × 800 metrów wynikiem 7:03,89, który przetrwał do 2006 i jest aktualnym (sierpień 2020) rekordem Europy.
Po zakończeniu kariery lekkoatletycznej został nauczycielem. Jego żona Kathy była znaną lekkoatletką, trzykrotną medalistką olimpijską.

</doc>
<doc id="1601220" url="https://pl.wikipedia.org/wiki?curid=1601220" title="Fidel Ortiz Tovar">
Fidel Ortiz Tovar



</doc>
<doc id="1601222" url="https://pl.wikipedia.org/wiki?curid=1601222" title="Inwazja porywaczy ciał (film)">
Inwazja porywaczy ciał (film)

Inwazja porywaczy ciał – amerykański horror science-fiction w reżyserii Dona Siegela z 1956 na podstawie powieści Jacka Finneya.

</doc>
<doc id="1601224" url="https://pl.wikipedia.org/wiki?curid=1601224" title="Guillermo José Lovell">
Guillermo José Lovell



</doc>
<doc id="1601227" url="https://pl.wikipedia.org/wiki?curid=1601227" title="Mgławica przedsłoneczna">
Mgławica przedsłoneczna



</doc>
<doc id="1601233" url="https://pl.wikipedia.org/wiki?curid=1601233" title="Samwatsara">
Samwatsara

Samwatsara – indyjski kalendarz księżycowo-słoneczny powstały z reformy ery Wikrama (samwat).
Miesiące księżycowe.
Miesiąc księżycowy dzieli się na dwie połowy paksza ("skrzydło") i dni lunarne tithi. Nazwy miesięcy wywodzą się od nazw nakszatr (konstelacji indyjskiego zodiaku lunarnego), w których znajdował się Księżyc w pełni, gdy wprowadzano kalendarz samwatsara.
Rok.
Dlatego co dwa i pół roku dodaje się dodatkowy trzynasty miesiąc adhikamsa.

</doc>
<doc id="1601234" url="https://pl.wikipedia.org/wiki?curid=1601234" title="Ciemna gwiazda">
Ciemna gwiazda

Ciemna Gwiazda (ang. "Dark Star") – amerykański filmowy thriller sci-fi w reżyserii Johna Carpentera z roku 1974.

</doc>
<doc id="1601236" url="https://pl.wikipedia.org/wiki?curid=1601236" title="Veikkausliiga 2009">
Veikkausliiga 2009



</doc>
<doc id="1601239" url="https://pl.wikipedia.org/wiki?curid=1601239" title="Veikkausliiga 2008">
Veikkausliiga 2008



</doc>
<doc id="1601245" url="https://pl.wikipedia.org/wiki?curid=1601245" title="Ulica Facimiech w Krakowie">
Ulica Facimiech w Krakowie

Ulica Facimiech – ulica w Krakowie znajdująca się między osiedlem Nowy Prokocim a osiedlem Na Kozłówce. Biegnie wzdłuż strugi Drwinka.
Przed laty znajdował się tam folwark (przysiółek) zamieszkany przez złodziejów, zwanych facimiechami (ci, co chwytają cudze mieszki – w dawnej polszczyźnie "fatać" oznaczało "chwytać").

</doc>
<doc id="1601248" url="https://pl.wikipedia.org/wiki?curid=1601248" title="Otto V Leniwy">
Otto V Leniwy

Otto V Leniwy (ur. 1346, zm. 15 listopada 1379 na zamku Wolfstein an der Isar) – w latach 1347–1349 książę Bawarii, 1349-1351 Górnej Bawarii, od 1351 nominalnie współrządca i w latach 1365–1373 elektor brandenburski (ostatni z dynastii Wittelsbachów), od 1373 do śmierci książę Bawarii-Landshut.
Życiorys.
Otto był synem cesarza Ludwika IV Bawarskiego i Małgorzaty z Hainaut. Rok po jego urodzeniu zmarł ojciec i Otto wychowywał się w ojczyźnie matki – Niderlandach, pod opieką brata, Ludwika V. W grudniu 1351 Ludwik V przekazał Marchię Brandenburską swoim braciom Ludwikowi VI Rzymianinowi i Ottonowi.
Po śmierci Ludwika Rzymianina, 17 maja 1365, Otto objął rządy w Marchii Brandenburskiej. Dwa lata wcześniej cesarz Karol IV zawarł z braćmi układ przewidujący, że w razie ich bezpotomnej śmierci Marchię odziedziczy syn cesarski, Wacław IV.
19 marca 1366 poślubił Katarzynę, córkę Karola IV, wdowę po Rudolfie Założycielu. Małżeństwo okazało się bezpotomne, a Katarzyna mieszkała w Pradze.
Otto zaniedbywał obowiązki władcy poświęcając wiele czasu rozrywkom. W 1367 sprzedał Karolowi IV Dolne Łużyce, które wcześniej były zastawione Wettynom. Rok później utracił Wałcz na rzecz króla Polski, Kazimierza Wielkiego. Złe zarządzanie Marchią Brandenburską przez Ottona spowodowało jej okupację w 1371 przez Karola IV.
Otto pozostał margrabią brandenburskim formalnie do 1373, ale krajem zarządzał Karol IV. 18 sierpnia 1373 zawarto układ w Fürstenwalde. Otto sprzedał Karolowi IV Marchię Brandenburską za 500 000 talarów zatrzymując dożywotnio godność elektora.
Po utracie Marchii Otto zamieszkał w Bawarii, gdzie brat, Stefan II, uznał go za współwładcę. Został pochowany w klasztorze Seligenthal.
Ikonografia.
Pomnik Ottona dłuta Adolfa Brütta został odsłonięty w berlińskiej Siegesallee 22 marca 1899. Wraz z pomnikami Thilo von Brügge i Thilo von Wardenberg wchodzi w skład grupy pomników nr 12.
Karykaturę pomnika Ottona Leniwego narysował Lyonel Feininger.

</doc>
<doc id="1601249" url="https://pl.wikipedia.org/wiki?curid=1601249" title="Eutymides">
Eutymides

Eutymides (gr. Εὐθυμίδης) – grecki malarz i garncarz działający w Attyce w okresie 520–505 p.n.e. lub 510–490 p.n.e., przedstawiciel stylu czerwonofigurowego surowego, sygnujący wykonywane przez siebie naczynia.
Działalność.
Był synem Poliosa i uczniem Andokidesa. Reprezentował kierunek podejmujący wielkie tematy religijne, przedstawione na wazach dużych rozmiarów. Kontynuując w tym zakresie tradycje stylu czarnofigurowego, przeciwstawiał się miniaturystycznemu stylowi szkoły Epikteta. 
Rywalizował z Eufroniosem, o czym świadczy inskrypcja na amforze przechowywanej w zbiorach monachijskich: "„hos oudepote Euphronios”" – „jak nigdy Eufronios” (w domyśle: nie wykonał tak dobrze). Jego kompozycje są prostsze niż Eufroniosa, lecz wyróżnia je doskonalszy rysunek. Jego twórczość charakteryzuje różnorodność tematyki, doskonałość rysunku i nowatorstwo perspektywy (ukazywanie postaci od tyłu i w 3/4). Jego malowidła mają charakter wzniosły, uroczysty i monumentalny, natomiast mniej jest w nich ruchu i dynamiki, choć nie brak śmiałych skrótów. W zakresie stylistyki twórczość jego kontynuował Fintias
Zachowało się siedem waz z jego imieniem („Eutymides, syn Poliosa”). Przypisuje mu się także, na podstawie analizy stylistycznej, pewną liczbę waz anonimowych, m.in. amforę z wizerunkiem młodzieńca opróżniającego amforę, pochodzącą z dawnych zbiorów Czartoryskich w Gołuchowie, obecnie w zbiorach Muzeum Narodowego w Warszawie.

</doc>
<doc id="1601251" url="https://pl.wikipedia.org/wiki?curid=1601251" title="Johan Sætre">
Johan Sætre

Johan Sætre (Johan Saerte, ur. 5 lutego 1952 w Trysil) – norweski skoczek narciarski, reprezentant klubu Trysilgutten IL. Drużynowy mistrz świata z Oslo (1982). W 1981 wygrał zawody Pucharu Świata w Gstaad, a w klasyfikacji generalnej był piąty. Na podium pucharowych zawodów stawał jeszcze ośmiokrotnie. Dziewięciokrotnie zdobył tytuł mistrza Norwegii (1974–1977, 1979 i 1980 na skoczni średniej; 1976, 1978 i 1980 na dużej).

</doc>
<doc id="1601252" url="https://pl.wikipedia.org/wiki?curid=1601252" title="Speedminton">
Speedminton



</doc>
<doc id="1601253" url="https://pl.wikipedia.org/wiki?curid=1601253" title="CsA">
CsA



</doc>
<doc id="1601255" url="https://pl.wikipedia.org/wiki?curid=1601255" title="CPK">
CPK



</doc>
<doc id="1601258" url="https://pl.wikipedia.org/wiki?curid=1601258" title="Łowcy wampirów">
Łowcy wampirów

Łowcy wampirów (tytuł oryg. "John Carpenter's Vampires") – amerykański filmowy horror z roku 1998 w reżyserii Johna Carpentera. Występuje również pod alternatywnym tytułem: Wampiry. Film jest adaptacją powieści Johna Steakley'a pt. "Vampire$".
Fabuła.
Jack Crow jest dowódcą grupy najemników sponsorowanej przez Watykan, która zajmuje się zabijaniem wampirów w Nowym Meksyku. Po jednym z udanych łowów, łowcy postanawiają uczcić zwycięstwo w jednym z przydrożnych moteli. Podczas imprezy dochodzi do masakry - przywódca wampirów Valek morduje całą grupę najemników a z życiem uchodzą Jack i jedna z prostytutek - Katrina, która została ugryziona przez wampira. Crow i jego przyjaciel Tony Montoya postanawiają ostatecznie rozprawić się z Valekiem.

</doc>
<doc id="1601259" url="https://pl.wikipedia.org/wiki?curid=1601259" title="Tom Levorstad">
Tom Levorstad

Tom Levorstad (ur. 5 lipca 1957) – norweski skoczek narciarski. Skakał w Pucharze Świata od sezonu 1979/1980 do sezonu 1981/1982. Jego największym osiągnięciem jest zdobycie brązowego medalu na Mistrzostwach Świata w Lotach Narciarskich w Oberstdorfie w 1981 oraz zdobycie 3. miejsca podczas konkursu PŚ w Saint-Nizier.

</doc>
<doc id="1601262" url="https://pl.wikipedia.org/wiki?curid=1601262" title="Rune Olijnyk">
Rune Olijnyk

Rune Olijnyk (ur. 27 grudnia 1968 r. w Lørenskog) – norweski skoczek narciarski, wicemistrz świata (1991).
W Pucharze Świata zadebiutował w 1987. Życiowym sukcesem zawodnika było zdobycie srebrnego medalu na mistrzostwach świata w Val di Fiemme w 1991 (skocznia duża). Również występy na skoczni średniej i w konkursie drużynowym zakończył w pierwszej dziesiątce. Na igrzyskach w Albertville w 1992 był siódmy na dużej skoczni. Po igrzyskach zakończył karierę. Pomimo osiągnięcia sukcesu na imprezie rangi mistrzowskiej, nigdy nie stanął na podium w Pucharze Świata.

</doc>
<doc id="1601263" url="https://pl.wikipedia.org/wiki?curid=1601263" title="Mandy (Mroczne przygody Billy'ego i Mandy)">
Mandy (Mroczne przygody Billy'ego i Mandy)



</doc>
<doc id="1601264" url="https://pl.wikipedia.org/wiki?curid=1601264" title="Lekarz Wojskowy">
Lekarz Wojskowy

Lekarz Wojskowy – czasopismo medyczne Wojska Polskiego.
„Lekarz Wojskowy” po raz pierwszy ukazał się w styczniu 1920. Pierwszym redaktorem naczelnym został płk lek. Jan Koelichen. Wydawcą pisma była Wojskowa Rada Sanitarna, a następnie Departament Zdrowia Ministerstwa Spraw Wojskowych. W czasie II wojny światowej ukazywało się w Edynburgu staraniem Towarzystwa Naukowego Lekarzy WP w Wielkiej Brytanii. W 1945, w ludowym Wojsku Polskim wznowiono wydawanie pisma.
Przed wojną Redakcja Lekarza Wojskowego mieściła się w Warszawie przy ulicy Górnośląskiej 45, a jej skład tworzyło trzech oficerów służby zdrowia:
W zależności od okresu wydawania pismo był tygodnikiem, dwutygodnikiem, miesięcznik i dwumiesięcznikiem.
Skład komitetu redakcyjnego w 1997.
Przy komitecie redakcyjnym funkcjonuje rada konsultantów.
Artykuły publikowane w „Lekarzu Wojskowym” mają charakter dyskusyjny i odzwierciedlają poglądy autorów na omawiane zagadnienia.

</doc>
<doc id="1601268" url="https://pl.wikipedia.org/wiki?curid=1601268" title="Gerald Hertneck">
Gerald Hertneck

Gerald Hertneck (ur. 18 września 1963 w Monachium) – niemiecki szachista, arcymistrz od 1991 roku.
Kariera szachowa.
W szachy gra od 11. roku życia. Pierwszymi jego sukcesami były zwycięstwa w mistrzostwach Republiki Federalnej Niemiec juniorów do 16 lat (1980) oraz w międzynarodowych mistrzostwach Szwajcarii (1982) i RFN (1983), jak również w nieoficjalnych mistrzostwach NATO (Nørresundby 1983). W 1985 r. zadebiutował w reprezentacji kraju na drużynowych mistrzostwach świata, rozegranych w Lucernie. Był również dwukrotnym uczestnikiem szachowych olimpiad (Manila 1992, Moskwa 1994) oraz drużynowych mistrzostw Europy (Debreczyn 1992, León 2001), w 2001 r. zdobywając wspólnie z drużyną brązowy medal.
Do największych indywidualnych sukcesów Geralda Hertnecka należą:
Dwukrotnie (Monachium 1987, Pula 2000) wystąpił w turniejach strefowych (eliminacji mistrzostw świata). W barwach Bayernu Monachium pięciokrotnie (1986, 1989, 1990, 1991, 1992) zdobył tytuły drużynowego mistrza Niemiec, był również zdobywcą Klubowego Pucharu Europy (1992).
Najwyższy ranking w dotychczasowej karierze osiągnął 1 stycznia 1994 r., z wynikiem 2615 punktów dzielił wówczas 32-36. miejsce na światowej liście FIDE, jednocześnie zajmując 3. miejsce (za Arturem Jusupowem i Rustemem Dautowem) wśród niemieckich szachistów.

</doc>
<doc id="1601270" url="https://pl.wikipedia.org/wiki?curid=1601270" title="Szmul Centnerszwer">
Szmul Centnerszwer

Szmul Centnerszwer, Samuel Centnerszwer (ur. 8 lutego 1856 w Warszawie, zm. 24 sierpnia 1938 w Śródborowie) – polski chirurg żydowskiego pochodzenia.
Życiorys.
Studiował na Cesarskim Uniwersytecie Warszawskim; dyplom otrzymał 7 marca 1878 roku. Następnie został powołany do wojska rosyjskiego, brał wówczas udział w wojnie rosyjsko-tureckiej. Przez kolejne dwa lata specjalizował się w chirurgii w różnych szpitalach, m.in. w Wiedniu u Theodora Billrotha i Eduarda Alberta. W 1880 roku został chirurgiem w Szpitalu Starozakonnych w Warszawie, u Ludwika Chwata. Pracował w klinice Chirurgii UW u Juliana Kosińskiego. 1 sierpnia 1889 roku razem z Adolfem Grünbaumem (zm. 1907) otworzył w Warszawie przy ulicy Nowolipki 25 (potem przeniesiona na ulicę Leszno 22) lecznicę dla chorych chirurgicznych, z ambulatorium i salami na sześć łóżek, przeznaczoną dla przyjezdnych Żydów. W latach I wojny światowej udzielał pomocy chirurgicznej rannym żołnierzom w Hotelu Rzymskim. Od 1929 roku ze względu na zły stan zdrowia przebywał w Śródborowie pod Warszawą. Wspomnienie o nim napisał Zygmunt Srebrny. Jest pochowany na cmentarzu żydowskim przy ulicy Okopowej, lecz jego nagrobek nie zachował się. Część źródeł błędnie podaje, jakoby zmarł po 1939 w getcie warszawskim.
Żonaty z Różą Emilią z domu Tetz. Ich syn Józef Henryk Centnerszwer był prawnikiem.
Zajmował się chirurgią, przede wszystkim tzw. chirurgią małą; ponadto interesowały go inne działy medycyny, historia Polski, historia powszechna, sztuka. Znany z pogodnego usposobienia i skromności, był bardzo lubiany przez pacjentów.

</doc>
<doc id="1601272" url="https://pl.wikipedia.org/wiki?curid=1601272" title="Ioann Kalita">
Ioann Kalita

"Ioann Kalita" (ros. "Бронепоезд "Иоанн Калита"") – ciężki pociąg pancerny białych podczas wojny domowej w Rosji.
Został utworzony w lutym 1919 r. w Jekaterynodarze i Noworosyjsku. Nazwano go imieniem księcia moskiewskiego Iwana I Kality. Wszedł w skład 2 dywizjonu pociągów pancernych. Jego dowódcą został płk Wiktor K. Fiodorow, a następnie płk Aleksandr A. Zieleniecki. Od marca tego roku uczestniczył w walkach na Donbasie. We wrześniu wspierał wojska białych nacierające na Kursk. W nocy z 19 na 20 września wraz z pociągami pancernymi "Jedinaja Rossija" i "Oficer" zdobył stację kolejową Kursk, dzięki czemu wojska białych zajęły miasto. W październiku uczestniczył w ataku na Orzeł. W marcu 1920 r. został zostawiony pod Noworosyjskiem w związku z ewakuacją wojsk białych na Krym.

</doc>
<doc id="1601273" url="https://pl.wikipedia.org/wiki?curid=1601273" title="ED (CP/M)">
ED (CP/M)

ED – dyrektywa nierezydentna systemu CP/M, której wykonanie powoduje uruchomienie systemowego edytora tekstu. Program ED jest programem usługowym dostarczanym wraz z systemem operacyjnym. Umożliwia edycję wszelkich plików tekstowych, w tym kodów źródłowych, plików wsadowych i innych. Za pomocą tego polecenia można tworzyć nowe pliki tekstowe, jak i edytować już istniejące.
Dyrektywa ta ma postać:
ED "nazwa_jednoznaczna"
"Nazwa_jednoznaczna" będąca argumentem wywołania dyrektywy ED, określa plik, który będzie podlegał edycji. W przypadku gdy plik nie istnieje, program wykryje ten fakt – nie odnajdzie go w bieżącym katalogu aktywnego użytkownika. Wyprowadzany jest wówczas komunikat codice_1 i następuje utworzenie nowego zbioru o wskazanej nazwie. Jeżeli plik istnieje, to program zgłasza się znakiem zachęty i jest gotowy do edycji tekstu. Przedmiotowym poleceniem można edytować zbiory z obszaru bieżącego użytkownika. Edytowanie pliku z obszaru innego użytkownika, wymaga przejścia do obszaru tego użytkownika dyrektywą USER.
Obsługa samego programu w zakresie edycji realizowana jest w sposób konwersacyjny w wierszu poleceń. Po uruchomieniu programu edytor zgłasza operatorowi swoją gotowość znakiem zachęty – znak gwiazdka *. Po znaku zachęty operator wprowadza dyrektywy edytora, stanowiące polecenia dla programu. Dyrektywy takie jak I, czy T, aktywują edycję, tzn. po wydaniu takich poleceń, można wprowadzać właściwy tekst.
Edycja odbywa się w specjalnym buforze, do którego użytkownik przepisuje dyrektywą A wybrany fragment edytowanego pliku. Fragment nie musi stanowić pojedynczej linii. Nowa linia jest w buforze oznaczana parą znaków CR (0DH), LF (0H). Ponadto należy podkreślić, że program generuje na potrzeby przetwarzania pliku, plik tymczasowy (roboczy) o rozszerzeniu .$$$, tzn. "nazwa_jednoznaczna".$$$. Po zakończeniu redagowania, nowa wersja pliku zapisywana jest pod nazwą "nazwa_jednoznaczna", a poprzednia wersja pod nazwą z rozszerzeniem .BAK. Podczas wprowadzania tekstu, kombinacja znaków +, pozwala powrócić do linii dyrektyw edytora. Polecenie E kończy działanie edytora i powoduje powrót do systemu operacyjnego. Edytor posiada dość rozbudowany zestaw poleceń, w tym wyszukiwania testu, zamiany, dopisywania z bibliotek, numerowania wierszy, drukowania i podglądu. Można także łączyć dyrektywy, tzn. w jednym wierszu wydać zlecenie składające z ciągu odpowiednio zapisanego zestawu dyrektyw edytora.

</doc>
<doc id="1601275" url="https://pl.wikipedia.org/wiki?curid=1601275" title="Jon Inge Kjørum">
Jon Inge Kjørum

Jon Inge Kjørum (ur. 23 maja 1965 r. w Hamar) – norweski skoczek narciarski, brązowy medalista olimpijski oraz srebrny medalista mistrzostw świata.
Kariera.
W Pucharze Świata w skokach narciarskich zadebiutował w końcówce sezonu 1985/1986, zajmując 13. miejsce w Planicy (22 marca 1986). Pierwszy duży sukces w karierze osiągnął podczas igrzysk olimpijskich w Calgary, gdzie wspólnie z Ole Christianem Eidhammerem, Ole Gunnarem Fidjestølem i Erikiem Johnsenem wywalczył brązowy medal w konkursie drużynowym. Na tych samych igrzyskach zajął także 15. miejsce w konkursie indywidualnym na dużej skoczni. Były to jego jedyne starty olimpijskie. W tym samym roku był siódmy na mistrzostwach świata w lotach w Oberstdorfie.
Najlepsze wyniki w karierze osiągnął w sezonie 1988/1989, kiedy to zajął szóste miejsce w klasyfikacji generalnej. 14 stycznia 1989 w Libercu po raz pierwszy i zarazem ostatni w karierze zwyciężył w zawodach PŚ. W tym sezonie jeszcze dwukrotnie stawał na podium: 22 stycznia 1989 w Oberhofie był trzeci, a 5 marca 1989 zajął drugie miejsce w Oslo, przegrywając jedynie z Jensem Weißflogiem. Na mistrzostwach świata w Lahti wraz z Magne Johansenem, Clasem-Brede Bråthenem i Ole Gunnarem Fidjestølem zdobył srebrny medal w konkursie drużynowym. W indywidualnych startach był piętnasty na dużej skoczni, a na normalnym obiekcie zajął piąte miejsce, tracąc do brązowego medalisty, Heinza Kuttina 2,1 punktu. Był ponadto szósty w klasyfikacji końcowej 37. edycji Turnieju Czterech Skoczni po tym, jak zajął dziewiąte miejsce w Oberstdorfie, piąte w Garmisch-Partenkirchen, szóste w Innsbrucku oraz czwarte w Bischofshofen.
Do rywalizacji w Pucharze Świata w sezonie 1989/1990 przystąpił dopiero w lutym 1990. Wziął udział w mistrzostwach świata w lotach w Vikersund, gdzie zajął 12. miejsce. Mimo przeciętnych wyników znalazł się także w kadrze Norwegii na mistrzostwa świata w Val di Fiemme w 1991. Indywidualnie zajął 19. miejsce na dużej oraz 40. miejsce na normalnej skoczni, a razem z Espenem Bredesenem, Kentem Johanssenem i Rune Olijnykiem był czwarty w konkursie drużynowym. W klasyfikacji generalnej sezonu 1990/1991 zajął ostatecznie 47. miejsce, rok wcześniej był trzydziesty drugi.
Wystąpił w kilku konkursach sezonu 1991/1992, ustanawiając nawet rekord skoczni Holmenkollbakken skokiem na odległość 113,5 metra. Mimo to nie zdobył żadnego punktu i w marcu 1992 postanowił zakończyć karierę w wieku niespełna 27 lat.
Na mistrzostwach Norwegii na normalnej skoczni zdobył złote medale w 1987 i 1989 oraz brązowy w 1991. Na dużym obiekcie zwyciężył w 1988, a trzy lata później był trzeci.

</doc>
<doc id="1601276" url="https://pl.wikipedia.org/wiki?curid=1601276" title="Ponury Żniwiarz (Mroczne przygody Billy'ego i Mandy)">
Ponury Żniwiarz (Mroczne przygody Billy'ego i Mandy)



</doc>
<doc id="1601280" url="https://pl.wikipedia.org/wiki?curid=1601280" title="Hroar Stjernen">
Hroar Stjernen

Hroar Stjernen, znany również jako Johan Stjernen (ur. 11 lutego 1961) – norweski skoczek narciarski, drużynowy srebrny medalista mistrzostw świata (1987).
Ojciec Andreasa Stjernena.
W Pucharze Świata skakał od sezonu 1979/1980, gdy zajął 54. miejsce w konkursie w Oslo. Pierwsze punkty zdobył 11 stycznia 1984 w Cortina d’Ampezzo, zajmując 10. pozycję. 6 stycznia 1985 podczas konkursu Turnieju Czterech Skoczni w Bischofshofen odniósł zwycięstwo. W Pucharze Świata na podium stawał jeszcze czterokrotnie, za każdym razem na drugim jego stopniu. Łącznie w pięciu sezonach zdobywał punkty do klasyfikacji generalnej PŚ, najwyżej sklasyfikowanym będąc na 5. miejscu w sezonie 1986/1987.
Wystąpił w zawodach skoków narciarskich na Mistrzostwach Świata w Narciarstwie Klasycznym 1985 oraz 1987. Indywidualnie na tych pierwszych był 10. na skoczni dużej i 36. na normalnej, a na drugich 4. na skoczni normalnej i 38. na dużej. Drużynowo zawody w 1985 ukończył na 7. miejscu, natomiast w 1987 zdobył srebrny medal. Wystartował również na Mistrzostwach Świata w Lotach Narciarskich 1985, zajmując na nich 19. pozycję.

</doc>
<doc id="1601285" url="https://pl.wikipedia.org/wiki?curid=1601285" title="Click 2 call">
Click 2 call

Click 2 Call – koncepcja internetowej usługi telekomunikacyjnej wykorzystującej do działania jeden z protokołów VoIP. Idea opiera się o wykorzystanie fragmentów strony internetowej jako elementu zestawiającego bezpośrednie połączenie z konsultantem po stronie usługodawcy.
Zazwyczaj usługa ta implementowana jest w postaci obiektu Flash lub appletu języka Java.
Jeśli chodzi o wymagania względem użytkownika usługi, są to:

</doc>
<doc id="1601286" url="https://pl.wikipedia.org/wiki?curid=1601286" title="Ed (ujednoznacznienie)">
Ed (ujednoznacznienie)

Ed:
Strony ujednoznaczniające:

</doc>
<doc id="1601288" url="https://pl.wikipedia.org/wiki?curid=1601288" title="Rolf Åge Berg">
Rolf Åge Berg

Rolf Åge Berg (ur. 14 kwietnia 1957 w Stjørdal) – norweski skoczek narciarski, uczestnik Zimowych Igrzysk Olimpijskich 1984.
19 lutego 1986 wygrał zaliczane do Pucharu Świata zawody w Sankt Moritz, a następnie zajął drugie miejsce w Gstaad, dzięki czemu odniósł zwycięstwo w klasyfikacji generalnej Turnieju Szwajcarskiego. W 1986 doznał kontuzji podczas zawodów na skoczni Kulm w Tauplitz. Po rocznej przerwie powrócił do rywalizacji, ale nie odniósł już większych sukcesów i ostatecznie w 1989 roku zakończył karierę.

</doc>
<doc id="1601289" url="https://pl.wikipedia.org/wiki?curid=1601289" title="Ucieczka z Los Angeles">
Ucieczka z Los Angeles

Ucieczka z Los Angeles (ang. "Escape from Los Angeles") – amerykański film sci-fi w reżyserii Johna Carpentera z 1996. Sequel filmu "Ucieczka z Nowego Jorku" (1981).
Opis fabuły.
Los Angeles i okolice zostają zniszczone przez trzęsienie ziemi. Teren ten staje się strefą zamkniętą, do której zsyła się kryminalistów. Z deportowanych niemoralnych osób rośnie szybko duża armia. Władzę nad nimi przejmuje Cuervo Jones (Georges Corraface). Jest tam również Utopia. Wywozi ona z Waszyngtonu klucz do tajnej broni zagłady i przyłącza się do Jonesa.

</doc>
<doc id="1601291" url="https://pl.wikipedia.org/wiki?curid=1601291" title="Hernani (piłkarz)">
Hernani (piłkarz)



</doc>
<doc id="1601293" url="https://pl.wikipedia.org/wiki?curid=1601293" title="Steinar Bråten">
Steinar Bråten

Steinar Bråten (ur. 17 września 1962) – norweski skoczek narciarski, reprezentant klubu Drangedal IL. Olimpijczyk (1984), uczestnik mistrzostw świata juniorów (1980).
2 marca 1980 wystartował na mistrzostwach świata juniorów – zajął 24. lokatę indywidualnie. 16 marca 1980 zadebiutował w zawodach Pucharu Świata, zajmując 32. miejsce w Oslo. 1 stycznia 1983 zajął 2. miejsce w zawodach Pucharu Świata w Garmisch-Partenkirchen. 13 marca 1983 odniósł zwycięstwo w zawodach Pucharu Świata w Oslo. W styczniu 1984 trzykrotnie stawał na podium zawodów Pucharu Europy. 12 lutego 1984 zajął 18. miejsce na zimowych igrzyskach olimpijskich w Sarajewie. 25 stycznia 1987 zajął 3. lokatę w zawodach Pucharu Świata w Sapporo. W międzynarodowych zawodach rangi FIS po raz ostatni wystartował w marcu 1989, zajmując 50. pozycję w konkursie Pucharu Europy w Meldal.

</doc>
<doc id="1601294" url="https://pl.wikipedia.org/wiki?curid=1601294" title="Węzeł potrójny">
Węzeł potrójny

Węzeł potrójny (punkt potrójny, złącze potrójne, trójzłącze) – strefa w skorupie ziemskiej, będąca punktem styku trzech płyt tektonicznych. Częsty przypadek to zbieg trzech stref spreadingu. Ma wtedy kształt litery "Y". Często powstanie nowego węzła potrójnego wiąże się z powstaniem nowych granic płyt. W wielu przypadkach dwa ramiona węzła potrójnego stają się dominujące, a trzecie zamiera tektonicznie, tworząc aulakogen.

</doc>
<doc id="1601295" url="https://pl.wikipedia.org/wiki?curid=1601295" title="Dubielewo (województwo kujawsko-pomorskie)">
Dubielewo (województwo kujawsko-pomorskie)

Dubielewo – osada w Polsce, położona w województwie kujawsko-pomorskim, w powiecie włocławskim, w gminie Brześć Kujawski.
Niegdyś część dóbr Brzezie, należących do Kronenbergów.
W latach 1975–1998 miejscowość administracyjnie należała do województwa włocławskiego.

</doc>
<doc id="1601296" url="https://pl.wikipedia.org/wiki?curid=1601296" title="Canon EF 70-200mm">
Canon EF 70-200mm

Canon EF 70-200mm – seria pięciu teleobiektywów firmy Canon przeznaczonych dla aparatów EOS.
Wszystkie obiektywy mają stałą maksymalną jasność (otwór względny) bez względu na długość ogniskowej, wewnętrzne ogniskowanie (długość obiektywu pozostaje stała podczas ustawiania ostrości i/lub ogniskowej) oraz należą do serii "L" (z ang. "luxury") – najlepszej jakościowo serii obiektywów Canona:
Wszystkie obiektywy z tej serii mają znakomitą reputację pod względem jakości budowy i obrazu. Wersja f/4L USM bez opcji stabilizatora obrazu jest najtańszym obiektywem Canon serii "L".

</doc>
<doc id="1601297" url="https://pl.wikipedia.org/wiki?curid=1601297" title="Wiatr ryterski">
Wiatr ryterski

Wiatr ryterski – lokalny wiatr o charakterze fenowym wiejący z południa oraz północnego zachodu w dolinie Popradu, pomiędzy Piwniczną a Starym Sączem.
Wiatr ten powstaje gdy ośrodki niskiego ciśnienia zalegają na północnym zachodzie od łańcucha Karpat nad Atlantykiem i Morzem Północnym i przemieszczają się na wschód. Na południowy wschód od Karpat obserwuje się wówczas ośrodki wysokiego ciśnienia. Wiatry te mają wszystkie cechy wiatrów spadających. Częstotliwość występowania wiatrów ryterskich jest taka sama jak częstotliwość wiatru halnego w Tatrach.
Maksimum częstotliwości występowania tych wiatrów notowane jest w okresie jesienno-zimowym, a minimum w lecie. Wiatry ryterskie cechują się dużymi prędkościami (często przekraczają 30 m/sek). Konsekwencją wiatru ryterskiego są bardzo duże spadki wilgotności powietrza, co powoduje zanik pokrywy śnieżnej w zimie, zmianę temperatury powietrza itd.
Nazwa „wiatr ryterski” w literaturze fachowej funkcjonuje od lat 50. XX wieku.

</doc>
<doc id="1601298" url="https://pl.wikipedia.org/wiki?curid=1601298" title="Samuel Cunge">
Samuel Cunge

Samuel Cunge (ur. 18 czerwca 1865 w Koninie, zm. 20 października 1942 w Warszawie) – polski lekarz chirurg żydowskiego pochodzenia. 
Życiorys.
Urodził się w Koninie w rodzinie żydowskiej, jako syn Jakuba Cunge. Ukończył czteroklasową szkołę w Koninie, następnie uczęszczał do gimnazjum w Kaliszu, które ukończył w 1887 roku. Studiował medycynę na Cesarskim Uniwersytecie Warszawskim; dyplom uzyskał 20 grudnia 1893 roku.
Następnie pracował jako chirurg w ambulatorium lecznicy rosyjskiego Czerwonego Krzyża przy ulicy Smoczej, prowadzonej przez Zgromadzenie Sióstr Miłosierdzia Św. Elżbiety. Następnie zatrudniony w Klinice Chirurgii UW, od stycznia 1900 do końca grudnia 1905 jako asystent nadetatowy w klinice szpitalnej, potem wydziałowej. W 1905 roku wysłany jako chirurg wojskowy na Daleki Wschód, w związku z wojną rosyjsko-japońską. W 1906 roku został kierownikiem lecznicy rosyjskiego Czerwonego Krzyża. Po I wojnie światowej prowadził wolną praktykę, z czasem musiał jednak porzucić chirurgię na rzecz interny, ponieważ cierpiał na zaćmę. 
Jego gabinet lekarski i mieszkanie znajdywały się przy ulicy Chłodnej 34. Podczas okupacji niemieckiej zarekwirowano mu mieszkanie i przydzielono jeden pokój w którym mieszkał z żoną i rodziną syna. W getcie warszawskim mieszkali przy ul. Dzielnej 32. Cała rodzina zginęła. 
Został pochowany na cmentarzu żydowskim przy ulicy Okopowej.
Życie prywatne.
Żonaty z Hendą Heleną z Krantzów, miał syna Jakuba Mieczysława (1908−1942), lekarza, neurologa. 

</doc>
<doc id="1601299" url="https://pl.wikipedia.org/wiki?curid=1601299" title="Bep Voskuijl">
Bep Voskuijl

Elisabeth 'Bep' Voskuijl (Elli Vossen, ur. 5 lipca 1919 w Amsterdamie, zm. 6 maja 1983 tamże) – pomagała w ukrywaniu Anny Frank, jej rodziny oraz przyjaciół przed nazistami podczas II wojny światowej.
W 1937 roku Otto Frank zatrudnił Bep Voskuijl jako sekretarkę, która od 1942 roku zarządzała administracją w Opekcie, gdzie od lipca tego roku ukrywali się Frankowie i czwórka ich przyjaciół. Bep zgodziła się dostarczać im zapasy żywnościowe, zamówiła im kursy korespondencyjne (stenografii i łaciny). 4 sierpnia 1944 roku kryjówka została odkryta. Bep uciekła z budynku podczas aresztowania, jednak później wróciła i pomogła Miep Gies w ratowaniu rzeczy aresztowanych pozostawionych przez gestapo, wśród których znajdował się m.in. rękopis "Dziennika Anny Frank".
W maju 1946 roku poślubiła Corneliusa van Wijka, z którym miała czwórkę dzieci (córkę nazwała Anne).
Bep Voskuijl została odznaczona za pomoc, jaką udzieliła Żydom podczas wojny. Udzieliła niewielu wywiadów.

</doc>
<doc id="1601301" url="https://pl.wikipedia.org/wiki?curid=1601301" title="ASM (CP/M)">
ASM (CP/M)

ASM – dyrektywa nierezydenta systemu CP/M, której wykonanie powoduje uruchomienie systemowego asemblera. Program ASM jest translatorem języka asembler dostarczanym wraz z systemem operacyjnym. Umożliwia asemblację kodów źródłowych zapisanych w plikach typu ASM. Zbiory z kodami źródłowymi mogą być tworzone za pomocą dowolnego edytora tekstu, w tym także systemowego edytora ED.
Dyrektywa ta ma postać:
 ASM "nazwa_jednoznaczna"
"Nazwa_jednoznaczna" będąca argumentem wywołania dyrektywy ASM, określa plik z kodem źródłowym w języku asemblera, który będzie podlegał asemblacji. Program domyślnie przyjmuje rozszerzenie pliku ASM. Wynikiem działania programu, są dwa pliki:
Następnie plik PRN może zostać wyświetlony dyrektywą TYPE. Natomiast uruchomienie programu wymaga utworzenia programu wykonywalnego, typu COM, w procesie łącznia pliku typu HEX, który można wykonać dyrektywą LOAD.

</doc>
<doc id="1601302" url="https://pl.wikipedia.org/wiki?curid=1601302" title="Węzeł potrójny Karliova">
Węzeł potrójny Karliova

Węzeł potrójny Karliova – węzeł potrójny, będący punktem zetknięcia płyt arabskiej, anatolijskiej i eurazjatyckiej.
W kierunku zachodnim wychodzi z niego uskok północnoanatolijski, w południowo-zachodnim - uskok wschodnioanatolijski.

</doc>
<doc id="1601304" url="https://pl.wikipedia.org/wiki?curid=1601304" title="Płyta anatolijska">
Płyta anatolijska

Płyta anatolijska – niewielka kontynentalna płyta tektoniczna, obejmująca swym zasięgiem większą część Azji Mniejszej. Jest fragmentem płyty euroazjatyckiej.
Od wschodu płyta graniczy przez transformacyjny uskok wschodnioanatolijski z płytą arabską. Na południu i południowym zachodzie graniczy konwergentnie z płytą afrykańską. Od zachodu graniczy dywergentnie z płytą egejską, od północy poprzez uskok północnoanatolijski z właściwą płytą euroazjatycką.

</doc>
<doc id="1601308" url="https://pl.wikipedia.org/wiki?curid=1601308" title="Jagdstaffel 38">
Jagdstaffel 38

Jagdstaffel 38 – Königlich Preußische Jagdstaffel Nr. 38 – Jasta 38 jednostka lotnictwa niemieckiego Luftstreitkräfte z okresu I wojny światowej.
Informacje ogólne.
Jednostka została utworzona 30 czerwca 1917 w Hudova w Macedonii z personelu "„Jasta Vardar”", Fliegerabteilung 30 i Kagohl 1.
Pierwszym dowódcą eskadry został ppor. Rudolf Bohm z Kagohl 1. Pierwsze zwycięstwo odniosła 29 października 1917 roku.
Eskadra walczyła między innymi na samolotach Albatros D.III i Halberstadt D.II.
"Jasta 38" w całym okresie wojny odniosła ponad 17 zwycięstw nad samolotami nieprzyjaciela. W okresie od czerwca 1917 do listopada 1918 roku jej straty wynosiły 4 zabity w walce, 1 pilot w wypadku oraz 1 ranny.
Łącznie przez jej personel przeszło 2 asów myśliwskich:
Ciekawostki.
W Jasta 38 był używany zdobyty z francuskiej jednostki Escadrille N 31 (SPA31) SPAD VII. Samolot należał do Jeana Mistarlet, który został zestrzelony 7 kwietnia 1917 roku i dostał się do niewolo niemieckiej.

</doc>
<doc id="1601311" url="https://pl.wikipedia.org/wiki?curid=1601311" title="Vladimír Podzimek">
Vladimír Podzimek

Vladimír Podzimek (ur. 12 maja 1965, zm. 17 maja 1994) – czechosłowacki skoczek narciarski, zwycięzca zawodów Pucharu Świata w Oslo w 1984 roku, brązowy medalista mistrzostw świata w 1984 w drużynie, dwukrotny medalista zimowej uniwersjady.
Reprezentował Czechosłowację. Startował w latach 1983–1992. W 1984 zdobył brązowy medal mistrzostw świata w Engelbergu w konkursie drużynowym. W tym samym roku wygrał zawody Pucharu Świata w Oslo i zajął 8. miejsce na dużej skoczni na igrzyskach w Sarajewie. W klasyfikacji generalnej Pucharu Świata zajął 14. pozycję. W 1987 roku był 2. w konkursie w Lahti. Popełnił samobójstwo w 1994 roku.

</doc>
<doc id="1601313" url="https://pl.wikipedia.org/wiki?curid=1601313" title="Live in Poland">
Live in Poland

Live in Poland – album koncertowy progresywnego zespołu Emerson, Lake &amp; Palmer z występu w katowickim spodku z roku 1997. Pierwotnie został wydany jako bootleg w roku 1997 po tym, jak ówczesny promotor zespołu poprosił muzyków o pozwolenie na wydanie go na rynku lokalnym. Wkrótce, ku niezadowoleniu zespołu, album stał się dostępny na całym świecie. Zespół zgodził się na oficjalne wydanie dopiero w roku 2001.
Lista utworów obejmuje klasyczne kompozycje zespołu (klasyczny początek koncertu, czyli „Karn Evil 9”, „Knife Edge”, „Take a Pebble”, „Lucky Man” oraz „Tarkus” – ten ostatni przedstawiony razem z dwiema częściami ze suity "Pictures at an Exhibition" − "Obrazki z wystawy"), jak i utwory z repertuaru Emerson, Lake &amp; Powell − „Touch and Go” oraz „Bitches Crystal” oraz solówki wszystkich trzech członków zespołu (Emerson na fortepianie w 8-minutowym utworze pod numerem 6, Lake na „From the Beginning” i „Lucky Man”, oraz Palmer w trakcie „Blue Rondo a la Turk”).

</doc>
<doc id="1601315" url="https://pl.wikipedia.org/wiki?curid=1601315" title="Nick Carter (Backstreet Boys)">
Nick Carter (Backstreet Boys)



</doc>
<doc id="1601316" url="https://pl.wikipedia.org/wiki?curid=1601316" title="Shekhawati">
Shekhawati

Shekhawati (hindi शेखावाटी, trl. ) - półpustynny region historyczny w północno-wschodniej części indyjskiego stanu Radżastan.
Geografia.
Śekhawati obejmuje tereny wokół Dźodhpuru i na północny zachód od gór Arawali.
Region ten jest w większości pustynny i półpustynny, roczne opady wynoszą od 450 do 600 mm. Temperatury wahają się od ujemnych zimą do ponad 500C latem.
Historia.
Nazwa regionu pochodzi od imienia jego piętnastowiecznego władcy Rao Śekha.
Język.
Mieszkańcy posługują się dialektem śekhawati (około 3 milionów użytkowników), uznawanym za odmianę języka radżastani. 
Kilka przykładów:
Architektura i sztuka.
Władcy z dynastii Śekawatów zbudowali wiele fortów obronnych w swoich miastach. Obecnie w wielu z nich urządzono hotele.
Miasteczka regionu Śekhawati słyną również z haweli (rezydencji). W okresie XVIII - XX rodziny wielkich przemysłowców (jak Birla i Goenka)
oraz bogatych kupców marwarskich, wznosiły w tym regionie rozległe siedziby, przesadnie zdobione z zewnątrz malowidłami naściennymi.
Region Śekhawati posiada największą kolekcję fresków na świecie.
Religia.
Wśród wyznawców hinduizmu szczególnie uroczyście
obchodzone są tu święta :

</doc>
<doc id="1601317" url="https://pl.wikipedia.org/wiki?curid=1601317" title="Węzeł potrójny Mara">
Węzeł potrójny Mara

Węzeł potrójny Mara – węzeł potrójny, będący punktem styku płyt tektonicznych: afrykańskiej, arabskiej i anatolijskiej, znajdujący się na terenie południowej Turcji.
Z węzła w kierunku południowym odchodzi Ryft Morza Martwego (będący granicą pomiędzy płytą afrykańska i arabską), na północny wschód uskok wschodnioanatolijski (granica płyt anatolijskiej i arabskiej). Trzecim ramieniem jest strefa Cypr-Misis-Andirin, będąca granicą płyt afrykańskiej i anatolijskiej.

</doc>
<doc id="1601318" url="https://pl.wikipedia.org/wiki?curid=1601318" title="Smętarz dla zwierzaków (film 1989)">
Smętarz dla zwierzaków (film 1989)

Smętarz dla zwierzaków – amerykański horror w reżyserii Mary Lambert z roku 1989. Film jest adaptacją powieści Stephena Kinga pod tym samym tytułem.
Treść.
Młode małżeństwo Louis i Rachel Creed wraz z córką-Ellie, synem-Gage'm i kotem-Churchem wprowadzają się do nowego domu w małym miasteczku. Okazuje się, że ich nowe miejsce zamieszkania kryje wiele mrocznych tajemnic. Wszystkie z nich łączy ze sobą tajemniczy i budzący grozę zwierzęcy cmentarz położony w pobliskim lesie.

</doc>
<doc id="1601319" url="https://pl.wikipedia.org/wiki?curid=1601319" title="Ladislav Dluhoš">
Ladislav Dluhoš

Ladislav Dluhoš (ur. 6 października 1965 w Čeladnej) – czechosłowacki i czeski skoczek narciarski, dwukrotny drużynowy brązowy medalista mistrzostw świata, olimpijczyk (1988), medalista mistrzostw kraju. 
Przebieg kariery.
We wrześniu 1980 brał udział w międzynarodowych zawodach we Frenštácie, w których zajął 72. miejsce (wśród 79 zawodników) po skokach na 71,5 i 75 m. Rok później zajął 50. miejsce. W Pucharze Świata po raz pierwszy wystąpił w marcu 1982 w Szczyrbskim Jeziorze. W swoich dwóch pierwszych konkursach zajmował 56. i 74. miejsce.
Pierwsze punkty PŚ zdobył w styczniu 1984 w Harrachovie, w którym po skokach na 113,5 i 102 m zajął czwarte miejsce. Wystartował również na igrzyskach olimpijskich w Sarajewie w 1984. Zajął tam dwunaste miejsce na skoczni K112. W Sarajewie nie rozegrano jednak konkursu drużynowego, w związku z tym po igrzyskach rozegrano nieoficjalne mistrzostwa świata w Engelbergu tylko w zawodach drużynowych. Reprezentacja Czechosłowacji zdobyła brązowy medal.
8 lutego 1985 w Sapporo zajął drugie miejsce w zawodach PŚ, a wynik ten powtórzył rok później na tej samej skoczni. Były to jego najlepsze wyniki w zawodach tej rangi. W marcu 1985 zajął piąte miejsce w mistrzostwach świata w lotach (Planica). Rok później w Tauplitz zajął najlepsze w swojej karierze czwarte miejsce.
W 1988 na igrzyskach w Calgary był 4. w konkursie drużynowym, a w 1989 na mistrzostwach świata w Lahti zdobył drugi w karierze brązowy medal w konkursie drużynowym.
W 1990 na mistrzostwach świata w lotach był 6. Również w 1990 uplasował się na 2. pozycji w Turnieju Czeskim, a także został brązowym medalistą mistrzostw Czech.

</doc>
<doc id="1601320" url="https://pl.wikipedia.org/wiki?curid=1601320" title="Geroncjusz z Jerozolimy">
Geroncjusz z Jerozolimy

Geroncjusz z Jerozolimy (ur. ok. 395, zm. 480/485) – grecki mnich. W roku 439 objął zarząd m.in. nad klasztorem na Górze Oliwnej. Przeciwnik nestorian i postanowień Soboru w Chalcedonie, zwolennik nauki Cyryla Aleksandryjskiego. Po roku 479 opuścił Jerozolimę. Autor pisma pod tytułem "Żywot świętej Melanii (Vita sanctae Melaniae)". Dzieło to, napisane w języku greckim, zachowało się w dwóch wersjach łacińskich i uznawane jest za wartościowe źródło wiedzy o palestyńskim ascetyzmie.

</doc>
<doc id="1601321" url="https://pl.wikipedia.org/wiki?curid=1601321" title="Socket M">
Socket M

Socket M (Micro-FCPGA) – gniazdo procesora którego produkcję rozpoczął Intel w 2006 roku dla mobilnej serii procesorów Intel Core. Był to slot używany do wszystkich procesorów typu Intel Core, jak również do procesorów Intel Xeon o nazwie kodowej „Sossaman”. Ten typ gniazda był również gniazdem pierwszej generacji mobilnych procesorów Intel Core 2 Duo pracujących na rdzeniu Merom oznaczanych jako T5x00 lub T7x00. W roku 2007 gniazdo zostało zastąpione przez Socket P(Santa Rosa).
Kompatybilność.
Chociaż slot wydaje się prawie identyczny jak pozostałe, nie jest kompatybilny ze starszą mobilną wersją o nazwie Socket 479, jak również z wersją przeznaczoną do komputerów stacjonarnych Socket 478 oraz nową wersją gniazda procesorów mobilnych Socket P.

</doc>
<doc id="1601322" url="https://pl.wikipedia.org/wiki?curid=1601322" title="Ladislav Dluhos">
Ladislav Dluhos



</doc>
<doc id="1601325" url="https://pl.wikipedia.org/wiki?curid=1601325" title="Zabieg Stretta">
Zabieg Stretta

Zabieg Stretta - zabieg mający na celu zmniejszenie dolegliwości wywołanych refluksem żołądkowo-przełykowym.
W ciągu jednodniowej hospitalizacji umieszcza się w przełyku endoskop, przez który wprowadza się sondę zakończoną specjalnym balonikiem z igłami. Wbijają się one w błonę śluzową okolic wpustu żołądka. Następnie przez igły emituje się fale ultradźwiękowe. Po 4 takich zabiegach dochodzi do przerostu i zgrubienia wpustu żołądka, co zapobiega cofaniu się treści pokarmowej do przełyku.

</doc>
<doc id="1601326" url="https://pl.wikipedia.org/wiki?curid=1601326" title="Full Moon">
Full Moon



</doc>
<doc id="1601327" url="https://pl.wikipedia.org/wiki?curid=1601327" title="Kenji Suda">
Kenji Suda

 (ur. 26 lutego 1966) – japoński skoczek narciarski.
W 1994 zajął 2. miejsce w zawodach Pucharu Świata w Örnsköldsvik. 12 razy zajmował miejsca w czołowej dziesiątce pucharowych konkursów. Skakał w drużynie, która zajęła 4. miejsce na igrzyskach w Albertville w 1992. Odniósł jedno zwycięstwo w zawodach Pucharu Kontynentalnego w sezonie 1997/1998. Po raz ostatni w międzynarodowych zawodach wystąpił w sezonie 1998/1999.
Puchar Świata.
Miejsca w poszczególnych konkursach Pucharu Świata.
Do sezonu 1992/1993 obowiązywała inna punktacja za konkurs Pucharu Świata.
Letnie Grand Prix.
Miejsca w poszczególnych konkursach LGP.
W 1994 i 1995 roku sumowano punkty za wszystkie skoki (tak jak np. w TCS)

</doc>
<doc id="1601331" url="https://pl.wikipedia.org/wiki?curid=1601331" title="Wilhelm I Jednooki">
Wilhelm I Jednooki

Wilhelm I Jednooki (ur. 14 grudnia 1343, zm. 10 lutego 1407) – magrabia Marchii Miśnieńskiej.
Wilhelm był najmłodszym z czterech synów margrabiego Fryderyka II Poważnego i Matyldy, córki cesarza Ludwika Bawarskiego. Po śmierci ojca znalazł się pod opieką brata Fryderyka III Srogiego. Po osiągnięciu lat sprawnych sprawował rządy wraz z dwoma braćmi (Fryderykiem III oraz Baltazarem, czwarty Ludwik obrał karierę duchowną). Po śmierci Fryderyka III w roku 1381 na mocy układu w Chemnitz (1382) dokonał podziału dóbr otrzymując Marchię Miśnieńską. Od 1395 r. zarządzał Marchią Brandenburską w imieniu Jodoka z Moraw. Starał się likwidować drobne posiadłości wewnątrz Marchii Miśnieńskiej i opierać się ekspansji Luksemburgów. Udało mu się pozyskać dobra Colditz, skąd usunął burgrabiów Dohna. Wspierał katedrę w Miśni.
Wilhelm był dwukrotnie żonaty. Jego pierwszą żona była Elżbieta, córka margrabiego morawskiego Jana Henryka luksemburskiego i Małgorzaty opawskiej. Po jej śmierci ożenił się z Anną, córką księcia Brunszwiku-Getyngi Ottona I. Oba małżeństwa były bezpotomne. Jego dobra odziedziczyli bratankowie Fryderyk I Kłótnik i Wilhelm II Bogaty.

</doc>
<doc id="1601334" url="https://pl.wikipedia.org/wiki?curid=1601334" title="Masahiro Akimoto">
Masahiro Akimoto

Masahiro Akimoto (jap. 秋元正博, "Akimoto Masahiro", ur. 3 września 1956 w Sapporo) – japoński skoczek narciarski.
Na Zimowych Igrzyskach Olimpijskich w Lake Placid w 1980 był czwarty w konkursie na dużej skoczni. Na mistrzostwach świata w 1985 w Seefeld in Tirol był dwa razy szósty (na obiekcie dużym i w drużynie). W latach 1979–1985 odniósł 4 zwycięstwa w konkursach Pucharu świata (Sapporo 1980, Szczyrbskie Jezioro 1980, Sapporo 1984, Sapporo 1985). Najwyżej w klasyfikacji generalnej był piąty (1979/1980).
Puchar Świata.
Miejsca na podium w zawodach indywidualnych chronologicznie.
Źródło

</doc>
<doc id="1601335" url="https://pl.wikipedia.org/wiki?curid=1601335" title="Puchar Polski w piłce nożnej (2001/2002)">
Puchar Polski w piłce nożnej (2001/2002)

Puchar Polski w piłce nożnej mężczyzn 2001/2002 – 48. edycja rozgrywek mających na celu wyłonienie zdobywcy Pucharu Polski, który uzyskał tym samym prawo gry w rundzie kwalifikacyjnej Pucharu UEFA w sezonie 2002/2003. Odbyły się dwa mecze finałowe, na stadionach obu finalistów.
Tytuł zdobyła Wisła Kraków, dla której był to trzeci tryumf w tych rozgrywkach. W związku z tym, że Wisła została wicemistrzem Polski, zwolnione miejsce w Pucharze UEFA zajęła czwarta w tabeli Polonia Warszawa.
Runda wstępna.
Do rozgrywek przystąpiły kluby drugoligowe wg stanu z poprzedniego sezonu, z miejsc 13-20. Mecze zostały rozegrane 12 września 2001.
KS Myszków – Dolcan Ząbki 7:0 ""
Hetman Zamość – Lechia/Polonia Gdańsk 3:0 ""
Zagłębie Sosnowiec – Stal Stalowa Wola 2:2, k. 5:6 ""
Polar Wrocław – Polonia Bytom 1:0 ""
I runda.
Do rozgrywek dołączyły kluby drugoligowe wg stanu z poprzedniego sezonu, z miejsc 1-12, oraz zwycięzcy Pucharu Polski na szczeblu ZPN. Mecze zostały rozegrane 19 września 2001.
Wigry Suwałki – Świt Nowy Dwór Mazowiecki 1:2 ""
Widzew II Łódź – Hetman Zamość 0:2 ""
Cracovia – Lech Poznań 2:2, k. 1:4 ""
Pogoń Staszów – KS Myszków 2:3 ""
TKP Toruń – RKS Radomsko 0:3 ""
Kaszubia Kościerzyna – ŁKS Łódź 1:3 ""
Orlęta Łuków – KSZO Ostrowiec Świętokrzyski 2:5 ""
Stal Sanok – Górnik Łęczna 0:1 ""
Małapanew Ozimek – Tłoki Gorzyce 1:1, k. 4:3 ""
Polonia Elbląg – GKS Bełchatów 2:1 ""
GKS Rozbark – Odra Opole 1:3 ""
Victoria Września – Stal Stalowa Wola 1:0 ""
Pogoń Świebodzin – Włókniarz Kietrz 2:1 dogr. ""
KS Łomianki – Ceramika Opoczno 1:6 ""
Pogoń II Szczecin – Górnik Polkowice 1:3 ""
Orzeł Wojcieszów – Polar Wrocław 1:4 ""
1/16 finału.
Do rozgrywek dołączyły kluby pierwszoligowe wg stanu z poprzedniego sezonu. Mecze zostały rozegrane 10 października 2001.
Ruch Radzionków – Wisła Kraków 2:3 ""
Śląsk Wrocław – Legia Warszawa 0:1 dogr. ""
Polar Wrocław – Amica Wronki 0:4 ""
KSZO Ostrowiec Świętokrzyski – Odra Wodzisław Śląski 1:2 ""
Polonia Elbląg – Stomil Olsztyn 1:3 ""
Małapanew Ozimek – ŁKS Łódź 0:6 ""
Górnik Łęczna – Zagłębie Lubin 3:0 ""
Świt Nowy Dwór Mazowiecki – Hetman Zamość 1:0 ""
Ceramika Opoczno – Orlen Płock 0:1 ""
Pogoń Świebodzin – RKS Radomsko 2:3 dogr. ""
KS Myszków – Górnik Polkowice 0:2 ""
Victoria Września – Dyskobolia Grodzisk Wielkopolski 0:3 ""
Górnik Zabrze – GKS Katowice 4:1 ""
Widzew Łódź – Polonia Warszawa 1:0 ""
Lech Poznań – Pogoń Szczecin 0:0, k. 12:11
Odra Opole – Ruch Chorzów 1:2 ""
1/8 finału.
Mecze zostały rozegrane 10 listopada 2001.
Wisła Kraków – Stomil Olsztyn 6:1 ""
Świt Nowy Dwór Mazowiecki – Górnik Łęczna 2:0 ""
RKS Radomsko – Legia Warszawa 1:2 dogr. ""
Górnik Polkowice – Ruch Chorzów 0:1 ""
Orlen Płock – Widzew Łódź 3:2 ""
Amica Wronki – Odra Wodzisław Śląski 3:2 ""
Lech Poznań – Dyskobolia Grodzisk Wielkopolski 0:2 ""
ŁKS Łódź – Górnik Zabrze 2:0 ""
Ćwierćfinały.
Pierwsze mecze zostały rozegrane 21 listopada 2001, a rewanże 28 listopada 2001.
Legia Warszawa – Ruch Chorzów 2:4 ""
Ruch Chorzów – Legia Warszawa 0:1 ""
Orlen Płock – Świt Nowy Dwór Mazowiecki 1:0 ""
Świt Nowy Dwór Mazowiecki – Orlen Płock 1:2 dogr. ""
ŁKS Łódź – Wisła Kraków 2:2 ""
Wisła Kraków – ŁKS Łódź 4:1 ""
Amica Wronki – Dyskobolia Grodzisk Wielkopolski 0:1 ""
Dyskobolia Grodzisk Wielkopolski – Amica Wronki 1:3 ""
Półfinały.
Pierwsze mecze zostały rozegrane 6 marca 2002, a rewanże 9 i 10 kwietnia 2002.
Ruch Chorzów – Amica Wronki 1:0 ""
Amica Wronki – Ruch Chorzów 3:0 ""
Orlen Płock – Wisła Kraków 1:2 ""
Wisła Kraków – Orlen Płock 3:0 ""

</doc>
<doc id="1601340" url="https://pl.wikipedia.org/wiki?curid=1601340" title="Zrąb narządu">
Zrąb narządu

Zrąb narządu, stroma – „szkielet” narządu (określenie to oddaje jego funkcję, a nie strukturę), najczęściej tworzony przez tkankę łączną. Podtrzymuje miąższ narządu, umożliwiając tym samym jego funkcjonowanie.
Przykładem może być tkanka łączna włóknista luźna, tworząca zrąb wątroby, lub tkanka łączna siateczkowa, budująca zrąb narządów krwiotwórczych (szpiku kostnego, śledziony, węzłów chłonnych).

</doc>
<doc id="1601343" url="https://pl.wikipedia.org/wiki?curid=1601343" title="Reprezentacja młodzieżowa Bułgarii w piłce nożnej">
Reprezentacja młodzieżowa Bułgarii w piłce nożnej



</doc>
<doc id="1601344" url="https://pl.wikipedia.org/wiki?curid=1601344" title="Cerkiew św. Męczennicy Paraskewii w Łopience">
Cerkiew św. Męczennicy Paraskewii w Łopience

Cerkiew św. Męczennicy Paraskewii w Łopience – greckokatolicka cerkiew, wzniesiona we wsi Łopienka.
Historia.
Data wzniesienia obecnej cerkwi nie jest pewna. Na pewno wzniesioną ją w miejscu wcześniejszej cerkwi drewnianej. Niektóre źródła podają, że powstała jeszcze w I połowie XVIII wieku. Według miejscowej tradycji w XVIII wieku wzniesiono jedynie murowaną kapliczkę, aby umieścić w niej ikonę Matki Boskiej, która w cudowny sposób pojawiła się na stojącej obok lipie, a cerkiew została dobudowana do kapliczki dopiero w I połowie XIX wieku. Pozostałością po kapliczce miałaby być niska absyda na wschodniej ścianie prezbiterium. Jest to rozwiązanie niespotykane w budownictwie sakralnym tego rejonu, co mogłoby potwierdzać miejscową tradycję. Za XIX wiecznym pochodzeniem przemawia też bryła budowli. Pewnym jest, że cerkiew obecna istniała już w roku 1829, a na podstawie planów katastralnych z roku 1852 ustalono, że w roku tym miała ona już obecny kształt. Na kilka lat przed II wojną światową dach cerkwi pokryto blachą. Od roku 1947 nie była użytkowana w celach religijnych. Ikona Matki Boskiej oraz ołtarz zostały w roku 1949 wywiezione do kościoła w Polańczyku. W roku 1954 z dachu ukradziono blachę. W latach 60. zawaliła się więźba dachowa. W okresie tym cerkiew służyła prowadzącym wypas góralom za zagrodę dla owiec, a płyty z cerkiewnej posadzki używane były w bacówkach jako miejsce na watrę. Dzieła zniszczenia dopełniała budowa nowej drogi, która podcinała wzgórze cerkiewne, powodując pękanie murów. W roku 1972 z inicjatywy powiatowego konserwatora zabytków Olgierda Łotoczko korona murów wzmocniona została betonową opaską. W VI/VII 1975r. widoczne jeszcze były resztki malowideł na ścianach oraz duża część płytek posadzki. W roku 1983 Towarzystwo Opieki nad Zabytkami rozpoczęło działania mające na celu odbudowę świątyni. W roku 1992 zrekonstruowano więźbę dachową, w 1993 dach pokryto blachą, a w latach 1994-95 odtworzono drzwi i okna. W roku 2002 budynek został otynkowany z zewnątrz.
Architektura i wyposażenie.
Cerkiew w Łopience jest świątynią orientowaną, trójdzielną. W trakcie prowadzonych prac remontowych odkryto, że ściany babińca są cieńsze i wzniesione na lichszych fundamentach, co wskazywałoby na to, że został dobudowany do stojącej już cerkwi. W cerkwi znajdują się trzy krypty - dwie pod nawą, jedna pod prezbiterium.
W świątyni nie zachowały się elementy pierwotnego wyposażenia. We wnętrzu znajduje się kopia cudownego obrazu Matki Bożej Łopieńskiej, którego oryginał znajduje się w kościele w Polańczyku.
Obraz Matki Bożej Łopieńskiej.
Na temat obrazu istnieje wiele podań. Według jednego niezauważony przez ludzi obraz wypatrzyły gęsi, które gęganiem powiadomiły o obrazie ludzi, którzy w miejscu znalezienia wznieśli cerkiew. Inne mówi, że po znalezieniu obrazu był on trzykrotnie zawożony do Terki, ale za każdym razem w cudowny sposób powracał do Łopienki. Według innej zaś ciągnięty przez dwa woły wóz, którym wieziono obraz do Terki stanął na granicy Łopienki. Przyprowadzono dwa dodatkowe woły, ale i one nie mogły ruszyć wozu z obrazem, więc gospodarze wrócili z obrazem do Łopienki.
Dzięki obrazowi od co najmniej XVIII wieku, aż do wysiedleń miejscowej ludności po II wojnie światowej, Łopienka była najważniejszym miejscem kultu maryjnego na terenie Bieszczadów. Na najważniejszy, rozpoczynający się 13 lipca odpust przybywali wierni m.in. z Rzeszowa, Sniny czy Użhorodu.
Otoczenie.
Kaplica grobowa.
Stojąca na południe od cerkwi kaplica grobowa wybudowana została po roku 1852. Był to murowany budynek, wzniesiony na planie prostokąta, z półkolistą absydą. Nad kaplicą był dach kalenicowy z niedużym hełmem nad wejściem. Wewnątrz znajdowała się figura Chrystusa Frasobliwego. Po roku 1958 została zniszczona do fundamentów. Odbudowana w latach 1993-95. W trakcie odbudowy w znajdującej się pod kapliczką krypcie odnaleziono ciało odzianego w biały habit mężczyzny, trzymającego w ręku drewniany kielich. Prawdopodobnie jest nim ks. Andrzej Ławrowski - inicjator budowy cerkwi, który był proboszczem w Łopience od roku co najmniej 1811 do swojej śmierci w roku 1857.
Dzwonnica.
Przy cerkwi, na południowy zachód od niej, stała drewniana dzwonnica, o konstrukcji zrębowej, kryta dachem namiotowym. Wzniesiona została prawdopodobnie w XVIII wieku. W roku 1915 mieściła trzy dzwony - pierwszy z roku 1792 o wadze 200 kg i średnicy 63 cm, z inskrypcją "Fusa sum Eperiessini per Ignatium Lefarar et Paulina Szmit 1792. Влятый есть у Пряшова до церкви РБ АΨЧВ", drugi z roku 1601 o wadze 21 kg i średnicy 35 cm z inskrypcją "Jesus dulcis memoria", trzeci z roku 1792 o wadze 15 kg i średnicy 23 cm również z inskrypcją "Jesus dulcis memoria". Dzwony zostały zabrane przez Niemców w czasie okupacji. Dzwonnicę rozebrano w roku 1956. W ostatnich latach została odbudowana.
Cmentarz.
Na cmentarzu zachowały się jedynie dwa nagrobki. Wokół stoją stare lipy. To na najstarszej z nich, mającej ok. 300 lat, zatrzymała się według podań ikona Matki Boskiej Łopieńskiej.

</doc>
<doc id="1601347" url="https://pl.wikipedia.org/wiki?curid=1601347" title="Klementynowo">
Klementynowo

Klementynowo – wieś w Polsce, położona w województwie kujawsko-pomorskim, w powiecie włocławskim, w gminie Brześć Kujawski.
Nazwa odimienna (od Klementyny Miączyńskiej). Niegdyś część dóbr Brzezie, należących do Kronenbergów.
W latach 1975–1998 miejscowość administracyjnie należała do województwa włocławskiego.

</doc>
<doc id="1601349" url="https://pl.wikipedia.org/wiki?curid=1601349" title="Elba de Pádua Lima">
Elba de Pádua Lima

Elba de Pádua Lima ("Tim", ur. 20 lutego 1915 w Rifaina, zm. 7 lipca 1984 w Rio de Janeiro) – brazylijski piłkarz, napastnik i trener piłkarski. Brązowy medalista MŚ 1938.
Karierę zaczynał w Botafogo Ribeirão Preto – w pierwszym zespole debiutował w 1931. Grał także w Portuguesa Santista Santos, zanim w 1936 przeniósł się do Rio de Janeiro i został piłkarzem Fluminense FC. Grał w tym klubie do 1944, później był graczem São Paulo FC, Botafogo de Futebol e Regatas i Olaria Rio de Janeiro.
W reprezentacji Brazylii grał w latach 1936–1944. Podczas MŚ 1938 wystąpił w jednym spotkaniu, ćwierćfinale z Czechosłowacją. Brał udział w dwóch edycjach Copa América (1937, 1942). Po zakończeniu kariery piłkarskiej został trenerem. Pracował w szeregu klubów brazylijskich. Podczas MŚ 1982 był selekcjonerem reprezentacji Peru.

</doc>
<doc id="1601350" url="https://pl.wikipedia.org/wiki?curid=1601350" title="Elba de Padua Lima">
Elba de Padua Lima



</doc>
<doc id="1601352" url="https://pl.wikipedia.org/wiki?curid=1601352" title="Poduszka (neuroanatomia)">
Poduszka (neuroanatomia)

Poduszka (łac. "pulvinar") – największe, tylne jądro wzgórza. Ma obukierunkowe połączenia z korą kojarzeniową potyliczną, ciemieniową i skroniową, otrzymuje impulsację z ciał kolankowatych bocznych i przyśrodkowych oraz wzgórków górnych. Funkcją poduszki jest integracja informacji wzrokowej, słuchowej i czuciowej, Uszkodzenie tej struktury po stronie dominującej może się objawić afazją czuciową.

</doc>
<doc id="1601353" url="https://pl.wikipedia.org/wiki?curid=1601353" title="Pulvinar">
Pulvinar



</doc>
<doc id="1601354" url="https://pl.wikipedia.org/wiki?curid=1601354" title="Meinhard III Tyrolski">
Meinhard III Tyrolski

Meinhard III (ur. 1344 w Landshut; zm. 13 stycznia 1363 w Merano) – książę Górnej Bawarii i hrabia Tyrolu.
Meinhard był synem Ludwika V Bawarskiego i Małgorzaty Maultasch. Ze strony matki był ostatnim z dynastii karynckiej. W czerwcu 1359 w Pasawie poślubił Małgorzatę, córkę księcia austriackiego Albrechta II Kulawego. Małżeństwo miało wzmocnić sojusz jego rodziców z Habsburgami. Z okazji ślubu dzięki pośrednictwu Habsburgów jego rodzice uzyskali zdjęcie ekskomuniki.
Po śmierci ojca objął rządy w Górnej Bawarii i Tyrolu Musiał uciekać przed swoim stryjem Stefanem II. Dzięki pomocy biskupa Eichstätt Bertholda von Zollern dotarł do Tyrolu. Po rychłej śmierci Meinharda jego matka zapisała Tyrol Rudolfowi Założycielowi, bratu jej synowej. Górna Bawaria przypadła Stefanowi II.

</doc>
<doc id="1601355" url="https://pl.wikipedia.org/wiki?curid=1601355" title="Marianki (powiat włocławski)">
Marianki (powiat włocławski)

Marianki – wieś w Polsce, położona w województwie kujawsko-pomorskim, w powiecie włocławskim, w gminie Brześć Kujawski.
Dawna nazwa: Maryanki; nazwa odimienna (od Maryi Miączyńskiej). Niegdyś część dóbr Brzezie, należących do Kronenbergów.
W latach 1975–1998 miejscowość administracyjnie należała do województwa włocławskiego.
W sąsiedniej miejscowości znajduje się największe w powiecie włocławskim składowisko odpadów, prowadzone przez Regionalny Zakład Utylizacji Odpadów Komunalnych w Machnaczu.
Zobacz też: Marianki

</doc>
<doc id="1601358" url="https://pl.wikipedia.org/wiki?curid=1601358" title="Kościół św. Maksymiliana Kolbego w Krakowie (os. Tysiąclecia)">
Kościół św. Maksymiliana Kolbego w Krakowie (os. Tysiąclecia)

Kościół św. Maksymiliana Marii Kolbego – parafialny kościół rzymskokatolicki znajdujący się w Krakowie na osiedlu Tysiąclecia 86.
Historia.
Historia budowy kościoła zaczęła się, kiedy ksiądz Józef Kurzeja – wikary parafii w Raciborowicach, do której od wieków należała wieś Mistrzejowice, zaczął dojeżdżać na msze na teren nowo budującego się osiedla (os. Tysiąclecia). W 1970 r. na terenie niewielkiego akacjowego lasku ustawiono barak, w którym niegdyś chronili się pilnujący więźniów obozu KL Plaszow esesmani. Barak pomalowano na zielono i urządzono w nim ołtarz polowy z wizerunkiem Maksymiliana Marii Kolbego. Przez nowych parafian barak ten szybko został nazwany "Zieloną Budką". Ówczesne władze usiłowały zniechęcić księdza Kurzeję do zakładania nowej parafii. Pomimo 10 spraw sądowych i 26 kolegiów, kapłan nie zrezygnował. Miał pełne poparcie kardynała Karola Wojtyły i mieszkańców Nowej Huty.
W 1973 r. wydano pozwolenie na wybudowanie punktu katechetycznego i tymczasowej kaplicy, ale wewnątrz osiedla. Na terenie nowego kościelnego placu znalazła się "Zielona Budka". Dziś nieco zapomniana stoi nadal w swoim miejscu i oglądać ją można na terenie kościelnym od strony pętli tramwajowej. Trzy lata później – 22 kwietnia 1976 r. uzyskano pozwolenie na budowę nowego kościoła. Ksiądz Kurzeja nie doczekał poświęcenia nowej świątyni, zmarł 15 sierpnia 1976 r. w wieku 39 lat, w wyniku skrzepu w płucach i zatoru w mózgu. Pochowany został tymczasowo na cmentarzu Grębałowskim, a jego pogrzeb stał się jedną z większych manifestacji mieszkańców Nowej Huty. Proces beatyfikacyjny księdza Józefa Kurzei rozpoczął się 4 maja 2005 r. i od tej chwili przysługuje mu tytuł "Sługi Bożego".
Pierwszą mszę św. w głównym kościele odprawiono w Wielkanoc 3 kwietnia 1983 r.
Budowla.
Kościół wybudowano w latach 1976–1983 według projektu architekta Józefa Dutkiewicza. Budowla składa się z dwóch poziomów oraz połączonej z kościołem plebanii i 10 sal katechetycznych.
Ściany kościoła i plebanii wykonane są z ciętych płyt z białego kamienia pińczowskiego, a schody do kościoła wyłożone są czerwonym piaskowcem szydłowieckim.
Kaplica dolna.
Kaplica dolna ma powierzchnię 600 m² i może pomieścić ok. 2000 wiernych. Posiada kryptę grobową, w której znajduje się marmurowy sarkofag z ciałem księdza Józefa Kurzei, które przeniesiono z cmentarza grębałowskiego zaraz po zakończeniu budowy tej części kościoła. Spoczywa tu także drugi proboszcz mistrzejowicki (były wieloletni kanclerz Kurii Krakowskiej) ks. prałat Mikołaj Kuczkowski. W krypcie tej przewidziano także miejsca pochówku dla osób zasłużonych dla mistrzejowickiej parafii.
Nad ołtarzem głównym dolnej kaplicy znajduje się rzeźba Jezusa Ukrzyżowanego wykonana przez artystę rzeźbiarza Bronisława Chromego. Po obu stronach znajdują się dwa stylizowane na ikony prawosławne wizerunki św. Józefa (patron ks. Kurzei) i św. Mikołaja (patron ks. Mikołaja Kuczkowskiego, który na osobistą prośbę kardynała Wojtyły podjął się budowy kościoła i dzieło to doprowadził do końca).
W ołtarzu bocznym po lewej stronie znajduje się wizerunek Matki Boskiej Częstochowskiej, przed którym w czasie stanu wojennego i później w latach 80. msze za Ojczyznę odprawiał ksiądz Kazimierz Jancarz. Na „czwartkowych” mszach bywali: ksiądz arcybiskup, metropolita przemyski Ignacy Tokarczuk, ksiądz Henryk Jankowski, ksiądz Jerzy Popiełuszko oraz przywódca zdelegalizowanej Solidarności Lech Wałęsa. W sierpniu 1988 r. odbywały się w niej obrady plenarne pierwszej niezależnej Międzynarodowej Konferencji Praw Człowieka zorganizowanej przez Komisję Interwencji i Praworządności NSZZ „Solidarność” oraz Ruch Wolność i Pokój.
Kościół górny.
Kościół ma powierzchnię 1500 m² (w tym ok. 200 m² to powierzchnia prezbiterium). Może pomieścić ok. 5000 wiernych. W ołtarzu głównym znajdują się rzeźby: Chrystusa Ukrzyżowanego (wys. 5,9 m, masa 2640 kg), któremu z prawego oka spływa złota łza, będąca darem parafian, Matki Boskiej Niepokalanie Poczętej na półksiężycu i postać patrona św. Maksymiliana Marii Kolbego, której dolny fragment ogarnia stylizowany ogień – odniesienie do ognia krematoriów obozu KL Auschwitz. Tabernakulum podtrzymują postacie dwóch aniołów. Wszystkie zdobiące kościół rzeźby są dziełem Kazimierza Gustawa Zemły. Artysta do kaplic bocznych wykonał wizerunki św. Jana Chrzciciela i św. Jadwigi Andegaweńskiej. Dziełem artysty są także płaskorzeźby Drogi Krzyżowej o wymiarach 80 × 120 cm. W kaplicy św. Jana Chrzciciela umieszczono tablice pamiątkowe i epitafia rodziny Ciechanowieckich. Znajduje się tu także wykonana z brązu chrzcielnica upamiętniająca chrzest Rzeczypospolitej Trojga Narodów: Polski, Litwy, Rusi. W drugiej kaplicy Matki Boskiej Nieustającej Pomocy znajdują się też plakietki (autorstwa prof. Zemły) przedstawiające tajemnice Różańca świętego. Historyk sztuki i kolekcjoner Andrzej Ciechanowiecki mieszkając w Londynie interesował się budową kościoła i finansowo ją wspierał.
Posadzka świątyni wykonana jest z czerwonego granitu szwedzkiego, a ołtarz i część prezbiterialna z białego marmuru karraryjskiego. Parafia otrzymała te materiały budowlane w 1982 r. w darze od papieża Jana Pawła II. Tło ołtarza wykonane jest z trawertynu włoskiego. Nad głównym wejściem znajdują się 30-głosowe organy wykonane przez poczdamską firmę Schuke. W kościele znajduje się 96 ław kościelnych, 48 ławek, 8 konfesjonałów, stalle z 52 miejscami oraz sedilia.
Dopełnieniem budowy tego kościoła była jego konsekracja, której osobiście dokonał w czasie II pielgrzymki do Ojczyzny papież Jan Paweł II 22 czerwca 1983 r.
Znamienne słowa:
– wypowiedziane wówczas przez papieża umieszczono w ołtarzu głównym kościoła.
W uroczystości konsekracji świątyni wzięło udział ok. 400 000 wiernych.
Na placu przed kościołem w 1991 r. odsłonięto pomnik Jana Pawła II autorstwa profesora Gustawa Zemły ufundowany przez katolików z Macedonii, a w 2006 r. w pobliżu placu kościelnego ufundowano kamień – obelisk z wizerunkiem księdza Kazimierza Jancarza.
W grudniu 2019 roku w przedsionku kościoła została umieszczona pierwsza w Polsce elektroniczna taca.

</doc>
<doc id="1601359" url="https://pl.wikipedia.org/wiki?curid=1601359" title="Równanie Heisenberga">
Równanie Heisenberga

Równanie Heisenberga – fundamentalne równanie ruchu mechaniki kwantowej będące odpowiednikiem równania Schrödingera w obrazie Heisenberga. Determinuje ewolucję czasową obserwabli i ma postać:
gdzie:
Jeśli hamiltonian ma postać:
formula_5 wówczas równania ruchu mechaniki kwantowej przyjmują postać zbliżoną do równań mechaniki klasycznej (należy pamiętać, że wielkości występujące poniżej są niekomutującymi operatorami, a nie funkcjami rzeczywistymi jak w mechanice klasycznej):

</doc>
<doc id="1601360" url="https://pl.wikipedia.org/wiki?curid=1601360" title="LUAZ">
LUAZ



</doc>
<doc id="1601361" url="https://pl.wikipedia.org/wiki?curid=1601361" title="Marian Stala">
Marian Stala

Marian Stala (ur. 13 września 1952 w Tarnobrzegu) – polski krytyk i historyk literatury, profesor nauk humanistycznych, nauczyciel akademicki Uniwersytetu Jagiellońskiego. 
Życiorys.
W 1995 na podstawie dorobku naukowego oraz rozprawy pt. "Pejzaż człowieka" uzyskał na Wydziale Filologicznym UJ stopień doktora habilitowanego nauk humanistycznych w zakresie literaturoznawstwa, specjalność: historia literatury polskiej. 
Objął stanowisko profesora nadzwyczajnego na Wydziale Polonistyki Uniwersytetu Jagiellońskiego. W 2002 otrzymał tytuł naukowy profesora nauk humanistycznych.
Został stałym współpracownikiem „Tygodnika Powszechnego”, gdzie publikował felietony w cyklu "Wyznania człowieka apolitycznego". Jest laureatem nagrody Fundacji Kościelskich (1991) i nagrody im. Kazimierza Wyki (1998). W listopadzie 2013 r. otrzymał Nagrodę Krakowska Książka Miesiąca za "Blisko wiersza. 30 interpretacji" (Wydawnictwo Znak, Kraków 2013). W latach 2006–2008 był jurorem Literackiej Nagrody Nike.
Został członkiem Centralnej Komisji do Spraw Stopni i Tytułów na kadencję 2017–2020.
Odznaczony Złotym Krzyżem Zasługi (1998).

</doc>
<doc id="1601362" url="https://pl.wikipedia.org/wiki?curid=1601362" title="Red Eye">
Red Eye

Red Eye – amerykański thriller w reżyserii Wesa Cravena z roku 2005.
Tytuł „Red Eye” nawiązuje do anglojęzycznego określenia nocnych linii lotniczych o nazwie "Red-eye flight".
Fabuła.
Podczas rutynowego lotu uprowadzona zostaje przez nowo poznanego mężczyznę kobieta. Zastraszona zabiciem jej ojca, zostaje wmieszana w proceder mający na celu zabójstwo wpływowego polityka.
Nagrody i nominacje.
Irish Film and Television Awards 2005
Teen Choice Awards 2006
MTV Movie Awards 2006
Nagrody Saturn 2006

</doc>
<doc id="1601364" url="https://pl.wikipedia.org/wiki?curid=1601364" title="Naoki Yasuzaki">
Naoki Yasuzaki

 (ur. 1 sierpnia 1969 r. w Niki na Hokkaido) – japoński skoczek narciarski.
Był w drużynie japońskich skoczków, która zdobyła brązowe medale na mistrzostwach świata w Thunder Bay w 1995 na skoczni Big Thunder.

</doc>
<doc id="1601365" url="https://pl.wikipedia.org/wiki?curid=1601365" title="Lofogliocyty">
Lofogliocyty



</doc>
<doc id="1601366" url="https://pl.wikipedia.org/wiki?curid=1601366" title="Komórki Fananasa">
Komórki Fananasa



</doc>
<doc id="1601368" url="https://pl.wikipedia.org/wiki?curid=1601368" title="Glej pióropuszowy">
Glej pióropuszowy



</doc>
<doc id="1601369" url="https://pl.wikipedia.org/wiki?curid=1601369" title="Komórka Fañanása">
Komórka Fañanása



</doc>
<doc id="1601371" url="https://pl.wikipedia.org/wiki?curid=1601371" title="Komórka Fananasa">
Komórka Fananasa



</doc>
<doc id="1601372" url="https://pl.wikipedia.org/wiki?curid=1601372" title="Lofogliocyt">
Lofogliocyt



</doc>
<doc id="1601378" url="https://pl.wikipedia.org/wiki?curid=1601378" title="Ćajtra">
Ćajtra

Ćajtra (dewanagari: चैत्र, hindi: चैत, trl. ćajt, tamil: சித்திரை "ćithirai") – pierwszy miesiąc roku w indyjskim kalendarzu narodowym. W kalendarzu nepalskim (Bikram Sambat) oraz bengalskim (Bongabdo) ćajtra jest ostatnim miesiącem w roku. W kalendarzach księżycowych ćajtra rozpoczyna się podczas nowiu lub pełni księżyca przypadającej na ten okres i jest zazwyczaj pierwszym miesiącem w roku. W kalendarzach solarnych miesiąc ćajtra rozpoczyna się wraz z wejściem Słońca w znak Ryb.
Tradycja hinduistyczna.
Mitologia indyjska podaje dla każdego miesiąca bóstwa hinduistyczne patronujące danej części roku. Bóstwami tego typu są bóstwa solarne (jeden z dwunastu aditjów), wieszczowie (ryszi) oraz istoty towarzyszące rydwanowi boga Surii w konkretnym miesiącu.
Temu miesiącowi przypisani zostali:
Narodowy kalendarz indyjski.
W narodowym kalendarzu indyjskim miesiąc ćajtra zaczyna się na przełomie marca i kwietnia. W pierwszy dzień ćajtry przypada hinduski Nowy Rok (święto wiosny), zwany Ćajtra nawaratri.

</doc>
<doc id="1601380" url="https://pl.wikipedia.org/wiki?curid=1601380" title="Wajśakha">
Wajśakha



</doc>
<doc id="1601381" url="https://pl.wikipedia.org/wiki?curid=1601381" title="Aświna">
Aświna



</doc>
<doc id="1601382" url="https://pl.wikipedia.org/wiki?curid=1601382" title="Magha">
Magha

Magha – jeden z miesięcy cyklu rocznego w kalendarzach stosowanych w Indiach.
Tradycja hinduistyczna.
Mitologia indyjska podaje dla każdego miesiąca bóstwa hinduistyczne patronujące danej części roku. Bóstwami tego typu są bóstwa solarne (jeden z dwunastu aditjów), mędrcy (ryszi) oraz istoty towarzyszące rydwanowi boga Surii w konkretnym miesiącu.
Temu miesiącowi przypisani zostali:
Indyjski kalendarz narodowy.
Rząd Indii utworzył Calendar Reform Committee w 1952 roku. Komitet opracował jednolity kalendarz dla całych niepodległych Indii, obowiązujący od 1 ćajtra, 1879 ery Saka, czyli 22 marca 1957. Magha jest jedenastym miesiącem w tym kalendarzu.

</doc>
<doc id="1601383" url="https://pl.wikipedia.org/wiki?curid=1601383" title="Karttika">
Karttika



</doc>
<doc id="1601384" url="https://pl.wikipedia.org/wiki?curid=1601384" title="Phalguna">
Phalguna

Phalguna (dewanagari: फाल्गुन, ang. Phalguna, tamil. பங்குனி panguni) – jeden z miesięcy cyklu rocznego w kalendarzach stosowanych w Indiach.
Tradycja hinduistyczna.
Mitologia indyjska podaje dla każdego miesiąca bóstwa hinduistyczne patronujące danej części roku. Bóstwami tego typu są bóstwa solarne (jeden z dwunastu aditjów), mędrcy (ryszi) oraz istoty towarzyszące rydwanowi boga Surii w konkretnym miesiącu.
Temu miesiącowi przypisani zostali:
Indyjski kalendarz narodowy.
Rząd Indii utworzył Calendar Reform Committee w 1952 roku. Komitet ten opracował jednolity kalendarz dla całych niepodległych Indii, obowiązujący od 1 ćajtra, 1879 ery Saka, czyli 22 marca 1957.
Phalguna jest dwunastym miesiącem w tym kalendarzu. Rozpoczyna się 20 lutego a kończy 22 marca(w latach przestepnych 21 marca), czyli obejmuje 30 dni (a w latach przestępnych 31 dni).

</doc>
<doc id="1601385" url="https://pl.wikipedia.org/wiki?curid=1601385" title="Margaśirsza">
Margaśirsza



</doc>
<doc id="1601387" url="https://pl.wikipedia.org/wiki?curid=1601387" title="Dźjesztha">
Dźjesztha



</doc>
<doc id="1601388" url="https://pl.wikipedia.org/wiki?curid=1601388" title="E">
E

E (minuskuła: e) – piąta litera alfabetu łacińskiego, siódma litera alfabetu polskiego. Zazwyczaj oznacza samogłoskę [] lub [].

</doc>
<doc id="1601389" url="https://pl.wikipedia.org/wiki?curid=1601389" title="Pausza">
Pausza



</doc>
<doc id="1601390" url="https://pl.wikipedia.org/wiki?curid=1601390" title="Jagdstaffel 53">
Jagdstaffel 53

Jagdstaffel 53 – Königlich Preußische Jagdstaffel Nr. 53 – Jasta 53 jednostka lotnictwa niemieckiego Luftstreitkräfte z okresu I wojny światowej.
Informacje ogólne.
Jednostka została utworzona 27 grudnia 1917 roku we Fliegerersatz Abteilung Nr. 9 w Darmstadt.
Pierwszym dowódcą eskadry został ppor. Theodor Quandt z Jagdstaffel 36. Zdolność operacyjną osiągnęła 9 stycznia 1918 roku, a następnego dnia została skierowana pod dowództwo 3 Armii i ulokowana na lotnisku polowym w Attigny. Do działań zbrojnych została skierowana 10 marca z nowego lotniska Mont d’Origny pod dowództwem 18 Armii. Pierwsze zwycięstwo odniosła 22 marca 1918 roku. W szeregach 18 Armii pozostawała do 15 lipca 1918 roku. Potem przeniesiona pod dowództwo 3 Armii na lotnisko Mars-sous-Bourcq i została przydzielona do Jagdgruppe 11.
Eskadra walczyła między innymi na samolotach Albatros D.V, Pfalz D.III, Fokker Dr.I i Fokker D.VII.
"Jasta 53" w całym okresie wojny odniosła ponad 20 zwycięstw nad samolotami nieprzyjaciela. W okresie od grudnia 1917 do listopada 1918 roku jej straty wynosiły 1 ranny, 4 w niewoli, jeden zabity w wypadku lotniczym..
Łącznie przez jej personel przeszło 3 asów myśliwskich:

</doc>
<doc id="1601392" url="https://pl.wikipedia.org/wiki?curid=1601392" title="Aszadha">
Aszadha



</doc>
<doc id="1601395" url="https://pl.wikipedia.org/wiki?curid=1601395" title="Śrawana">
Śrawana

Śrawana (trl. śrāvaṇa) – jeden z miesięcy cyklu rocznego w kalendarzach stosowanych w Indiach.
Tradycja hinduistyczna.
Mitologia indyjska podaje dla każdego miesiąca bóstwa hinduistyczne patronujące danej części roku. Bóstwami tego typu są bóstwa solarne (jeden z dwunastu aditjów), mędrcy (ryszi) oraz istoty towarzyszące rydwanowi boga Surii w konkretnym miesiącu.
Temu miesiącowi przypisani zostali:
Indyjski kalendarz narodowy.
Rząd Indii utworzył Calendar Reform Committee w 1952 roku. Komitet ten opracował jednolity kalendarz dla całych niepodległych Indii, obowiązujący od 1 ćajtra, 1879 ery Saka, czyli 22 marca 1957.
Śrawana jest piątym miesiącem w tym kalendarzu. Rozpoczyna się 23 lipca a kończy 22 sierpnia, czyli obejmuje 31 dni.

</doc>
<doc id="1601396" url="https://pl.wikipedia.org/wiki?curid=1601396" title="Bhadrapada">
Bhadrapada



</doc>
<doc id="1601397" url="https://pl.wikipedia.org/wiki?curid=1601397" title="Phumi Samraong">
Phumi Samraong

 
Phumi Samraong (khm. សំរោង) – miasto w Kambodży; stolica prowincji Otdar Mean Cheay; według danych szacunkowych na rok 2009 liczy 34 494 mieszkańców.

</doc>
<doc id="1601400" url="https://pl.wikipedia.org/wiki?curid=1601400" title="Train to Pakistan">
Train to Pakistan

Train to Pakistan – indyjski dramat wojenny z 1998 roku. Film porusza problem Podziału subkontynentu na laickie Indie i muzułmański Pakistan, podziału dokonanego w 1947 roku podczas wycofywania się Brytyjczyków z kraju. Przedstawiono tu relacje między sikhami i muzułmanami w pewnym miasteczku pendżabskim. Na tle bratobójczych rzezi między sikhami i muzułmanami i exodusu milionów uciekających z Pakistanu do Indii i z Indii do Pakistanu rozgrywa się historia kilku osób. Los związał bohaterów tej historii sikha Juggdada Singha i hindusa Hukuma Chanda z muzułmankami. Reżyseria - Pamela Rooks. W rolach głównych Mohan Agashe, Nirmal Pandey, Divya Dutta, Rajit Kapur, Smriti Mishra.
W filmie można usłyszeć sławną pieśń Amrity Pritam, autorki książki, na podstawie której powstał inny film o Podziale "Pinjar" - "Aaj Aakhaan Waris Shah Nu" ("Pytam dziś Warisa Shaha"). Pieśń ta jest jednym z najbardziej znanych utworów opłakujących ból podzielonego Pendżabu.
Film dedykowano milionom, które opuszczając swój dom i ojczyznę musiały odejść z Pakistanu do Indii i z Indii do Pakistanu i tym, którzy zginęli podczas Podziału Indii.
Fabuła.
W małym pendżabskim miasteczku Mano Mojra w zgodzie i przyjaźni żyją obok siebie od pokoleń rodziny sikhów i muzułmanów. Łączą ich wspólne troski, pomaganie sobie, radość przeżywanych wspólnie świąt, wiara, że wszystkimi mieszkańcami opiekuje się Bóg. Niezależnie, czy ktoś z nich modli się do Allaha czy Wahe Guru, szukanie pomocy u Boga, wielbienie go i wdzięczność modlitwy jest wspólna. Rok 1947 okazuje się próbą serc ich wszystkich. 15 sierpnia 1947 roku zostaje ogłoszona niepodległość Indii. Po stuleciach niewoli Brytyjczycy wreszcie opuszczają Indie, ale cena wolności jest bardzo wysoka. Dochodzi do podziału subkontynentu na laickie Indie i muzułmański Pakistan. Linia podziału przebiega przez Pendżab i Bengal. Sikhowie i hindusi w panice opuszczają Pakistan. Muzułmanie uciekają z Indii. Miliony ludzi wyrwanych ze swoich domów, ze swojej codzienności uciekają przed gwałtem i śmiercią. Pendżab wrze, ale w Mano Mojra panuje jeszcze spokój. Sikhijski dakoita Juggut Singh ukrywa się ze swoją miłością do muzułmanki Nooran. Urzędnikowi magistratu Hukum Chandowi (Mohan Agashe) przyprowadzają młodziutką muzułmańską tancerkę. Wyszkolona przez babkę Haseena śpiewa i tańczy przed nim, gotowa oddać mu swoje nieznające mężczyzny ciało. Każdy w wiosce żyje swoimi sprawami. Spokojnie. Dopóki na pobliskiej stacji nie zatrzymuje się pociąg z Pakistanu. Wagony pociągu wypełnione są martwymi ciałami sikhów i hindusów. Mieszkańcy wioski otrzymują od władzy rozkaz: przynieść drewno na opał i naftę. Jak najwięcej. Z daleka przyglądają się płonącym ciałom. Ogarnia ich groza. Muzułmanie zaczynają bać się o swoje życie. Za rada życzliwych im sikhijskich sąsiadów opuszczają wioskę. Udają się do obozu dla uchodźców. Wśród nich jest daremnie szukająca pomocy u matki Juggata brzemienna Nooran. W najbliższym czasie uchodźcy muzułmańscy mają wyruszyć z obozu do Pakistanu. Brzemienna Nooran z niewidomym ojcem, młodziutka Haseena z babką i wielu, wielu innych czeka niepewne jutro na obczyźnie. Ale zanim przekroczą granice Pakistanu, muszą wsiąść do pociągu...

</doc>
<doc id="1601401" url="https://pl.wikipedia.org/wiki?curid=1601401" title="Kâmpóng Spœ">
Kâmpóng Spœ

Kâmpóng Spœ (khm. ក្រុងច្បារមន) – miasto w Kambodży; stolica prowincji Kâmpóng Spœ; według danych szacunkowych na rok 2012 liczy 57 626 mieszkańców.

</doc>
<doc id="1601404" url="https://pl.wikipedia.org/wiki?curid=1601404" title="Sud-Ouest Vautour II">
Sud-Ouest Vautour II



</doc>
<doc id="1601406" url="https://pl.wikipedia.org/wiki?curid=1601406" title="Stœ̆ng Trêng">
Stœ̆ng Trêng

 
Stœ̆ng Trêng (, ) – miasto w Kambodży; stolica prowincji Stœ̆ng Trêng; według danych szacunkowych na rok 2009 liczy 29 665 mieszkańców.

</doc>
<doc id="1601407" url="https://pl.wikipedia.org/wiki?curid=1601407" title="Alberta Scotties Tournament of Hearts 2009">
Alberta Scotties Tournament of Hearts 2009

Alberta Scotties Tournament of Hearts 2009 – prowincjonalne mistrzostwa Alberty kobiet w curlingu, turniej kwalifikacyjny do Scotties Tournament of Hearts 2009.
Finał prowincji rozegrano potrójnym systemem knockout w dniach 28 stycznia-1 lutego 2009 w Sylvan Lake na lodowisku Medican Multiplex.
Obrońcą tytułu mistrza Alberty była drużyna Shannon Kleibrink, która ostatecznie zajęła 3. miejsce przegrywając 7:8 w półfinale z zespołem Heather Nedohin. Mistrzem Alberty została drużyna Cheryl Bernard, w finale pokonała Heather Nedohin 9:7.
Wyniki.
Runda finałowa.
Finał.
1 lutego 2009, 14:00
Półfinał.
1 lutego 2009, 9:30
A-B.
31 stycznia 2009, 18:30
C1-C2.
31 stycznia 2009, 18:30
Sesja 1..
28 stycznia 2009, 13:00
Sesja 2..
28 stycznia 2009, 18:30
Sesja 3..
29 stycznia 2009, 8:30
Sesja 4..
29 stycznia 2009, 13:30
Sesja 5..
29 stycznia 2009, 18:30
Sesja 6..
30 stycznia 2009, 8:30
Sesja 7..
30 stycznia 2009, 13:30
Sesja 8..
30 stycznia 2009, 18:30
Sesja 9..
31 stycznia 2009, 13:00

</doc>
<doc id="1601409" url="https://pl.wikipedia.org/wiki?curid=1601409" title="Sud Aviation Vautour">
Sud Aviation Vautour



</doc>
<doc id="1601410" url="https://pl.wikipedia.org/wiki?curid=1601410" title="Sisŏphŏn">
Sisŏphŏn

Sisŏphŏn (khm. សិរីសោភ័ណ) – miasto w Kambodży; stolica prowincji Bântéay Méanchey; według danych szacunkowych na rok 2012 liczy 190 349 mieszkańców.

</doc>
<doc id="1601412" url="https://pl.wikipedia.org/wiki?curid=1601412" title="Terapia Felkego">
Terapia Felkego

Terapia Felkego - należy do złożonych holistycznych metod leczenia, wykorzystujących uzdrawiające właściwości substancji występujących w przyrodzie w stanie naturalnym. Jej twórcą jest urodzony w Niemczech ewangelicki pastor Emanuel Felke (1856-1926). Opracowując własną metodę korzystał on z założeń już istniejących form leczenia takich jak kąpiele wodne, powietrzne i słoneczne, gimnastyka, ruch na świeżym powietrzu, ziołolecznictwo, kuracje dietetyczne czy głodówki.
Terapia Felkego:

</doc>
<doc id="1601413" url="https://pl.wikipedia.org/wiki?curid=1601413" title="Cross linking">
Cross linking

Cross linking, właśc. corneal collagen crosslinking with ryboflavin (z ang.), inaczej cross-linking, X-linking, CCL, CCR, CXL, KXL – krzyżowe sieciowanie włókien kolagenowych rogówki z użyciem aktywowanej światłem ryboflawiny. Zabieg ma zastosowanie w leczeniu stożka rogówki. Trwają badania nad zastosowaniem CXL w infekcyjnych zapaleniach rogówki.
Przebieg zabiegu.
Standardowy zabieg CXL rozpoczyna się od usunięcia nabłonka rogówki (epi-off, istnieje modyfikacja zabiegu bez usuwania nabłonka rogówki: epi-on CLX). Odsłonięty zrąb rogówki poddaje się przez ok. 30 min działaniu roztworu ryboflawiny, który dodatkowo naświetla się przez 30 min promieniowaniem UVA. To prowadzi do powstania dodatkowych wiązań między włóknami kolagenu (sieciowanie włókien kolagenowych), z których zbudowana jest rogówka, i usztywnienia jej struktury.
Ryboflawina jest lekiem niedostępnym na terenie Polski, sprowadzanym z krajów Unii Europejskiej.
Zabieg CXL ma na celu zatrzymanie lub spowolnieniu procesu chorobowego i zmniejszenie ryzyka konieczności wykonania przeszczepu rogówki w chorobie stożka rogówki.

</doc>
<doc id="1601415" url="https://pl.wikipedia.org/wiki?curid=1601415" title="Rudi Gering">
Rudi Gering

Rudi Gering (ur. 1917, zm. 1997 albo 1998) – niemiecki skoczek narciarski. Dwukrotny rekordzista świata.
Urodził się w 1917. Był synem Olgi i Maksa Geringów. Zmarł w 1997 albo w 1998 w Bawarii.
7 marca 1941 na skoczni Bloudkova velikanka w Planicy wynikiem 108 metrów, jako pierwszy niemiecki skoczek w historii, ustanowił rekord świata. Podczas tego samego konkursu jego wynik poprawiali następnie jego rodacy – Franz Mait (109 m), Hans Lahr (111 m) i Paul Krauß (112 m). Z kolei w drugiej serii Gering ponownie ustanowił rekord świata, skacząc na odległość 118 metrów. Rezultat ten został poprawiony dopiero w 1948 roku, gdy Szwajcar Fritz Tschannen na tej samej skoczni uzyskał odległość 120 metrów.
27 lutego 1949 wynikiem 100 metrów ustanowił rekord skoczni Paul-Ausserleitner-Schanze w Bischofshofen, będąc pierwszym skoczkiem w historii, który uzyskał na niej odległość co najmniej 100 metrów.
Po II wojnie światowej Gering przeprowadził się do Bawarii i reprezentował RFN. Brał udział w 1. Turnieju Czterech Skoczni, zajmując 24. miejsce w konkursie w Innsbrucku (6 stycznia 1953 roku).
Po tym jak po II wojnie światowej niemieckich skoczków nie dopuszczano do startów w Planicy, Gering, wspólnie z Seppem Weilerem, Heinim Klopferem i Tonim Brutscherem, zainicjował budowę skoczni mamuciej w Oberstdorfie. Aby sfinansować ten projekt Gering między innymi sprzedawał chusty.
Nazwisko Rudiego Geringa często zapisywane jest błędnie jako Gehring.

</doc>
<doc id="1601416" url="https://pl.wikipedia.org/wiki?curid=1601416" title="I">
I

I (minuskuła: i) – dziewiąta litera alfabetu łacińskiego, dwunasta litera alfabetu polskiego. Oznacza zwykle w danym języku samogłoskę przednią wysoką, np. [] lub [].

</doc>
<doc id="1601417" url="https://pl.wikipedia.org/wiki?curid=1601417" title="Tbêng Méan Chey">
Tbêng Méan Chey

 
Tbêng Méan Chey (khm. ត្បែងមានជ័យ) – miasto w Kambodży; stolica prowincji Preăh Vĭhéar; według danych szacunkowych na rok 2009 liczy 25 286 mieszkańców.

</doc>
<doc id="1601418" url="https://pl.wikipedia.org/wiki?curid=1601418" title="Marian Bolesławicz">
Marian Bolesławicz

Marian Bolesławicz vel Marian Fornal (ur. 6 sierpnia 1890 w Rzeszowie, zm. 9 stycznia 1980 w Londynie) – pułkownik artylerii Wojska Polskiego II Rzeczypospolitej i Polskich Sił Zbrojnych, w 1962 roku mianowany przez Prezydenta RP na uchodźstwie honorowym generałem brygady.
Życiorys.
Marian Bolesławicz urodził się w rodzinie Zygmunta Fornala. 8 czerwca 1912 roku złożył ustny egzamin maturalny w c.k. I Gimnazjum w Rzeszowie. W tym samym roku rozpoczął studia na filozoficzne i prawnicze na Uniwersytecie Jagiellońskim w Krakowie. Był członkiem Związku Walki Czynnej i Związku Strzeleckiego (od 1912) w rodzinnym mieście. Pełnił funkcje instruktora i zastępcy komendanta ZS w Rzeszowie. W 1914 został powołany do cesarskiej i królewskiej armii.
15 sierpnia 1914 roku został przeniesiony do Legionów Polskich. Początkowo służył jako dowódca kompanii w półbatalionie Mariana Kukiela. 26 września 1914 roku został przeniesiony do 1 pułku piechoty, a 15 listopada tego roku do II dywizjonu 1 pułku artylerii. Dowodził 2 baterią haubic i dywizjonem. 26 maja 1915 roku został awansowany na podporucznika, a 1 grudnia tego roku na porucznika. W lipcu 1917 roku, po kryzysie przysięgowym, wcielony został do cesarskiej i królewskiej armii. W październiku 1918 roku leczył się w wojskowym szpitalu w Zakopanem, gdzie 31 października t. r. dowodził akcją rozbrajania Austriaków.
W listopadzie 1918 roku został przyjęty do Wojska Polskiego i mianowany szefem artylerii Dowództwa Okręgu Generalnego „Kraków”. W styczniu 1919 roku został awansowany na kapitana. W kwietniu tego roku przeniesiony został do Warszawy na identyczne stanowisko w Dowództwie Okręgu Generalnego „Warszawa”. We wrześniu tego roku oddelegowany został do dowództwa Armii gen. Hallera, a w następnym miesiącu do Ministerstwa Spraw Wojskowych. 2 stycznia 1920 roku rozpoczął naukę w Wojennej Szkole Sztabu Generalnego. W kwietniu tego roku, w czasie trwającej wojny z bolszewikami, skierowany został na front. Pełnił służbę w dowództwie 4 Armii i Dowództwie Etapu na Ukrainie, a od sierpnia w Dowództwie Artylerii Obrony Warszawy. Po zakończeniu działań wojennych kontynuował studia wojskowe.
We wrześniu 1921 roku ukończył I Kurs Normalny Wyższej Szkoły Wojennej, otrzymał „pełne kwalifikacje do służby na stanowiskach Sztabu Generalnego” i przydział do Dowództwa Okręgu Korpusu Nr I w Warszawie na stanowisko zastępcy szefa sztabu. 3 maja 1922 roku został zweryfikowany w stopniu podpułkownika ze starszeństwem z dniem 1 czerwca 1919 roku i 36. lokatą w korpusie oficerów artylerii. W październiku 1924 roku przeniesiony został do Oddziału IV Sztabu Generalnego, w którym powierzono mu obowiązki wojskowego komisarza kolejowego. 1 grudnia 1924 roku awansował na pułkownika ze starszeństwem z dniem 15 sierpnia 1924 roku i 7. lokatą w korpusie oficerów artylerii.
W listopadzie 1925 roku objął dowództwo 27 pułku artylerii polowej we Włodzimierzu. Z dniem 31 października 1926 roku wyznaczony został na stanowisko szefa sztabu Dowództwa Okręgu Korpusu Nr V w Krakowie. Po dwóch latach praktyki sztabowej, w grudniu 1928, wyznaczony został na stanowisko szefa Oddziału IV Sztabu Głównego. 5 lutego 1930 został mianowany zastępcą dowódcy Okręgu Korpusu Nr V w Krakowie. Po reorganizacji został pomocnikiem dowódcy Okręgu Korpusu Nr V w Krakowie. 30 października 1935 roku mianowany został pomocnikiem dowódcy Okręgu Korpusu Nr IV w Łodzi. 5 lipca 1939 oddany został do dyspozycji dowódcy okręgu, gen. bryg. Wiktora Thommée, a 5 sierpnia tego roku został jego drugim zastępcą.
Z chwilą rozpoczęcia kampanii wrześniowej objął stanowisko dowódcy etapów Armii „Łódź”. Od 13 września kierował obroną rejonu Dorohusk-Włodzimierz-Kowel. Dostał się do niewoli radzieckiej i był więziony do sierpnia 1941 roku, w tym w obozie jenieckim NKWD w Griazowcu. Od września 1941 roku do maja 1942 roku dowodził 9 Dywizją Piechoty Polskich Sił Zbrojnych w ZSRR. W następnym miesiącu został zastępcą komendanta Ośrodka Zapasowego. Następnie był dowódcą Bazy i Etapów Armii Polskiej na Wschodzie. W lipcu 1943 roku rozpoczął służbę w Dowództwie Jednostek Wojskowych w Wielkiej Brytanii, a w listopadzie tego roku przeniesiony został do Sztabu Naczelnego Wodza w Londynie. Od stycznia 1945 roku do września 1946 był członkiem Wojskowego Trybunału Orzekającego. Po demobilizacji Polskich Sił Zbrojnych na Zachodzie wstąpił do Polskiego Korpusu Przysposobienia i Rozmieszczenia. Osiedlił się w Londynie.
W marcu 1958 roku został powołany przez Prezydenta RP na Uchodźstwie do składu drugiej Rady Rzeczypospolitej Polskiej. Prezydent RP na Uchodźstwie August Zaleski mianował go honorowym generałem brygady ze starszeństwem z dniem 15 sierpnia 1962 roku.
Był prezesem łódzkiego okręgu wojewódzkiego Ligi Obrony Powietrznej i Przeciwgazowej (1938) oraz osadnikiem wojskowym w osadzie Owadno, gmina Werba, na Wołyniu.
Zmarł 9 stycznia 1980 roku w Londynie. Pochowany został na cmentarzu Gunnersbury.

</doc>
<doc id="1601419" url="https://pl.wikipedia.org/wiki?curid=1601419" title="Svay Riĕng">
Svay Riĕng

 
Svay Riĕng (khm. ស្វាយរៀង) – miasto w Kambodży; stolica prowincji Svay Riĕng; według danych szacunkowych na rok 2009 liczy 25 002 mieszkańców. W mieście znajduje się port lotniczy Svay Rieng

</doc>
<doc id="1601424" url="https://pl.wikipedia.org/wiki?curid=1601424" title="Dieter Neuendorf">
Dieter Neuendorf

Dieter Neuendorf (ur. 7 lipca 1940 w Ruhli, zm. 21 maja 2021) – niemiecki skoczek narciarski reprezentujący NRD. Karierę skoczka zakończył w 1971.
W 1964 zajął 5. miejsce na igrzyskach w Innsbrucku. Jego największym sukcesem jest wicemistrzostwo świata wywalczone indywidualnie na normalnej skoczni w Oslo. W latach 1966–1968 trzykrotnie zajmował miejsce na podium Turnieju Czterech Skoczni. W 14. Turnieju Czterech Skoczni zajął drugie miejsce w klasyfikacji generalnej (2. miejsce w Oberstdorfie, 6. miejsce w Garmisch-Partenkirchen, 1. miejsce w Innsbrucku i 3. miejsce w Bischofshofen), w 15. Turnieju Czterech Skoczni zajął trzecie miejsce w klasyfikacji generalnej (1. miejsce w Oberstdorfie, 4. miejsce w Garmisch-Partenkirchen, 7. miejsce w Innsbrucku i 6. miejsce w Bischofshofen), a rok później ponownie był trzeci (1. miejsce w Oberstdorfie, 2. miejsce w Garmisch-Partenkirchen, nie startował w Innsbrucku i 10. miejsce w Bischofshofen).

</doc>
<doc id="1601425" url="https://pl.wikipedia.org/wiki?curid=1601425" title="Lumphăt">
Lumphăt

Lumphăt (khm. លំផាត់) – miasto w Kambodży; w prowincji Rôttanak Kiri; według danych szacunkowych na rok 2009 liczy 20 611 mieszkańców.

</doc>
<doc id="1601427" url="https://pl.wikipedia.org/wiki?curid=1601427" title="O">
O

O (minuskuła: o) – piętnasta litera alfabetu łacińskiego, dwudziesta litera alfabetu polskiego. Oznacza zwykle w danym języku samogłoskę średnią tylną, np. [] lub [].

</doc>
<doc id="1601428" url="https://pl.wikipedia.org/wiki?curid=1601428" title="Pailĭn">
Pailĭn

Pailĭn (; , RTGS: Phailin; tajska wymowa: [pʰāj.lin]; "Gem") – prowincja (khaet) w zachodniej Kambodży na południowym skraju Gór Kardamonowych w pobliżu granicy z Tajlandią. Pailĭn sąsiaduje i był częścią prowincji Bătdâmbâng od której został oficjalnie odłączony i stanowi niezależną jednostkę administracyjną od czasu kapitulacji frakcji Ieng Sary’ego, członka Czerwonych Khmerów, w 1996 roku. Dla większości świata Pailĭn znany jest jako twierdza Czerwonych Khmerów, pozostająca pod kontrolą od momentu obalenia ich rządów w 1979 oraz pełniąca w latach 1994-1998 funkcję stolicy tak zwanego „Tymczasowego Rządu Jedności Narodowej i Ocalenia Narodowego Kambodży”.

</doc>
<doc id="1601429" url="https://pl.wikipedia.org/wiki?curid=1601429" title="Koszmarny Karolek (serial animowany)">
Koszmarny Karolek (serial animowany)

 
Koszmarny Karolek (, 2006–2019) – brytyjski serial animowany oparty na cyklu książek Franceski Simon. 
Serial był emitowany w TVP1 w latach 2009-2012. 
Fabuła.
Serial opowiada o przygodach nieznośnego jedenastoletniego chłopca Karolka, który lubi denerwować innych, a w szczególności swojego ośmioletniego brata. Wszyscy uważają go za najgorsze dziecko na świecie. Karolek nic sobie z tego nie robi i całe dnie obmyśla, jak by tu komuś dokuczyć.

</doc>
<doc id="1601431" url="https://pl.wikipedia.org/wiki?curid=1601431" title="Neuralterapia">
Neuralterapia

Neuralterapia – metodę tę opracowali w latach 20. XX wieku dwaj niemieccy lekarze o nazwisku Huneke, bracia Ferdynand i Walter. Pierwszy z nich podczas dożylnego podawania pacjentce leku na reumatyzm, zawierającego prokainę, zaobserwował, że zastrzyk w sposób natychmiastowy usunął chroniczną migrenę pacjentki. Wkrótce lekarz przekonał się, że zastrzyki ze środków znieczulających, takich jak prokaina, mogą szybko likwidować rozmaite dolegliwości bólowe, jeśli tylko substancję wstrzyknie się w odpowiednie miejsce.
Neuralterapia:

</doc>
<doc id="1601433" url="https://pl.wikipedia.org/wiki?curid=1601433" title="Ulf Findeisen">
Ulf Findeisen

Ulf Findeisen (ur. 2 marca 1962 w Zschopau) – wschodnioniemiecki skoczek narciarski.
W 1984 zdobył srebrny medal w konkursie drużynowym na mistrzostwach świata w Engelbergu. Indywidualnie odniósł dwa zwycięstwa w konkursach Pucharu Świata. W Oberwiesenthal w 1986 podzielił zwycięstwo z Ernstem Vettorim. W tym samym roku zaliczył groźny upadek w Kulm. Wygrał też rok później w Szczyrbskim Jeziorze. Zajął 3. miejsce w klasyfikacji Turnieju Czterech Skoczni 1986/1987.

</doc>
<doc id="1601434" url="https://pl.wikipedia.org/wiki?curid=1601434" title="U">
U

U (minuskuła: u) (dla odróżnienia od ó nazywana często "u zwykłym" lub "u otwartym") – dwudziesta pierwsza litera alfabetu łacińskiego, dwudziesta siódma litera alfabetu polskiego. Oznacza zwykle w danym języku samogłoskę tylną wysoką, np. [] lub [], a w języku francuskim [].

</doc>
<doc id="1601435" url="https://pl.wikipedia.org/wiki?curid=1601435" title="Kêb">
Kêb

 
Kêb (khm. កែប) – miasto w Kambodży; stanowi miasto wydzielone; według danych szacunkowych na rok 2009 liczy 12 682 mieszkańców.

</doc>
<doc id="1601436" url="https://pl.wikipedia.org/wiki?curid=1601436" title="Bajaj Auto">
Bajaj Auto

Bajaj Auto – indyjskie przedsiębiorstwo branży motoryzacyjnej produkujące skutery, motocykle i autoriksze, z siedzibą w Pune. Przedsiębiorstwo założył w 1945 roku Jamnalal Bajaj, indyjski przemysłowiec, filantrop, przybrany syn i współpracownik Mahatmy Ghandiego.
W 2003 roku wyprodukowanych zostało ponad 210 tys. trójkołowców firmy Bajaj.
W 2012 roku przedsiębiorstwo zaprezentowało swój pierwszy samochód Bajaj RE60, mający konkurować na rynku indyjskim z Tatą Nano.

</doc>
<doc id="1601437" url="https://pl.wikipedia.org/wiki?curid=1601437" title="Bajaj">
Bajaj



</doc>
<doc id="1601440" url="https://pl.wikipedia.org/wiki?curid=1601440" title="Krâchéh">
Krâchéh

 
Krâchéh (khm. ក្រចេះ) – miasto w Kambodży; stolica Krâchéh; według danych szacunkowych na rok 2009 liczy 19 864 mieszkańców.

</doc>
<doc id="1601443" url="https://pl.wikipedia.org/wiki?curid=1601443" title="Y">
Y

Y (minuskuła: y) ("igrek") – dwudziesta piąta litera alfabetu łacińskiego, dwudziesta dziewiąta litera alfabetu polskiego. Litera nazywana jest "igrek" (z łac. "y graeca"). W języku polskim oznacza dźwięk lub , niekiedy oznacza spółgłoskę , np. w starszym zapisie nazwiska "Zamoyski". Literą tą w języku polskim zaczyna się tylko kilka słów, będących zapożyczeniami, i czyta się jak zwykle : yale, yeti, yorkshire oraz yuppie. Wyjątkami są słowa ypsilon i ylid, czytane przez . „"Słownik języka polskiego"” pod redakcją Jana Karłowicza, Adama Kryńskiego i Władysława Niedźwiedzkiego (1900-1927) podaje wyrazy "ykać" i "ykanie" jako regionalne odpowiedniki wyrazów "czkać" i "czkanie" oraz wykrzykniki "ychy", "ychychy", "yja", "yjo". W innych językach może oznaczać na przykład samogłoskę [] (np. niem. "sympathisch" ), [] (np. cz. "my" ) lub spółgłoskę [] (np. hisz. "ayer" ).

</doc>
<doc id="1601444" url="https://pl.wikipedia.org/wiki?curid=1601444" title="Garnizon Dwór Armii Krajowej">
Garnizon Dwór Armii Krajowej

Garnizon Dwór – struktura terytorialna i bojowa Okręgu Wilno Armii Krajowej swym zasięgiem obejmująca miasto Wilno.
Organizacja garnizonu.
Konspiracyjny garnizon miasta Wilna podzielony był na dzielnice, a te z kolei na trzy rejony każda. Dzielnica konspiracyjna miała przygotować w konspiracji batalion strzelecki, złożony z trzech kompanii wystawianych przez rejony. 
W skład „Dworu” początkowo wchodziły cztery dzielnice: Śródmieście z Antokolem i Zarzeczem, Kalwaryjska, Zwierzyniec i Zakret, Nowy Świat.
Wiosną 1940 zreorganizowano garnizon. Posiadał on wtedy następujący podział i obsadę etatową:
W styczniu 1943 zlikwidowano podział okręgu na „Dwór” i „Pole”. Od tej pory okręg dzielił się na garnizon miasta Wilno i Inspektoraty.
W 1944 podział garnizonu wyglądał następująco:

</doc>
<doc id="1601447" url="https://pl.wikipedia.org/wiki?curid=1601447" title="Wszoły głaszczkowe">
Wszoły głaszczkowe

Wszoły głaszczkowe (Amblycera) – podrząd owadów z rzędu Phthiraptera. Należą tu skórne ektopasożyty ptaków i ssaków.
Owady te osiągają od 1 do 11 mm długości ciała. Głowę mają wyposażoną w cztero- lub pięcioczłonowe czułki, zbudowane z podwójnych fasetek oczy oraz gryzący aparat gębowy, który od tego u wszołów bezgłaszczkowych różni się cieńszymi i ostrzejszymi żuwaczkami oraz obecnością nitkowatych, dwu- lub czteroczłonowych głaszczków szczękowych. Trzeci człon czułków jest u nich szypułkowaty, a czwarty i piąty wyposażone w narządy zmysłowe. Wewnętrzny szkielet głowy (tentorium) jest z wyjątkiem ramion grzbietowych kompletny. Głowa często nachodzi ku tyłowi na przedtułów. Tułów składa się z trzech dużych, elipsoidalnych segmentów, na których osadzone są odnóża. Śródplecze i zaplecze mogą niekiedy być zlane. Duży, zwykle szeroki odwłok ma 8 segmentów przedgenitalnych, z których dwa pierwsze mogą być zlane; wyposażony jest w 6, rzadziej 5 par przetchlinek.
Należą tu wyłącznie skórne ektopasożyty ptaków i ssaków. Żywicielami Menoponidae, Laemobothriidae i Ricinidae są ptaki, Boopiidae prawie wyłącznie torbacze, a pozostałych rodzin gryzonie, z pojedynczym gatunkiem notowanym z pekari. Wszoły głaszczkowe są jedynym podrzędem Phthiraptera, u którego samiec znajduje się podczas kopulacji nad samicą.
Wszoły głaszczkowe uchodzą za najprymitywniejszy podrząd Phthiraptera. Należą doń jedyne zachowane szczątki kopalne ciała Phthiraptera, pochodzące z eocenu. Ich monofiletyzm znalazł silne wsparcie w wynikach molekularnych analiz filogenetycznych Barkera i innych. Zwykle wyróżnia się w ich obrębie 6 rodzin:
Część systematyków wyróżnia jeszcze monotypowe Abrocomophagidae, a dawniej wyróżniano też Gliricolidae, w powyższym układzie zaliczane do Gyropidae.
W Polsce występuje 120 gatunków wszołów głaszczkowych, z których zdecydowana większość należy do Menoponidae. (zobacz: wszoły głaszczkowe Polski)

</doc>
<doc id="1601448" url="https://pl.wikipedia.org/wiki?curid=1601448" title="Severin Blindenbacher">
Severin Blindenbacher

Severin Blindenbacher (ur. 15 marca 1983 w Zurychu) – szwajcarski hokeista, reprezentant Szwajcarii, trzykrotny olimpijczyk.
Kariera.
Wychowanek Kloten Flyers. Pierwotnie w drafcie NHL z 2001 został wybrany przez Phoenix Coyotes. W lipcu 2010 podpisał kontrakt z klubem NHL, Dallas Stars. Mimo tego sezon 2010/2011 spędził w zespole farmerskim, Texas Stars w lidze AHL, po czym w lutym 2011 odszedł z klubu i powrócił do Szwajcarii (przyczyniły się do tego dwukrotne wstrząśnienie mózgu odniesione podczas gry w USA i brak gry w NHL). W marcu 2011 po raz drugi w karierze został zawodnikiem ZSC Lions. W grudniu 2012 przedłużył kontrakt z klubem o cztery lata, w kwietniu 2016 o trzy lata, a w grudniu 2019 o kolejny rok. Od stycznia 2020, w tym w sezonie 2020/2021, nie występował, po czym w maju 2021 odszedł z ZSC. Następnie pozostawał wolnym zawodnikiem, a pod koniec sierpnia 2021 ogłoszono zakończenie jego kariery z powodu konsekwencji wielokrotnie odnoszonego wstrząśnienia mózgu.
Kariera reprezentacyjna.
W kadrach juniorskich uczestniczył w turniejach mistrzostw świata juniorów do lat 18 edycji 2000, 2001 oraz mistrzostw świata juniorów do lat 20 edycji 2001, 2003. W kadrze seniorskiej uczestniczył w turnieju mistrzostw świata edycji 2003, 2005, 2006, 2007, 2008, 2009, 2012, 2013 oraz zimowych igrzysk olimpijskich 2006, 2010, 2014.

</doc>
<doc id="1601450" url="https://pl.wikipedia.org/wiki?curid=1601450" title="Dhidhdhoo">
Dhidhdhoo

Dhidhdhoo – wyspa na Malediwach; stolica atolu Haa Alif; według danych szacunkowych na rok 2014 liczyła 2651 mieszkańców.

</doc>
<doc id="1601451" url="https://pl.wikipedia.org/wiki?curid=1601451" title="Elementy techniki podatkowej">
Elementy techniki podatkowej

ELEMENTY KONSTRUKCJI PODATKÓW
Funkcjonowanie kategorii podatku związane jest ze stworzeniem warunków i narzędzi zapewniających obliczenie wysokości podatku, określeniu, jakie czynności będą podlegały opodatkowaniu, a także skutecznego ściągnięcia podatku. Stanowią je elementy konstrukcji podatków składające się na technikę podatkową.
Zalicza się do nich:

</doc>
<doc id="1601457" url="https://pl.wikipedia.org/wiki?curid=1601457" title="1. deild Wysp Owczych (1981)">
1. deild Wysp Owczych (1981)

W roku 1981 odbyła się 39. edycja 1.deild (dziś, od 2012 roku zwanej Effodeildin), czyli pierwszej ligi piłki nożnej archipelagu Wysp Owczych. Tytułu mistrza bronił klub TB Tvøroyri, natomiast tamtorocznym zwycięzcą została drużyna HB Tórshavn ze stolicy Wysp Owczych.
Obecnie w pierwszej lidze rozgrywa swe mecze 10 drużyn, ale w 1981 grało ich tam tylko osiem, co było spowodowane mniejszą liczbą drużyn na archipelagu. Osiem zespołów wprowadzono w roku 1979, powiększając tym samym ich liczbę o jeden. Do niższej ligi można spaść od rozgrywek w 1976 roku, tym razem degradacja do niższej ligi przypadła na klub VB Vágur.
Rok 1981 był debiutem zespołu B68 Toftir w pierwszej lidze. Klub wywalczył wtedy czwartą pozycję w tabeli.
Królem strzelców turnieju został zawodnik nazwiskiem Jacobsen, który zdobył 14 bramek. Grał dla klubu HB Tórshavn.
Za zwycięstwo w tych rozgrywkach przyznawano jeszcze dwa punkty, a nie trzy, jak to ma obecnie miejsce.
Rozgrywki.
Wyniki spotkań.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1601463" url="https://pl.wikipedia.org/wiki?curid=1601463" title="Dekarboksylacja pirogronianu">
Dekarboksylacja pirogronianu



</doc>
<doc id="1601465" url="https://pl.wikipedia.org/wiki?curid=1601465" title="Efekt Błażki">
Efekt Błażki

Efekt Błażki - długookresowa zmienność krzywej blasku gwiazd zmiennych typu RR Lyrae, po raz pierwszy zauważona i opisana przez Siergieja Błażkę w 1907.
Kształt krzywej nie jest tak jednoznaczny jak w wielu innych typach gwiazd zmiennych. Gwiazda osiąga określoną jasność czasem wcześniej, a czasem później niż mogłoby to wynikać z dopasowywanej krzywej. Przyczyny zjawiska nie są znane, ale istnieje wiele hipotez na ten temat, według dwóch najbardziej popularnych efekt jest wywoływany nieliniowym rezonansem wewnątrz gwiazdy, według drugiej jest on powodowany przez pole magnetyczne gwiazdy będące pochylone względem osi obrotu.

</doc>
<doc id="1601466" url="https://pl.wikipedia.org/wiki?curid=1601466" title="Reidar Andersen">
Reidar Andersen

Reidar Andersen (ur. 20 kwietnia 1911 w Norderhov, zm. 15 grudnia 1991 w Oslo) – norweski skoczek narciarski, brązowy medalista olimpijski oraz trzykrotny srebrny medalista mistrzostw świata.
Kariera.
W 1936 wziął udział w igrzyskach olimpijskich w Garmisch-Partenkirchen, gdzie wywalczył brązowy medal. Po pierwszej serii zajmował piąte miejsce, ale skok na odległość 75,0 metrów w drugiej serii pozwolił mu wyprzedzić Kåre Walberga i Lauriego Valonena, którzy znajdowali się bezpośrednio przed nim. Ostatecznie zajął więc trzecie miejsce, ustępując jedynie Birgerowi Ruudowi oraz drugiemu w konkursie Svenowi Erikssonowi. Był to jedyny start olimpijski Andersena.
Swój pierwszy sukces międzynarodowy osiągnął w 1930, zdobywając srebrny medal na mistrzostwach świata w Oslo, plasując się o 0,6 punktu za swoim rodakiem Gunnarem Andersenem. Rok później, na mistrzostwach w Oberhofie zajął czwarte miejsce, przegrywając walkę o brązowy medal ze Svenem Erikssonem. Podczas mistrzostw świata w Wysokich Tatrach w 1935 ponownie wywalczył srebrny medal, a lepszy okazał się tylko Birger Ruud. W tym samym roku skoczył na Wielkiej Krokwi na odległość 76 m, bijąc o dwa metry rekord Stanisława Marusarza.
Swój ostatni medal na MŚ, także srebrny, wywalczył na mistrzostwach w Chamonix w 1937 (zwyciężył ponownie Birger Ruud). Po skokach treningowych przed mistrzostwami świata w Lahti w 1938 Andersen uważany był za faworyta do złotego medalu, jednak w przeddzień konkursu nadwerężył staw skokowy. Mimo to wystartował, lecz zdołał zająć jedynie piąte miejsce. Zwyciężył Asbjørn Ruud.
Reidar Andersen jako jedyny wygrał 3 razy z rzędu zawody w skokach na Holmenkollen ski festival w latach 1936–1938. W tych samych latach był także mistrzem kraju, a w 1946 zdobył brązowy medal. Słynął z bardzo dobrego stylu swoich skoków, był pierwszym skoczkiem w historii, który otrzymał ocenę „20”. Miało to miejsce w 1938 roku, podczas zawodów na Holmenkollbakken. W 1935 na największej ówcześnie skoczni świata w Planicy Andersen dwukrotnie ustanawiał nowy rekord świata w długości skoku, skacząc najpierw 98,0 m, a następnie 99 metrów. Podczas igrzysk olimpijskich w Sankt Moritz w 1948 był trenerem norweskiej kadry skoczków.
W 1938 otrzymał medal Holmenkollen wraz z innym Norwegiem, kombinatorem norweskim Johanem Henriksenem.

</doc>
<doc id="1601469" url="https://pl.wikipedia.org/wiki?curid=1601469" title="Ramka cyfrowa">
Ramka cyfrowa

Ramka cyfrowa (też: "e-ramka", "cyfrowa fotoramka") – elektroniczne urządzenie "oprawka dla zdjęć cyfrowych", umożliwiająca przeglądanie cyfrowych zdjęć z kart pamięci.
Urządzenie dysponuje cienkowarstwowym wyświetlaczem LCD o przekątnej od 2,4" cali do 15" (38,1 cm). Najczęściej jest to 7 calowy ekran o rozdzielczości 480x234 pikseli. 
Aby przejrzeć wykonane zdjęcia, należy włożyć kartę pamięci w gniazdo urządzenia. Następnie można wybrać podgląd pojedynczego zdjęcia lub pokaz slajdów wszystkich zapisanych plików. Urządzenie można także podłączyć do telewizora i przeglądać zdjęcia na jego ekranie. Poza podstawową funkcją prezentacji zdjęć jest możliwość odtwarzania plików muzycznych MP3. Możemy je wgrać do wbudowanej pamięci flash o pojemności od 16 MB do 1024 MB oraz dostarczyć na kartach pamięci 6 różnych formatów: CompactFlash (CF) / Secure Digital (SD) / SDHC / MMC / Microdrive / Memory Stick (MS) / xD lub pendrive. 
Posiada również złącze USB. Host USB daje możliwość podłączenia dowolnego urządzenia wyposażonego w port USB (głównie aparaty cyfrowe) i ściągnięcia do pamięci ramki fotografii oraz muzyki. 
Możliwości zasilenia z sieci lub poprzez wbudowany akumulator. Ramka dysponuje również systemem dostosowującym podświetlenie do panujących warunków oświetleniowych. 
Cyfrowa ramka z odtwarzaczem DVD.
Nowoczesne ramki cyfrowe są w pełni multimedialne i posiadają wiele dodatkowych funkcji. Oprócz oglądania zdjęć pozwalają na odtwarzanie muzyki, krótkich filmów i animacji w formacie mpg, avi (DivX), MPEG2. 
Niektóre posiadają pilot zdalnego sterowania, wbudowany głośnik, łącze WiFi oraz posiadają dodatkowe funkcje zegarka, budzika i kalendarza. Ponadto wyjście HDMI umożliwia podłączenie do każdego telewizora HD i oglądanie zdjęcia w wyższej rozdzielczości niż w tradycyjnych telewizorach a nawet posiadają odtwarzacz DVD.
Dzięki łączności Wi-Fi umożliwia przeczytanie poczty e-mail, sprawdzenie wiadomości, a także przeglądać kanały RSS i prognozę pogody.
Producenci i marki.
Agfa, Genius, Hama, Kodak, LG, Philips, Praktica, Samsung, Sony, Telefunken, Toshiba. 

</doc>
<doc id="1601470" url="https://pl.wikipedia.org/wiki?curid=1601470" title="Księżycowy glina">
Księżycowy glina

Lunarcop, w Polsce znany także jako Księżycowy glina – amerykański film fantastycznonaukowy z 1994 roku.

</doc>
<doc id="1601473" url="https://pl.wikipedia.org/wiki?curid=1601473" title="Hoarafushi">
Hoarafushi

Hoarafushi (malediw. ހޯރަފުށި) – wyspa na Malediwach, na atolu Haa Alif; według danych szacunkowych na rok 2009 liczyła 2199 mieszkańców.

</doc>
<doc id="1601475" url="https://pl.wikipedia.org/wiki?curid=1601475" title="Masaż serca">
Masaż serca



</doc>
<doc id="1601478" url="https://pl.wikipedia.org/wiki?curid=1601478" title="Pdof">
Pdof



</doc>
<doc id="1601479" url="https://pl.wikipedia.org/wiki?curid=1601479" title="Maafushi">
Maafushi

Maafushi (malediw. މާފުށި) – wyspa na Malediwach, na atolu Kaafu; według danych szacunkowych na rok 2014 liczyła 2631 mieszkańców.

</doc>
<doc id="1601481" url="https://pl.wikipedia.org/wiki?curid=1601481" title="Daniele Mannini">
Daniele Mannini

Daniele Mannini (ur. 25 października 1983 w Viareggi) – włoski piłkarz grający w na pozycji pomocnika. Obecnie gra w Sienie.

</doc>
<doc id="1601482" url="https://pl.wikipedia.org/wiki?curid=1601482" title="Alifushi">
Alifushi

Alifushi (malediw. އަލިފުށި) – wyspa na Malediwach, na atolu Raa; według danych szacunkowych na rok 2014 liczyła 1578 mieszkańców.

</doc>
<doc id="1601484" url="https://pl.wikipedia.org/wiki?curid=1601484" title="Aleksander Podwapiński">
Aleksander Podwapiński

Aleksander Podwapiński, w zakonie brat Wawrzyniec Maria Aleksander Podwapiński (ur. 2 lutego 1903 w Radoszycach, zm. 18 czerwca 1983 w Warszawie) – franciszkanin konwentualny, jeden z najwybitniejszych polskich zegarmistrzów, autor podręcznika dla zegarmistrzów.
Życiorys.
Po ukończeniu szkoły średniej przeniósł się do Krakowa, gdzie ukończył studia ekonomiczne w Akademii Handlowej. W kwietniu 1929 roku wstąpił do zakonu franciszkanów, otrzymał imię Wawrzyniec. Został przyjęty do klasztoru w Niepokalanowie, który w 1927 roku założył św. Maksymilian Kolbe.
Należał do najbliższych współpracowników o. Maksymiliana Kolbego, był przez jakiś czas jego osobistym sekretarzem. Brał udział we wznoszeniu budynków klasztornych w Niepokalanowie. Organizował i kierował pracami budowlanymi, później kierował działalnością wydawniczą. Należał do niepokalanowskiej Ochotniczej Straży Pożarnej.
Po wybuchu II wojny światowej w wyniku tułaczki we wrześniu 1939 roku brat Wawrzyniec znalazł się w Iwacewiczach Poleskich, tam przeszedł kilkumiesięczną praktykę zegarmistrzowską. Po powrocie do Niepokalanowa w 1940 roku, na polecenie o. Kolbego, założył warsztat naprawy zegarków i uczył współbraci zegarmistrzostwa.
W 1941 opuścił Niepokalanów i ukrywał się w Bieszczadach. W 1942 roku powrócił do klasztoru i zdał egzamin czeladniczy w zawodzie zegarmistrzowskim. Na początku 1946 roku zdał egzamin mistrzowski.
W latach 1949-1951 odbywał trzyletni korespondencyjny kurs zegarmistrzowski w British Horological Institute w Londynie.
Utrzymywał kontakty z osobami oraz instytucjami związanymi z techniką zegarową. Współpracował z fabrykami zegarów w Łodzi i w Toruniu, z ośrodkami naukowo-badawczymi.
W 1981 został odznaczony Złotym Krzyżem Zasługi.
Zasłynął jako autor monumentalnego dwunastotomowego podręcznika dla zegarmistrzów zaliczanego do klasyki literatury zegarmistrzowskiej.
Praca niepokalanowskich zegarmistrzów, Wawrzyńca Podwapińskiego i Bernarda Bartnika, została udokumentowana w filmie pt. "Po szóstej podnosi się wierzbówka", który powstał w 1982 roku, we współpracy Wytwórni Filmów Oświatowych w Łodzi z Telewizją Polską.
Podręcznik "Zegarmistrzostwo".
Ostatnie trzy tomy ukazały się już po śmierci autora.

</doc>
<doc id="1601486" url="https://pl.wikipedia.org/wiki?curid=1601486" title="Świat oszalał">
Świat oszalał

World Gone Wild, w Polsce znany także pod tytułami Świat oszalał i Zdziczały świat (tytuł polskiego dystrybutora) – postapokaliptyczny amerykański film fabularny z 1988 roku.
Film został zrealizowany przy niskim budżecie, a zyski w dystrybucji w Stanach Zjednoczonych wynosiły 307 000 dolarów.
Fabuła.
Zniszczona przez wojnę nuklearną Ziemi w roku 2087. Woda jest tak samo cenna, jak życie. Wyizolowana Lost Wells przetrwała Holocaust, a mieszkańcy strzegą źródła ich istnienia. Teraz zły kult renegatów chce kontrolować ich cenną wodę. A wieśniacy nie są w stanie sprostać tak brutalnej sile militarnej. Tylko jeden człowiek może pomóc społeczności dotkniętej katastrofą - najemnik mieszkający w odległym mieście. Ale nawet on i jego dziwni poplecznicy mogą nie być w stanie przetrwać.

</doc>
<doc id="1601487" url="https://pl.wikipedia.org/wiki?curid=1601487" title="Antoni Adamiuk">
Antoni Adamiuk

Antoni Władysław Adamiuk (ur. 18 grudnia 1913 w Old Forge, zm. 25 stycznia 2000 w Opolu) – polski duchowny rzymskokatolicki, biskup pomocniczy opolski w latach 1970–1989, od 1989 biskup pomocniczy senior diecezji opolskiej.
Życiorys.
Urodził się 18 grudnia 1913 w Old Forge (Pensylwania, Stany Zjednoczone) w rodzinie emigrantów, która następnie osiadła w Maksymówce koło Zbaraża. W latach 1925–1933 kształcił się w II Państwowym Gimnazjum im. Juliusza Słowackiego w Tarnopolu, gdzie złożył egzamin dojrzałości. W latach 1933–1939 odbył studia filozoficzno-teologiczne na Wydziale Teologicznym Uniwersytetu Jana Kazimierza, które ukończył z magisterium z teologii, i zdobywał formację kapłańską w Arcybiskupim Wyższym Seminarium Duchownym we Lwowie. Na prezbitera został wyświęcony 18 czerwca 1939 w archikatedrze Wniebowzięcia Najświętszej Maryi Panny we Lwowie przez miejscowego arcybiskupa metropolitę Bolesława Twardowskiego.
Od sierpnia 1939 do maja 1944 pracował jako wikariusz i katecheta w parafii św. Stanisława Biskupa w Busku. Zmuszony do wyjazdu, osiadł w Strzelcach Wielkich, gdzie od czerwca 1944 do maja 1945 był rezydentem przy miejscowej parafii. Następnie przez Wrocław i Bytom udał się do Głubczyc na Śląsku Opolskim. Tam nauczał religii, świadczył też pomoc duszpasterską w parafiach Podwyższenia Krzyża Świętego w Klisinie i św. Jadwigi w Szonowie, a w latach 1946–1957 piastował stanowisko dziekana dekanatu głubczyckiego. W latach 1957–1970 pełnił funkcję diecezjalnego wizytatora nauki religii. Kierował wydziałem katechetycznym, był referentem ds. sztuki i budownictwa kościelnego, egzaminatorem prosynodalnym i cenzorem ksiąg religijnym. W latach 1961–1970 sprawował urząd kanclerza kurii diecezjalnej. W 1962 został obdarzony godnością szambelana papieskiego.
W latach 1958–1978 w Wyższym Seminarium Duchownym Śląska Opolskiego w Nysie prowadził wykłady z pedagogiki i katechetyki.
6 czerwca 1970 został prekonizowany biskupem pomocniczym Administracji Apostolskiej Śląska Opolskiego ze stolicą tytularną Ala Miliaria. Święcenia biskupie otrzymał 5 lipca 1970 w prokatedrze Podwyższenia Krzyża Świętego w Opolu. Udzielił mu ich biskup Franciszek Jop, administrator apostolski „ad nutum Sanctae Sedis” w Opolu, któremu asystowali Ignacy Tokarczuk, biskup diecezjalny przemyski, biskup Jan Nowicki, administrator apostolski w Lubaczowie, i Wacław Wycisk, biskup pomocniczy opolski. Jako zawołanie biskupie przyjął słowa „"Fiat voluntas Tua"” ("Bądź wola Twoja"). W latach 1970–1989 sprawował urząd wikariusza generalnego. W kurii biskupiej zajmował się sprawami duszpasterstwa ludzi pracy i rolników oraz kwestiami wydawniczymi, pod jego kuratelą znajdował się nyski rejon duszpasterski. Z ramienia kurii kontaktował się z przedstawicielami władzy państwowej. Od września 1980 był kapelanem „Solidarności”, w stanie wojennym odprawiał nabożeństwa w intencji ojczyzny i Jana Pawła II, występował do władz wojewódzkich w obronie represjonowanych, był współzałożycielem komitetu pomocy internowanym przy kurii opolskiej. 2 września 1989 została przyjęta jego rezygnacja z obowiązków biskupa pomocniczego diecezji opolskiej.
W Episkopacie Polski należał do Komisji ds. Duszpasterstwa Ludzi Pracy, Komisji ds. Trzeźwości i Komisji Katechetycznej. W 1977 był współkonsekratorem podczas sakry biskupa diecezjalnego opolskiego Alfonsa Nossola.
Zmarł 25 stycznia 2000 w Opolu. 28 stycznia 2000 został pochowany na cmentarzu Ojców Franciszkanów na Górze Świętej Anny.
Odznaczenia.
W 1996 został odznaczony Srebrnym Medalem „Solidarności”.

</doc>
<doc id="1601490" url="https://pl.wikipedia.org/wiki?curid=1601490" title="Maradhoo">
Maradhoo

Maradhoo (malediw. މަރަދޫ) – wyspa na Malediwach, na atolu Addu; według danych szacunkowych na rok 2014 liczyła 2195 mieszkańców.

</doc>
<doc id="1601492" url="https://pl.wikipedia.org/wiki?curid=1601492" title="1. deild Wysp Owczych (1982)">
1. deild Wysp Owczych (1982)

W roku 1982 odbyła się 40. edycja 1.deild (dziś, od 2012 roku zwanej Effodeildin), czyli pierwszej ligi piłki nożnej archipelagu Wysp Owczych. Obrońcą tytułu mistrzowskiego był stołeczny klub piłkarski HB Tórshavn, który i tym razem znalazł się na pierwszym miejscu w tabeli.
Teraz w Effodeildin mecze rozgrywa 10 zespołów. Sytuacja wyglądała inaczej w 1982 roku, było ich bowiem wtedy tylko osiem, albowiem na archipelagu istniało mniej niż współcześnie klubów. Tamten stan rzeczy został wprowadzony w rozgrywkach z 1979, kiedy powiększono liczbę zespołów o jeden. Od 1976 zespoły mogą być degradowane do niższej ligi, tym razem spadek spotkał ÍF Fuglafjørður.
Królem strzelców turnieju został zawodnik nazwiskiem Jacobsen, który zdobył 9 bramek. Grał dla klubu HB Tórshavn.
Za zwycięstwo w tych rozgrywkach przyznawano jeszcze dwa punkty, a nie trzy, jak to ma obecnie miejsce.
Rozgrywki.
Wyniki spotkań.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1601493" url="https://pl.wikipedia.org/wiki?curid=1601493" title="Castor californicus">
Castor californicus

Castor californicus – gatunek wymarłego ssaka z rodziny bobrowatych (Castoridae). Występował w zachodniej części Ameryki Północnej od końca miocenu do wczesnego plejstocenu. Gatunek był podobny do żyjącego współcześnie bobra kanadyjskiego, choć był od niego nieco większy.

</doc>
<doc id="1601494" url="https://pl.wikipedia.org/wiki?curid=1601494" title="Funadhoo">
Funadhoo

Funadhoo (malediw. ފުނަދޫ) – wyspa na Malediwach, stolica atolu Shaviyani; według danych szacunkowych na rok 2014 liczyła 2019 mieszkańców.

</doc>
<doc id="1601503" url="https://pl.wikipedia.org/wiki?curid=1601503" title="Meedhoo">
Meedhoo

Meedhoo (malediw. މީދޫ) – wyspa na Malediwach, na atolu Raa; według danych szacunkowych na rok 2009 liczyła 1888 mieszkańców.

</doc>
<doc id="1601504" url="https://pl.wikipedia.org/wiki?curid=1601504" title="Latimeriopodobne">
Latimeriopodobne

Latimeriopodobne, (Coelacanthimorpha) – podgromada ryb mięśniopłetwych obejmująca jeden rząd:

</doc>
<doc id="1601505" url="https://pl.wikipedia.org/wiki?curid=1601505" title="Verenahof">
Verenahof

Verenahof – była niemiecka eksklawa na terytorium Szwajcarii. Administracyjnie stanowiła część miasta Wiechs am Randen (obecnie Wiechs am Randen jest jedną z dzielnic Tengen). Verenahof od terytorium Niemiec oddzielał należący do Szwajcarii pas ziemi o szerokości 200 – 300 m. Enklawa na terytorium Szwajcarii miała jedynie 3 zamieszkane domy i kilkunastu mieszkańców. 4 października 1967 Verenahof przyłączono do Szwajcarii. Obecnie należy administracyjnie do gminy Büttenhardt w kantonie Szafuza.

</doc>
<doc id="1601506" url="https://pl.wikipedia.org/wiki?curid=1601506" title="C/2007 N3 (Lulin)">
C/2007 N3 (Lulin)

C/2007 N3 (Lulin) lub kometa Lulin – kometa nieokresowa, jednopojawieniowa.
Odkrycie komety.
Kometa ta została odkryta przez Ye Quanzhi i Lin Chi-Shenga dniu 11 lipca 2007 roku.
Orbita komety.
C/2007 N3 (Lulin) porusza się po orbicie w kształcie hiperboli o mimośrodzie 1,000205. Jest to obiekt jednopojawieniowy, pochodzący spoza Układu Słonecznego – po zbliżeniu się do Słońca nigdy więcej już do niej nie powróci. Przez peryhelium kometa przeszła 11 stycznia 2009 roku w odległości 1,211 j.a. od Słońca.
Właściwości fizyczne.
Kometa ta nie jest nadzwyczajnie aktywna. Osiągnęła swą największą jasność obserwowaną końcem lutego 2009 (4-6). Wtedy to kometa znalazła się najbliżej Ziemi; jej odległość wyniosła ok. 0,41 j.a. (24 lutego 2009).
Obserwacje i zdjęcia wykonywane komecie ukazują ją jako zielonkawy obiekt. Jest to wynikiem występujących w niej cyjanu i dwuatomowego węgla.

</doc>
<doc id="1601507" url="https://pl.wikipedia.org/wiki?curid=1601507" title="Wieża ostatecznej obrony">
Wieża ostatecznej obrony



</doc>
<doc id="1601510" url="https://pl.wikipedia.org/wiki?curid=1601510" title="Bergfried">
Bergfried



</doc>
<doc id="1601511" url="https://pl.wikipedia.org/wiki?curid=1601511" title="Actinistia">
Actinistia



</doc>
<doc id="1601514" url="https://pl.wikipedia.org/wiki?curid=1601514" title="Kolonia Strzebińska">
Kolonia Strzebińska



</doc>
<doc id="1601517" url="https://pl.wikipedia.org/wiki?curid=1601517" title="Celakanty">
Celakanty



</doc>
<doc id="1601518" url="https://pl.wikipedia.org/wiki?curid=1601518" title="Montia fontana">
Montia fontana



</doc>
<doc id="1601519" url="https://pl.wikipedia.org/wiki?curid=1601519" title="Fonetyka międzywyrazowa">
Fonetyka międzywyrazowa



</doc>
<doc id="1601520" url="https://pl.wikipedia.org/wiki?curid=1601520" title="Hans Wesemann">
Hans Wesemann

Hans Walter Wesemann (ur. 1895, zm. 1971) – dziennikarz, a w latach 30. i 40. tajny funkcjonariusz Gestapo. Urodzony w Nienburgu, jako syn Fritza Wesemanna. W trakcie I wojny światowej służył na froncie wschodnim.
W 1935 roku jako tajny agent Gestapo, Wesemann pod pozorem podróży do kraju Saary uprowadził ze Szwajcarii na terytorium Rzeszy Niemieckiej, dziennikarza Bertholda Jacoba. Jacob został aresztowany przez Gestapo za działalność antynazistowską. Został zesłany do obozu koncentracyjnego skąd wyszedł po dwóch latach. Wesemann po powrocie do Szwajcarii został aresztowany za porwanie Jacoba i skazany na karę trzech lat więzienia.
W 1941 miał porwać Waltera Kriwickiego, byłego agenta GRU i NKWD i uprowadzić go ze Stanów Zjednoczonych do Niemiec.

</doc>
<doc id="1601522" url="https://pl.wikipedia.org/wiki?curid=1601522" title="Palazzo del Lavoro">
Palazzo del Lavoro

Palazzo del Lavoro - hala wystawowa położona w Turynie. Obiekt został zaprojektowany przez Pier Luigi Nervi i Gio Ponti z okazji wystawy Italia '61. Budynek oddano do użytku w roku 1961. Obiekt był jednym z najważniejszych podczas trwania wystawy. Obecnie mieszczą się tutaj urzędy Wydziału Ekonomii Uniwersytetu Turyńskiego oraz klub nocny.

</doc>
<doc id="1601524" url="https://pl.wikipedia.org/wiki?curid=1601524" title="Kometa Lulin">
Kometa Lulin



</doc>
<doc id="1601525" url="https://pl.wikipedia.org/wiki?curid=1601525" title="Książę ciemności">
Książę ciemności

Książę ciemności (tytuł oryg. "Prince of Darkness") − amerykański horror filmowy wyreżyserowany przez Johna Carpentera z roku 1987.
Fabuła.
Ojciec Loomis jest katolickim księdzem pracującym w małym kościółku na przedmieściach Los Angeles. Robiąc porządki w piwnicy, odkrywa zbiornik z bardzo lotną i aktywną zieloną cieczą. Aby określić co to za substancja i wyjaśnić jej pochodzenie, mężczyzna prosi o pomoc profesora Howarda Biracka, który wraz ze swoimi studentami odkrywa przerażającą prawdę. Okazuje się, że jest to uśpiona postać czystego zła, syna Szatana. Film otrzymał jedną nominację do nagrody Saturny w 1988 roku z tytułu najlepszej muzyki Johna Carpentera.

</doc>
<doc id="1601530" url="https://pl.wikipedia.org/wiki?curid=1601530" title="Mounir El Hamdaoui">
Mounir El Hamdaoui

Mounir El Hamdaoui (ur. 14 lipca 1984 w Rotterdamie) – piłkarz marokański grający na pozycji napastnika. Posiada także obywatelstwo holenderskie.
Kariera klubowa.
El Hamdaoui urodził się w Rotterdamie w rodzinie pochodzenia marokańskiego. Karierę piłkarską rozpoczął w klubie SBV Excelsior i w 2001 roku stał się zawodnikiem pierwszego zespołu. W nim zadebiutował 29 marca 2002 roku w przegranym 0:3 wyjazdowym spotkaniu z RBC Roosendaal. Na koniec sezonu awansował z Excelsiorem do pierwszej ligi, ale w niej grał tylko rok. W latach 2003–2005 był najlepszym strzelcem drużyny za czasów jej gry w drugiej lidze Holandii.
Na początku 2005 roku El Hamdaoui podpisał 3,5-letni kontrakt z angielskim Tottenhamem Hotspur. Przez pół roku nie zdołał jednak zadebiutować w Premiership i grał jedynie w sparingach. We wrześniu 2005 został wypożyczony do Derby County, grającego w Football League Championship. 18 września zaliczył debiut w zespole "Baranów", w zremisowanym 2:2 meczu z Southamptonem. W drużynie z Pride Park Stadium wystąpił 6 razy i strzelił 3 gole.
W czerwcu 2006 roku Mounir wrócił do Holandii i został zawodnikiem Willem II Tilburg. 19 sierpnia zdobył gola w debiucie przeciwko FC Utrecht (2:1), a w pierwszych czterech spotkaniach sezonu zaliczył trzy trafienia, jednak doznał kontuzji, która wyeliminowała go z gry do końca sezonu.
W sierpniu 2007 El Hamdaoui podpisał kontrakt z AZ Alkmaar, obowiązujący do 2012 roku. Kosztował 2,3 miliona euro, a pierwszy mecz w koszulce AZ rozegrał 16 września przeciwko Sparcie Rotterdam (2:2) i w 76. minucie zdobył gola. W sezonie 2008/2009 jest liderem strzelców Eredivisie, a w ataku AZ występuje wraz z Brazylijczykiem Arim. W sezonie 2008/2009 został najlepszym strzelcem Eredivisie z dorobkiem 23 goli. W 2010 roku 30 lipca przeszedł do AFC Ajax, z którym podpisał czteroletni kontrakt. Nieoficjalnie wiadomo, że kosztował 5 milionów euro.
Kariera reprezentacyjna.
W latach 2004–2005 El Hamdaoui rozegrał trzy mecze i zdobył jednego gola w barwach reprezentacji Holandii U-21. 6 listopada 2006 roku w wywiadzie dla magazynu Voetbal International zdecydował, iż będzie reprezentował barwy Maroka. Selekcjoner Roger Lemerre po raz pierwszy powołał go do kadry A na towarzyskie spotkanie z Czechami, które odbyło się 11 lutego 2009 roku.

</doc>
<doc id="1601534" url="https://pl.wikipedia.org/wiki?curid=1601534" title="Albrecht Penck">
Albrecht Penck

Albrecht Penck (ur. 25 września 1858, zm. 7 marca 1945 w Pradze) – niemiecki geograf i geomorfolog.
W latach 1885-1906 był profesorem uniwersytetu w Wiedniu, a później – od 1906 do 1926 – w Berlinie. Do 1922 pełnił funkcję dyrektora muzeum oceanograficznego w Berlinie. Specjalizował się w geomorfologii, w szczególności zajmując się glacjologią.
Był redaktorem wydawnictw geograficznych.

</doc>
<doc id="1601535" url="https://pl.wikipedia.org/wiki?curid=1601535" title="Sonanty">
Sonanty



</doc>
<doc id="1601547" url="https://pl.wikipedia.org/wiki?curid=1601547" title="W paszczy szaleństwa">
W paszczy szaleństwa

W paszczy szaleństwa (tytuł oryg. "In the Mouth of Madness") – amerykański filmowy horror w reżyserii Johna Carpentera z roku 1995.
Opis fabuły.
Sutter Cane, współczesny pisarz, którego specjalizacją są horrory, znika na kilka dni przed ukazaniem się jego najnowszej powieści. Wydawca Cane'a, Jackson Harglow, wynajmuje prywatnego detektywa, Johna Trenta, aby go odszukał. Podążając śladem literata, Trent trafia do miejscowości Hobb's End w Nowej Anglii, której to nie można doszukać się na żadnej współczesnej mapie. Hobb's End jest terenem, w którym Cane często osadza akcję swoich utworów, przez wielu uznanym za fikcyjny. Wraz z przyjazdem do miasteczka rozpoczynają się nieprzeciętne problemy amerykańskiego detektywa.
Festiwale filmowe.
Film zaprezentowano podczas następujących festiwali filmowych:

</doc>
<doc id="1601552" url="https://pl.wikipedia.org/wiki?curid=1601552" title="Autostrada (film 2002)">
Autostrada (film 2002)

Autostrada (oryg. "Highway") – amerykański film fabularny (komediodramat) z 2002 roku.
Fabuła.
Jack Hayes, czyściciel basenów, ma romans z uwodzicielską żoną własnego szefa, przestępcy z Las Vegas. Bandyta wysyła za Jackiem swoich podwładnych, którzy zagrażają jego życiu. Hayes przekonuje swojego najlepszego przyjaciela, Pilota, by uciekł z nim z miasta. Pilot nalega, by pojechał do Seattle, ale nie uzasadnia swojej decyzji – w rzeczywistości w Seattle mieszka jego ukochana z liceum. Na swojej drodze przyjaciele spotykają Cassie, nieszczęśliwą młodą kobietę, trudzącą się zajęciem prostytutki.

</doc>
<doc id="1601554" url="https://pl.wikipedia.org/wiki?curid=1601554" title="Band of Gypsys (zespół muzyczny)">
Band of Gypsys (zespół muzyczny)

Band of Gypsys – zespół założony w październiku 1969 roku przez Jimiego Hendrixa, Buddy'ego Milesa i Billy'ego Coxa. W czasie swojej krótkiej działalności wystąpił czterokrotnie przed publicznością w Fillmore East w Nowym Jorku (po dwa występy 31 grudnia 1969 r., 1 stycznia 1970 r.), wystąpił też w Madison Square Garden 28 stycznia 1970 roku. Koncert ten został przerwany ze względu na Hendrixa, który będąc pod wpływem LSD, odmówił dalszej gry. Niebawem grupa została rozwiązana. Zespół wydał jeden album koncertowy zatytułowany: "Band of Gypsys". Do dnia dzisiejszego ukazało się wiele płyt zawierających nagrania grupy.

</doc>
<doc id="1601556" url="https://pl.wikipedia.org/wiki?curid=1601556" title="Pocoyo">
Pocoyo

Pocoyo (2005–2007) – hiszpański serial animowany, który jest emitowany w Polsce na kanale TVP1.
Fabuła.
Serial opowiada o przygodach piątki przyjaciół, którzy poznają otaczający ich świat.
Wersja polska.
Wersja polska: TELEWIZJA POLSKA AGENCJA FILMOWA
Dźwięk i montaż: Urszula Bylica
Wystąpili:
i inni

</doc>
<doc id="1601558" url="https://pl.wikipedia.org/wiki?curid=1601558" title="Autostrada (ujednoznacznienie)">
Autostrada (ujednoznacznienie)



</doc>
<doc id="1601560" url="https://pl.wikipedia.org/wiki?curid=1601560" title="Choeung Ek">
Choeung Ek

Choeung Ek – znajdujące się na terenie dawnego sadu i chińskiego cmentarza, 17 km na południe od Phnom Penh najbardziej znane z pól śmierci, na którym reżim Czerwonych Khmerów zamordował około 17 000 ludzi w latach 1975-1979. Po upadku reżimu Czerwonych Khmerów odkryto tam masowe groby zawierające 8985 ciał. Większość ofiar była uprzednio więźniami Tuol Sleng.
Dzisiaj na miejscu Choeung Ek stoi pomnik, buddyjska stupa. Stupa ma przeszklone ściany i jest wypełniona ponad 5000 ludzkich czaszek ułożonymi na piętnastu piętrach półek oraz kośćmi i ubraniami wydobytymi z masowych grobów. Niektóre niższe poziomy półek są podczas dnia otwarte tak, że czaszki można bezpośrednio zobaczyć. Wiele z nich jest roztrzaskanych.
Oprócz stupy na terenie Choeung Ek znajdują się wgłębienia po grobach, z których ekshumowano ciała oraz gabloty z kośćmi. W sumie jest tam 129 masowych grobów, lecz do tej pory zbadano dopiero 86. Zdjęcia z ekshumacji można obejrzeć w muzeum Tuol Sleng.

</doc>
<doc id="1601561" url="https://pl.wikipedia.org/wiki?curid=1601561" title="NHL Entry Draft 2003">
NHL Entry Draft 2003

NHL Entry Draft 2003 był 41. draftem NHL w historii. Odbył się w Sommet Center w Nashville. Rozlosowano 9 rund. Z numerem 1 został wydraftowany Kanadyjczyk Marc-André Fleury do Pittsburgh Penguins.

</doc>
<doc id="1601562" url="https://pl.wikipedia.org/wiki?curid=1601562" title="Czapetka wodnista">
Czapetka wodnista

Czapetka wodnista, czapetka indyjska ("Syzygium aqueum") – gatunek roślin z rodziny mirtowatych. Występuje na terenie Indii, Indochin, Malezji i w Australii (Queensland). Jest też uprawiany w Azji oraz Afryce.

</doc>
<doc id="1601564" url="https://pl.wikipedia.org/wiki?curid=1601564" title="Jan Kwaśniewski">
Jan Kwaśniewski

Jan Kwaśniewski (ur. 10 czerwca 1937 w Kielcach, zm. 16 maja 2019) – polski lekarz o specjalności: medycyna fizykalna i balneoklimatologia, propagator diety ubogowęglowodanowej i bogatotłuszczowej, nazwanej przez siebie "żywieniem optymalnym człowieka" (w połowie lat 90 upowszechniły się nazwy: dieta Kwaśniewskiego i dieta optymalna).
Życiorys.
W 1961 ukończył Wojskową Akademię Medyczną w Łodzi. Od 1965 do 1981 pracował w nowo otwartym oddziale balneologii i fizjoterapii Sanatorium Wojskowego w Ciechocinku, gdzie w latach 1969–1974 w Wojskowym Zespole Sanatoryjnym w Ciechocinku prowadził badania z zakresu leczenia neurastenii za pomocą prądów selektywnych stosowanych śródmózgowo (transcerberalnie). Badania te polegające poddawaniu pacjentów działaniu impulsów elektrycznych w okolicach oczu i potylicy, dotyczą m.in. odpowiedzi na działanie impulsem elektrycznym układu parasympatycznego – odpowiedzialnego za wydzielanie zwiększonej ilości śliny badanego. Badania były prowadzone wspólnie z Instytutem Elektroniki Kwantowej WAT, gdzie opracowano egzemplarz aparatu generującego prądy. Bazowały one na znanych przynajmniej od lat 40. prądach selektywnych pobudzających i zostało opisane przez E. Hanessge zarówno ich potencjalne zastosowanie terapeutyczne, jak i mechanizm działania prądów o danych parametrach. Znane są również inne zastosowania prądów tego typu jak udrażnianie naczyń krwionośnych czy jontoforeza. Badania przerwano w 1974 roku.
Opracowany aparat i badania prowadzone z jego użyciem w latach 1969–1974 Jan Kwaśniewski przedłożył, jako własny pod nazwą PENTAPLUS, w 1984, do oceny w Instytucie Balneoklimatycznym w Poznaniu oraz do dalszych instytucji gdzie otrzymał ocenę pozytywną. Aparat został wprowadzony na rynku 15 lat później jako PENTAPLUS, jak też pod innymi nazwami. Był zalecany przez zwolenników Kwaśniewskiego, mimo braku badań potwierdzających jego skuteczność, do zabiegów uzupełniający dietę.
W 1987 roku rozpoczął udzielanie porad ambulatoryjnych w budynku Willi Obywatelskiej w Ciechocinku mieszczącej się naprzeciwko budynku dawnego Oddziału Leczenia Chorób Metabolicznych Szpitala Uzdrowiskowego w Ciechocinku . W 1988 roku (lub w latach 1987–1988) Kwaśniewski udzielał tam porad osobom przebywającym w poszczególnych sanatoriach. Miejsce to zostało nazwane Arkadią w Ciechocinku i działa do dziś jako rodzaj Pensjonatu. W 1988 Kwaśniewski przeniósł się do niewielkiego motelu (20 miejsc noclegowych) mieszczącego się w Cedzynie koło Kielc gdzie powstała, działająca w latach 1988–1990 Akademia Zdrowia „Arkadia”, będąca prywatnym ośrodkiem wypoczynkowym, w którym Kwaśniewski pełnił rolę dyrektora i udzielał porad. Po sukcesie książki „Dieta Optymalna” zostało powołane, w 1998 roku, Ogólnopolskie Stowarzyszenie Optymalnych, które reaktywowało idee Arkadii w postaci rekomendowanych domów wczasowych, hoteli lub ośrodków udzielających porad ambulatoryjnych.
W 2005 w pracy "U źródeł diety niskowęglowodanowej", biochemik Włodzimierz Ponomarenko zarzucił Janowi Kwaśniewskiemu plagiat z książki Hermana Tallera "Kalorie się nie liczą", wydanej w roku 1961.
Jan Kwaśniewski w 2010 roku wycofał się z życia publicznego, jednak w latach 2010–2015 w jego imieniu wypowiadał się jego syn Tomasz Kwaśniewski.
Propagowanie diety ubogowęglowodanowowej/bogatotłuszczowej.
Po przerwaniu, w 1974, badań z zakresu stymulacji elektrycznej prowadzonych w Sanatorium Wojskowym w Ciechocinku w ich miejsce rozpoczął badania z zakresu żywienia, przemiany materii i metabolizmu (w działającej w latach 1975–1981 klinice metabolizmu). Jednak badania nad metabolizmem w szpitalu w Ciechocinku prowadzone były przynajmniej już od dwóch lat (1972–1974). Początkowo (1974) badania miały dotyczyć tematu: Wpływ odżywiania na biologiczną i kulturową ewolucję człowieka. Jednak później (1976) Kwaśniewski, na podstawie literatury zagranicznej, zaproponował badania nad skutecznością diety odchudzającej i przeciwdziałającej chorobom cywilizacyjnym, polegającą na eliminacji węglowodanów. Jednak dalsze badania zidentyfikowały współistnienie nadwagi u chorych na neurastenie lub wzrost wagi u osób z nerwicami w czasie pobytu w sanatorium. Kwaśniewski zaproponował wówczas, oprócz elektrostymulacji, zmianę modelu żywieniowego poprzez zmniejszenie ilości spożywanych węglowodanów u osób z nerwicami.
Dieta miała być również pomocna w leczeniu miażdżycy zrostowej kończyn dolnych (6 miesięczna kuracja, badano wyłącznie mężczyzn), jednak to co początkowo uznano za miażdżycę było zakrzepowo-zarostowym zapaleniem naczyń, którego podstawową przyczyną jest palenie tytoniu, i której leczenie opiera się na całkowitym zaprzestaniu palenia, żucia lub wchłaniania tytoniu.
W 1976 roku, Kwaśniewski złożył wniosek na finansowanie badań nad proponowaną przez siebie dietą. We wniosku zaproponował proporcje żywieniowe określone między białkiem, tłuszczem i węglowodanami, które według niego były najkorzystniejsze dla osób z nadwagą lub otyłością wynikającą ze stresu lub nerwic. Proporcje te stały się podstawą ubogowęglowodanowej diety odchudzającej nazwanej "żywieniem optymalnym," a potocznie dietą Kwaśniewskiego. Pierwotna wersja zakładała ograniczenie węglowodanów do 20% sumy spożywanych białek, tłuszczów i węglowodanów, później zmodyfikowane do założenia, że udział węglowodanów w diecie będzie na poziomie 15%. Wniosek nie został przyjęty i badanie nad dietą nie zostały formalnie przeprowadzone. Badania nie były prowadzone również po 1981 ze względu na przekształcenie sanatorium w 22 Szpital Wojskowy.
Kwaśniewski twierdzi, że dieta została przez niego przebadana w latach 1987–1990 w ambulatorium w Ciechocinku oraz prywatnym ośrodku Akademia Zdrowia „Arkadia” w Cedzynie. Diecie miało zostać poddanych 1655 osób przez okres 2 lub 3 tygodni. Kwaśniewski stwierdza, osoby te były przeważnie chore na choroby nieuleczalne (bez sprecyzowania jakie) i nigdy nie zaobserwowano pogorszenia stanu zdrowia, a wielu przypadkach odnotowano poprawę i zmniejszenia zapotrzebowania na leczenie farmakologiczne. Badania te nie są udokumentowane.
Przed rokiem 1991 dieta proponowana przez Kwaśniewskiego nie była popularna. Po opublikowaniu jednak tak zwanej piramidy odżywiania, zawierającej kontrowersyjne zalecenie drastycznego ograniczenia tłuszczów w diecie, popularność zaczęły zyskiwać diety alternatywne, w tym dieta Kwaśniewskiego. Do dalszej popularyzacji przyczyniły się publikacje w Dzienniku Zachodnim, w 1996 felietony pod tytułem „Tłuste Życie”, a od stycznia 1997 do maja 2000 roku cykl „porad dra Kwasniewskiego” w formie odpowiedzi na listy czytelników, prowadzona wspólnie z ówczesnym redaktorem naczelnym Dziennika Zachodniego Markiem Chylińskim. Dodatkowo Marek Chyliński jest współautorem, wraz z Janem Kwaśniewskim, wydania I (z 1996 roku) i wydania II (1997) książki „Dieta optymalna” oraz książki „Dieta optymalna – dieta idealna” (2004).
Propagowanie diety ubogotłuszczowej.
Kwaśniewski twierdził, że dietą alternatywną wobec propagowanej przez niego diety ubogowęglowodanowej i wysokotłuszczowej ma być wysokowęglowodanowa i ubogotłuszczowa "dieta japońska," w której proporcje między białkiem, tłuszczem, a węglowodanami są odwrotnością "diety optymalnej" i wynoszą B:T:W 1:0,5:3,5. Uważał, że "dietę japońską" powinny stosować osoby, które z różnych względów nie chcą lub nie mogą spożywać dużej ilości tłuszczu. Był zwolennikiem zasady „nie mieszania paliw”, czyli węglowodanów z tłuszczami w żywieniu człowieka.

</doc>
<doc id="1601565" url="https://pl.wikipedia.org/wiki?curid=1601565" title="Czapetka indyjska">
Czapetka indyjska



</doc>
<doc id="1601566" url="https://pl.wikipedia.org/wiki?curid=1601566" title="Wspomnienia niewidzialnego człowieka">
Wspomnienia niewidzialnego człowieka

Wspomnienia niewidzialnego człowieka (ang. "Memoirs of an Invisible Man") – amerykańsko-francuski film fantastycznonaukowy w reżyserii Johna Carpentera z roku 1992, luźno oparty na noweli H.F. Sainta pod tym samym tytułem.
Treść.
Bohaterem filmu jest konsultant ekonomiczny Nick Halloway, który podczas służbowej wizyty w laboratorium w wyniku nieszczęśliwego wypadku staje się niewidzialny. Fakt ten staje się dla Nicka źródłem dużych kłopotów, gdyż tajne służby pragną wykorzystać niewidzialność bohatera do swoich celów. Nick musi uciekać. Sprzymierzeńca znajduje w osobie przyjaciółki – Alice Monroe.

</doc>
<doc id="1601567" url="https://pl.wikipedia.org/wiki?curid=1601567" title="Syzygium aqueum">
Syzygium aqueum



</doc>
<doc id="1601568" url="https://pl.wikipedia.org/wiki?curid=1601568" title="Space Ritual">
Space Ritual

Space Ritual – pierwszy koncertowy album grupy Hawkwind wydany w 1973 roku.
Spis Utworów.
"bonusy na wersji cd (1996 i 2001)":

</doc>
<doc id="1601569" url="https://pl.wikipedia.org/wiki?curid=1601569" title="Efekt Błażko">
Efekt Błażko



</doc>
<doc id="1601570" url="https://pl.wikipedia.org/wiki?curid=1601570" title="Andrew Macdonald (producent)">
Andrew Macdonald (producent)

Andrew Macdonald (ur. 1966 w Glasgow) – brytyjski i szkocki producent filmowy.
Współpracował ze scenarzystą Johnem Hodgem i reżyserem Dannym Boylem przy filmach "Płytki grób", "Trainspotting" i "Życie mniej zwyczajne".
Razem z Duncanem Kenworthym założył DNA Films, wytwórnię filmową odpowiedzialną za produkcję takich filmów jak "28 dni później" (2002), "To właśnie miłość" (2003) czy "Ostatni król Szkocji" (2007).
Jest bratem uhonorowanego Oscarem reżysera, Kevina Macdonalda.

</doc>
<doc id="1601575" url="https://pl.wikipedia.org/wiki?curid=1601575" title="Łada Czernowa">
Łada Czernowa

Łada Czernowa, ros. Лада Чернова (ur. 1 grudnia 1970) – rosyjska lekkoatletka specjalizująca się w rzucie oszczepem.
Uczestniczka mistrzostw Europy w roku 2006. Rok później odpadła w kwalifikacjach mistrzostw świata w Osace. W 2005 zwyciężyła w zimowym pucharze Europy w rzutach, a w 2006 zajęła 4. miejsce w zawodach pucharu Europy. W 2006 roku zajęła siódme miejsce podczas zawodów pucharu świata z wynikiem 58,29. Mistrzyni Rosji w 1994, 2006 i 2007 roku. Rekord życiowy: 63,35 (1 sierpnia 2007, Tuła).
W 2008 roku – przed igrzyskami olimpijskimi w Pekinie – została zdyskwalifikowana za stosowanie dopingu (do 14 grudnia 2010). Ponownie została przyłapana na stosowaniu niedozwolonych środków podczas zimowych mistrzostw Rosji w rzutach w 2012, otrzymała wówczas dożywotnią dyskwalifikację.

</doc>
<doc id="1601588" url="https://pl.wikipedia.org/wiki?curid=1601588" title="Rezerwat przyrody Przybiernowski Bór Bagienny">
Rezerwat przyrody Przybiernowski Bór Bagienny

Rezerwat przyrody „Przybiernowski Bór Bagienny” – leśny rezerwat przyrody w województwie zachodniopomorskim, w powiecie goleniowskim, gmina Przybiernów, 1,5 km na południe od Buka, 2 km na północ-północny zachód od Trzechela i 4 km na południowy wschód od Czarnogłów.
Został utworzony na mocy Rozporządzenia Nr 15/2004 Wojewody Zachodniopomorskiego z dnia 5 maja 2004 r. na powierzchni 58,99 ha. Obecnie zajmuje 64,23 ha. 
Celem ochrony jest „zachowanie naturalnego ekosystemu boru bagiennego, otaczającego go fragmentu ekosystemu leśnego na siedliskach wilgotnych, ekosystemów bagiennych, zaroślowych oraz fragmentu doliny rzeki Wołczenicy wraz z zachodzącymi w nich procesami fluktuacji, sukcesji i regeneracji”.
Z roślin naczyniowych występują tu takie gatunki chronione, rzadkie i zagrożone jak: wiciokrzew pomorski, widłak jałowcowaty, bagno zwyczajne, bagnica torfowa, gnieźnik leśny, kruszczyk szerokolistny, listera jajowata.
Do ciekawszych przedstawicieli awifauny należą m.in.: bocian czarny, kania czarna, kania ruda, żuraw, dzięcioł czarny, trzmielojad, rybołów i bielik.
Rezerwat leży w granicach obszaru siedliskowego sieci Natura 2000 „Ostoja Goleniowska” PLH320013. Na południu graniczy z zespołem przyrodniczo-krajobrazowym „Dolina rzeki Wołczenicy”, a na południowo-zachodnim krańcu styka się z rezerwatem „Przełom Rzeki Wołczenicy”.
Rezerwat znajduje się na terenie Nadleśnictwa Rokita. Nadzór sprawuje Regionalny Konserwator Przyrody w Szczecinie. Na mocy obowiązującego planu ochrony ustanowionego w 2010 roku (z późniejszymi zmianami), obszar rezerwatu objęty jest ochroną czynną. Inicjatorem jego utworzenia był nadleśniczy Tomasz Szeszycki.

</doc>
<doc id="1601590" url="https://pl.wikipedia.org/wiki?curid=1601590" title="Formicium">
Formicium

Formicium – rodzaj obejmujący największy znany gatunek mrówek żyjący w eocenie - Formicium giganteum. Największe okazy miały 3 cm długości, królowe 5 cm, długość skrzydeł do 13 cm. Mrówka była mięsożerna i zamieszkiwała terytorium dzisiejszych Niemiec.

</doc>
<doc id="1601596" url="https://pl.wikipedia.org/wiki?curid=1601596" title="Język mewari">
Język mewari

Język mewari – język używany we wschodniej części indyjskiego stanu Radżastan (zwłaszcza miasta Udaipur i Chittaurgarh). Stanowi jeden z głównych języków składających się na tzw. makrojęzyk radżastani (według nomenklatury serwisu Ethnologue).
System fonologiczny.
Język mewari posiada 31 spółgłosek, 10 samogłosek i 2 dyftongi. Typowe dla tego języka jest zastąpienie zębowych spółgłosek szczelinowych przez zwarcie krtaniowe na początku i w środku wyrazu.
Morfologia.
Marwari posiada dwie liczby, pojedynczą i mnogą, dwa rodzaje – męski i żeński oraz trzy przypadki – prosty, zależny i wołacz. System przypadków został w dużym stopniu zastąpiony przez postpozycje.
Czasownik – odmienia się przez 3 czasy: teraźniejszy, przeszły i przyszły, oraz 4 tryby. Występują 3 rodzaje imiesłowów: teraźniejszy, przeszły i dokonany.
Składnia.
Podobnie jak inne języki indoaryjskie, mewari jest językiem typu SOV (czasownik występuje na końcu zdania)
Słownictwo.
Mewari wykazuje od 50 do 70% podobieństwa leksykalnego w stosunku do innych języków zaliczanych do makrojęzyka radżastani.
Dialekty.
Główne dialekty: gorawati, sarwari, khairari. Podobieństwo między dialektami 70-80% (za Ethnologue).
Przykłady zdań (potoczne mewari).
System pisma.
Aktualnie do zapisu mewari używa się alfabetu dewanagari. W przeszłości posługiwano się również dwoma innymi rodzajami pisma.
Status prawny.
W chwili obecnej władze stanowe uznają za język jedynie język radżastani jako całość.

</doc>
<doc id="1601597" url="https://pl.wikipedia.org/wiki?curid=1601597" title="Enum">
Enum



</doc>
<doc id="1601598" url="https://pl.wikipedia.org/wiki?curid=1601598" title="Janne Väätäinen">
Janne Väätäinen

Janne Henrik Väätäinen (ur. 6 marca 1975 w Kuopio) – fiński skoczek narciarski, reprezentant kraju, olimpijczyk, drużynowy mistrz (1992) i wicemistrz świata (1991), trener. W latach 2008–2010 i od 2020 roku trener reprezentacji Finlandii.
Kariera.
Janne Väätäinen na arenie międzynarodowej zadebiutował na mistrzostwach świata juniorów w 1991 w Reit im Winkl. W konkursie drużynowym zdobył srebrny medal. 29 lutego 1992 zadebiutował w Pucharze Świata w Lahti, gdzie zajął 44. miejsce. W 1992 ponownie wystartował na mistrzostwach świata juniorów, gdzie z drużyną zdobył złoty medal. W sezonie 1992/1993 sześciokrotnie brał udział w indywidualnych zawodach Pucharu Świata, jednak punktował tylko raz, kiedy zajął 15. miejsce w Lillehammer. Rok później, również w Lillehammer po raz pierwszy wystartował w igrzyskach olimpijskich, gdzie na normalnej skoczni zajął indywidualnie 30. miejsce, a na dużej skoczni drużynowo 5. miejsce razem z Jani Soininenem, Raimo Ylipullim oraz Janne Ahonenem. Miesiąc później wystartował na mistrzostwach świata w lotach w Planicy, gdzie zajął 14. miejsce. Po raz pierwszy i ostatni na podium Pucharu Świata stanął 28 lutego 1996, zajmując 3. miejsce. Po tym sukcesie występował w zawodach o Puchar Świata bardzo rzadko. Ostatnio 3 grudnia 2000 w Kuopio, gdzie zajął 39. miejsce. Po sezonie 2000/01 zakończył karierę.
Puchar Świata.
Miejsca w poszczególnych konkursach Pucharu Świata.
Do sezonu 1992/1993 obowiązywała inna punktacja za konkurs Pucharu Świata.
Letnie Grand Prix w skokach narciarskich.
Miejsca w poszczególnych konkursach LGP.
W 1994 i 1995 roku sumowano punkty za wszystkie skoki (tak jak np. w TCS)
Kariera trenerska.
Janne Väätäinen po zakończeniu kariery sportowej rozpoczął karierę trenerską. W latach 2002–2008 był trenerem reprezentacji Finlandii B, natomiast 28 kwietnia 2008 roku został trenerem seniorskiej reprezentacji Finlandii, która pod wodzą Väätäinena zajęła 2. miejsce w Pucharze Narodów w sezonie 2008/2009 oraz jego zawodnik – Janne Ahonen zajął 2. miejsce w Turnieju Czterech Skoczni 2009/2010. Po sezonie 2009/2010 odszedł z reprezentacji Finlandii. Väätäinena zastąpił Pekka Niemelä.
27 listopada 2020 roku ponownie został trenerem reprezentacji Finlandii.
Sukcesy podopiecznych Väätäinena w latach 2008–2010 (chronologicznie)

</doc>
<doc id="1601603" url="https://pl.wikipedia.org/wiki?curid=1601603" title="Trzonicokształtne">
Trzonicokształtne



</doc>
<doc id="1601607" url="https://pl.wikipedia.org/wiki?curid=1601607" title="Marjan Marković">
Marjan Marković

Marjan Marković (cyr. Марјан Марковић; ur. 28 września 1981 w Požarevacu) – serbski piłkarz, grający na pozycji obrońcy.
Kariera piłkarska.
Kariera klubowa.
Rozpoczynał karierę w serbskim klubie Mladi Radnik Požarevac. W latach 1999-2005 występował w FK Crvena zvezda Belgrad, z którym zdobył Mistrzostwo Jugosławii w 2000 i 2001, Puchar Jugosławii w 2000 i 2002, Puchar Serbii i Czarnogóry w 2004 oraz Mistrzostwo Serbii i Czarnogóry w 2004. W 2005 podpisał kontrakt z Dynamem Kijów, z którym zdobył Mistrzostwo Ukrainy w 2007, Puchar Ukrainy w 2006 i 2007 oraz Superpuchar Ukrainy w 2006 i 2007. W sierpniu 2008 powrócił do Crvenej zvezdy. W 2009 został zawodnikiem klubu Istra 1961.
Kariera reprezentacyjna.
W latach 2002–2008 był reprezentantem kraju. Łącznie rozegrał 16 gier.

</doc>
<doc id="1601609" url="https://pl.wikipedia.org/wiki?curid=1601609" title="Billy Cox">
Billy Cox

William 'Billy' Cox (ur. 18 października 1941 w Wheeling w Wirginii Zachodniej) – amerykański basista. 
Kariera muzyczna.
Muzyk znany jest ze współpracy z Jimim Hendrixem. Spotkał go w pierwszej połowie lat 60., gdy obydwaj odbywali służbę wojskową i stacjonowali w Fort Campbell w Kentucky. Cox założył z Hendrixem grupę rhythm and bluesową, nazwaną „King Kasuals”. We dwójkę występowali w klubach w Nashville w stanie Tennessee. W 1969, po kilku latach zaczęli znów występować razem, począwszy od Festiwalu w Woodstock, aż do śmierci Jimiego. Obecnie Cox mieszka w Nashville i nadal pozostaje aktywnym muzykiem. W roku 1971 we współpracy z Char Vinnedge i Robertem Tarrantem, wydał swój solowy album pt. "Nitro Function". Od 12 listopada 2008 jest ostatnim żyjącym członkiem zespołów Band of Gypsys i The Jimi Hendrix Experience.

</doc>
<doc id="1601610" url="https://pl.wikipedia.org/wiki?curid=1601610" title="Józef Wieczorek">
Józef Wieczorek



</doc>
<doc id="1601611" url="https://pl.wikipedia.org/wiki?curid=1601611" title="Adalryk">
Adalryk

Adalryk, Alderyk — męskie imię germańskie, notowane w Polsce w średniowieczu w formach: Elricus i spolszczonych Holdrzych, Holrzych, Obrych, Oldrzych, Oldrzyk, Olrzych, Olrzyk. 
Pierwszy człon imienia, "Adal–" w różnych odmiankach oznacza „szlachetny ród”, „ród szlachecki, stan szlachecki”, natomiast drugi człon, "-rich", "-rik" to „potężny, królewski”, później także „bogaty, wysoko urodzony, dostojny”. Staropolskie zdrobnienia od imion z pierwszym członem "Adal-" to: Alesz, Alis, Alsz, Alszyk, Halsz, Oberek, Oberko, Apecko, Opac(z), Opac(z)ek, Opac(z)ko, Opecko, Owruta. 
Skróconymi obcymi formami Adalryka są m.in. Alrich i Alrik.
Adalryk, Alderyk imieniny obchodzi: 
Znane osoby noszące imię Adalryk, Alderyk: 
W innych językach:

</doc>
<doc id="1601612" url="https://pl.wikipedia.org/wiki?curid=1601612" title="Kefar Cewi Sitrin">
Kefar Cewi Sitrin

Kefar Cewi Sitrin (hebr. כפר צבי סיטרין; pol. "Wieś Cewiego Sitrina"; ang. Kfar Tzvi Sitrin, czasami nazywana także Beit Tzvi) – wieś położona w Samorządzie Regionu Chof ha-Karmel, w Dystrykcie Hajfy, w Izraelu.
Położenie.
Leży w południowej części masywu Góry Karmel, w otoczeniu miasta Tirat Karmel, moszawu Megadim, oraz wiosek Atlit i En Hod.
Historia.
Wieś została założona w 1953 roku jako zawodowa szkoła religijna i znajdujące się przy niej internaty. wieś młodzieżową nazwano na cześć przywódcy partii politycznej Hapoel Ha-Mizrachi w Stanach Zjednoczonych, Cwi Sitrina.
Edukacja.
We wsi znajduje się jesziwa "Or Avner". We wsi jest boisko do piłki nożnej oraz szkolne obiekty sportowe.
Transport.
Wzdłuż zachodniej granicy wioski przebiega droga ekspresowa nr 4, brak jednak możliwości bezpośredniego wjazdu na nią. Ze wsi wychodzi lokalna droga, którą jadąc na południe dojeżdża się do drogi nr 721, którą jadąc na zachód dojeżdża się do drogi ekspresowej nr 4, lub jadąc na wschód dojeżdża się do wsi En Hod.

</doc>
<doc id="1601613" url="https://pl.wikipedia.org/wiki?curid=1601613" title="Janne Vaeaetaeinen">
Janne Vaeaetaeinen



</doc>
<doc id="1601614" url="https://pl.wikipedia.org/wiki?curid=1601614" title="Lukas Klapfer">
Lukas Klapfer

Lukas Klapfer (ur. 25 grudnia 1985 w Eisenerz) – austriacki narciarz, specjalista kombinacji norweskiej, trzykrotny medalista olimpijski, dwukrotny medalista mistrzostw świata, brązowy medalista mistrzostw świata juniorów.
Kariera.
Po raz pierwszy na arenie międzynarodowej Lukas Klapfer pojawił się 19 stycznia 2002 roku w Saalfelden am Steinernen Meer, gdzie zajął 47. miejsce w zawodach Pucharu Świata B rozgrywanych metodą Gundersena. W lutym 2003 roku wziął udział w mistrzostwach świata juniorów w Sollefteå, gdzie był między innymi dziewiąty w drużynie i trzynasty w Gundersenie. Najlepsze wyniki w tej kategorii wiekowej osiągnął podczas mistrzostw świata juniorów w Stryn w 2004 roku, gdzie wspólnie z kolegami z reprezentacji zdobył brązowy medal w drużynie, a indywidualnie był między innymi dwunasty w sprincie. Startował także na rozgrywanych rok później mistrzostwach świata juniorów w Rovaniemi, gdzie zajął 26. miejsce w sprincie, szóste w drużynie, a zawody metodą Gundersena zakończył na szesnastym miejscu.
W Pucharze Świata zadebiutował 29 stycznia 2005 roku w Sapporo, gdzie zajął osiemnastą pozycję w starcie masowym. Tym samym już w swoim debiucie zdobył pierwsze pucharowe punkty. Na podium zawodów PŚ pierwszy raz stanął 7 lutego 2009 roku w Seefeld, gdzie był drugi w Gundersenie, przegrywając tylko ze swym rodakiem Mario Stecherem. Pierwsze zwycięstwo w zawodach tego cyklu odniósł 4 stycznia 2015 roku w Schonach, wyprzedzając Japończyka Akito Watabe i Jana Schmida z Norwegii. Najlepsze wyniki osiągnął w sezonie 2015/2016, kiedy zajął dziewiąte miejsce w klasyfikacji generalnej.
W lutym 2009 roku pojechał na mistrzostwa świata w Libercu. Został zgłoszony do startu w jednej konkurencji, starcie masowym, jednak ostatecznie w nim nie wystąpił. Na rozgrywanych cztery lata później mistrzostwach świata w Val di Fiemme wystąpił w zawodach drużynowych, w których Austriacy zajęli piąte miejsce. Największy sukces w karierze osiągnął podczas igrzysk olimpijskich w Soczi w 2014 roku, gdzie wspólnie z Mario Stecherem, Christophem Bielerem i Bernhardem Gruberem zdobył brązowy medal w drużynie. W startach indywidualnych zajął tam dwunaste miejsce na normalnym obiekcie, a na dużej skoczni rywalizację ukończył na szesnastej pozycji. Z mistrzostwach świata w Falun w 2015 roku wrócił bez medalu. Jednak na rozgrywanych trzy lata później igrzyskach olimpijskich w Pjongczangu wywalczył indywidualnie brązowy medal w rywalizacji na normalnej skoczni, przegrywając tylko z Niemcem Erikiem Frenzelem i Akito Watabe. Osiem dni później brązowy medal zdobył także w sztafecie.
Po sezonie 2021/22 postanowił zakończyć karierę.
Osiągnięcia.
Letnie Grand Prix.
Miejsca na podium chronologicznie.
Jak dotąd Klapfer nie stawał na podium indywidualnych zawodów LGP.

</doc>
<doc id="1601615" url="https://pl.wikipedia.org/wiki?curid=1601615" title="Latimeriokształtne">
Latimeriokształtne



</doc>
<doc id="1601617" url="https://pl.wikipedia.org/wiki?curid=1601617" title="Alderyk">
Alderyk



</doc>
<doc id="1601622" url="https://pl.wikipedia.org/wiki?curid=1601622" title="Klasztor Chorin">
Klasztor Chorin

Klasztor Chorin (niem. "Kloster Chorin") – gotycki zespół klasztorny położony w pobliżu miasta Chorin w powiecie Barnim (Brandenburgia, Niemcy) ok. 20 km na zachód od granicy polsko-niemieckiej na Odrze. Dawne opactwo cystersów, sekularyzowane w 1542, obecnie w częściowej ruinie. Ze względu na bogactwo form architektonicznych z XIV w. zespół ten zaliczany jest do najcenniejszych przykładów gotyku ceglanego.
Dzieje.
Klasztor Chorin jest obiektem i ośrodkiem monastycznym o metryce sięgającej wieku XIII. Jednakże geneza klasztoru jest wcześniejsza, w pobliżu Chorin, w XII wieku powstał klasztor cysterski przy jeziorze Parsteiner See, na półwyspie Pelichtzwerden, założony przez Ottona I (ok. 1130-1184) – margrabiego brandenburskiego z dynastii askańskiej, syna Albrechta Niedźwiedzia. Znany pod nazwą "Mariensee" klasztor był filiacją opactwa Lehnin. Jednakże ze względu na trudne warunki do uprawiania rolnictwa w okolicach jeziora spowodowane częstymi wylewami wody w głąb lądu mnisi postanowili przenieść swoją siedzibę. Wybór padł na dzisiejsze miejsce, w pobliżu jeziora Choriner See (obecnie Amtsee). Nowy klasztor został po raz pierwszy wzmiankowany w źródłach w 1273. Prawdopodobnym fundatorem opactwa był margrabia Jan IV, choć przeniesienie Cystersów do obecnego Chorin zainicjował jeszcze za życia Jan I, który zmarł w 1266. Tłem historycznym był podział dynastii askańskiej na dwie linie (Ottońska – od margrabiego Ottona III, oraz linia jego brata Jana) a wraz z tym podział wpływów na terenie Marchii Brandenburskiej. Tereny Nowej Marchii przypadły Janowi I. Macierzysty klasztor Lehnin znajdował się w strefie wpływów linii margrabiego Ottona III, stąd też była konieczność założenia nowej fundacji klasztornej na terenie Nowej Marchii. Przeniesienie Cystersów było zatwierdzone w 1276 przez margrabiów ze starszej linii przez margrabiów Jana II, Ottona IV i Konrada I.
Budowa wielkiego założenia trwała na przełomie XIII i XIV w. Prawdopodobnie do 1280 r. zostało wzniesione prezbiterium oraz wschodnie skrzydło klasztoru, do 1300 r. trwały prace przy korpusie nawowym, zachodniej fasadzie i południowym skrzydle klasztornym, zakończono prace ok. 1319 r. W 1334 poświęcono ołtarz główny w kościele klasztornym oraz sześć kolejnych, co ma związek z zakończeniem budowy klasztoru. W opactwie oprócz kościoła i części monastycznej znajdował się przytułki dla ubogich i chorych, oraz tzw. sala książęca, miejsce zebrań margrabiów, oraz grafów. Klasztor Chorin w XIV w. cieszył się dużym prestiżem, m.in. ze względu na liczne odpusty. W XV w. zakonnicy nabywali kolejne ziemie, byli wspierani przez biskupów brandenburskich i książąt, którzy od XIV w. byli elektorami Rzeszy. miejscowych dobrodziejów, jednakże ekspansja majątków i gospodarcza hegemonia wywoływały spory z miejscowymi chłopami, szlachtą oraz mieszczaństwem z Eberswalde. Od reformacji znaczenie klasztoru Chorin upadło. Nauki Marcina Lutra na terenie elektoratu brandenburskiego zostały przyjęte przez większość społeczeństwa. Elektor brandenburski Joachim II dokonał sekularyzacji klasztoru. Po śmierci ostatniego mnicha klasztor pełnił funkcję gościńca, znajdowały się też stajnie dla koni, odbywały się sądy. Podczas wojny trzydziestoletniej klasztor wraz z bogatym wystrojem uległ zniszczeniu. Odtąd miał miejsce okres zaniedbania klasztoru, który trwał przez XVIII i początek XIX wieku. W 1817 podjęto prace zabezpieczające i konserwatorskie zespołu klasztornego, którymi kierował Karl Friedrich Schinkel. Natomiast Peter Joseph Lenné uporządkował otoczenie klasztoru, wraz z ogrodami. Malownicze położenie klasztoru i wysokie walory artystyczne spowodowały dalsze konserwacje i adaptacje opactwa na cele kulturalne. Od 1964 odbywają się tu cyklicznie koncerty muzyki dawnej w ramach Choryńskiego Lata Muzycznego ("Choriner Muskisommer").
Architektura.
Zbudowany w całości z cegły klasztor Chorin składa się z kościoła Najświętszej Marii Panny oraz przylegających do niego zabudowań klasztornych, niegdyś skupionych wokół czworobocznego wirydarza. Nawa południowa kościoła wraz z przylegającym do niej krużgankiem oraz skrzydło południowe klasztoru uległo bezpowrotnemu zniszczeniu wskutek licznych rozbiórek w XVII i XVIII w.
Kościół.
Kościół jest trójnawową (z nawy południowej zachowały się nieliczne fragmenty) bazyliką z transeptem i poligonalnie zamkniętym prezbiterium (7 z 12 boków). Korpus nawowy składa się z jedenastu przęseł, przy czym krótsza nawa południowa połączona jest bezpośrednio z zachodnim skrzydłem klasztoru, które sięga zachodniej części nawy głównej; niegdyś mieściła emporę książęcą. Prezbiterium jest jednoprzęsłowe, po bokach znajdowały się dwukondygnacyjne przybudówki mieszczące m.in. skarbiec i zakrystię. Pierwotnie kościół był w całości nakryty sklepieniem krzyżowo-żebrowym (zachowały się do dziś nasady żeber) wspartym na zachowanych wspornikach i profilowanych służkach, które na wysokości łuków arkad międzynawowych zakończone są kolejnymi wspornikami. Obecnie wnętrze kościoła jest częściowo nakryte prowizorycznym drewnianym stropem. W korpusie nawowym ściany artykułują arkady międzynawowe wsparte na czworobocznych filarach z których co drugi zdobią półkolumny ze skromnie dekorowanymi kapitelami. Ściany nawy głównej mają smukłe ostrołukowe okna które są umieszczone wysoko ponad arkadami międzynawowych. W prezbiterium okna są większe, natomiast ściana zachodnia jest przepruta sześcioma oknami umieszczonymi w dwóch strefach, trzema wąskimi w niższej oraz wielkimi w wyższej strefie, z których najbardziej wyeksponowane jest środkowe. Część okien zdobi ceglana dekoracja maswerkowa, w różnym stanie zachowania w prezbiterium maswerki mają formy uproszczone, m.in. z motywem trzech trójliści, w korpusie nawowym przeważają motywy pięcioliścia.
Na zewnątrz kościół jest oszkarpowany. Masywne uskokowe przypory wspierają naroża absydy, natomiast mniejsze boczne ściany naw, połączone ze sobą łękami oporowymi (w nawie północnej są pod połacią dachu, w południowej zachowały się szczątkowo fragmenty) Mury nawy głównej wieńczy ceramiczny fryz z dekoracją ornamentalną. Kościół nakryty jest wtórnie dachem, na skrzyżowaniu naw znajduje się ośmioboczna wieżyczka na sygnaturkę zwieńczona ostrosłupowym hełmem. Jest to świątynia której architektura ma cechy XIV-wiecznego budownictwa cysterskiego, w którym formy charakterystyczne dla gotyku katedralnego uległy dalekiej redukcji – zrezygnowano ze wzniesienia wież zachodnich i zastosowania na większą skalę elementów rzeźby architektonicznej. Na zewnątrz jednak silnie została wyeksponowana ceglana dekoracja elewacji transeptu i przede wszystkim fasady zachodniej. Krótsze boki transeptów mają ozdobne elewacje z trójkątnymi szczytami ze smukłymi blendami.
Stojąca na kamiennym cokole fasada zachodnia charakteryzuje się trójdzielnymi podziałami wynikającymi z trójnawowego układu świątyni. Trójdzielny układ konsekwentnie jest powtarzany w elewacji nawy głównej, gdzie znajdują się wspomniane okna każde z nich jest oddzielone przyporą. Na skrajach elewacji wznoszą się występujące przed lico ściany kwadratowe wieżyczki schodowe na wysokości szczytu zwieńczone wimpergami powyżej których wznoszą się ośmioboczne, zwieńczenie nakryte niskimi, ceglanymi, ostrosłupowymi hełmami. Trójdzielny układ powtarzają także schodkowe szczyty wieńczące elewacje wszystkich naw wzbogacone sterczynami i żabkami. Ponadto cała fasadę charakteryzuje typowa dla nadbałtyckiego gotyku ceglanego dekoracja – liczne blendy o zróżnicowanych formach i układach – w układach parzystych na ścianach wieżyczek, oraz górnych partiach naw bocznych i w układach potrójnych w szczycie nawy głównej. Powyżej okien fasady nawy głównej znajduje się podwójny fryz ornamentalny, zaś w obrębie szczytu rozeta ze ślepymi maswerkami z potrójnym motywem sześcioliścia. Bogata dekoracja fasady zachodniej odbiega od typowych dla sztuki Cystersów pauperyzacji form. Wyraża ona wzrastające ambicje margrabiów, dla których była przeznaczona empora na wysokości dwóch zachodnich przęseł, do której wejście znajdowało się z Sali Książęcej w obrębie zabudowań klasztornych.
Klasztor.
W obecnym kształcie klasztor składa się z zabudowań skupionych wokół czworobocznego wirydarza, które zgrupowane są w dwóch miejscach. Po rozbiórce południowej nawy kościoła, wraz z przylegającym krużgankiem oraz skrzydła południowego (mieszczącego m.in. refektarz dla mnichów oraz oktogonalny aneks mieszczący studnię) klasztor utracił swoją spójność w planie, zabudowania są obecnie nieco rozproszone. Skrzydło zachodnie mieści przylegającą do kościoła Salę Książęcą, wielki refektarz przeznaczony dla całego konwentu, ganek z furtą łączący powyższy refektarz, kuchnię oraz przylegający od zachodniej strony jednokondygnacyjny budynek browaru. Wszystkie pomieszczenia nakryte są sklepieniem krzyżowo-żebrowym, większość ma układ dwunawowy, halowy. Najbardziej reprezentacyjny charakter ma Sala Książęca, której sklepienie wsparte jest na dwóch kolumnach. Na ścianach zachowały się fragmenty polichromii przedstawiającej m.in. "Pokłon Trzech Króli" i "Sąd Salomona". W dobrym stanie zachowało się ponadto wnętrze kuchni z kominem przy którym usytuowane były piece. W podziemiach zachowały się dobrze sklepione piwnice. Wysoką wartość artystyczną mają elewacje zewnętrzne skrzydła zachodniego, z wysuniętym na zachód ryzalitem mieszczącym furtę oraz elewacje budynku browaru. Do furty prowadzi ostrołukowy portal z profilowanymi ościeżami. Po bokach wejścia dwa ostrołukowe, zamurowane okna. Całość wieńczą trzy wimpergi z żabkami, ponadto środkową zdobi rozeta z maswerkiem. Ryzalit zdobią ceramiczne fryzy motywem liścia winnej latorośli, rzędy smukłych blend, zwieńczenie tworzą trzy wimpergi z rozetami oraz sterczyny.
Północna i południowa elewacja browaru cechuje odmienna artykulacja ścian i forma szczytów. Ściana północna składa się z rzędu ostrołukowych nisz, powyżej których znajduje się fryz ze zwielokrotnionym motywem stylizowanego czteroliścia. Schodkowy szczyt zdobią ostrołukowe blendy. Elewacja południowa jest skromniejsza, w dolnej części znajdują się wejścia do browaru, wieńczy ją trójkątny szczyt z ostrołukowymi blendami i sterczynami. Odmienny w formie schodkowy szczyt zdobi także południową elewację zachodniego skrzydła klasztoru.
Skrzydło wschodnie mieściło m.in. zakrystię, bibliotekę, parlatorium, salę dla pielgrzymów, karcer, oraz salę dla braci. Do skrzydła przylega prostopadle ustawiony budynek niegdyś mieszczący dormitoria oraz pomieszczenia gospodarcze.
Wirydarz był otoczony ze wszystkich stron krużgankiem, z których zachowały się dwa skrzydła. Sklepienia wsparte są na ozdobnych wspornikach z motywami roślinnymi (m.in. liście palmetowe, akantu, winnej latorośli, plecionki gałęzi) oraz zoomorficznymi (wilki, smoki, ptaki oraz hybrydy).
Klasztor Chorin i jego zróżnicowana dekoracja architektoniczna wystawiają wysokie świadectwo znajomości nadbałtyckiego gotyku ceglanego, lecz także kamiennej gotyckiej architektury, zwłaszcza budownictwa cysterskiego. Działająca przy wznoszeniu choryńskiego opactwa strzecha budowlana udzielała się w licznych przedsięwzięciach budowlanych bądź wywierał silny wpływ na okoliczne środowiska budownictwa sakralnego na terenie dawnej Marchii po obydwóch stronach Odry, m.in. w Eberswalde, Angermünde, Himmelpfort oraz Bierzwniku, Choszcznie, katedrze w Gorzowie etc.

</doc>
<doc id="1601623" url="https://pl.wikipedia.org/wiki?curid=1601623" title="DNA Films">
DNA Films

DNA Films – brytyjska wytwórnia filmowa założona przez Duncana Kenworthy’ego i Andrew Macdonalda w 1997 roku. Firma ma też oddział telewizyjny DNA TV Limited.
Lokalizacja.
DNA Films jest jedną z najbardziej znanych firm produkcyjnych znajdujących się w Wielkiej Brytanii. Siedziba DNA Films mieści się w Londynie.

</doc>
<doc id="1601625" url="https://pl.wikipedia.org/wiki?curid=1601625" title="Berthold Jacob">
Berthold Jacob

Berthold Jacob (ur. 12 grudnia 1898 w Lizbonie, zm. 26 lutego 1944 w Berlinie), niemiecki pisarz i dziennikarz, pacyfista i radykalny krytyk niemieckiej polityki militarnej. W 1932 roku opuścił Niemcy i osiedlił się we Francji, gdzie pracował jako dziennikarz. W swoich artykułach krytykował politykę nazistów. W 1935 roku pod pozorem podróży do kraju Saary został uprowadzony ze Szwajcarii do Rzeszy Niemieckiej przez tajnego funkcjonariusza Gestapo Hansa Wesemanna. Jacob został aresztowany przez Gestapo za działalność antynazistowską. Wesemann po powrocie do Szwajcarii został skazany na karę trzech lat więzienia za porwanie Jacoba.
Pod wpływem opinii międzynarodowej Jacob został zwolniony i wyjechał z Niemiec do Szwajcarii, skąd został deportowany do Francji. Po wybuchu II wojny światowej Jacob uciekł z Francji do Hiszpanii, a następnie przedostał się do Portugalii, gdzie w 1941 roku ponownie został uprowadzony przez nazistowskich agentów. W więzieniu w Berlinie spędził trzy lata. Wskutek uwięzienia podupadł na zdrowiu i dnia 26 lutego 1944 roku zmarł przewieziony do berlińskiego szpitala.

</doc>
<doc id="1601631" url="https://pl.wikipedia.org/wiki?curid=1601631" title="Fua Mulaku">
Fua Mulaku



</doc>
<doc id="1601632" url="https://pl.wikipedia.org/wiki?curid=1601632" title="Havaru">
Havaru



</doc>
<doc id="1601634" url="https://pl.wikipedia.org/wiki?curid=1601634" title="Mercedes-Benz O407">
Mercedes-Benz O407

Mercedes-Benz O407 – autobus podmiejski, produkowany przez niemiecką firmę Mercedes-Benz w latach 1987-2001.
Autobus średniopodłogowy, podmiejski. Posiadał silnik o mocy 240 KM. Produkowano też wersję przegubową o oznaczeniu O407G.

</doc>
<doc id="1601635" url="https://pl.wikipedia.org/wiki?curid=1601635" title="Emanuel Fernandes">
Emanuel Fernandes

Emanuel de Jesus R. da Cos Fernandes (ur. 25 lipca 1967 w Moçâmedes) – angolski siatkarz plażowy, uczestnik igrzysk olimpijskich.
Fernandes wraz z Moraisem Abreu reprezentował Angolę na Letnich Igrzyskach Olimpijskich 2008 odbywających się w Pekinie. Przegrali wszystkie trzy mecze fazy grupowej, kolejno z parami Ricardo / Emanuel z Brazylii, Schacht / Slack z Australii i Geor / Gia z Gruzji. Siatkarze z Angoli zostali sklasyfikowani w turnieju olimpijskim na miejscach od 19. do 25.
Fernandes najlepszy wynik w rozgrywkach World Tour, 17. miejsce, osiągnął z Abreu w 2008 podczas turnieju w Guarujá. W rozgrywkach FIVB występował także w parze z Custodio Ramalho i Mario Makili.

</doc>
<doc id="1601638" url="https://pl.wikipedia.org/wiki?curid=1601638" title="∅">
∅



</doc>
<doc id="1601640" url="https://pl.wikipedia.org/wiki?curid=1601640" title="Joanna Brabancka">
Joanna Brabancka

Joanna Brabancka (ur. 24 czerwca 1322; zm. 1 listopada 1406 w Brukseli) – pochodząca z dynastii z Louvain księżna Brabancji i Limburgii (od 1355 do 1406).
Joanna była córką księcia Jana III i Marii d’Évreux. W 1334 poślubiła hrabiego Holandii i Hainaut Wilhelma. Z tego związku narodził się syn Wilhelm, który zmarł w dzieciństwie. Po śmierci pierwszego męża, w marcu 1352 poślubiła księcia Luksemburga Wacława I. Małżeństwo okazało się bezpotomne.
Jej ojciec zmarł w grudniu 1355. W styczniu 1356 Joanna wraz z mężem podczas uroczystego wjazdu do Brukseli potwierdziła kartę przywilejów stanowych stworzoną jeszcze przez jej ojca i nazwaną od chwili, w której została przez nią podpisana Joyeuse Entrée. Akt ten miał między innymi zapobiec podziałowi księstwa między córki Jana III i stał się podstawą ustrojową Brabancji na kolejne 433 lata. Tego postanowienia nie zaakceptował mąż jej młodszej siostry Małgorzaty Ludwik II de Male i zaatakował Brabancję. Z pomocą cesarza Karola IV Joanna zdołała zachować swój stan posiadania.
Joanna uregulowała kwestię następstwa w układach z maja i września 1404. Jej następcami zostali jej siostrzenica Małgorzata, córka Ludwika II de Male i żona księcia Burgundii Filipa Śmiałego, oraz jej syn Antoni I Brabancki. Małgorzata zmarła 21 marca 1405, a więc przed Joanną. W kwietniu 1405 zawarto nowy układ dostosowujący postanowienia do okoliczności.

</doc>
<doc id="1601642" url="https://pl.wikipedia.org/wiki?curid=1601642" title="Gamu">
Gamu



</doc>
<doc id="1601647" url="https://pl.wikipedia.org/wiki?curid=1601647" title="Heather Corrie">
Heather Corrie

Heather Corrie (ur. 25 lipca 1971) – amerykańska slalomistka kajakowa. Brała udział w 29. Letnich Igrzyskach Olimpijskich. Obecnie mieszka w Loughborough w Wielkiej Brytanii. Ma 173 cm wzrostu i waży 59 kg.
W pierwszym wyścigu kwalifikacyjnym była 12 z czasem 105.78. W drugim wyścigu kwalifikacyjnym była 13 z czasem 105.53. Razem dało jej to 211.31 i 10. miejsce. W półfinale była 8 z czasem 112.51. Dotarła do finału i zajęła w nim 8. miejsce z czasem 104.37.

</doc>
<doc id="1601652" url="https://pl.wikipedia.org/wiki?curid=1601652" title="Carlos Bravo">
Carlos Bravo

Carlos José Bravo López (ur. 25 lipca 1973 w Caracas) – wenezuelski szermierz, szablista. Dwukrotny olimpijczyk (Atlanta 1996 &amp; Pekin 2008). Mierzy 168 cm i waży 72 kg.
W swoim olimpijskim debiucie w 1996 przegrał w 1/32 finału z Hiszpanem Garcíą 11:15 i został sklasyfikowany na 33. miejscu.
W 2008 indywidualnym spotkaniu mężczyzn w 1/32 finału przegrał z polskim szermierzem Marcinem Koniuszem 10:15 i ostatecznie uplasował się na 39. miejscu.

</doc>
<doc id="1601654" url="https://pl.wikipedia.org/wiki?curid=1601654" title="Sternoptychidae">
Sternoptychidae



</doc>
<doc id="1601655" url="https://pl.wikipedia.org/wiki?curid=1601655" title="Jan-Paul Saeijs">
Jan-Paul Saeijs

Jan-Paul Frederik Daniel Saeijs (ur. 20 czerwca 1978 w Hadze) – holenderski piłkarz występujący na pozycji obrońcy.
Kariera.
Saeijs zawodową karierę rozpoczynał w 1998 roku w drugoligowym ADO Den Haag. W 2003 roku awansował z nim do Eredivisie. W tych rozgrywkach zadebiutował 15 lutego 2004 roku w zremisowanym 2:2 pojedynku z Feyenoordem. 10 kwietnia 2004 roku w przegranym 1:3 spotkaniu z RKC Waalwijk strzelił pierwszego gola w Eredivisie. Przez 8 lat w barwach ADO zagrał 161 razy i zdobył 12 bramek.
Na początku 2006 roku Saeijs odszedł do innego pierwszoligowca, Rody Kerkrade. Pierwszy ligowy mecz zaliczył tam 4 lutego 2006 roku przeciwko PSV Eindhoven (2:3). W styczniu 2009 roku został wypożyczony do angielskiego Southamptonu. W Championship zadebiutował 10 stycznia 2009 roku w wygranym 1:0 pojedynku z Barnsley. W Southamptonie spędził pół roku.
Po zakończeniu sezonu 2008/2009 Saeijs wrócił do Rody. Grał w niej jeszcze przez rok. W 2010 roku odszedł do De Graafschap, także grającego w Eredivisie. Pierwszy ligowy mecz zaliczył tam 14 sierpnia 2010 roku przeciwko PSV (0:6). W De Graafschap przez 2 lata rozegrał 28 spotkań, a w 2012 roku, po spadku jego klubu do Eerste divisie, zakończył karierę.

</doc>
<doc id="1601658" url="https://pl.wikipedia.org/wiki?curid=1601658" title="Lepidosirenidae">
Lepidosirenidae



</doc>
<doc id="1601659" url="https://pl.wikipedia.org/wiki?curid=1601659" title="Carolijn Brouwer">
Carolijn Brouwer

Carolijn Brouwer (ur. 25 lipca 1973 w Lejdzie, Holandia) – holenderska, a później belgijska żeglarka. Obecnie mieszka w belgijskiej miejscowości Bredene. Brała udział w 29. Letnich Igrzyskach Olimpijskich.

</doc>
<doc id="1601660" url="https://pl.wikipedia.org/wiki?curid=1601660" title="Trachipteridae">
Trachipteridae



</doc>
<doc id="1601661" url="https://pl.wikipedia.org/wiki?curid=1601661" title="Mercedes-Benz O307">
Mercedes-Benz O307

Mercedes-Benz O307 – autobus podmiejski, produkowany przez niemiecką firmę Mercedes-Benz.
Pierwszy autobus podmiejski Mercedesa-Benza produkowany do 1985 roku.
Zastąpił go model O407.

</doc>
<doc id="1601662" url="https://pl.wikipedia.org/wiki?curid=1601662" title="Michał Zbaraski Wiśniowiecki">
Michał Zbaraski Wiśniowiecki

Michał Zbaraski Wiśniowiecki herbu własnego (zm. w 1517 r. lub następnym) – kniaź, protoplasta rodu Wiśniowieckich. Był najstarszym synem kniazia Wasyla Zbaraskiego. Nazwisko przyjął od odziedziczonej miejscowości Wiśniowiec.
W 1475 r. udało mu się na mocy wyroku królewskiego (występował w imieniu swoim i innych spadkobierców ojca) odzyskać od stryja Semena Zbaraskiego połowę włości po stryju Sołtanie Zbaraskim, którą wspólnie zarządzali po śmierci Sołtana (1472) Semen i ojciec Michała Wasyl, a po śmierci Wasyla przejął ją w całości Semen. W dzielnicy tej znajdował się Wiśniowiec. W 1478 r. dział ten został potwierdzony przez wszystkich zainteresowanych: z jednej strony Semena Zbaraskiego, a z drugiej wdowę po Wasylu Zbaraskim, nieznaną z imienia kniahinię Wasilewę wraz z synami Michałem, trzema Semenami i Fedorem. Do podziału całej ojcowizny, łącznie z częścią odzyskaną od stryja, doszło w 1482 r. Michał wspólnie z jednym z Semenów otrzymali uzyskaną od stryja część, którą podzielili tak, że Wiśniowiec przypadł Michałowi.
W 1490 r. Michał Zbaraski pojawia się po raz pierwszy w dokumentach jako "kniaź Michajło Wisznowiecki" (świadek w procesie w Krzemieńcu). Od tej pory występuje w dokumentach, w których podaje swoje nazwisko jako Wiśniowiecki (Wisznowiecki, Wisznewecki, Wiszniewiecki) (1511, 1512), a w ostatnim ze znanych jako "kniaź Michał Wasilewicz Wisznewecki i Zbarażski" (1517). Kancelaria królewska nazywa go jednak ciągle w dokumentach (nadaniach wsi i pismach urzędowych) Zbaraski (Zbarażski) (1491, 1504, 1507, 1509, 1514).
W czasie pobytu w niewoli moskiewskiej hetmana Konstantego Ostrogskiego Wiśniowiecki sprawował za niego w latach (1504–1507) urząd namiestnika bracławskiego (wcześniej Ostrogskiego zastępował kniaź Andrzej Sanguszko), zdając go po powrocie hetmana. Brał aktywny udział w życiu publicznym, m.in. "razem z innymi kniaziami i panami, sądził sprawy ziemian wołyńskich". Tereny jego włości znajdowały się na szlaku najazdów tatarskich. W 1512 r. koło Wiśniowca polskie wojska pod dowództwem obu hetmanów wielkich, koronnego Mikołaja Kamienieckiego i litewskiego Konstantego Ostrogskiego, rozbiły Tatarów. W bitwie brał udział Wiśniowiecki z synami Iwanem i Aleksandrem.
Michał Wiśniowiecki był również uczestnikiem typowych szlacheckich sporów. W 1511 r. został oskarżony przez szlachcica Dawidowskiego o zbrojny najazd dóbr, a w 1512 r. wraz z synami i hetmanem Ostrogskim zgłosił pretensje do spadku po szlachcicu Kuczuku.
Powiększał swoje posiadłości, otrzymując od króla w dożywocie kilka nadań, a w 1514 r. otrzymał na "wieczność" Brahiń, w którym prawie 100 lat później pojawił się na dworze Wiśniowieckich Dymitr Samozwaniec.
Ostatni raz Michał Zbaraski Wiśniowiecki pojawia się w dokumencie w 1517 r., biorąc udział w sądach.
Miał prawdopodobnie dwie żony nieznanych imion i pochodzenia. Z pierwszą miał syna Aleksandra (protoplastę starszej, tzw. królewskiej linii Wiśniowieckich), z drugą trzech synów, kniaziów Iwana (protoplastę młodszej linii Wiśniowieckich), Fedka, i Fedora.
Wszyscy synowie Michała konsekwentnie używali już nazwiska Wiśniowiecki, tak też nazywani byli w dokumentach urzędowych. Według popisu z 1528 r. bracia Wiśniowieccy mieli obowiązek wystawić łącznie 46 konnych rycerzy, co świadczy, że ich fortuna nie mogła być jeszcze uznana za magnacką.

</doc>
<doc id="1601665" url="https://pl.wikipedia.org/wiki?curid=1601665" title="Cataflam">
Cataflam



</doc>
<doc id="1601667" url="https://pl.wikipedia.org/wiki?curid=1601667" title="Teren Wileński Pole Armii Krajowej">
Teren Wileński Pole Armii Krajowej

Teren Wileński "Pole" SZP-ZWZ-AK – struktura terytorialna i bojowa Okręgu Wilno ZWZ-AK swym zasięgiem obejmująca województwo wileńskie z wyjątkiem Wilna.
„Pole” powstało w 1940 jako struktura terenowa Służby Zwycięstwu Polski na Wileńszczyźnie. Komendant pola podlegał dowódcy wojewódzkiemu Wilno (od maja 1940 komendantowi Okręgu Wilno). Jemu zaś podlegali dowódcy powiatowi, a tym dowódcy placówek (placówka obejmowała zazwyczaj jedną gminę). W styczniu 1943 zlikwidowano podział okręgu na „Dwór” i „Pole”. Od tej pory okręg dzielił się na garnizon miasta Wilno i Inspektoraty.
Struktura „Pola”.
Kierowanie wszystkimi sektorami możliwe było dopiero od połowy czerwca 1940. Trzy sektory pola dały początek podziałowi Okręgu Wileńskiego AK na Inspektoraty.

</doc>
<doc id="1601669" url="https://pl.wikipedia.org/wiki?curid=1601669" title="Siły Powietrzne Imperium Osmańskiego">
Siły Powietrzne Imperium Osmańskiego

Siły Powietrzne Imperium Osmańskiego () – lotnictwo wojskowe Imperium Osmańskiego utworzone w czerwcu 1909 roku jako jedno z pierwszych formacji lotniczych na świecie. Były poprzednikiem Tureckich Sił Powietrznych utworzonych w 1923 roku.
Historia.
Pierwsi tureccy piloci zostali wysłani do Europy w celu szkolenia lotów bojowych w końcu 1910 roku. Jednak z powodów organizacyjnych powrócili do kraju na wiosnę 1911 roku. W tym samym roku została utworzona Komisja Lotnictwa ("Havacılık Komisyonu") przy Ministerstwie Wojny. Pierwsza stacja lotnicza ze szkołą ("Tayyare Istasyonu ve Mektebi") rozpoczęła działanie 1 czerwca 1911 roku w San Stefano (obecnie Yeşilköy). Pierwsze licencje lotnicze uzyskali tureccy piloci wojskowi w szkole pilotażu Louisa Blériota we Francji 21 lutego 1912 roku. W tym samym roku jeszcze 8 oficerów tureckich zostało wysłanych na szkolenie do Francji. Kolejnym krokiem na drodze tworzenia lotnictwa tureckiego była inauguracja działalności Akademii Lotniczej ("Hava Okulu") w Konstantynopolu 3 lipca 1912 roku.
W marcu 1912 roku zakupiono we Francji i przetransportowano do Konstantynopola kilka samolotów Deperdussin Monocoque i Deperdussin Typ B oraz kilka samolotów Blériot XI. Na koniec tegoż roku Siły Powietrzne Imperium Osmańskiego posiadały łącznie 15 samolotów, zakupionych głównie ze składek społecznych.
W 1913 roku została utworzona pierwsza jednostka rozpoznawcza osmańskiego lotnictwa. W czerwcu 1914 roku marynarka wojenna Imperium Osmańskiego utworzyła swoją własną akademię lotniczą "Deniz Hava Okulu".
Wojny bałkańskie.
W 1911 roku Włochy zaatakowały kolonię turecką w Libii (wojna włosko-turecka), używając samolotów w celach rozpoznawczych oraz przeprowadzając pierwsze bombardowania. Drugi raz lotnictwo tureckie wzięło udział w walkach przeciw Czarnogórze, Serbii, Bułgarii i Grecji pomiędzy wrześniem 1912 a październikiem 1913 roku (wojny bałkańskie). 17 tureckich samolotów wykonywało misje rozpoznawcze. W początkowym okresie jednostki lotnicze straciły kilka samolotów i kilku pilotów. Trzeci raz brały udział w walkach przeciwko Bułgarii w kooperacji z Serbią.
I wojna światowa.
Po wybuchu I wojny światowej Siły Powietrzne Imperium Osmańskiego były pod bezpośrednią kontrolą naczelnego dowództwa ("Baskomutanlik Vekaleti"). W 1915 roku po przystąpieniu Imperium Osmańskiego do państw centralnych do Konstantynopola przybyli pierwsi oficerowie niemieccy, a do sił powietrznych lotnicy niemieccy (jednym z nich był Hans Joachim Buddecke). W ramach wymiany grupa pilotów tureckich udała się do Niemiec w celach doskonalenia sztuki pilotażu wojskowego.
W maju 1916 roku Siły Powietrzne Imperium Osmańskiego liczyły 81 pilotów i obserwatorów (jednym z nich był Ludomił Rayski, późniejszy generał brygady Wojska Polskiego i dowódca lotnictwa) oraz około 90 samolotów. Wkrótce Niemcy przerzucili na terytorium Imperium 460 samolotów, z których 260 zostało przekazanych lotnictwu tureckiemu, a 200 pozostało w jednostkach niemieckich operujących z terytorium Turcji.
Siły Powietrzne Imperium Osmańskiego walczyły na wielu frontach I wojny światowej od Galicji na północy, po Kaukaz na wschodzie i Jemen na południu. W większości jednostek lotniczych większość personelu stanowili lotnicy i obserwatorzy niemieccy. Po zakończeniu I wojny światowej i okupacji Imperium Osmańskiego lotnictwo zostało zredukowane do departamentu w ministerstwie wojny. Cały personel, łącznie z pilotami i instruktorami został zdemobilizowany.

</doc>
<doc id="1601675" url="https://pl.wikipedia.org/wiki?curid=1601675" title="Warrior on the Edge of Time">
Warrior on the Edge of Time

Warrior on the Edge of Time – piąty studyjny album grupy Hawkwind, wydany w 1975 roku.

</doc>
<doc id="1601676" url="https://pl.wikipedia.org/wiki?curid=1601676" title="Axel Zeebroek">
Axel Zeebroek

Axel Zeebroek (ur. 25 lipca 1978 w Dinant) – belgijski triathlonista. Ma 183 cm wzrostu i waży 73 kg. Brał udział w 29. Letnich Igrzyskach Olimpijskich. W klasyfikacji końcowej był 13. na 55 startujących zawodników.

</doc>
<doc id="1601683" url="https://pl.wikipedia.org/wiki?curid=1601683" title="Wincenty I Gonzaga">
Wincenty I Gonzaga

Wincenty I Gonzaga (ur. 21 września 1562 w Mantui, zm. 9 lutego 1612 tamże) – książę Mantui i Montferratu.
Urodził się jako najstarszy syn księcia Mantui i markiza Montferratu Wilhelma I Gonzagi i jego żony Eleonory Habsburżanki. Na tron wstąpił po śmierci ojca 14 sierpnia 1587. 2 marca 1581 w Piacenzy ożenił się z córką księcia Parmy Małgorzatą Farnese. Nie mieli jednak dzieci, a 26 maja 1583 ich małżeństwo zostało unieważnione. 29 kwietnia 1584 w Mantui poślubił córkę wielkiego księcia Toskanii Eleonorę Medycejską. Para miała sześcioro dzieci:

</doc>
<doc id="1601684" url="https://pl.wikipedia.org/wiki?curid=1601684" title="Zoran Kulić">
Zoran Kulić

Zoran Kulić, cyr. Зоран Кулић (ur. 19 sierpnia 1975 w Belgradzie, Jugosławia) – serbski piłkarz, grający na pozycji pomocnika.
Kariera piłkarska.
Kariera klubowa.
W latach 1994–2000 bronił barw klubów FK Jedinstvo Surčin, FK Hajduk Kula, FK Bečej, Sileks Kratowo i FK Mladost Lučani. 2 stycznia 2001 razem z Goranem Gavranciciem podpisał 5-letni kontrakt z Dynamem Kijów. Fizycznie zbudowany centralny pomocnik jednak nie potrafił zagrać w podstawowym składzie Dynama i występował w drugiej drużynie Dynamo-2 Kijów. Po półrocznych występach (według słuchów pobił się z innym piłkarzem Dynama) został zwolniony z drużyny. Potem wrócił do Serbii, gdzie występował w klubach FK Mladost Lučani, FK Smederevo i FK Banat Zrenjanin.

</doc>
<doc id="1601685" url="https://pl.wikipedia.org/wiki?curid=1601685" title="Arkadij Rotstein">
Arkadij Rotstein

Arkadij Rotstein, ros. Аркадий Ротштайн (ur. 29 kwietnia 1961 we Lwowie) – ukraiński szachista, reprezentant Niemiec od 1999, arcymistrz od 1994 roku.
Kariera szachowa.
Do końca lat 80. XX wieku występował wyłącznie w turniejach rozgrywanych w Związku Radzieckim. W 1990 i 1991 r. dwukrotnie wystąpił w barwach klubu KKSz Kraków w rozgrywkach o drużynowe mistrzostwo Polski. W kolejnych latach odniósł szereg sukcesów na arenie międzynarodowej, zwyciężając bądź dzieląc I miejsca m.in. w:
Najwyższy ranking w dotychczasowej karierze osiągnął 1 lipca 2002 r., z wynikiem 2557 punktów zajmował wówczas 11. miejsce wśród niemieckich szachistów.

</doc>
<doc id="1601686" url="https://pl.wikipedia.org/wiki?curid=1601686" title="Dark Sector">
Dark Sector

Dark Sector – gra akcji stworzona przez Digital Extremes. Dostępna na Playstation 3, Xbox 360 oraz Microsoft Windows. W Polsce dystrybutorem gry jest City Interactive.
Fabuła.
Akcja gry dzieje się w niedalekiej przyszłości, w jednym z postradzieckich miasteczek. W grze wcielamy się w postać agenta CIA, Haydena Tenno. W prologu zostaje on zarażony wirusem technocytu, który zamienia tkankę organiczną w metal, przez co ręka bohatera zamienia się w metalowe ramię, z którego wyrasta dysk, część ciała którą można rzucać i sterować własnymi myślami. Głównym wrogiem są żołnierze, ale również inni zarażeni technocytem ludzie.

</doc>
<doc id="1601688" url="https://pl.wikipedia.org/wiki?curid=1601688" title="Synagoga Gemiluth Chessed w Port Gibson">
Synagoga Gemiluth Chessed w Port Gibson

Synagoga Gemiluth Chessed w Port Gibson – jest to synagoga reformowana wybudowana w stylu mauretańskim położona w Port Gibson w stanie Missisipi.
Synagoga została wybudowana w 1891 roku przez lokalną wspólnotę żydowską założoną przez niemieckich Żydów pochodzących z rejonu Alzacji oraz Lotaryngii. 
Obecnie synagoga nie jest aktywna i nie odbywają się w niej nabożeństwa. Powodem zaistniałej sytuacji był podział w lokalnej społeczności żydowskiej, zmniejszenie się populacji żydowskiej w okolicach Port Gibson, a także przejście lokalnych Żydów do innych wspólnot żydowskich oddalonych znacznie dalej od miasta.
Mimo że synagoga jest obecnie zamknięta, stanowi jedną z głównych atrakcji miasta. Budynek synagogi wybudowany w stylu mauretańskim obecnie jest w dobrym stanie technicznym. Mimo to widoczny jest wpływ nieużytkowania synagogi na stan budynku, przez co synagoga nie posiada części oryginalnie zdobionych okien oraz innych elementów dekoracyjnych, które uległy pozastępowanemu zniszczeniu.

</doc>
<doc id="1601712" url="https://pl.wikipedia.org/wiki?curid=1601712" title="Hall of the Mountain Grill">
Hall of the Mountain Grill

Hall of the Mountain Grill – czwarty album studyjny grupy Hawkwind, wydany w 1974 r. przez United Artists. Autorem projektu okładki jest Barney Bubbles. Na liście Pop Albums magazynu "Billboard" płyta dotarła do miejsca 110.

</doc>
<doc id="1601714" url="https://pl.wikipedia.org/wiki?curid=1601714" title="Paul de Vos">
Paul de Vos

Paul de Vos (ur. 1591, 1592 lub 1595 w Hulst, zm. 30 czerwca 1678 w Antwerpii) – flamandzki malarz barokowy, brat portrecisty Cornelisa de Vosa i szwagier Fransa Snydersa.
Urodził się w Hulst pod Antwerpią (obecnie holenderska prowincja Zelandia). Wspólnie z braćmi Cornelisem i Janem uczył się u mało znanego malarza Davida Remeeusa (1559–1626). Własny styl wypracował pod wpływem animalisty Franza Snydersa. Malował dynamiczne sceny polowań, zwierzęta i ptaki. Tworzył martwe natury, których głównym elementem były trofea myśliwskie. Współpracował z wybitnymi malarzami, na których zlecenie malował zwierzęta na ich obrazach, m.in. u Jacoba Jordaensa, Jana Wildensa i Antoona van Dycka. Wspólnie z Rubensem i Snydersem wykonał malowidła dekoracyjne, m.in. w pałacu Torre de la Parada na zlecenie Filipa IV króla Hiszpanii. Prowadził popularny warsztat malarski i wykonywał zlecenia arystokracji flamandzkiej i hiszpańskiej. Od 1620 był członkiem gildii św. Łukasza.
W zbiorach Muzeum Narodowego w Warszawie znajdują się dwa obrazy Paula de Vosa: "Indyk i kogut" (nr inw. M.Ob. 2504) i martwa natura pt. "Spiżarnia" (nr. inw. 186966).

</doc>
<doc id="1601718" url="https://pl.wikipedia.org/wiki?curid=1601718" title="SAP Open 2009">
SAP Open 2009

SAP Open 2009 – tenisowy turniej ATP World Tour rangi ATP World Tour 250 z cyklu SAP Open rozgrywany w dniach 9–15 lutego 2009 roku w San Jose na kortach twardych w hali o puli nagród 600 000 dolarów amerykańskich.

</doc>
<doc id="1601722" url="https://pl.wikipedia.org/wiki?curid=1601722" title="Menoponidae">
Menoponidae

Menoponidae – rodzina skórnych pasożytów ssaków i ptaków należących do rzędu Phthiraptera. Powodują chorobę zwaną wszołowicą. Dawniej nazywane wszołami.
Menoponidae stanowią rodzinę składającą się obecnie z około 70 rodzajów.
Najważniejszymi rodzajami są:

</doc>
<doc id="1601724" url="https://pl.wikipedia.org/wiki?curid=1601724" title="Zezé Procópio">
Zezé Procópio

Zezé Procópio, właśc. José Procópio Mendes (ur. 12 sierpnia 1913 w Varginha, zm. 8 lutego 1980 w Valença), brazylijski piłkarz, pomocnik. Brązowy medalista MŚ 1938.
Podczas kariery (1932–1948) grał w Villa Nova AC, Atlético Mineiro, Botafogo FR, SE Palmeiras i São Paulo FC, zwyciężając w rozgrywkach stanowych w Minas Gerais (Campeonato Mineiro) i São Paulo (Campeonato Paulista). Z reprezentacji Brazylii brał udział w finałach mistrzostw świata. Podczas MŚ 38 wystąpił w czterech spotkaniach. Brał udział w Copa América 1946 (drugie miejsce).

</doc>
<doc id="1601726" url="https://pl.wikipedia.org/wiki?curid=1601726" title="Zeze Procopio">
Zeze Procopio



</doc>
<doc id="1601731" url="https://pl.wikipedia.org/wiki?curid=1601731" title="1. deild Wysp Owczych (1983)">
1. deild Wysp Owczych (1983)

W roku 1983 odbyła się 41. edycja 1.deild (dziś, od 2012 roku zwanej Effodeildin), czyli pierwszej ligi piłki nożnej archipelagu Wysp Owczych. Tytułu mistrza kraju bronił zespół HB Tórshavn ze stolicy archipelagu, jednak nie utrzymał on po raz drugi tej pozycji, a jego miejsce na zajął GÍ Gøta, po raz pierwszy w swej historii.
Obecnie w rozgrywkach pierwszej ligi Wysp Owczych bierze udział 10 zespołów, jednak nie zawsze tak było. W 1983 grało ich osiem. Sytuacja ta utrzymywała się od rozgrywek w 1979, kiedy liczbę grających drużyn zwiększono o jeden. Działo się tak przez stale wzrastającą liczbę farerskich drużyn. Możliwość spadku do niższego poziomu rozgrywek pojawiła się w 1976, tym razem do 2.deild (dziś "1.deild") trafił klub MB Miðvágur, który dopiero awansował właśnie z drugiej ligi.
Dużym zaskoczeniem tego sezonu był nagły spadek poziomu gry zawodników klubu TB Tvøroyri. Z górnych pozycji w lidze (od 1976 ani razu nie spadli poniżej drugiego miejsca) zajęli tym razem siódmą, przedostatnią pozycję w tabeli.
Wybrano wtedy dwóch królów strzelców, obaj do bramki trafili po 10 razy. Jednym z nich był Hansen z B68 Toftir, a drugim Hans Leo í Bartalsstovu ze zwycięskiego GÍ Gøta.
Za zwycięstwo w tych rozgrywkach przyznawano jeszcze dwa punkty, a nie trzy, jak to ma obecnie miejsce.
Rozgrywki.
Wyniki spotkań.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1601734" url="https://pl.wikipedia.org/wiki?curid=1601734" title="Rezerwat przyrody Przełom rzeki Dębnicy">
Rezerwat przyrody Przełom rzeki Dębnicy

Rezerwat przyrody „Przełom rzeki Dębnicy” – rezerwat krajobrazowy o powierzchni 138,59 ha, utworzony 9 stycznia 2009, w województwie zachodniopomorskim, w powiecie szczecineckim, gmina Barwice, na wschodnim skraju Drawskiego Parku Krajobrazowego, 7 km na południe-południowy zachód od Barwic i 14 km na północ-północny wschód od Czaplinka.
Celem ochrony jest zachowanie młodoglacjalnego krajobrazu z przełomem rzeki o podgórskim charakterze, przez wał moreny czołowej. Obszar rezerwatu obejmuje dolinę Dębnicy z bogatą i zróżnicowaną florą i fauną, w tym stanowiskami widłozębu zielonego ("Dicranum virde"), hildenbrandii rzecznej ("Hildenbrandia rivularis") i pliszki górskiej ("Motacilla cinerea").
Nadzór: Nadleśnictwo Połczyn.
Na terenie rezerwatu wyznakowano ścieżkę przyrodniczą "Przełom rzeki Dębnicy" o długości 10 km (8 przystanków, czas przejścia 4 godziny). Przez rezerwat prowadzi znakowany niebieski turystyczny Szlak Szwajcarii Połczyńskiej.

</doc>
<doc id="1601735" url="https://pl.wikipedia.org/wiki?curid=1601735" title="Doremi Fasol Latido">
Doremi Fasol Latido

Doremi Fasol Latido – trzeci studyjny album grupy Hawkwind wydany w 1972 r. nakładem wytwórni United Artists. Płyta nagrana została w Rockfield Studios w Monmouth (Walia). Okładkę zaprojektował Barney Bubbles.

</doc>
<doc id="1601737" url="https://pl.wikipedia.org/wiki?curid=1601737" title="Transport współmodalny">
Transport współmodalny



</doc>
<doc id="1601738" url="https://pl.wikipedia.org/wiki?curid=1601738" title="Maine de Biran">
Maine de Biran

Marie-François-Pierre-Gonthier Maine de Biran (ur. 29 listopada 1766 w Bergerac, zm. 20 lipca? 1824 w Paryżu) – francuski filozof, znany jako Maine de Biran. Jego idee wywarły wpływ na kształtowanie się światopoglądu Henri Bergsona.
Życiorys.
Z zawodu był wojskowym oraz politykiem. Z racji wątłego zdrowia, często zmieniał tryb życia oraz wykonywaną pracę. Podczas rewolucji francuskiej w 1789 roku został ranny i porzucił służbę wojskową. Osiedlił się w podmiejskim folwarku, gdzie mógł się oddać swojej filozoficznej pasji. Obok spokojnie mijającego życia na wsi, wciąż próbował powrócić do polityki. W 1795 roku wstąpił do administracji i wkrótce został członkiem Rady Pięciuset. Jednak Dyrektoriat unieważnił jego mandat, z powodu wystąpień przeciwko terrorowi. Został zmuszony powrócić do spokojnego życia wiejskiego. W 1806 spróbował jeszcze raz wrócić do polityki, co udało mu się dokonać. Ponownie został członkiem Parlamentu, porzucił wiejskie życie i od 1812 roku zamieszkał na stałe w Paryżu.
Kiedy Burbonowie przejęli władzę, został radcą stanu.
Choć mocno zaangażował się w działalność polityczną, nie porzucił filozofii i to ona przyniosła mu pośmiertną sławę. Pisał dużo, ale głównie do szuflady, swoich prac nie ogłaszał.
Dzieła opublikowane.
Za jego życia wszystkie pozostały w rękopisie, z wyjątkiem jednej rozprawy o przyzwyczajeniu. Po śmierci Maine de Biran, 4 tomy jego rękopisów wydał Victor Cousin w 1841 roku, a nowe 3 tomy Ernest Naville w 1859 roku.
Najważniejsze poglądy filozofa zostały zawarte w "Science et psychologie" Alexisa Bertranda w 1887 roku. Szereg drobnych rozpraw wydał Pierre Tisserand w 1906, a w setną rocznicę śmierci filozofa ukazał się jego dziennik "Journal intime" w czasopiśmie naukowym Revue de métaphysique et de morale.
Poglądy Maine de Birana.
Wyszedł z panującej w tej czasie szkoły francuskich ideologów. Uczył się od Condillaca, przyjaźnił się z Cabanisem i Destuttem de Tracy. Podobnie jak oni przeszedł z tradycji kantowskiej do metafizyki idealistycznej i spirytualizmu. Swoimi poglądami wywarł wpływ na następne pokolenie spirytualistów francuskich, Victora Cousina i Felixa Ravaissona-Molliena.
Świadomość jaźni.
Maine de Biran fascynował ludzki umysł i pragnął przeprowadzić jego dokładną analizę. Odkrył, że ludzki umysł nie jest tylko biernym odbiorcą wrażeń, ale że bezpośrednio doświadcza i na podstawie tego buduje własne spostrzeżenia, co przemawia za właściwościami aktywnymi umysłu. Dzięki tej aktywności, jesteśmy w stanie odebrać, za pomocą cielesnych i psychicznych wrażeń, świadomość własnego istnienia. W ten sposób wiemy, że jesteśmy sami dla siebie, a nie tylko przedmiotem takim jak każdy inny.
Wewnętrzne doświadczenie.
Świadomość własnej jaźni nie podlega analizie, ponieważ jest faktem pierwotnym, tak jak uznawał to Kartezjusz, lecz w przeciwieństwie do niego, francuski filozof doszedł do tego bez zbędnego założenia "cogito ergo sum". Wystarczy sam fakt, że myślimy i on traktowany jako doświadczenie wewnętrzne świadczy, że istniejemy. Za bezpośrednie doświadczenie odpowiada zmysł wewnętrzny, odrębny od zmysłu zewnętrznego (który jest odpowiedzialny za doświadczenia zewnętrzne). Zmysł wewnętrzny zyskał nazwę "sens intime".
Poprzez analizę psychologiczną przeprowadzoną na sobie, Maine de Biran doszedł do metafizyki konkretnej jaźni, odrzucając pesymizm empirystów, że samych siebie zbadać i poznać nie można.
Pierwotny fakt doświadczenia.
Według sensualistów to wrażenia były odpowiedzialne za wewnętrzne doświadczenia, a Maine de Birana uznał, że to dzięki wysiłkowi możemy doświadczać siebie i świat zewnętrzny. Wysiłek pojmował jako termin składający się z woli i oporu. Nie ma wysiłku, gdzie nie ma woli, ale nie ma go też, gdzie nie ma oporu. Dlatego pierwotnym faktem poczucia naszego istnienia jest poczucie aktywności woli. Więc nie "myślę, więc jestem", ale "chcę, więc jestem". Kiedy wola nasza napotyka opór, oznacza to że zbliżyliśmy się do granicy jaźni. Jeżeli jaźń posiada granicę, to po to by oddzielać świat wewnętrzny od zewnętrznego. Fakt wysiłku jest źródłem poznania podmiotu, przedmiotów i świata zewnętrznego.
Poznanie świata zewnętrznego.
Wiedza o świecie wynika z pierwotnego faktu doświadczenia wewnętrznego. Z bezpośrednio danego nam doświadczenia wewnętrznego przenosimy pojęcia na świat zewnętrzny, który możemy znać jedynie pośrednio. Przyczyny zewnętrzne zostają wytworzone z poczucia własnej aktywności umysłu. Z poczucia istnienia jaźni, wywodzą się wszystkie idee pierwotne, jak przyczyna, jedność, tożsamość, substancja.
Taka analiza psychologiczna zaprowadziła Maine'a de Birana do metafizyki spirytualistycznej, że z własnej jaźni poznajemy prawdziwe istnienie świata. Jednak był ostrożny w twierdzeniu, że poznanie może być całkowite. Kładł nacisk na jego względność, ulegając wpływom swojego przyjaciela, fizyka Ampère'a.
Od metafizycznego pojmowania świata przeszedł do religijnego, uznając że związek naszego umysłu z Bogiem jest "prawdziwym faktem psychologicznym, a nie tylko faktem wiary".

</doc>
<doc id="1601739" url="https://pl.wikipedia.org/wiki?curid=1601739" title="Komodalność">
Komodalność



</doc>
<doc id="1601743" url="https://pl.wikipedia.org/wiki?curid=1601743" title="The Best Smooth Jazz... Ever!">
The Best Smooth Jazz... Ever!

The Best Smooth Jazz... Ever! – pierwsza część czteropłytowych albumów kompilacyjnych z serii "The Best... Ever!", wydawanych przez wytwórnię EMI.
Składanka ukazała się na rynku 10 maja 2004 roku. Była to pierwsza część serii składanek jazzowych tej wytwórni. Na krążkach znalazły się utwory jazzowe zarówno współczesnych artystów tego gatunku, jak i wykonawców, którzy śpiewali w pierwszej i drugiej połowie XX wieku.
Album w Polsce uzyskał status podwójnej diamentowej płyty.
Lista utworów.
Na czterech płytach znalazły się następujące utwory:

</doc>
<doc id="1601744" url="https://pl.wikipedia.org/wiki?curid=1601744" title="Bitwa o Sankt Vith">
Bitwa o Sankt Vith

Bitwa o Sankt Vith – bitwa stoczona pomiędzy wojskami niemieckimi i amerykańskimi w rejonie belgijskiego miasta Sankt Vith podczas ofensywy w Ardenach w czasie II wojny światowej.
Miasto Sankt Vith, ważny węzeł drogowy, znajdowało się blisko granicy między 5 Armią a 6 Armią Pancerną Seppa Dietricha, dwoma najsilniejszymi jednostkami biorącymi udział w ofensywie ardeńskiej. Miasto znajdowało się także blisko zachodniego krańca luki Losheim, strategicznie położonej doliny prowadzącej pomiędzy gęsto zalesionymi grzbietami lasu ardeńskiego i osi całej niemieckiej ofensywy. Przeciwko atakującym stanęły jednostki amerykańskiego VIII Korpusu. Obrońcy byli skupieni wokół sił 7 Dywizji Pancernej i obejmowali także 424 Pułk Piechoty ze 106 Dywizji Piechoty, elementy 9 Dywizji Pancernej i 112 Pułk Piechoty z 28 Dywizji Piechoty. Jednostki te, które działały pod dowództwem gen. Roberta Hasbroucka (7 Dywizja Pancerna) i Alana Jonesa (106 Dywizja Piechoty), skutecznie oparły się atakom niemieckim, tym samym znacznie spowalniając ofensywę nieprzyjaciela.
Na rozkaz feldmarsz. Bernarda Montgomery'ego gen. Bruce Clarke, dowódca Grupy Bojowej B 7 Dywizji Pancernej, zrezygnował z dalszej obrony Sankt Vith 21 grudnia 1944 r.; oddziały amerykańskie wycofały się na pozycje wspierane przez 82 Dywizję Powietrznodesantową na zachodzie, stanowiąc skuteczną przeszkodę dla dalszego ataku Niemców. Do 23 grudnia, kiedy Niemcy rozbili swoje flanki, pozycja obrońców stała się nie do utrzymania, a żołnierze amerykańscy zostali zmuszeni do wycofania się na zachód od rzeki Salm. W sytuacji, gdy niemiecki plan przewidywał zajęcie Sankt Vith do godz. 18:00 17 grudnia, przedłużające się działania w jego obrębie i wokół miasta stanowiły poważnego opóźnienie w ich harmonogramie.
Tło sytuacyjne.
Przygotowania niemieckie: od 15 września do 16 grudnia 1944 r..
Adolf Hitler, przywódca III Rzeszy, po raz pierwszy nakreślił swój plan zdecydowanej kontrofensywy na froncie zachodnim 16 września 1944 r. Celem tego ataku było przełamania słabo obsadzonych linii amerykańskiej 1 Armii między Monschau i Wasserbillig siłami Grupy Armii B feldmarsz. Walthera Modela, przeprawienie się przez Mozę pomiędzy Liège i Dinant, odbicie Antwerpii i zachodniego brzegu ujścia rzeki Skaldy. Cele kontrofensywy były zarówno wojskowe, jak i polityczne. Hitler twierdził, że sojusz między Wielką Brytanią a Stanami Zjednoczonymi w Europie Zachodniej był nienaturalny, a zatem kruchy i rozpadłby się, gdyby wbić klin pomiędzy siły amerykańskie i brytyjskie. Niemcy mogliby następnie zawrzeć oddzielny pokój z zachodnimi aliantami i skoncentrować swoje armie na walce przeciwko Związkowi Sowieckiemuu.
W miesiącach następujących po pierwszym ogłoszeniu planu, Hitler zbierał w tajemnicy rezerwy na swój plan, zdając sobie sprawę, że taka ofensywa nie odniesie sukcesu, jeśli nie będzie całkowitym zaskoczeniem. Wybranym dowódcą frontu zachodniego i figurantem, za którym gromadziły się nowe armie, był feldmarszałek Gerd von Rundstedt, cieszący się znakomitą reputacją i szacunkiem. Pod jego autorytetem odtworzono Grupę Armii B, składającą się z trzech armii: 6 Armii Pancernej SS, 5 Armii Pancernej i 7 Armii. Te siły miały poprowadzić uderzenie na zachód przez Ardeny w powtórce wielkiej zachodniej ofensywy z 1940 roku, rozdzielając armie Sprzymierzonych. 6 Armia Pancerna SS byłaby silnym prawym ramieniem ofensywy na północnej flance i miała za zadanie przekroczyć grzbiet Elsenborn na najkrótszej drodze do Antwerpii. 5 Armia Pancerna miała wspierać lewą flankę 6 Armii Pancernej, a mniej mobilna 7 Armia blokować ataki na flankach skierowane przeciwko lewemu skrzydłu atakujących armii.
Na centralnym odcinku nowej, wielkiej ofensywy znalazła się 5 Armia Pancerna. Nie była ona ani tak uprzywilejowana politycznie, ani tak dobrze wyposażona, jak 6 Armia Pancerna SS. Jednakże 5 Armia miała tę przewagę, ponieważ była pod dowództwem gen. Hasso von Manteuffela, który jawił się ekspert w wojnie zmechanizowanej znanej z frontu wschodniego. Manteuffel był znany ze skrupulatnego planowania i śmiałości w dzianiu, a także zdolności do samodzielnego myślenia, które w przeszłości prowadziło czasami do problemów z jego przełożonymi. Wciąż zachował wystarczająco dobrą reputację, aby powierzono mu ważną rolę wspierającą w wielkim planie, a jego 5 Armia Pancerna wciąż reprezentowała znaczną siłę mobilną. Cztery dywizje pancerne i jedna brygada pancerna były wspierane przez pięć dywizji grenadierów ludowych oraz liczne jednostki artyleryjskie, przeciwlotnicze i rakietowe.
Poinformowany o charakterze nowej ofensywy na spotkaniu z Hitlerem, von Rundstedtem i Modelem 27 października 1944 r., Manteuffel przystąpił do wywierania swojego osobistego piętna na wielkim planie. Początkowo popierał próbę Modela i Rundstedta, aby zawęzić zakres operacji adekwatnie do środków, jakimi dysponowała Grupa Armii B. Ofensywa z 1944 r. nie mogła dorównać sile inwazji na Zachód sprzed czterech lat. Brakowało pojazdów, a tym bardziej samolotów. Dlatego Manteuffel poparł coś, co nazwano „małym rozwiązaniem”, ograniczoną osłoną, która zniszczyłaby amerykańską 1 i 9 Armię. Manteuffel określił ten plan ze swojego zamiłowania do brydża jako „szlemik”, w przeciwieństwie do planu „szlema” Hitlera, dotyczącego odbicia Antwerpii. Jednak führer nie chciał jednak słyszeć o żadnym ograniczaniu swoich planów, więc Antwerpia pozostała oficjalnym celem ofensywy, a Manteuffel musiał zadowolić się drobnymi zmianami taktycznymi.
Dokonując rozmieszczenia swoich sił wzdłuż zachodniej ściany przeciwległej do linii amerykańskich, Manteuffel przeprowadził szeroko zakrojone rozpoznanie pozycji nieprzyjaciela na froncie niemieckiej 5 Armii Pancernej. Na podstawie tych obserwacji, wykonanych w mundurze pułkownika piechoty, Manteuffel zasugerował pewne zmiany w planie ataku. Polegały one na ograniczeniu lub wyeliminowaniu ostrzału artyleryjskiego w obszarach, gdzie siły amerykańskie miały zwyczaj wycofywać się na noc, lub gdzie były tak rozmieszczone, że pozwalały żołnierzom niemieckim zbliżyć się do nich w nocy przed atakiem. Zasugerował także użycie reflektorów odbijających światło od chmur, aby oświetlić drogę w zimowej ciemności poprzedzającej świt. Hitler zgodził się na te zmiany
Planując rzeczywisty atak, Manteuffel podzielił swoją 5 Armię Pancerną na trzy korpusy złożone z piechoty, czołgów i wspierającej artylerii. Środek ciężkości, czyli "schwerpunkt", składałby się z XLVII Korpusu Pancernego i LVIII Korpusu Pancernego posuwających się na zachód przez rzekę Our w Ouren z południa lub lewej flanki frontu armii niemieckiej. Następnie mieli zająć centrum komunikacyjne regionu, Bastogne, zanim przekroczą rzekę Muozę w Namur. Trzecia grupa, Korpus LXVI, miała w tym czasie posunąć się na zachód po obu stronach Schnee Eifel. Ten najbardziej wysunięty na północ lub prawy element flankowałby i zaczął otaczać siły amerykańskie zajmujące Sankt Vith pierwszego dnia ataku. LXVI Korpus był najsłabszym ze wszystkich trzech korpusów, bez dywizji pancernej ani transportu silnikowego, ale zawierał dołączony batalion dział pancernych. Dywizja Panzer Lehr i Führerbegleitbrigade (Brygada Eskortowa Führera) miały być trzymane w rezerwie, a tej ostatniej można było użyć tylko za wyraźną zgodą Modela. Preferencja Manteuffela dla „szlemika” znalazła odzwierciedlenie w braku planowania jakichkolwiek posunięć po dotarciu do Mozy.
LXVI Korpus składał się z dwóch dywizji Grenadierów Ludowych. Z tych dwóch 18 Dywizja Grenadierów Ludowych była na tym obszarze najdłużej, bo od października i składała się w przeważającej części z dywizji polowej Luftwaffe z dodatkowymi spieszonymi marynarzami Kriegsmarine. Oddział dowodzony przez płk Hoffmana-Schonborna został utworzony w okupowanej Danii we wrześniu tego roku. 62 Dywizja Grenadierów Ludowych pod dowództwem płk. Friedricha Kittla została utworzona z pozostałości 62 Dywizji Piechoty, zniszczonej na froncie wschodnim, uzupełnionej przez Czechów i Polaków przymusowo wcielonych do armii niemieckiej, z których większość nie znała języka niemieckiego. Gen. Walther Lucht, dowódca LXVI Korpusu, uważał 18 Dywizję Grenadierów Ludowych za bardziej wiarygodną ze względu na jej znajomość lokalnego terenu i etniczny skład niemiecki. Z tego powodu zaufał jej, wyznaczając ją do najbardziej złożonych elementów planu i przydzielając więcej sprzętu transportowego.
18 Dywizja Grenadierów Ludowych miała zatem odgrywać główną rolę w szeregu posunięć, przeprowadzonych aby odciąć jednostki zajmujące pozycje na pierwszej linii amerykańskiego frontu i doprowadzić do ostatecznej konwergencji 18 i 62 Dywizji w Sankt Vith. Manteuffel wyjaśnił również, że postęp LXVI Korpusu będzie zależał od tego, co Niemcy nazywali "Stoßtrupptaktik" (taktyka przenikania). Ten system ataku opierał się na specjalnych zespołach uderzeniowych liczących do 80 ludzi, którzy wykorzystali trudny teren Ardenów, aby ominąć umocnione punkty i przejąć kluczowe mosty, skrzyżowania i wzniesienia. Manteuffel utworzył również specjalny zmechanizowany batalion inżynieryjny, wykorzystujący pojazdy półgąsienicowe i samobieżne działa szturmowe do usuwania blokad i umożliwiania szybkich ataków z flanki.
Rozmieszczenie sił amerykańskich i fortyfikacje: od 24 października do 15 grudnia 1944 r..
Podczas gdy LXVI Korpus Manteuffela zbierał się do wyprawy na zachód, amerykańska 1 Armia przygotowywała własny atak. Aby dostać się do Niemiec, amerykańskie naczelne dowództwo zdało sobie sprawę, że będzie musiało kontrolować zapory regulujące przepływ wody w rzece Roer. Atak na tamy przeprowadziła 2 Dywizja Piechoty. Ta bardzo doświadczona jednostka walczyła w całej Europie Zachodniej, od Normandii po Schnee Eifel. W grudniu 1944 r. zajmowała ufortyfikowane pozycje na grzbiecie Eifel. Aby móc przenieść 2 Dywizję Piechoty do ataku, jej miejsce w linii obronnej miała zająć nowo przybyła 106 Dywizja Piechoty.
106 Dywizja rozpoczęła luzowanie 2 Dywizji Piechoty w rejonie Sankt Vith i Schnee Eifel w dniu 10 grudnia 1944 r. Pomimo życzeń gen. Waltera Robertsona, dowódcy 2 Dywizji, 106 Dywizja również miała zostać wysłana do ataku na wschód, z większością sił odizolowanych na Schnee Eifel. Ponadto, aby nie ostrzegać Niemców o zmianach w linii, 106-ta nie mogła przynieść żadnego ciężkiego sprzętu i musiała polegać na sprzęcie pozostawionym przez 2 Dywizję. 106 Dywizja wyszła gorzej na tej umowie, ponieważ 2-ga musiałaby pozostawić dodatkowy sprzęt komunikacyjny, broń i pojazdy, dla których 106-ta nie miała odpowiednika, dlatego wbrew postanowieniom 2-ga zebrała ze sobą większość sprzętu. 106 Dywizja również doznała znacznych zmian personalnych, ponieważ 60 proc. jej siły wykorzystano na zrekompensowanie wyższych niż oczekiwano strat w innych jednostkach. Ubytek stanów dywizji zrekompensowano przez żołnierzy oddelegowanych z rozwiązanych małych jednostek, naprędce przeszkolonych kadetów jednostek powietrznych i dywizji, których nie wysłano jako całość do Europy. Zakłócenia w organizacji, szkoleniu i wyposażeniu spowodowały, że dywizja ta była stosunkowo nieskuteczna jako jednostka bojowa. Amerykańskie naczelne dowództwo wierzyło jednak, że statyczny charakter obszaru Ardenów da 106-tej czas na skorygowanie braków.
106 Dywizja Piechoty rozstawiła jednostki wspierające na swoich flankach i w obszarze luki Losheim na północy. Po wielu prośbach gen. Robertsona, przeniesiono w ten obszar kwaterę główną 14 Grupy Kawalerii Pancernej pod dowództwem płk. Marka Devine'a Jr. Wsparcie dla niej był 820. batalion niszczycieli czołgów z dwunastoma holowanymi działami przeciwpancernymi M5 kal. 75 mm oraz 275. batalionem artylerii pancernej z 18 samobieżnymi haubicami M7 Priest. Grupa sztabowa przyprowadziła ze sobą również drugi szwadron kawalerii pancernej, aby osłonić lukę Losheim, która znajdowała się na lewej flance 106 Dywizji. Podczas gdy dwa szwadrony kawalerii, 14. i 18., nie reprezentowały dużej siły ognia, umocniły się na pozycjach w małych wioskach w okolicy. To przekształciło ich obronę w szereg izolowanych punktów umocnionych strzegących dostępu do skrzyżowań. Większość wspierającej siły ognia pochodziła od gen. Middletona, dowódcy amerykańskiego VIII Korpusu, który zorganizował osiem z jego trzynastu rezerwowych batalionów artyleryjskich w celu wsparcia obszaru Schnee Eifel i luki Losheim, centralnego obszaru jego linii frontu. Pod koniec października 9 Dywizja Pancerna została również dołączona do VIII Korpusu jako rezerwa, a część dywizji przesunięto w górę, aby wesprzeć atak 2 Dywizji Piechoty na tamy rzeki Roer.
Bitwa.
Manewr okrążający Schnee Eifel.
Nieco przed godz. 5:30 rano w sobotę 16 grudnia 1944 r. selektywny ostrzał artyleryjski zaczął spadać na pozycje 106 Dywizji Piechoty na Schee Eifel, przenosząc się później stopniowo w stronę do kwatery głównej w Sankt Vith. Atak ten nie wyrządził większych szkód żołnierzom ani fortyfikacjom, ale przeciął większość przewodów telefonicznych wykorzystywanych przez armię amerykańską do komunikacji. Niemcy użyli także zagłuszania radiowego, które utrudniało komunikację bezprzewodową. Spowodowało to rozbicie obrony na pojedyncze pozycje i brak możliwości informowania własnego korpusu czy armii o tym, co się dzieje na linii frontu. Najważniejszym aspektem ostrzału było jednak to, że w wielu miejscach nie spadł. Wsie na lewej flance na północ od Schnee Eifel nie zostały nawet draśnięte. Tutaj Manteuffel znalazł nieobronioną lukę biegnącą pomiędzy miejscowościami Weckerath i Kobscheid. W szczelinę tą wmaszerowała 18 Dywizja Grenadierów Ludowych, która ominęła bronione wioski i skierowała się do Auw, zanim rozpoczęło się ogólne bombardowanie. Ruch ten zbiegł się z południowym uderzeniem 18 Dywizji wokół prawej flanki Schnee Eifel przez Bleialaf do Schoenberg, aby otoczyć pozycje amerykańskie na wzniesieniu. Ten podwójny manewr okrążający był całkowitym zaskoczeniem dla sił amerykańskich w wyniku niepowodzenia działań wywiadu na poziomie 1 Armii. Naczelne dowództwo nie zauważyło przygotowania sił niemieckich do ofensywy i nie przygotowało się, aby sobie z tym poradzić. Spowodowało to paraliżujący brak świadomości sytuacyjnej przez siły obronne stojące przed Sankt Vith. Amerykańskie dowództwo na tyłach miało trudności z porzuceniem własnej planowanej ofensywy w reakcji na nieoczekiwany atak niemiecki. Zbyt wolno zareagowali pierwszego dnia na atak LXVI Korpusu, oddając inicjatywę atakującym i mnożąc ponoszone straty.
Po pierwszym uderzeniu artyleryjskim zapalono reflektory za linią niemiecką, co odbijało światło od chmur i oświetlało linię natarcia. Idąc dalej ze światłem, 62 Dywizja Grenadierów Pancernych ruszyła przez Elgelscheid w kierunku Winterspelt. Ten ruch, w połączeniu z przejściem południowej kolumny 18 Dywizji Grenadierów Ludowych przez Grosslangenfeld miało doprowadzić do spotkania z 62 Dywizją na Winterspelt i połączenia się w celu zdobycia wspólnymi siłami Steinebrück z mostem nad rzeką Our. Zdobycie Schoenbergu (9,5 km na wschód od Sankt Vith), również z mostem nad Our oraz wzięcie Steinebruck miało umożliwić LXVI Korpusowi okrążenie samego Sankt Vith. Jedyną znaczącą przeszkodą w niemieckim ataku było Kobscheid, gdzie 18. szwadron rozpoznania kawalerii pancernej okrążył wioskę drutem kolczastym i okopał karabiny maszynowe wymontowane ze swoich samochodów pancernych. Amerykanie utrzymywali wioskę przez jeden dzień; po zmroku zniszczyli pojazdy i porzucili pozycje, wycofując się do Sankt Vith. W innych wioskach żołnierze kawalerii pancernej zostali zmuszeni do odwrotu wcześniej w ciągu dnia, aby uniknąć odcięcia od reszty sił i otoczenia. Szwadron został skierowany przez płk. Devine'a do zajęcia pozycji na nowej linii obrony wzdłuż grzbietu biegnącego od Manderfeld do Andler, po północnej stronie rzeki Our.
Pod koniec pierwszego dnia ofensywy grenadiery ludowi z LXVI Korpusu nie dotarli do Sankt Vith ani nawet do najważniejszych mostów na rzece Our w Schoenbergu i Steinebruck. umocnione punkty amerykańskiej obrony w wioskach utworzone przez grupy kawalerii pancernej i wspierane przez ostrzał artyleryjski zarówno z rezerwy VIII Korpusu, jak i jednostek wspierających 106 Dywizję, uniemożliwił LXVI Korpusowi korzystanie z głównych dróg, ale postęp grenadierów ludowych i tak nie zależał od nich. Ich głównymi problemami okazały się te same trudne warunki pogodowe i terenowe, które spowodowały nadanie priorytetu ofensywie w Ardenach. Płk Friedrich Kittel z 62 Dywizji utworzył batalion rowerowy, aby szybko uderzyć na Sankt Vith z Eigelscheid, ale śnieg, lód i błoto sprawiły, że nie był on skuteczny. Doświadczeni żołnierze-narciarze mogliby pokonać 18–25 km pokrytych śniegiem leśnych wąwozów od Schnee Eifel do Sankt Vith w ciągu jednego dnia, ale grenadierzy ludowi po prostu nie mieli takiego przeszkolenia ani sprzętu. Nie umieli nawet w pełni efektywnie wykorzystywać samobieżnych dział szturmowych. Nie byli więc w stanie wykonać starannie zaplanowanej serii kolejnych ataków w trudnym terenie.
Po stronie amerykańskiej znaczącymi wydarzeniami były decyzje gen. Courtneya Hodgesa, dowódcy 1 Armii i gen. Troya Middletona z VIII Korpusu, dowodzących siłami 7 i 9 Dywizji Pancernej w celu wsparcia obrony 106 Dywizji Piechoty. Middleton rzucił do walki także 168. batalion inżynierów z rezerwy Korpusu. Gen. Alan Jones, dowódca 106 Dywizji Piechoty, wysłał posiłki do Winterspelt i Schoenberga około południa. Doszło również do kontrataku 423 Pułku Piechoty pod dowództwem płk. Charlesa Cavendera, który ponownie zajął wioskę Bleialf. Bardziej znaczącym czynnikiem była jednak przerwa w komunikacji, która doprowadziła Jonesa do przekonania, że Middleton nie życzy sobie odwrotu od Schnee Eifel. Middleton tymczasem oznajmił innym, że Jones wyruszy ze 106 Dywizją na zachód od rzeki Our mniej więcej w tym samym czasie.
Przed świtem 17 grudnia niemiecki LXVI Korpus wznowił natarcie na rzekę Our. Winterspelt wspadło w ręce 62 Dywizji Grenadierów Ludowych wcześnie rano. Następnie Niemcy zbliżyli się do operacyjnie ważnego mostu w Steinebruck i przeszli po nim, ale zostali odrzuceni przez kontratak amerykańskiej 9 Dywizji Pancernej. Amerykanie zastanawiali się także nad odbiciem Winterspelt, ale Middleton nakazał generalny odwrót za rzekę Our. Gdy wojska niemieckie gromadziły się na przeciwległym brzegu, 9. Dywizja Pancerna wysadziła most 18 grudnia i przeszła na nową linię obronną z 7 Dywizją Pancerną po lewej i 424 Pułkiem 106 Dywizji Piechoty po prawej. Południowe ramię 18 Dywizji Grenadierów Ludowych zajęło Bleialf mniej więcej w tym samym czasie, co atak na Winterspelt. Północne ramię 18 Dywizji uderzyło zaś w Andler, otrzymując nieoczekiwaną pomoc od 6 Armii Pancernej SS. Ogromna ilość ciężkich opancerzonych pojazdów bojowych ukazała żołnierzom, nie wiedzącym wcześniej, co się dzieje w obszarze na północ od 5 Armii Pancernej - sieć drogowa w północnej części strefy ataku nie była w stanie zapewnić odpowiedniej przepustowości, więc pojazdy 506. batalionu czołgów ciężkich wędrowały na południe, w rejon 5 Armii, w poszukiwaniu wolnej drogi na zachód. Należące do tej jednostki Tygrysy Królewskie były powolne i miały tak dużą masę, że mogły zagrozić każdemu mostowi, który przekraczały. Jednak w walce byli praktycznie nie do powstrzymania i z łatwością rozgromili lekkie kawaleryjskie oddziały 32. szwadronu utrzymującego Andler. Stamtąd oddziały 18 Dywizji Grenadierów Ludowych ruszyły w kierunku Schoenberga. Czołgi ciężkie z 506. batalionu nie dołączyły do nich, tworząc korki na wąskich uliczkach Andler. Zator został powiększony o dodatkowy ruch pojazdów z 6 Armii Pancernej, blokując postęp znacznie skuteczniej, niż siły amerykańskie. Andler, Schoenberg oraz drogi wokół miast Sankt Vith i Rodt były scenami zatorów drogowych, które przyciągnęły osobistą interwencję większości dowódców polowych w rejonie Sankt Vith, wszystkie okazały się jednak bezskuteczne. Gen. Lucht z LXVI Korpusu był pierwszym dowódcą, który bezskutecznie próbował usunąć korek drogowy w Andler, ale nie ostatnim.
18 Dywizja Grenadierów Ludowych zdobyła most w Schoenbergu o 8:45, odcinając amerykańskie jednostki artyleryjskie próbujące wycofać się na zachód od rzeki Our. Południowe ramię manewru okrążającego 18 Dywizji, zbliżające się z Bleialf wobec rozproszonego amerykańskiego oporu, było wolniejsze niż natarcie grupy północnej. W rezultacie pułapka Manteuffela na Schnee Eifel nie została zamknięta aż do zmroku 17 grudnia. Gen. Jones dał żołnierzom na wschód od rzeki Our pozwolenie na wycofanie się o 9:45, ale było już za późno na zorganizowanie odwrotu. Ten rozkaz i powolne niemieckie ramię południowe dało Amerykanom większą szansę na ucieczkę, ale ponieważ przybyli w nieznaną im okolicę i mieli niewiele kompasów lub map, większość nie była w stanie skorzystać z tej możliwości. Amerykańskie pozycje na wschód od Our stały się kotłem Schnee Eifel.
Kapitulacja kotła Schnee Eifel, 19–21 grudnia 1944 r..
Po niemieckich atakach, które rozeszły się wokół ich pozycji, dwa pułki 106 Dywizji, 422 i 423 pozostały na miejscu, ponieważ dotarły do nich informacje, że Niemcy rzucą przeciwko nim artylerię i patrole, podobnie jak przeciwko innymi dywizjom zajmującym pozycyjne na linii frontu. Wydawało się, że cała niemiecka aktywność podczas nowej ofensywy podążała za tym schematem, a ponieważ komunikacja z kwaterą główną w Sankt Vith prawie nie była dostępna, Amerykanie pozostali w większości bezczynni. Nieliczne otrzymane wiadomości wskazywały na to, że mogli się wycofać, ale liczono wciąż, że kontrataki 7 i 9 Dywizji Pancernej usuną Niemców z tego obszaru. Dopiero o 2:15 w nocy 18 grudnia obrońcy Schnee Eifel otrzymali od gen. Jonesa rozkaz wycofania się na zachód wzdłuż drogi Bleialf-Schoenberg-Sankt Vith, oczyszczając przy tym trasę odwrotu od Niemców. O 10:00 rano rozpoczęła się próba wyłomu kierowana przez płk. Cavendera prowadzącego atak 423 Pułku Piechoty. Do zmroku oba pułki dywizji pokonały ok. 4,5 km do podstawy grzbietu tworzącego wschodnią stronę doliny rzeki Our i były gotowe do dalszego ataku oraz zdobycia mostu w Schoenbergu o 10:00 rano następnego dnia. Jednak o 9:00 rano 19 grudnia amerykańskie pozycje znalazły się pod ostrzałem artyleryjskim, a 18 Dywizja Grenadierów Ludowych wyparła 590. batalion artylerii polowej, który miał zapewnić wsparcie dla amerykańskiego ataku. Natarcie rozpoczęło się o 10:00 rano, ale trafiło pod ostrzał dział pancernych i 20mm działek przeciwlotniczych z opancerzonych pojazdów bojowych na wysoko położonych pozycjach. Grenadierzy ludowi kontratakowali z flanki, strzelając z broni ręcznej. Chwilę potem pojawiły się za nimi czołgi Führerbegleitbrigade, które trafiły tam przypadkowo, próbując objechać korek w Schoenbergu. Amerykanie znaleźli się pod ostrzałem ze wszystkich stron i brakowało im amunicji. W tym momencie płk Descheneaux, dowódca 422 Pułku Piechoty postanowił poddać siły amerykańskie w kotle. O 16:00 kapitulacja została sformalizowana, a dwa pułki 106 Dywizji i wszystkie ich jednostki wspierające, około 7 tys. żołnierzy, stali się jeńcami armii niemieckiej. Inna grupa rozproszonych żołnierzy amerykańskich pod dowództwem mjr. Ouellette, licząca około 500 ludzi poddała się później, lecz przed godziną 8:00 rano 21 grudnia wszystkie próby stawiania oporu przez siły amerykańskie w kotle Schnee Eifel zakończyły się. Oznaczało to największą kapitulację sił amerykańskich w Europie podczas II wojny światowej.
Upadek St. Vith, 21 grudnia 1944 r..
Gdy pierścień okrążenia zacisnął się wokół Schnee Eifel 17 grudnia, nastąpiła szybka zmiana w kwaterze głównej 106 Dywizji w Sankt Vith. Gen. Bruce Clarke, dowódca Grupy Bojowej B 7 Dywizji Pancernej przybył rano z wiadomością, że jego oddziały są w drodze do Sankt Vith, ale prawdopodobnie przybędzie dopiero późnym popołudniem. To była zła wiadomość dla gen. Jonesa, który liczył na szybkie uwolnienie się od problemów dzięki przybyciu zorganizowanych posiłków. Sytuacji nie poprawiło pojawienie się zdemoralizowanego płk. Devine'a z wiadomością, że niemieckie czołgi Tygrys jechały tuż za nim. Wraz z pojawieniem się niemieckich zwiadowców na wzgórzach na wschód od miasta, gen. Jones zdecydował, że dalsza walka nie ma sensu. Powiedział Clarke'owi: „Rzuciłem ostatnie żetony” i przekazał mu obronę obszaru. Clarke uznał, że jego pierwszym zadaniem jest przejecie dowodzenia w Sankt Vith i udał się do wojsk stojących na zakorkowanej drodze Rodt-Sankt Vith, aby skłonić je do przejścia do Sankt Vith. Do północy 17-go udało mu się stworzyć zarys linii obronnej w kształcie podkowy wokół Sankt Vith, ustawiając jednostki na północ, wschód i południe od miasta. Siły te pochodziły głównie z 7 i 9 Dywizji Pancernej, ale obejmowały także żołnierzy z 424 Pułku 106 Dywizji Piechoty oraz różnych batalionów artylerii, czołgów i niszczycieli czołgów.
Gdy Clarke przebijał się przez korki na zachód od Sankt Vith, Model i Manteuffel robili to samo w korkach na wschód od Schoenberga. Spotykając Manteuffela w zamieszaniu, Model nakazał mu zdobycie Sankt Vith 18 grudnia, oddając mu dowództwo nad Führerbegleitbrigade, aby upewnić się, że cel zostanie osiągnięty. Tak się jednak nie stało, bo brygada pancerna ugrzęzła w korkach, a 18 i 62 Dywizja Grenadierów Ludowych były związane walką przy likwidowaniu kotła Schnee Eifel i przebudową mostu w Steinbruck. Zmechanizowany batalion inżynieryjny 18 Dywizji wspierany przez grupę z 1 Dywizji Pancernej SS „Leibstandarte SS Adolf Hitler” atakował od północy, ale został odrzucony przez kontrataki 7 i 9 Dywizji Pancernej.
Ostatni atak na Sankt Vith został opóźniony aż do 21 grudnia, lecz do tego czasu miasto stało się bardziej ciężarem niż atutem w amerykańskich liniach obronnych. Ataki 1 Dywizji Pancernej SS przecięły drogę Rodt-Sankt Vith, a natarcie LVIII Korpusu Pancernego na południe od Sankt Vith zagroziło połączeniem dwóch ramion manewru okrążającego w Vielsalm, 18 km na zachód od Sankt Vith, co zaskutkowałoby uwięzieniem większości sił 1 Armii. Niemiecki atak rozpoczął się o godzinie 15:00 ciężkim ostrzałem artyleryjskim. Punktem kulminacyjnym natarcia był po raz kolejny wędrujący niemiecki 506. batalion czołgów ciężkich. Sześciu maszyn z tej jednostki zaatakowało z drogi Schoenberg-Sankt Vith na wprost amerykańskich pozycji w Prumbergu. Po zmroku, który nastąpił o godz. 17:00, czołgi Tygrysa wystrzeliły pociski smugowe, oślepiając obrońców, a następnie pociskami przeciwpancernymi zniszczyły wszystkie amerykańskie pojazdy. Ok. godz. 21:30 Clarke, który wcześniej powiedział: „Ten teren nie jest dla mnie warty ani grosza”, rozkazał siłom amerykańskim wycofać się na zachód. Wojska niemieckie wkraczały do miasta, plądrując pozostawione na miejscu amerykańskie zapasy i sprzęt, tworząc w ten sposób kolejny korek, który uniemożliwił ściganie wycofujących się Amerykanów.
Następstwa.
20 grudnia feldmarsz. Bernard Law Montgomery, dowódca 21 Grupy Armii, otrzymał dowództwo nad wszystkimi wojskami na północ od obszaru niemieckiego natarcia. Zrobiono to, aby poprawić komunikację i dlatego, że Montgomery trzymał w tej bitwie asa w rękawie, nieprzydzieloną do żadnej armii rezerwę, brytyjski XXX Korpus. Tego samego dnia siły 82 Dywizji Powietrznodesantowej pod dowództwem gen. Jamesa Gavina nawiązały kontakt z 7 Dywizją Pancerną. Zrobiono to po raz kolejny, aby poprawić komunikację i ustawić bezpieczną linię zaopatrzeniową z tyłu. Gen. Ridgeway przybył do Vielsalm 22 grudnia, wkrótce po wyparciu wojsk amerykańskich z Sankt Vith. Wiedział o tym, że Montgomery już zdecydował się wycofać z tego obszaru, widząc groźbę większego okrążenia sił amerykańskich i mając nadzieję zgromadzić rezerwę na zachód od Mozy, aby w końcu zatrzymać natarcie Niemców, a jednocześnie wyeliminować wrażliwe wybrzuszenia w liniach alianckich.
Amerykańscy dowódcy mieli nadzieję, że użyją Sankt Vith jako punktu wyjścia do ataku na Malmedy. To umożliwiłoby otoczenie niemieckiej 6 Armii Pancernej i zniszczyłoby wszelkie szanse na dalszy postęp niemieckiej ofensywy. Gen. Ridgway nadal był skłonny rozważyć zajmowanie w tym celu stanowisk w okolicy, ale rozmowy z lokalnymi dowódcami zmieniły jego zdanie. Zgłaszali oni wiele zastrzeżeń do możliwości zabezpieczenia tego obszaru: słabe drogi, złą komunikację i drogi zaopatrzeniowe, poważne straty bojowe, a także bezpośrednie niebezpieczeństwo odcięcia przez szybko przemieszczające się niemieckie dywizje pancerne. Gen. Hoge z 9 Dywizji Pancernej uznał nawet za mało prawdopodobne, że uda się wycofać z tego obszaru. Na szczęście dla Amerykanów po raz pierwszy w tej kampanii przyszła im z pomocą pogoda. 23 grudnia zimny wiatr z północnego wschodu i bezchmurna pogoda zamroziły ziemię, umożliwiając swobodny ruch pojazdów gąsienicowych i wykorzystanie przewagi w powietrzu. Siły amerykańskie były w stanie wycofać się na południowy zachód, przemieszczając się do Crombach, Beho, Bovigny i Vielsalm na zachód od rzeki Salm. Amerykanie mogli prześcignąć niemieckie czołgi i połączyć siły z XVIII Korpusem Powietrznodesantowym do 24 grudnia 1944 r..

</doc>
<doc id="1601745" url="https://pl.wikipedia.org/wiki?curid=1601745" title="Adrien Théaux">
Adrien Théaux

Adrien Théaux (ur. 18 września 1984 w Tarbes) – francuski narciarz alpejski, brązowy medalista mistrzostw świata.
Kariera.
Specjalizuje się w konkurencjach szybkościowych. Pierwszy raz na arenie międzynarodowej pojawił się 24 listopada 1999 roku w Tignes, gdzie w zawodach FIS Race w slalomie zajął 50. miejsce. W lutym 2003 roku brał udział w mistrzostwach świata juniorów w Briançonnais, gdzie jego najlepszym wynikiem było trzynaste miejsce w supergigancie. Na rozgrywanych rok później mistrzostwach świata juniorów w Mariborze był między innymi szósty w kombinacji oraz dziesiąty w gigancie.
W zawodach Pucharu Świata zadebiutował 28 lutego 2004 roku w Kranjskiej Gorze, gdzie nie zakwalifikował się do pierwszego przejazdu giganta. Pierwsze pucharowe punkty wywalczył 11 grudnia 2005 roku w Val d’Isère, gdzie był dziewiętnasty w superkombinacji. Blisko pięć lat później 4 grudnia 2010 roku w Beaver Creek pierwszy raz stanął na podium, zajmując drugie miejsce w supergigancie. W zawodach tych wyprzedził go tylko Austriak Georg Streitberger. Pierwsze zwycięstwo w zawodach tego cyklu odniósł 16 marca 2011 roku w Lenzerheide, gdzie był najlepszy w zjeździe. Kolejny triumf odniósł 2 marca 2013 roku w Kvitfjell, ponownie zwyciężając w zjeździe. Najlepsze wyniki osiągał w sezonie 2010/2011, kiedy to zajął 12. miejsce w klasyfikacji generalnej, natomiast w klasyfikacji zjazdu był szósty. Zajął także piąte miejsce w klasyfikacji supergiganta w sezonie 2012/2013.
Największy sukces w karierze osiągnął w 2015 roku, kiedy podczas mistrzostw świata w Beaver Creek zdobył brązowy medal w zjeździe. Lepsi okazali się tylko Austriak Hannes Reichelt oraz Dustin Cook z Kanady. W tej samej konkurencji był też między innymi piąty na mistrzostwach świata w Val d’Isère w 2009 roku. Startował na igrzyskach olimpijskich w Vancouver w 2010 roku, gdzie jego najlepszym rezultatem było 12. miejsce w superkombinacji. Na rozgrywanych cztery lata później igrzyskach w Soczi był między innymi jedenasty w supergigancie.

</doc>
<doc id="1601747" url="https://pl.wikipedia.org/wiki?curid=1601747" title="Adrien Theaux">
Adrien Theaux



</doc>
<doc id="1601748" url="https://pl.wikipedia.org/wiki?curid=1601748" title="In Search of Space">
In Search of Space

In Search of Space – drugi studyjny album zespołu Hawkwind z 1971 roku.
Spis utworów.
"bonusy na wersji CD (1996 r.):"

</doc>
<doc id="1601749" url="https://pl.wikipedia.org/wiki?curid=1601749" title="Tomislav Bušić">
Tomislav Bušić

Tomislav Bušić (ur. 2 lutego 1986 w Splicie, Jugosławia) – chorwacki piłkarz grający na pozycji napastnika, zawodnik KF Gjilani.
Życiorys.
Kariera klubowa.
Karierę piłkarską rozpoczął w chorwackim klubie Hajduk Split, z którym zdobył Mistrzostwo Chorwacji w 2005. Latem 2007 został wypożyczony do ukraińskiego klubu Dynama Kijów za Florina Cernata. Jednak nie potrafił zagrać w podstawowym składzie Dynama, a występował w rezerwowej (8 gier) i drugiej (1 gra) drużynie Dynamo-2 Kijów. Na początku 2008 powrócił do Hajduka Split. W lipcu 2009 wyjechał do Izraela, gdzie w sezonie 2009/2010 bronił barw klubu Maccabi Petach Tikwa. Potem powrócił do ojczyzny, gdzie podpisał kontrakt z NK Slaven Belupo.
Następnie był zawodnikiem klubów: Simurq Zaqatala, KF Vllaznia, KF Tirana, Terengganu FC II, Flamurtari Wlora i Teuta Durrës.
26 lipca 2019 podpisał kontrakt z kosowskim klubem KF Gjilani, umowa do 30 czerwca 2020; bez odstępnego. 
Kariera reprezentacyjna.
W latach 2005–2008 występował w młodzieżowej reprezentacji Chorwacji.

</doc>
<doc id="1601750" url="https://pl.wikipedia.org/wiki?curid=1601750" title="Labi">
Labi

Labi (?-1040/1041), władca afrykańskiego ludu Takruru, pierwszy który przyjął islam. Nakłonił również arystokracje swego plemienia do przejścia na islam. Wspierany przez Abd Allaha ibn Jasina z berberyjskiej dynastii Almorawidów przyłączył się do świętej wojny przeciwko Imperium Ghany.

</doc>
<doc id="1601752" url="https://pl.wikipedia.org/wiki?curid=1601752" title="Sankt Vith">
Sankt Vith

Sankt Vith (fr. "Saint‐Vith") – miasteczko w południowo-wschodniej Belgii w Prowincji Liège.
Historia.
W dniach 17–23 grudnia 1944 St. Vith stało się teatrem walk pomiędzy wojskami amerykańskimi a niemieckimi. Niemcy, posuwając się naprzód w swej ofensywie, dotarli do miasta 17 grudnia. Opanowali je dopiero 20, a pobliskie skrzyżowanie, na które wycofali się Amerykanie, 23. To opóźnienie pozwoliło Brytyjczykom pod Dinant umocnić się i ostatecznie odeprzeć ofensywę.

</doc>
<doc id="1601753" url="https://pl.wikipedia.org/wiki?curid=1601753" title="Grand Prix San Marino 1999">
Grand Prix San Marino 1999

Grand Prix San Marino 1999 (oryg. Gran Premio Warsteiner di San Marino) – 19. Grand Prix San Marino, trzecia runda Mistrzostw Świata Formuły 1 w sezonie 1999 po raz 19. na torze Imola. W odbywającym się 2 maja 1999 roku wyścigu zwycięstwo odniósł Michael Schumacher.

</doc>
<doc id="1601756" url="https://pl.wikipedia.org/wiki?curid=1601756" title="Skansen budownictwa puszczańskiego">
Skansen budownictwa puszczańskiego



</doc>
<doc id="1601760" url="https://pl.wikipedia.org/wiki?curid=1601760" title="Hawkwind (album)">
Hawkwind (album)

Hawkwind – debiutancki album grupy Hawkwind wydany w 1970 r. nakładem wytwórni Liberty Records. Płyta nagrywana była w marcu i kwietniu 1970 r. w Trident Studios w Londynie. Autorem projektu okładki jest Arthur Rhodes.
Spis utworów.
Utwory bonusowe – "Hurry On Sundown", "Kiss Of The Velvet Whip" i "Cymbaline" zostały nagrane przez Hawkwind Zoo, natomiast "Bring It On Home" przez Dave'a Brocka przed powstaniem zespołu Hawkwind.

</doc>
<doc id="1601764" url="https://pl.wikipedia.org/wiki?curid=1601764" title="Cheerios">
Cheerios

Cheerios – marka płatków zbożowych stworzona 19 lutego 1941 przez General Mills. W krajach europejskich produkowane przez Cereal Partners na licencji Nestlé.
Płatki śniadaniowe.
Wszystkie płatki mają formę pierścieni. Oryginalne smakują jak Cornflakes. Występują ich odmiany smakowe:
Cheerios Miodowy.
Cheerios Miodowe wprowadzono na rynek w 1979 roku jako pierwszą odmianę Cheerios. W odróżnieniu od oryginału są oblane miodem z nutą migdałów. Pierwotnie w składzie znajdowały się orzechy, zastąpione potem migdałami.
Cheerios Wielozbożowy.
Cheerios Wielozbożowe (zwane inaczej Cheerios – Pięć Zbóż) wprowadzono na rynek w 1992 roku. Zrobione są z pięciu zbóż:
pszenicy, kukurydzy, ryżu, owsa i jęczmienia. Pierwotnie bez jęczmienia.
Cheerios Cukrowe.
Cheerios Cukrowe wprowadzono w 1995 roku. Są oblane syropem cukrowym. Nie mają stałej maskotki, a w reklamach występują amerykańskie gwiazdy (np.: Wayne Knight, Tia i Tamera Mowry, Melissa Joan Hart, Gumby i Gilbert Gottfried). Nie są dostępne w Polsce.
Cheerios Jogurtowe.
Cheerios Jogurtowe wprowadzono w 2005 roku. W odróżnieniu od oryginału niektóre płatki są pokryte masą jogurtową. Dostępne są w trzech smakach: wanilia, truskawka i borówka amerykańska. Nie są dostępne w Polsce.
Cheerios Oats.
Cheerios Oats wprowadzono w 2015 roku. Są to miodowe kółeczka Cheerios wymieszane z płatkami owsianymi. Istnieje także wersja z cynamonem. Są dostępne w Polsce.
Inne.
Nie są dostępne w Polsce.
Maskotki.
Cheerios Kid.
Od lat 50. maskotką Cheerios był animowany chłopiec imieniem Kid. Drugoplanowym bohaterem była dziewczynka Sue. W standardowej reklamie na początku Sue zagrażało jakieś niebezpieczeństwo, następnie zawołany na pomoc Kid zjadał Cheerios i w sprytny sposób ratował ją. Na końcu reklamy tłumaczył, że spryt i siłę fizyczną zawdzięcza Cheerios. W latach 70. zaprzestano emisji reklamy. Na krótko powrócono do niej na początku lat 80.
„Just Cheeri-yodel”.
W latach 70. w nowych blokach reklamowych pojawiał się jodłujący „stick-man”. W swych piosenkach zachwalał płatki. W standardowej reklamie spotykał on zmęczonych swą pracą ludzi. Przypomina im o płatkach Cheerios, a gdy już je zjedzą, powraca w nich chęć do pracy. Następnie krótką piosenką przypominał o pożywnym śniadaniu, jakim są Cheerios. Występował do 1980 roku.
Gang Orzechowy.
Ci bohaterowie pochodzili z amerykańskiego komiksu "Fistaszki".
Shawn Johnson.
Od 2009 roku na opakowaniach i w reklamach pojawia się Shawn Johnson – złota medalistka olimpiady w Pekinie w gimnastyce.

</doc>
<doc id="1601765" url="https://pl.wikipedia.org/wiki?curid=1601765" title="Markku Pusenius">
Markku Pusenius

Markku Pusenius (ur. 29 marca 1964 w Lahti) – fiński skoczek narciarski, olimpijczyk.
Największym sukcesem Puseniusa był występ na nieoficjalnych mistrzostwach świata w Engelbergu, gdzie zdobył złoty medal w konkursie drużynowym (z Mattim Nykänenem, Jari Puikkonenem i Pentti Kokkonenem).

</doc>
<doc id="1601768" url="https://pl.wikipedia.org/wiki?curid=1601768" title="Mewar">
Mewar

Mewar (hindi मेवाड़) – region historyczny w południowo-wschodniej części indyjskiego stanu Radżastan. Główne miasta to Udaipur i Chittaurgarh.
Geografia.
Ze względu na fakt, że Mewar jest usytuowany na południowy wschód od pasma Arawali i deszcze monsunowe docierają doń bez przeszkód, Mewar jest regionem znacznie bardziej wilgotnym niż strefa pustyń i półpustyń położona na północ i zachód od tego pasma. Większość opadów przypada na miesiące letnie (czerwiec-wrzesień).
Historia.
Mewar był przez wieki niepodległym królestwem radżpuckim. Najsłynniejszym z władców był Rana Pratap. W XVI w. Mewar został uzależniony od cesarstwa Wielkich Mogołów, zaś w czasach brytyjskich został księstwem (tzw. "princely state"), zależnym od korony brytyjskiej.
Język.
Większość mieszkańców posługuje się językiem mewari oraz hindi (urzędowy).
Kultura.
Obchody święta regionu Mewar odbywają się corocznie w Udajpurze na przełomie marca i kwietnia. Połączone są ze świętowaniem rozpoczęcia pory wiosennej i dedykowane bogini Gauri. Miejscem oficjalnych uroczystości jest Gangaur ghat nad jeziorem Pichola.

</doc>
<doc id="1601769" url="https://pl.wikipedia.org/wiki?curid=1601769" title="Maslah Mohamed Siad">
Maslah Mohamed Siad

Maslah Mohamed Siad Bare (ur. 15 listopada 1950 w Luq w Somalii) – somalijski polityk i generał, kandydat w wyborach prezydenckich w 2009.
Życiorys.
Maslah Mohamed Siad jest synem Mohammeda Siad Barre, prezydenta i dyktatora Somalii w latach 1969–1991. W latach 1956–1968 kształcił się w koranicznej szkole podstawowej i średniej. Od 1964 do 1971 studiował inżynierię wojskową i cywilną w Kujbyszewie oraz ukończył studia na Uniwersytecie Moskiewskim.
Po studiach pracował w Ministerstwie Obrony jako szef sztabu sił zbrojnych. Odbywał liczne podróże zagraniczne do Europy Wschodniej, na Bliski Wschód oraz po Afryce. W latach 1986–1988 zajmował stanowisko generała brygadiera i dowódcy sektora wojskowego Mogadiszu.
Maslah Mohamed Siad wziął udział w wyborach prezydenckich w Somalii w dniu 30 stycznia 2009. Przeszedł do drugiej rundy głosowania, w której przegrał z Sharifem Sheikhiem Ahmedem stosunkiem głosów 293 do 126. Wyboru prezydenta dokonał parlament w czasie obrad w Dżibuti.
6 lutego 2009 prezydent Sharif Ahmed spotkał się w Dżibuti ze Siadem, by przedyskutować z nim sprawę powołania nowego rządu.

</doc>
<doc id="1601770" url="https://pl.wikipedia.org/wiki?curid=1601770" title="Wawrzyniec Podwapiński">
Wawrzyniec Podwapiński



</doc>
<doc id="1601771" url="https://pl.wikipedia.org/wiki?curid=1601771" title="Salammbô">
Salammbô



</doc>
<doc id="1601772" url="https://pl.wikipedia.org/wiki?curid=1601772" title="Czapetka malajska">
Czapetka malajska

 
Czapetka malajska ("Syzygium malaccense") – gatunek rośliny z rodziny mirtowatych.
Rozmieszczenie geograficzne.
Pochodzi z Malezji, rozprzestrzeniła się na tropikalnych obszarach Pacyfiku. Na Hawajach znana jest jako "ʻōhiʻa ʻai"). W uprawie spotykana na Antylach i w Brazylii.
Morfologia.
Drzewo rosnące do 20 m wysokości. Liście duże, całobrzegie, jajowatego kształtu. Kwiaty osadzone są pojedynczo, niekiedy po kilka sztuk w kątach liści. Owocem jest jagoda dorastająca do 8 cm długości. 
Zastosowanie.
Owoce jadalne, drzewo do obsadzeń parkowych jako drzewo ozdobne. Na Hawajach dawniej owoce były przygotowywane do jedzenia poprzez rozłupywanie i suszenie ich na słońcu.

</doc>
<doc id="1601774" url="https://pl.wikipedia.org/wiki?curid=1601774" title="Syzygium malaccense">
Syzygium malaccense



</doc>
<doc id="1601782" url="https://pl.wikipedia.org/wiki?curid=1601782" title="Wojny szwedzko-nowogrodzkie">
Wojny szwedzko-nowogrodzkie

Wojny szwedzko-nowogrodzkie. Republika Nowogrodzka i średniowieczna Szwecja były zaangażowane w konflikty, których celem była kontrola nad Zatoką Fińską, stanowiącą część tzw. szlaku Waregów, terytorium o żywotnym znaczeniu dla Ligi Hanzeatyckiej. Szwedzkie ataki przeciwko prawosławnej Rusi miały podtekst religijny, ale przed XIV wiekiem nie ma żadnych informacji o oficjalnych bullach papieskich wzywających do krucjaty.
Tło historyczne.
Konflikt miał swoje korzenie w czasach wikingów, kiedy Waregowie mieli swoją faktorię handlową w Starej Ładodze i kontrolowali bieg rzeki Newy. Slawizacja i chrystianizacja północnej Rusi obliczona była na zepsucie relacji pomiędzy wikingami a Nowogrodem Wielkim na przełomie XI wieku. Eiríkr Hákonarson najechał Starą Ładogę w 997 roku, a w ślad za nim jego brat Sveinn Hákonarson w 1105 roku. Po małżeństwie Jarosława I Mądrego z Ingegerdą szwedzką w 1019 roku, konflikt rozgorzał z powodu ustanowienia Starej Ładogi siedzibą jarla na obszarze wpływów Rusi Kijowskiej. Była ona rządzona przez Ragnvalda Ulfssona, ojca króla Stenkila. Wnuczka Stenkila, Christina poślubiła Mścisława I Haralda z Nowogrodu, a po jego śmierci w 1132 roku Nowogród oderwał się od Rusi Kijowskiej
Początek walk.
Wiek XII jest słabo udokumentowany w Szwecji, a dokumenty ruskie są fragmentaryczne. Z zachowanych źródeł wydaje się oczywiste, że nowo założona republika i Szwecja zdryfowały we wrogie działania wojenne, które nie mogły już być zatrzymane.
Według Pierwszej Kroniki Nowogrodu, szwedzkie wojska zaatakowały kupców Nowogrodu gdzieś w rejonie Morza Bałtyckiego i zabiły 150 Nowogrodzian w 1142 roku. Jest to pierwsze znane wrogie działanie pomiędzy Szwecją i Nowogrodem. W 1164 roku silna flota szwedzka zbliżyła się do Starej Ładogi, ale została dotkliwie pobita, a większość jej statków przechwycił Nowogród.
Twierdzi się również, że Nowogrodzianie i ich sprzymierzeńcy, Karelianie, rozpoczęli w XII wieku pirackie najazdy na kontynentalną Szwecję.
Podczas jednego z takich najazdów, według legendy, przywieźli do Nowogrodu jako trofeum drzwi z katedry w Sigtuna. Nie ma jednak pewności co do pochodzenia niszczycieli Sigtuny. Szwedzkie źródła nazywają ich "„heathens”", a źródła nowogrodzkie nie wspominają słowem o zdarzeniu, co byłoby najmniej oczekiwane, gdyby tego dokonali.
Szwedzkie źródła podają również, że Jarl Jon spędził dziewięć lat na walkach przeciwko Nowogrodzianom i Ingrianom w końcu XII wieku.
Te wyprawy nie są udokumentowane w ruskich źródłach.
Bitwa nad Newą.
Po długiej przerwie w otwartej wrogości, Szwecja podjęła w 1240 roku atak na Nowogród. Jedynym źródłem informacji o najeździe jest Pierwsza Kronika Źródłowa, napisana 100 lat po najeździe. Spekulowano, że najazd prowadzony był przez Birgera Magnussona, który został w 1248 roku wyniesiony do godności jarla. Jedynym przywódcą przeciwników wspomnianym w kronice był „Spiridon”, który został zabity w bitwie. Podjęte były próby identyfikowania Spiridona z Birgerem.
Wkrótce po tym jak ich flota dotarła do ujścia Newy Szwedzi zostali dotkliwie pobici w sławnej bitwie nad Newą przez młodego księcia Aleksandra Jarosławicza z Nowogrodu, który później uzyska przydomek „Newski”, dla upamiętnienia tego zwycięstwa. Od tego momentu Szwedzi przenieśli swoje zainteresowanie na Finlandię. Ich wojska nie wróciły do Newy przed końcem XIII wieku, kiedy uzyskały silną kontrolę nad Finlandią. Wcześniej Szwedzi próbowali ustanowić przyczółek w Estonii (bitwa nad Lihulą), jednak na próżno.
Kierunek na Finlandię.
Oprócz Ładogi, interesy Nowogrodzian zderzyły się ze szwedzkimi w Finlandii, kraju który siły ruskie plądrowały przy wielu okazjach od XI wieku. Wyprawa zimą 1226–1227 roku doprowadziła do poważnych strat po stronie fińskiej. Odwetowy najazd fiński przeciwko Ładodze w 1228 roku zakończył się katastrofą, co przyczyniło się do podporządkowania Finów przez katolickich Szwedów podczas II krucjaty Birgera jarla w 1249 roku. Siedem lat później Nowogrodzianie najechali szwedzką Finlandię ponownie.
W 1293 roku Szwedzi podbili część Karelii i zbudowali tam fortecę w Wyborgu. Tej ekspedycji tradycyjnie nadawano miano III krucjaty szwedzkiej. Siedem lat później założyli fortecę w Landskronie u ujścia Newy, na rzece Ochta i zniszczyli osady Nowogrodzian nad Newą. Później tego roku siły Nowogrodzian odwzajemniły się przez zniszczenie Landskrony.
Na początku XIII wieku napięcie militarne wzrosło i obie potęgi były w ciągłej wojnie. W 1311 roku Nowogrodzianie zdewastowali centralną Finlandię, gdzie Szwedzi zbudowali ostatnio nowy zamek w Hakoinen. W odpowiedzi szwedzka flota wyruszyła przeciwko Ładodze i podpaliła handlową faktorię. Trzy lata później niezadowolenie Karelów z rządów Nowogrodzian ujawniło się, kiedy zabili ruskich gubernatorów i szukali pomocy w Szwecji. Po kilku miesiącach wahania, Karelia poddała się ponownie pod władzę Nowogrodu.
W 1313 roku Nowogród zaatakował Turku w południowo-zachodniej Finlandii, spalili miasto i katedrę, jak również zamek biskupi w Kuusisto. Cztery lata później oblegli Wyborg i założyli
Oreszek, ważną twierdzę dominującą nad wejściem do jeziora Ładoga
Traktat w Nöteborg i jego następstwa.
Pierwszy traktat zawarty pomiędzy stronami konfliktu to pokój w Noteborgu, zawarty 12 sierpnia 1323 roku, po którym nastąpił traktat w Nowogrodzie pomiędzy Nowogrodem i Norwegią. Traktaty miały przynieść "wieczny pokój" dla regionu, ale okazały się tylko tymczasowym środkiem łagodzącym.
Już w 1328 roku Szwecja zachęcała osadników do zajmowania północnego wybrzeża Zatoki Botnickiej, która była określona w traktacie jako posiadłość Nowogrodu. Kiedy Karelianie podnieśli rebelię przeciw Nowogrodowi w 1337 roku, król Magnus Eriksson wysłał swoje wojska dla ich poparcia i zdołał na krótko zająć
fortecę w Korela. Następnego roku Nowogród obległ Wyborg, ale wkrótce zawarty został rozejm.
Po dziesięciu latach pokoju król poczuł się gotowy podjąć wrogie działania i zażądał od Nowogrodzian uznania władzy papieża. Według Pierwszej i Drugiej Kroniki Nowogrodzkiej, król zażądał, by Nowogrodzianie podjęli dysputę z jego „filozofami” (teologami katolickimi) i ten, kto by przegrał, przyjąłby religię zwycięzcy. Nowogrodzki arcybiskup Wasilij Kalika porozumiał się z "posadnikiem" i innymi członkami elity miasta i odpowiedział królowi, że ponieważ uzyskali chrzest z Konstantynopola, powinien wysłać filozofów tam na debatę z Bizantyjczykami. Otrzymawszy taką odpowiedź, król wysłał swoją armię na Oreszek i spalił go. Nowogród wkrótce odzyskał utracone tereny.
Król podjął jeszcze jeden bezowocny atak w 1350 roku. W tym samym roku czarna śmierć – epidemia dżumy – wybuchła w północnej Europie, ostatecznie kończąc dalsze wrogie działania.
Dalsze działania.
Późniejsze potyczki były bardziej sporadyczne, ponieważ Nowogród stawał się zbyt słaby, by ochronić swe interesy na północy. Próby Szwecji kontrolowania Zatoki Botnickiej sprowokowały Nowogród do rozpoczęcia w 1370 roku budowy zamku w pobliżu delty rzeki Oulu. Szwecja odpowiedziała założeniem w pobliżu swego własnego zamku. Nowogród zaatakował go w 1373 roku, ale nie był w stanie go zająć. W następnym roku interweniował papież Grzegorz XI, który ogłosił bullą krucjatę przeciwko Nowogrodowi. Wkrótce potem Rusini wycofali się z zachodniego wybrzeża Zatoki Botnickiej, pozostawiając ją Szwedom.
Wrogość pomiędzy dwoma potęgami odżyła w 1392 i 1411 roku. Szwecja do tego czasu stała się jednak państwem członkowskim skłóconej wewnętrznie Unii Kalmarskiej i była zajęta walką o dominację w Skandynawii przez cały XV wiek. Ostatni konflikt miał miejsce w 1445 roku, kilkadziesiąt lat przed tym, jak Nowogród został wchłonięty przez Wielkie Księstwo Moskiewskie. Upadek Nowogrodu nie dał w rezultacie pokoju i konflikt pomiędzy Rosją i Szwecją trwał aż do początku XIX wieku.

</doc>
<doc id="1601784" url="https://pl.wikipedia.org/wiki?curid=1601784" title="Gus Mears">
Gus Mears

Henry Augustus "Gus" Mears (ur. w 1873, zm. w 1912) – angielski przedsiębiorca, najbardziej zasłynął z założenia klubu piłkarskiego Chelsea F.C.
Urodził się jako syn Josepha i Charlotte Mears.
W 1895 roku Mears i jego brat Joseph kupili ówczesny stadion lekkoatletyczny Stamford Bridge i później pobliski ogród warzywny z zamiarem przeobrażenia ich w najlepszą w kraju piłkarską murawę i organizacji w tym miejscu meczów na najwyższym poziomie. Nie udało mu się przekonać prezesa Fulham F.C., Henry'ego Norrisa, by przeniósł klub do nowej siedziby i rozważał sprzedaż terenu firmie Great Western Railway Company, która chciała wykorzystać go na składowanie węgla.
Mears wciąż był nieprzekonany do decyzji o sprzedaży i zamiast tego w marcu 1905 roku zdecydował się założyć własny klub, Chelsea. Pewna historia głosi, że gdy Mears był bliski porzucenia piłkarskich planów, należący do niego terier szkocki ugryzł jego przyjaciela, Fredericka Parkera, który mimo to wciąż popierał te plany. Mears był pod wrażeniem postawy przyjaciela i zdecydował się posłuchać jego rady.
Mears zasiadał w pierwszym zarządzie klubu, lecz nie dożył żadnego sukcesu swojego klubu. Jednak jego sen o uczynieniu Stamford Bridge jednym z najlepszych stadionów Anglii ziścił się, gdyż w latach 1920-1922 stadion gościł finały FA Cup. Jego potomkowie byli właścicielami klubu do 1982 roku, gdy jego stryjeczny wnuk, Brian, sprzedał go Kenowi Batesowi.
Mears zmarł w 1912. Został pochowany na Cmentarzu Brompton w Londynie.

</doc>
<doc id="1601786" url="https://pl.wikipedia.org/wiki?curid=1601786" title="Czarciuk smoczy">
Czarciuk smoczy

Czarciuk smoczy, zaklęt smoczy ("Daemonorops draco") – gatunek pnącza z rodziny palm. Występuje w ciepłym klimacie Archipelagu Malajskiego oraz na wyspach Sumatra i Borneo.
Kolczaste pnącze o pierzastych liściach. Owocem jest jednonasienna jagoda pokryta kleistą wydzieliną dostarczającą tzw. „smoczej krwi”. Substancja ta wykorzystywana jest w medycynie ludowej, do wyrobu proszków do zębów oraz werniksów.

</doc>
<doc id="1601787" url="https://pl.wikipedia.org/wiki?curid=1601787" title="Zaklęt smoczy">
Zaklęt smoczy



</doc>
<doc id="1601789" url="https://pl.wikipedia.org/wiki?curid=1601789" title="Pekka Suorsa">
Pekka Suorsa

Pekka Suorsa (ur. 8 grudnia 1967 w Kajaani) – fiński skoczek narciarski, drużynowy mistrz świata z 1987.
Najlepsze wyniki w Pucharze Świata odniósł w sezonie 1988/1986, kiedy zajął 5. miejsce w klasyfikacji generalnej.
Na mistrzostwach świata w Oberstdorfie w 1987 zdobył złoty medal w konkursie drużynowym wraz z Mattim Nykanenem, Tuomo Ylipullim i Arim-Pekką Nikkolą.
Startował też na igrzyskach w Calgary, gdzie zajął 38. miejsce na dużej skoczni.

</doc>
<doc id="1601790" url="https://pl.wikipedia.org/wiki?curid=1601790" title="Deamonorops draco">
Deamonorops draco



</doc>
<doc id="1601791" url="https://pl.wikipedia.org/wiki?curid=1601791" title="Grand Prix Austrii 1999">
Grand Prix Austrii 1999

Grand Prix Austrii 1999 – dziewiąta runda Mistrzostw Świata Formuły 1 w sezonie 1999.

</doc>
<doc id="1601798" url="https://pl.wikipedia.org/wiki?curid=1601798" title="Dekanat Zakliczyn">
Dekanat Zakliczyn

Dekanat Zakliczyn – dekanat wchodzący w skład diecezji tarnowskiej.
W skład dekanatu wchodzą parafie:

</doc>
<doc id="1601799" url="https://pl.wikipedia.org/wiki?curid=1601799" title="Igor Petković">
Igor Petković

Igor Petković, cyr. Игор Петковић (ur. 3 września 1983 w Rijece, Jugosławia) – serbski piłkarz, grający na pozycji obrońcy.
Kariera piłkarska.
Kariera klubowa.
Rozpoczął karierę piłkarską w serbskim klubie FK Mladost Apatin. W 2002 podpisał kontrakt z Dynamem Kijów. Jednak nie potrafił zagrać w podstawowym składzie Dynama, a występował w rezerwowej i drugiej drużynie Dynama. Był wypożyczony do klubów Worskła Połtawa, Liepājas Metalurgs, FK Čukarički Stankom, Zoria Ługańsk. Od 2009
bronił barw FK Srem Sremska Mitrovica. Latem 2010 podpisał kontrakt z uzbeckim klubem Mash'al Muborak.

</doc>
<doc id="1601800" url="https://pl.wikipedia.org/wiki?curid=1601800" title="Grand Prix Malezji 1999">
Grand Prix Malezji 1999

Wyniki Grand Prix Malezji, piętnastej rundy Mistrzostw Świata Formuły 1 w sezonie 1999.

</doc>
<doc id="1601801" url="https://pl.wikipedia.org/wiki?curid=1601801" title="Jan Bachleda-Curuś">
Jan Bachleda-Curuś

Jan Wojciech Bachleda-Curuś (ur. 19 kwietnia 1951 w Zakopanem, zm. 7 lutego 2009 w Zakopanem) – polski narciarz-alpejczyk.
Olimpijczyk z Innsbrucku (1976) – zajął w slalomie 11. miejsce. Uczestnik mistrzostw świata w 1970 i 1978 roku. Wicemistrz uniwersjady w slalomie specjalnym w 1978 roku, 18-krotny narciarski mistrz Polski w konkurencjach alpejskich. Reprezentował barwy klubów zakopiańskiego Startu i SNPTT Zakopane.
Pośmiertnie odznaczony Krzyżem Oficerskim Orderu Odrodzenia Polski (Dz. Ust. z 2009, nr 30, poz. 445). Został pochowany na Nowym Cmentarzu w Zakopanem (kw. L1-8-4).
Brat Andrzeja Bachledy, syn śpiewaka Andrzeja Bachledy-Curusia.

</doc>
<doc id="1601802" url="https://pl.wikipedia.org/wiki?curid=1601802" title="Yahoo! Music">
Yahoo! Music

Yahoo! Music – portal internetowy poświęcony w pełni muzyce, będący częścią Yahoo!, złożony m.in. z: radia internetowego, aktualnych wiadomości, teledysków oraz informacji na temat artystów.
Historia.
Początki Yahoo! Music sięgają LAUNCH – strony internetowej oraz magazynu, wydawanego przez spółkę medialną LAUNCH Media, nabytą w 2001 roku przez Yahoo! za 12 milionów dolarów. Nazwa LAUNCH została wtedy zmieniona na Yahoo! Music, a następnie skrócona do Y! Music w lutym 2005 roku. Należące do LAUNCH radio internetowe LAUNCHcast, wideoklipy oraz biografie muzyków zostały zintegrowane z Yahoo! Music.
W marcu 2007 roku Yahoo! Music była najpopularniejszą muzyczną stroną internetową na świecie.
Nowa wersja.
Od czerwca 2008 roku stara strona Yahoo! Music jest nieaktywna i przenosi użytkownika na swoją nową wersję new.music.yahoo.com.
Produkty.
Yahoo! Music oferuje wiele produktów, wśród których są m.in.:

</doc>
<doc id="1601803" url="https://pl.wikipedia.org/wiki?curid=1601803" title="Laura Spector">
Laura Spector

Laura Spector (ur. 30 października 1987 r.) – amerykańska biathlonistka. Zadebiutowała w biathlonie w rozgrywkach Pucharu Europy w roku 2005.
Starty w Pucharze Świata rozpoczęła zawodami w Östersund w roku 2007 zajmując 62. miejsce w biegu indywidualnym. Jest to jej najlepszy dotychczasowy wynik w Pucharze świata.
Podczas Mistrzostw świata juniorów w roku 2005 w Lahti zajęła 33. miejsce w sprincie, 31 w biegu indywidualnym oraz 46 w biegu pościgowym. Na Mistrzostwa Świata juniorów w roku 2006 w Presque Isle zajęła 32. miejsce w biegu indywidualnym, 9 w sprincie, 26 w biegu pościgowym i 7 w sztafecie. Na Mistrzostwa Świata juniorów w roku 2007 w Martello zajęła 42. miejsce w biegu indywidualnym, 55 w sprincie, 54 w biegu pościgowym oraz 13 w sztafecie.
Podczas Mistrzostw świata w roku 2008 w Östersund zajęła 61. miejsce w biegu indywidualnym oraz 16 w sztafecie.

</doc>
<doc id="1601806" url="https://pl.wikipedia.org/wiki?curid=1601806" title="Czasznia małpia">
Czasznia małpia

Czasznia małpia, krużyca małpia, małpie kociołki ("Lecythis zabucajo") – gatunek drzewa z rodziny czaszniowatych. Pochodzi z tropikalnych rejonów Ameryki Południowej.
Morfologia.
Drzewo z liśćmi całobrzegimi, lancetowatymi. Kwiat duży, zebrany w szczytowych gronach. Owoc w postaci zdrewniałej torebki jajokształtnej zawierającej trójkanciaste nasiona. 
Zastosowanie.
Owoce jadalne, z nasion zwanych "rajskimi orzechami" uzyskuje się do 65% tłuszcz wykorzystywanego do produkcji oleju.

</doc>
<doc id="1601808" url="https://pl.wikipedia.org/wiki?curid=1601808" title="Krużyca małpia">
Krużyca małpia



</doc>
<doc id="1601811" url="https://pl.wikipedia.org/wiki?curid=1601811" title="Małpie kociołki">
Małpie kociołki



</doc>
<doc id="1601812" url="https://pl.wikipedia.org/wiki?curid=1601812" title="Mistrzostwa Europy Strongman 2000">
Mistrzostwa Europy Strongman 2000

Mistrzostwa Europy Strongman 2000 – doroczne, indywidualne zawody europejskich siłaczy.
Data: 18 czerwca 2000 r.
Miejsce: Sevenum 
WYNIKI ZAWODÓW:

</doc>
<doc id="1601813" url="https://pl.wikipedia.org/wiki?curid=1601813" title="Lecythis zabucajo">
Lecythis zabucajo



</doc>
<doc id="1601815" url="https://pl.wikipedia.org/wiki?curid=1601815" title="Dekanat Żabno">
Dekanat Żabno

Dekanat Żabno – dekanat wchodzący w skład diecezji tarnowskiej.
W skład dekanatu wchodzą parafie:

</doc>
<doc id="1601817" url="https://pl.wikipedia.org/wiki?curid=1601817" title="Dobry Papież">
Dobry Papież

Dobry Papież – amerykańsko-włoski film biograficzno-historyczny o życiu i dokonaniach papieża Jana XXIII. Polska premiera filmu miała miejsce 20 grudnia 2004, wyemitowany przez TVP roku, zaś światowa w Watykanie dnia 22 stycznia 2002 roku (był tam emitowany pod tytułem "Pope John XXIII: The good Pope").

</doc>
<doc id="1601818" url="https://pl.wikipedia.org/wiki?curid=1601818" title="Lech Piwowar">
Lech Piwowar

Lech Józef Piwowar (ur. 7 lutego 1909 w Krakowie, zm. wiosną 1940 w Charkowie) – poeta, satyryk, publicysta, tłumacz, krytyk literacki i teatralny, porucznik rezerwy piechoty Wojska Polskiego, ofiara zbrodni katyńskiej.
Życiorys.
Syn Adama i Heleny z domu Czechowska. Absolwent gimnazjum w Olkuszu z 1928. Ukończył studia na wydziale filozoficznym Uniwersytetu Jagiellońskiego i w Szkole Nauk Politycznych w Katowicach. Absolwent batalionu podchorążych rezerwy piechoty nr 5 z 1929. Został awansowany do stopnia podporucznika ze starszeństwem z dniem 1 stycznia 1933. Został przydzielony do 40 pułku piechoty Dzieci Lwowskich, później do 1 pułku Strzelców Podhalańskich i w tej jednostce odbywał ćwiczenia rezerwy. Mianowany porucznikiem.
Związany z lewicową awangardą literacką Krakowa, członek Koła Literacko-Artystycznego ("Litart") 1932–1935, od 1933 Polskiego Akademickiego Klubu Artystycznego. Współautor szopek politycznych Teatru Artystów Cricot. Autor zbiorów wierszy "Raj w nudnym zajeździe" (1932), "Śmierć młodzieńca w Śródmieściu" (1934), "Co wieczór" (1936).
Po wybuchu II wojny światowej w czasie kampanii wrześniowej został zmobilizowany w 73 pułku piechoty. Po agresji ZSRR na Polskę z 17 września 1939 został aresztowany przez Sowietów i przewieziony do obozu w Starobielsku. Wiosną 1940 został zamordowany przez funkcjonariuszy NKWD w Charkowie i pogrzebany w Piatichatkach. Od 17 czerwca 2000 spoczywa na Cmentarzu Ofiar Totalitaryzmu w Charkowie.

</doc>
<doc id="1601819" url="https://pl.wikipedia.org/wiki?curid=1601819" title="Z miasta Łodzi">
Z miasta Łodzi

Z miasta Łodzi – polski film dokumentalny o mieście Łodzi z 1968 roku, w reżyserii Krzysztofa Kieślowskiego (jego film dyplomowy).
Realizacja.
Dźwięk: Krystyna Pohorecka
Kierownictwo produkcji: Stanisław Abrantowicz, Andrzej Cylwik
Produkcja: WFD
35 mm czarno-biały, 17 min 21 s

</doc>
<doc id="1601823" url="https://pl.wikipedia.org/wiki?curid=1601823" title="KRS-ONE">
KRS-ONE



</doc>
<doc id="1601825" url="https://pl.wikipedia.org/wiki?curid=1601825" title="Czepota gambir">
Czepota gambir

Czepota gambir ("Uncaria gambir") – gatunek rośliny z rodziny marzanowatych. Rodzimy obszar występowania to Malezja i Indonezja (wyspy Jawa, Kalimantan, Sumatra), ale uprawiana jest również w wielu innych krajach o odpowiednim klimacie.
Morfologia.
Krzew typu pnącego o liściach jajowatolancetowatych i lśniących. Kwiat zebrany w główkowych kwiatostanach. Owocem jest torebka. 
Zastosowanie.
Roślina wykorzystywana w garbarstwie i farbiarstwie. Wyciąg z liści i młodych gałązek znany tam jest pod nazwą gambir lub też pod nazwą "japońska ziemia". Jest również dodatkiem do betelu.

</doc>
<doc id="1601826" url="https://pl.wikipedia.org/wiki?curid=1601826" title="Uncaria gambir">
Uncaria gambir



</doc>
<doc id="1601827" url="https://pl.wikipedia.org/wiki?curid=1601827" title="Dekanat Tarnów Północ">
Dekanat Tarnów Północ

Dekanat Tarnów Północ – dekanat wchodzący w skład diecezji tarnowskiej.
W skład dekanatu wchodzą parafie:

</doc>
<doc id="1601833" url="https://pl.wikipedia.org/wiki?curid=1601833" title="AGM-28 Hound Dog">
AGM-28 Hound Dog

AGM-28 Hound Dog – amerykański, naddźwiękowy, skrzydlaty, pocisk rakietowy, produkowany przez firmę North American Aviation a będący na uzbrojeniu bombowców strategicznych B-52.
Geneza.
Z chwilą wprowadzenia do arsenałów US Air Force bombowca Boeing B-52, stało się jasne, że ma on niewielkie szanse na przedarcie się nad potencjalny cel ataku i wykonanie bombardowania przy użyciu klasycznych bomb swobodnie spadających. W celu zachowania jego możliwości bojowych podjęto decyzje o wyposażeniu go w jądrowe pociski skrzydlate, umożliwiające mu atakowanie celów spoza zasięgu obrony przeciwlotniczej. 15 marca 1956 roku siły powietrzne ogłosiły "General Operational Requirement 148" (GOR-148), zapotrzebowanie na skrzydlaty pocisk naddźwiękowy o zasięgu około 1000 km i przenoszony przez B-52. W 1957 roku B-52 wraz ze skrzydlatymi pociskami określono jako "Weapon System 131" (System Uzbrojenia 131, WS-131). Wśród firm, które prowadziły studia nad pociskami spełniającymi wymagania US Air Force na czoło wysunął się oddział Missisle Development Division firmy North American Aviation. Nowy pocisk wykorzystywał wiele gotowych elementów ze skrzydlatego pocisku rakietowego SM-64 Navaho, także powstającego w firmie North American. Propozycje firmy zostały zaakceptowane przez dowództwo sił powietrznych, które 21 sierpnia 1957 roku przyznało North American kontrakt na opracowanie pocisku w ramach WS-131. Jesienią 1957 roku pocisk otrzymał oznaczenie GAM-77 i nazwę "Hound Dog". W listopadzie 1958 roku rozpoczęły się testy aerodynamiczne modelu pocisku a 23 kwietnia 1959 roku prototyp pocisku zrzucony z bombowca NB-52B wykonał pierwszy lot z wykorzystaniem własnego napędu. W październiku 1959 roku miał miejsce pierwszy lot kierowany.
Konstrukcja.
Pocisk o bardzo smukłym kadłubie posiadał układ przedniego, płytowego usterzenia poziomego. W tylnej części pocisku znajdowały się skrzydła o obrysie delta, ze ściętymi końcówkami. Sterowanie poprzeczne realizowano różnicowo wychylając płyty przedniego usterzenia, sterowanie podłużne poprzez ich zgodne wychylenie. Pocisk zaopatrzono w silnik odrzutowy Pratt &amp; Whitney J52-P-3 o ciągu 3400 kG (33,34 kN). System kierowania pociskiem został również zaadaptowany z "Navaho". Składał się on z systemu nawigacji bezwładnościowej i układu astronawigacyjnego Kollsman KS-120. System astronawigacyjny umieszczany był w belce bombowca nosiciela pocisku i służył poza korekcją lotu pocisku również do wspomagania systemów nawigacyjnych bombowca. System nawigacyjny pocisku był na tyle dobry, że można było kontynuować misję nawet po awarii systemów nawigacyjnych bombowca nosiciela. Klasyczny schemat odpalenia pocisku przewidywał jego start na wysokości ok. 12 000 metrów, następnie wznosił się on samodzielnie na pułap około 16 700 m, utrzymywał tę wysokość lecąc z prędkością ok. 2,0 – 2,2 Ma. Przed celem, przechodził w lot ślizgowy, rozpędzając się do prędkości 2,5 Ma. Dużą nowością w tych czasach była możliwość zaprogramowania lotu pocisku po kursie łamanym, nie prowadzącym bezpośrednio do celu.
Służba.
21 grudnia 1959 roku US Air Force odebrały pierwszy seryjny pocisk GAM-77 Hound Dog. Szkolenie z wykorzystaniem nowego uzbrojenia rozpoczęło się na początku 1960 roku a 1 marca tego samego roku doszło do pierwszego samodzielnego odpalenia pocisku przez siły powietrzne bez pomocy specjalistów z North American (niektóre źródła podają, że odbyło się to 29 lutego). Do przenoszenia pocisków przystosowane były bombowce typu B-52G i B-52H. Po zakończeniu produkcji tych wersji do pocisków "Houd Dog" przystosowano około 35 starszych wersji B-52D, E i F. Łącznie liczba uzbrojonych w pociski maszyn B-52 osiągnęła stan 295 samolotów. W pierwszej połowie 1961 roku opracowano ulepszoną wersję nazwaną GAM-77A, przystosowaną do współpracy z nowym systemem astronawigacyjnym Kollsman KS-140. Pierwsze próby nowego pocisku przeprowadzono 20 czerwca 1961 roku, produkcja nowej odmiany trwała do 28 marca 1963 roku. Do tego czasu wyprodukowano 722 pociski GAM-77 i GAM-77A. We wrześniu 1962 roku zmieniono oznaczenia pocisków: GAM-77 stał się AGM-28A a GAM-77A został nazwany AGM-28B. We wrześniu 1961 roku pierwsza jednostka B-52G, uzbrojona w "Hound Dogi" osiągnęła gotowość bojową, było to 5 Skrzydło bombowe z bazy Travis w Kalifornii. Do 1963 roku 29 dywizjonów B-52G, H, D, E i F. Samoloty przenoszące pociski nie przenosiły bomb a w komorach bombowych umieszczane były bezpilotowe samoloty pułapki imitujące odbicie radarowe bombowca B-52. W 1972 roku wraz z wprowadzeniem na uzbrojenie pocisków AGM-69A podjęto decyzje o wycofaniu pocisków "Hound Dog". 24 lipca 1973 roku odpalono ostatni pocisk a do 30 czerwca 1975 roku wycofano wszystkie "Hound Dogi". 15 czerwca 1978 roku pocięto na złom ostatni AGM-28B (nie licząc egzemplarzy muzealnych).

</doc>
<doc id="1601835" url="https://pl.wikipedia.org/wiki?curid=1601835" title="Jan III Hohenzollern">
Jan III Hohenzollern

Jan III (ur. ok. 1369; zm. 11 czerwca 1420) - burgrabia Norymbergi w latach 1397-1420 i książę Bayreuth w latach 1398-1420.
Jan III był starszym synem burgrabiego Fryderyka V i jego żony Elżbiety Miśnieńskiej. Jego bratem był burgrabia Fryderyk VI, późniejszy elektor brandenburski Fryderyk I.
W 1375 został zaręczony z Małgorzatą, córką cesarza Karola IV. Ślub nastąpił w 1387. W 1385 burgrabia Fryderyk V w "Dispositio Fridericiana" ustalił zasady podziału swoich posiadłości między synów. W 1396 Jan III walczył w bitwie pod Nikopolis i ocalił życie swojemu szwagrowi Zygmuntowi Luksemburskiemu. Po abdykacji ojca w 1397 rządził przez kilka lat razem z bratem. Najpóźniej w 1403 dokonał podziału dóbr obejmując księstwo Bayreuth. Swoją rezydencję umieścił w Plassenburgu.
Od ok. 1390 Jan należał do zaufanych swojego szwagra króla Wacława IV. Nie zdołał zapobiec jego detronizacji w 1400. Gdy jego brat Fryderyk został margrabią brandenburskim Jan skupił się na zarządzaniu dobrami we Frankonii.
Jan III z małżeństwa z Małgorzatą Luksemburską miał córkę Elżbietę, która w 1406 poślubiła hrabiego wirtemberskiego Eberharda III. Po śmierci Jana jego dobra przypadły bratu. Został pochowany w klasztorze Heilsbronn.

</doc>
<doc id="1601841" url="https://pl.wikipedia.org/wiki?curid=1601841" title="Ojciec Giovanni">
Ojciec Giovanni

Ojciec Giovanni – włoski film biograficzny z 2002 roku, opowiadający o papieżu Janie XXIII.
Wersja polska.
Wersja polska: Master Film
Reżyseria polskiej wersji kinowej: Jerzy Łukaszewicz
Realizacja dźwięku: Marek Wronko
Kierownictwo produkcji: Romuald Cieślak
Wystąpili:

</doc>
<doc id="1601843" url="https://pl.wikipedia.org/wiki?curid=1601843" title="Dekanat Tarnów Wschód">
Dekanat Tarnów Wschód

Dekanat Tarnów Wschód – dekanat wchodzący w skład diecezji tarnowskiej.
W skład dekanatu wchodzą parafie:

</doc>
<doc id="1601844" url="https://pl.wikipedia.org/wiki?curid=1601844" title="Aleksandr Iwanow (lekkoatleta)">
Aleksandr Iwanow (lekkoatleta)

Aleksandr Walerjewicz Iwanow (ros. Александр Валерьевич Иванов, ur. 25 maja 1982 w Leningradzie) – rosyjski lekkoatleta specjalizujący się w rzucie oszczepem.
Pierwszym sukcesem tego zawodnika był brązowy medal na mistrzostwach świata juniorów młodszych, które odbyły się w 1999 w Bydgoszczy. Uzyskał wówczas wynik 78,65 - był to najlepszy wynik jaki osiągnął w karierze oszczepem o wadze 700 gramów. Pięciokrotny uczestnik seniorskich mistrzostw świata: Edmonton 2001 (10. miejsce - 80,56), Paryż 2003 (12. miejsce - 77,32), Helsinki 2005 (5. miejsce - 79,14), Osaka 2007 (5. miejsce - 85,18) oraz Berlin 2009 (20. miejsce w eliminacjach - 78,00). Dwa razy uczestniczył w mistrzostwach Europy - Monachium 2002 (6. miejsce - 82,66) i Göteborg 2006 (8. miejsce - 80,09). Uczestnik igrzysk olimpijskich w Atenach (2004). Wynik 83,31 dał mu 5. miejsce. Cztery lata później podczas konkursu olimpijskiego w Pekinie nie udało mu się awansować do rundy finałowej. Wielokrotny reprezentant Rosji w pucharze Europy, pucharze świata i zimowym pucharze w rzutach. Mistrz Rosji w 2002 i 2004, złoty medalista zimowych mistrzostw kraju (2003, 2004, 2005 i 2007). Rekord życiowy: 88,90 (7 czerwca 2003, Tuła).

</doc>
<doc id="1601846" url="https://pl.wikipedia.org/wiki?curid=1601846" title="Moysa-Rosochacki">
Moysa-Rosochacki

Moysa-Rosochacki – rodzina ormiańska z Bukowiny. Wyznanie ormiańskokatolickie, a od XX wieku również rzymskokatolickie. 
Tytuły szlacheckie.
Jan Moysa, ziemianin galicyjski, otrzymał od cesarza Franciszka Józefa w Budapeszcie 10 stycznia 1875 (dyplom datowany w Wiedniu 30 kwietnia 1875) dziedziczne austriackie szlachectwo pierwszego stopnia ("einfacher Adelstand") z predykatem "v. Rosochacki" ("Edler v. Rosochacki"). Stefan Moysa Edler v. Rosochacki otrzymał od cesarza Franciszka Józefa w Wiedniu 30 listopada 1898 (dyplom tamże datowany 14 marca 1899) dziedziczne szlachectwo galicyjskie drugiego stopnia ("Ritterstand"), a następnie od tegoż cesarza w Wiedniu 13 sierpnia 1910 (dyplom tamże datowany 19 listopada 1910) austriacki dziedziczny tytuł baronowski. 
Herb.
W polu błękitnym lew srebrny o czerwonym języku, trzymający w prawej łapie trzy kłosy złote, przykryty czerwonym pasem z trzema srebrnymi gwiazdami. Nad koroną baronowską dwa ukoronowane hełmy: na prawym z labrami błękitno-srebrnymi połulew jak na tarczy; na lewym z labrami czerwono-srebrnymi, błękitne skrzydło z czerwonym pasem z dwiema srebrnymi gwiazdami. Dewiza: "A magnis ad maiora".
Posiadłości rodowe.
Ród posiadał majątki Kamionka Mała, Rossochacz i Słobudka Polna w powiecie kołomyjskim oraz do 1939/1940 (formalnie do 1945) Rudniki w powiecie śniatyńskim.
Koligacje rodowe.
Ród Moysa-Rosochackich był spokrewniony z Bogdanowiczami, baronami Kapri von Meracey, Szczepańskimi h. Dołęga i Trzecieskimi h. Strzemię.

</doc>
<doc id="1601848" url="https://pl.wikipedia.org/wiki?curid=1601848" title="Mammolog">
Mammolog



</doc>
<doc id="1601849" url="https://pl.wikipedia.org/wiki?curid=1601849" title="Mastolog">
Mastolog



</doc>
<doc id="1601850" url="https://pl.wikipedia.org/wiki?curid=1601850" title="Coprinus comatus">
Coprinus comatus



</doc>
<doc id="1601854" url="https://pl.wikipedia.org/wiki?curid=1601854" title="The Collection (album Hawkwind)">
The Collection (album Hawkwind)

The Collection – kompilacja utworów grupy Hawkwind wydanych przez EMI w 2006 roku. Utwory zostały wyselekcjonowane z pięciu pierwszych albumów (1970-1974), kiedy zespół nagrywał jeszcze dla United Artists Records.

</doc>
<doc id="1601857" url="https://pl.wikipedia.org/wiki?curid=1601857" title="The Best Smooth Jazz... Ever! Vol.2">
The Best Smooth Jazz... Ever! Vol.2

The Best Smooth Jazz... Ever! Vol. 2 – druga część czteropłytowych albumów kompilacyjnych z serii "The Best... Ever!", wydawanych przez wytwórnię EMI. 
Składanka ukazała się na rynku 21 maja 2005 roku. Na krążkach znalazły się utwory jazzowe zarówno współczesnych artystów tego gatunku, jak i wykonawców, którzy śpiewali w pierwszej i drugiej połowie XX wieku.
Album w Polsce uzyskał status potrójnej platynowej płyty.
Lista utworów.
Na czterech płytach znalazły się następujące utwory:

</doc>
<doc id="1601858" url="https://pl.wikipedia.org/wiki?curid=1601858" title="Michał Jackiewicz">
Michał Jackiewicz

Michał Jackiewicz, (ur. w 1951 w Barlinku) – polski dowódca wojskowy, generał brygady rezerwy Wojska Polskiego

</doc>
<doc id="1601859" url="https://pl.wikipedia.org/wiki?curid=1601859" title="Dekanat Tarnów Zachód">
Dekanat Tarnów Zachód

Dekanat Tarnów Zachód – dekanat wchodzący w skład diecezji tarnowskiej.
W skład dekanatu wchodzą parafie:

</doc>
<doc id="1601864" url="https://pl.wikipedia.org/wiki?curid=1601864" title="Mimoza wstydliwa">
Mimoza wstydliwa

Mimoza wstydliwa, czułek wstydliwy ("Mimosa pudica") – gatunek rośliny z rodziny bobowatych i podrodziny mimozowych. Pochodzi prawdopodobnie z tropików Ameryki Południowej, rozpowszechniony jako chwast i roślina ruderalna w całej strefie międzyzwrotnikowej. Roślina problematyczna ponieważ tworzy gęste skupienia utrudniające rozwój innych gatunków. Uprawiana także jako roślina doniczkowa i w ogrodach botanicznych z powodu ciekawego mechanizmu składania liści po dotknięciu.
Biologia.
Roślina szybko reaguje w chwili dotyku, szybkiego ochłodzenia czy ogrzania liści lub impulsu elektrycznego. W najbliższym rejonie wystąpienia bodźca zewnętrznego reaguje zamykaniem (składaniem) liści (tzw. ruchy sejsmonastyczne). Ma najkrótszy czas reakcji na bodziec wśród wszystkich wykazujących tego typu reakcje gatunków – nawet 0,08 s. Listki odcinków drugiego rzędu składają się do góry i stykają ze sobą górnymi powierzchniami, całe odcinki zbliżają się do siebie, a ogonek zwisa. Po ustąpieniu bodźca powrót do położenia wyjściowego zajmuje 15–20 min. Mechanizm tego ruchu polega na zmianach turgoru w komórkach poduszeczek funkcjonujących jako tzw. staw przegubowy. Znajdują się one u nasady liścia oraz u podstaw wszystkich odcinków liścia. Sygnał przenoszony jest prawdopodobnie przez aminokwasy. Przenoszenie sygnału następuje w zależności od temperatury otoczenia i siły bodźca z prędkością 0,5-10 cm/s.
Zastosowanie.
Jest uprawiana jako roślina ozdobna. W krajach o ciepłym klimacie (strefa 10-12) jest uprawiana w gruncie. W Polsce ze względu na klimat jest uprawiana w szklarniach i jako roślina pokojowa.

</doc>
<doc id="1601866" url="https://pl.wikipedia.org/wiki?curid=1601866" title="Minosa pudica">
Minosa pudica



</doc>
<doc id="1601867" url="https://pl.wikipedia.org/wiki?curid=1601867" title="Nikolai Stepulov">
Nikolai Stepulov

Nikolai Stepulov (ur. 20 marca 1913 w Narwie, zm. 2 stycznia 1968 w Tallinnie) – estoński bokser, srebrny medalista letnich igrzysk olimpijskich w 1936 w Berlinie w kategorii lekkiej, a także srebrny medalista mistrzostw Europy w Boksie 1937 w Mediolanie w kategorii lekkiej. Stepulov jako pierwszy i jedyny w historii bokser zdobył medal olimpijski dla Estonii.
Kariera.
W kwietniu 1934 rywalizował na Mistrzostwach Europy 1934 w Budapeszcie. Stepulov odpadł w ćwierćfinale, przegrywając na punkty z Karlem Schmedesem. W sierpniu 1936 wystąpił na igrzyskach olimpijskich w 1936 w Berlinie. Wygrał kolejno z reprezentantem Luksemburga Andre Wollscheidtem, Japończykiem Hidekichim Nagamatsu, Chilijczykiem Carlosem Lillo i Szwedem Erikiem Ågrenem (wszystkie walki wygrał na punkty), awansując do finału i zapewniając sobie srebrny medal olimpijski. W finale przegrał na punkty z Węgrem Imre Harangim.
W maju 1937 rywalizował na Mistrzostwach Europy 1937 w Mediolanie. W eliminacjach pokonał na punkty Belga Jeana Hanneuse’a, w ćwierćfinale Rumuna Gheorghe Jacoba, a w finale przegrał z reprezentantem Niemiec Herbertem Nürnbergiem.
W listopadzie 1936 i 1937 był w składzie na mecz międzypaństwowy pomiędzy drużyną Finlandii a Estonii. Stepulov stoczył dwa pojedynki, odnosząc zwycięstwa przed czasem.
W roku 1933, 1934, 1935, i 1937 był mistrzem Estonii w kategorii lekkiej, a w 1936 w kategorii półśredniej.
W latach 1938–1939 walczył jako bokser zawodowy. Łącznie stoczył 12 pojedynków, odnosząc 6 zwycięstw, 5 porażek oraz 1 remis.
Po zakończeniu kariery bokserskiej pracował w różnych fabrykach, jako drwal, ale również jako trener boksu. Po inwazji Związku Radzieckiego na Estonię w 1940 wstąpił do radzieckiej milicji. 21 czerwca 1940 wydał rozkaz otwarcia ognia do nieuzbrojonych członków organizacji Kaitseliit, którzy zebrali się w celu zdania broni na rozkaz władz radzieckich, co spowodowało śmierć 17 osób. Resztę wojny spędził w więzieniu.
W 1955 został skazany na siedem lat więzienia za napad. Kilka lat później zdiagnozowano u niego chorobę Parkinsona. Zmarł 2 stycznia 1968 w Tallinnie w wieku 54 lat.

</doc>
<doc id="1601868" url="https://pl.wikipedia.org/wiki?curid=1601868" title="Pedro Quintana Arias">
Pedro Quintana Arias

Pedro Quintana Arias (ur. 22 stycznia 1989 w León) – hiszpański biathlonista. Zadebiutował w biathlonie w rozgrywkach juniorskich w roku 2007.
Starty w Pucharze Świata rozpoczął podczas Mistrzostw Świata 2009.
Podczas Mistrzostw świata juniorów w roku 2007 w Martell zajął 35. miejsce w biegu indywidualnym, 56. w sprincie i 46. w biegu pościgowym. Na Mistrzostwach Świata juniorów w roku 2008 w Ruhpolding zajął 56. miejsce w biegu indywidualnym, 45. w sprincie oraz 37. w biegu pościgowym. Na Mistrzostwach Świata juniorów w roku 2009 w Canmore zajął 50. miejsce w biegu indywidualnym i 66 w sprincie.
Został powołany do składu reprezentacji Hiszpanii na Mistrzostwa Świata 2009.
Brązowy medalista mistrzostw Ameryki Południowej w biegu pościgowym (2008).

</doc>
<doc id="1601872" url="https://pl.wikipedia.org/wiki?curid=1601872" title="Byłem żołnierzem">
Byłem żołnierzem

Byłem żołnierzem – film dokumentalny produkcji polskiej z 1970 roku, w reżyserii Krzysztofa Kieślowskiego.
Realizacja.
Reżyseria: Krzysztof Kieślowski
Scenariusz: Krzysztof Kieślowski, Ryszard Zgórecki
Zdjęcia: Stanisław Niedbalski
Montaż: Elżbieta Kurkowska, Lidia Zonn
Produkcja: "Czołówka"
35 mm czarno-biały, 16 min

</doc>
<doc id="1601874" url="https://pl.wikipedia.org/wiki?curid=1601874" title="Levitation">
Levitation

Levitation – studyjny album Hawkwind, wydany w 1980 roku.
Lista utworów.
"bonus na wersji cd (1994):"

</doc>
<doc id="1601877" url="https://pl.wikipedia.org/wiki?curid=1601877" title="HSBC LPGA Brasil Cup">
HSBC LPGA Brasil Cup

HSBC LPGA Brasil Cup to międzynarodowy pokazowy turniej golfowy zainaugurowany w 2009.
Impreza jest sankcjonowana przez LPGA i jest częścią kalendarza LPGA Tour, jednak ma status nieoficjalnego turnieju, co m.in. oznacza że wygrane nie liczą się do sumy zarobków zawodniczek w sezonie.
W 2009 turniej był rozgrywany przez dwa dni (36 dołków). Udział w nim wzięło 15 golfistek LPGA Tour i jedna brazylijska amatorka. Aktualną mistrzynią jest szkotka Catriona Matthew, która z pięcioma uderzeniami przewagi triumfowała nad amerykanką Kristy McPherson.

</doc>
<doc id="1601878" url="https://pl.wikipedia.org/wiki?curid=1601878" title="Karol Fischer">
Karol Fischer

Karol Józef Fischer (ur. 13 marca 1847 w Jaśle, zm. 21 września 1931 w Przemyślu) – polski duchowny rzymskokatolicki, biskup pomocniczy przemyski w latach 1901–1931.
Życiorys.
Urodził się 13 marca 1847 w Jaśle. Kształcił się w Gimnazjum Franciszka Józefa we Lwowie, Gimnazjum św. Anny w Krakowie i Gimnazjum w Rzeszowie, gdzie w 1865 złożył świadectwo dojrzałości. W latach 1865–1869 odbył studia teologiczne w przemyskim seminarium duchownym. Święcenia prezbiteratu otrzymał 18 lipca 1869 w Przemyślu. W 1871 został skierowany na dalsze studia do seminarium św. Augustyna w Wiedniu, które po kilku miesiącach przerwał ze względów zdrowotnych.
Pracował jako wikariusz w Sanoku (1869–1870), Drohobyczu (1870–1871) i Jaśle (1872–1874). W latach 1874–1888 był proboszczem w Tarnowcu. W tym czasie rozszerzył kult Matki Bożej tarnowieckiej, odnowił wnętrze kościoła parafialnego, a od 1886 pełnił funkcję wicedziekana jasielskiego. W latach 1888–1899 zarządzał parafią w Dobrzechowie, gdzie kierował budową kościoła, a także prowadził działalność społeczną i wspierał rozwój spółdzielczości. Przyczynił się do utworzenia na terenie parafii jednostek straży ogniowej, kółek rolniczych, szkół, czytelni ludowych, sklepów oraz kas Stefczyka. W 1896 został kanonikiem honorowym, a w 1899 kanonikiem gremialnym kapituły przemyskiej.
Był uznanym kaznodzieją i rekolekcjonistą. Publikował kazania, które ze względu na zrozumiały przekaz i znajomość środowiska wiejskiego były wykorzystywane przez polskich kapłanów. Pisał także prace z zakresu liturgii. W 1899 otrzymał propozycję objęcia katedry teologii pastoralnej na Wydziale Teologicznym Uniwersytetu Jagiellońskiego, której nie przyjął.
W latach 1894–1900 reprezentował okręg rzeszowsko-kolbuszowski w Radzie Państwa w Wiedniu, będąc członkiem Koła Polskiego. W działalności parlamentarnej zajmował się głównie sprawami wsi i jej mieszkańców. Od 1897 należał do Rady Powiatowej w Rzeszowie.
15 kwietnia 1901 został mianowany biskupem pomocniczym diecezji przemyskiej ze stolicą tytularną Mallus. Święcenia biskupie otrzymał 19 maja 1901 w katedrze przemyskiej. Konsekrował go biskup diecezjalny przemyski Józef Sebastian Pelczar, któremu asystowali Kostiantyn Czechowycz, biskup diecezjalny przemyski obrządku greckokatolickiego, i Anatol Nowak, biskup pomocniczy krakowski. Sprawował urzędy wikariusza generalnego, oficjała oraz prepozyta kapituły przemyskiej. Po śmierci biskupa Józefa Sebastiana Pelczara, od 3 kwietnia do 23 listopada 1924 zarządzał diecezją jako wikariusz kapitulny. Utrzymywał dobre stosunki z ludnością ukraińską. Podczas dwukrotnego oblężenia Przemyśla w latach 1914–1915 pozostał w mieście, występując u władz wojskowych w obronie interesów cywilów. Publicznie potępił pogrom Ukraińców oskarżonych o nielojalność wobec Austrii. Należał do Towarzystwa Szkoły Ludowej oraz Towarzystwa Przyjaciół Nauk w Przemyślu.
Był współkonsekratorem podczas sakry biskupów pomocniczych lwowskich: Władysława Bandurskiego (1906) i Bolesława Twardowskiego (1919), biskupa pomocniczego sandomierskiego Pawła Kubickiego (1918) i biskupa diecezjalnego mukaczewskiego obrządku greckokatolickiego Petra Gebeya (1924).
Zmarł 21 września 1931 w Przemyślu. Został pochowany w krypcie miejscowego kościoła Najświętszego Serca Jezusowego.
Odznaczenia.
Przed 1914 został odznaczony Krzyżem Komandorskim z Gwiazdą Orderu Franciszka Józefa.

</doc>
<doc id="1601882" url="https://pl.wikipedia.org/wiki?curid=1601882" title="John Ashcroft">
John Ashcroft

David John Ashcroft (ur. 9 maja 1942 w Chicago) – amerykański polityk, który był 79. prokuratorem generalnym Stanów Zjednoczonych. Służył w czasie pierwszej kadencji G.W. Busha w latach 2001-2005. Wcześniej był gubernatorem Missouri i amerykańskim senatorem z Missouri. Ashcroft należy do zielonoświątkowego kościoła Zborów Bożych.
Gubernator.
Ashcroft został wybrany na gubernatora w 1984 i ponownie w 1988 r., stając się pierwszym (i jak dotąd, jedynym) z Partii Republikańskiej, wybranym na dwie kadencje z rzędu.
Podczas swojej drugiej kadencji został przewodniczącym Narodowego Stowarzyszenia Gubernatorów
Jako gubernator Ashcroft wprowadził bardziej rygorystyczne standardy jak wymierzanie kary za zbrodnię z użyciem pistoletu, zwiększenie finansowania lokalnych organów ścigania, ostrzejsze normy i kary dla osób wprowadzających broń do szkół.
Podczas gdy Ashcroft pracował w biurze:

</doc>
<doc id="1601883" url="https://pl.wikipedia.org/wiki?curid=1601883" title="Inspektorat A Okręgu Wilno Armii Krajowej">
Inspektorat A Okręgu Wilno Armii Krajowej

Inspektorat A Okręgu Wilno Armii Krajowej – terenowa struktura Okręgu Wilno Armii Krajowej.
Obejmował teren powiatu wileńsko-trockiego. Wiosną 1944 wystawił 1 Brygadę Wileńską "Juranda", 3 Brygadę "Szczerbca", 7 Brygadę "Wilhelma". W kwietniu 1944 na bazie struktur inspektoratu utworzono Zgrupowanie nr 1 Okręgu Wilno Armii Krajowej.
Charakterystyka inspektoratu.
Inspektorem rejonowym był mjr dypl. Antoni Olechnowicz („Pohorecki”).
Podlegały mu: konspiracyjny garnizon miasta Wilna „Dwór”, obwód trocki kpt. Jerzego Bronikowskiego „Jana Czarnego” i obwód wileński kpt. Emanuela Prokescha „Emki”. 
Obwód trocki obejmował południowo-zachodni skrawek powiatu, którego centrum stanowił duży kompleks leśny Puszcza Rudnicka, a ważniejsze miejscowościami to Nowe Troki, oraz Landwarów. Obwód posiadał cztery ośrodki dywersyjne: OD 1 (Landwarów) i OD 2 (Orany) rozmieszczone na linii kolejowej Wilno-Grodno oraz OD 3 przy szlakach kołowych z Wilna na Grodno i OD 4 przy linii kolejowej Wilno-Lida. 
Pozostała część powiatu wchodziła w skład obwodu wileńskiego. W swojej strukturze posiadał ośrodki dywersyjne numer 6, 7, 8, 9 i 10. Na północ od Wilna usytuowane były cztery gminne jednostki terenowe AK, sięgające swoimi wpływami na teren Litwy Kowieńskiej.
Pierwszym oddziałem partyzanckim na terenie inspektoratu była kilkunastoosobowa grupa bosmana Jana Czerwińskiego „Żuka”.Prowadziła ona latem 1943 ograniczoną działalność w Puszczy Rudnickiej. Na skutek wzmożonej działalności jednostek niemieckich, w połowie grudnia zawieszono działalność grupy i rozlokowano ludzi na kwaterach. 
We wrześniu 1943 wyszły z Wilna w teren Inspektoratu A trzy niezależne od siebie grupy. Były to: Oddział Partyzancki „Brony”, oddział ppor. Sławomira Gramowicza „Dzika” i oddział por. Gracjana Fróga „Górala”.
Z początkiem października oddziały „Dzika” i „Górala” połączyły się. Dowództwo nad 20 osobowym „Oddziałem Lotnym 1 pułku im. Króla Bolesława Chrobrego” objął por. „Góral” („Szczerbiec”). W połowie listopada 1943 dowódca Kedywu mjr. Kazimierz Radzikowski „Dąbek” wydał rozkaz o włączeniu OP „Szczerbca” do OP „Łupaszki”, działającego w Inspektoratach B i C. „Szczerbiec” rozkazu nie wykonał, za co w grudniu 1943 został pozbawiony funkcji dowódcy. Na skutek buntu w oddziale i wymówieniu posłuszeństwa dowództwu dowodzony nadal przez „Szczerbca” oddział, stał się na pewien czas oddziałem dzikim.
W końcu grudnia 1943 doszło do połączenia taktycznego OP „Szczerbca” z OP „Brony”. Oba oddziały współdziałały ściśle do połowy marca 1944.
W styczniu 1944 powołano trzy oddziały leśne Inspektoratu A: Oddział Leśny „R” por. Czesława Grombczewskiego „Jurand”, Oddział Leśny „S” por. Gracjana Fróga „Szczerbca” i Oddział Leśny „T” por. Wilhelma Tupikowskiego „Wilhelma”.
Struktura organizacyjna i obsada personalna.
Inspektor – mjr dypl. Antoni Olechnowicz „Pohorecki”
Działania partyzanckie.
Bitwy i potyczki w okresie styczeń-marzec 1944
W okresie styczeń-marzec 1944 w Inspektoracie A działały 1, 3, 6 i 7 Brygady.
Brygady te przeprowadziły ogółem 26 akcji, w tym 5 akcji poza terenem Inspektoratu A. Są to: bitwa pod Mikuliszkami i potyczki w Graużyszkach, Polanach, z Inspektoratu F oraz akcja pod Mejrańcami z Inspektoratu BC.
Wśród 21 przeprowadzonych akcji na terenie Inspektoratu A było: 9 potyczek przeciw jednostkom niemieckim lub oddziałom Todta (Kiena, Biała Waka, Kiejdzie, Miedniki, Powidaki, Dwór Europa, Mejszagoła, zasadzka pod Miednikami, akcja na stację kolejową Kiena); 1 akcja przeciw oddziałowi niemiecko-litewskiemu (bitwa w miasteczku Nowe Troki); 11 potyczek przeciw policji litewskiej lub oddziałom z korpusu Plechavicziusa (Rudomino, Szumsk, Mickuny, Czarny Bór, Wielkie Pole, Suderwie, Bękarty, Antoko1ce, Rykonty, Kiewliszki). Walk z partyzantką sowiecką na tym terenie praktycznie nie było - poza kilkoma nieznacznymi starciami patroli w Puszczy Rudnickiej. Do większych akcji, które były przeprowadzone na terenie Inspektoratu A, należy wymienić bitwę w miasteczku Nowe Troki i akcje zajęcia miasteczka Rudomino i Mickuny. Przytłaczająca większość akcji zakończyła się całkowitym sukcesem polskich partyzantów. W trzech potyczkach: pod Czarnym Borem (3 Brygada), pod Antoko1cami i Rykontami (1 Brygada) polscy partyzanci wycofali się z pola walki, nie mogąc pokonać przeciwnika. 
Z ogólnej liczby 26 akcji, przeprowadzonych przez polskie oddziały działające na terenie Inspektoratu A, największą ilość przeprowadziła 3 Brygada "Szczerbca". 
Walki od kwietnia do lipca 1944
W kwietniu najsilniejszym i najbardziej doświadczonym oddziałem inspektoratu była 3 Brygada „Szczerbca”. Na początku kwietnia brygada kwaterowała w Skorbucianach. Jej patrol rozbroił wtedy oddział Holendrów w pobliskim młynie. Na okres świąt wielkanocnych brygada przeniosła się do Turgiel. 9 kwietnia brygadę wizytował ppłk „Wilk”. Za waleczność i odwagę odznaczył on por. Gracjana Fróga „Szczerbca” Srebrnym Krzyżem Zasługi z Mieczami, a 6 partyzantów Krzyżami Walecznych.
11 kwietnia o 23:00 w majątku Małe Soleczniki, powiat Jaszuny dokonało akcji rekwizycyjnej. Zarekwirowano 10 krów, 1 świnię, 5 koni z zaprzęgiem. 
25 kwietnia 3 Brygada dokonała akcji na Jaszuny. Zastrzelono jednego żołnierza niemieckiego, zniszczono maszt telefoniczny, podpalono magazyn zbożowy i jeden dom. Według źródeł polskich, akcja ta nie należała do udanych. W czasie ataku zginęło trzech partyzantów.
3 maja brygada „Szczerbca” stacjonowała w Turgielach. Wzięła udział w uroczystej mszy świętej, a po niej w defiladzie. Na nocleg brygada przeszła do Małachowic i pobliskich zaścianków. Rankiem następnego dnia pluton stacjonujący nieopodal Pawłowa, stoczył walkę z 3 kompanią 310 batalionu litewskiego korpusu posiłkowego z Jaszun. Żołnierze litewscy zamordowali kilkanaście osób, nie szczędząc kobiet i starców. Nakazywali skazańcom wieszać się wzajemnie. Spalili 5 domów i 3 stodoły. Zastrzelono m.in. młodą kobietę Stefanię Prokopowicz, która uciekała z dziewięciomiesięcznym dzieckiem na ręku. Na litewską kompanię uderzył pluton z brygady "Szczerbca", zmuszając ich do wycofania się z Pawłowa. Na wycofującą się kompanię uderzyły też inne pododdziały brygady. W czasie walk zginęło około 20 Litwinów, wielu trafiło do niewoli. Z wyroku sądu polowego, za mordowanie ludności cywilnej, zostało rozstrzelanych czterech oprawców, wśród nich dowódca kompanii 310 batalionu kpt. Markevicius.
3 czerwca 3 Brygada przeprowadziła udaną zasadzkę na szosie na transport niemiecki koło Jaszun. 1 kompania szturmowa zaatakowała kolumnę. W sześciu samochodach siedzieli żołnierze Wehrmachtu, w jednej była aprowizacja. Zdobyto 3 MG-42, około 40 kb typu Mauser, dużo amunicji i kilkanaście pistoletów. 13 czerwca dowództwo brygady postanowiło przeprowadzić identyczną akcję na szosie Wilno-Jaszuny. 1 kompania kilka godzin oczekiwała na odpowiednią kolumnę samochodową. Samochody okazały się jednak puste, a kierowcy szybko wyskoczyli z samochodów i ukryli się w zaroślach. To była zasadzka. Partyzanci nie zdążyli dojść do szosy, kiedy uderzyła na nich ekspedycja karna wzmocniona wozami pancernymi. Niemcy prowadzili silny ogień z broni maszynowej. Podczas wycofywania się poległo 11 żołnierzy Armii Krajowej, a kilku rannych Niemcy po akcji dobili.
27 czerwca przeprowadzono udaną akcję na niemiecką kolumnę transportową pod Solecznikami. Zdobyto broń i amunicje. 29 czerwca grupa polskich partyzantów otrzymała zadanie wymontowania broni pokładowej z samolotu, który nie doleciał do pobliskiego lotniska na Porubance. W momencie, kiedy wykonywała zadanie od strony Wilna przybył pluton żołnierzy niemieckich na trzech samochodach ciężarówkach. Został zaatakowany przez grupę osłony. Oddział niemiecki został całkowicie rozbity. Oddziały polskie wycofały się ze swych pozycji i odeszły do miejsc postoju brygady. 
Kolejna brygada inspektoratu to 7 Brygada „Wilhelma”. W końcu marca stacjonowała w Skorbucianach. 12 kwietnia 7 Brygada została zaatakowana od strony Ternian i Międzyrzecza przez niemiecki oddział. Atak zaskoczył partyzantów. Oczekiwano plutonu 3 Brygady „Szczerbca”, umundurowanego zwyczajowo na wzór niemiecki. Podczas walk pod Skorbuciany podszedł sowiecki oddział partyzantki. On też miał za zadanie zlikwidować 7 Brygadę. Oddział sowiecki włączył się do walki. Trzy walczące strony walczyły każda z każdą. Wykorzystując tę sytuację 7 Brygada wycofała się z pola walki i odskoczyła od Skorbucian. 
9 maja uderzono na niemiecką załogę majątku Landwarów. W wyniku tej akcji zdobyto kilkanaście koni pociągowych. Niestety, nie udało się zdobyć broni. Jeden z partyzantów nie wytrzymał nerwowo i wystrzelił przedwcześnie. Zaalarmowało to Niemców, którzy nie dali się rozbroić.
12 maja została przeprowadzona akcja we wsi Kiewliszki. Oddział litewski rozkazał mieszkańcom Kiewliszek zorganizować dla siebie kąpiel w łaźni. 
Partyzanci 7 Brygady, zaalarmowani przez łącznika, otoczyli łaźnię i rozbroili bez walki zaskoczonych Litwinów. Był to oddział który, według oświadczeń miejscowych chłopów, wielokrotnie znęcał się nad miejscową ludnością. Sąd doraźny skazał siedmiu Litwinów na śmierć przez rozstrzelanie.
7 czerwca brygada całością sił przeprowadziła akcję na bunkry w okolicach Południ. Niemiecko-litewska obsada bunkrów odparła jednak ataki. Po nadejściu posiłków 
brygada wycofała się z pola walki bez strat własnych.
Od 9 do 18 czerwca brygada prowadziła szkolenie taktyczne w Taboryszkach. 19 czerwca jej 2 i 3 pluton przeprowadził akcję na niemiecki magazyn broni i bomb lotniczych koło Jaszun. Akcja przebiegła bez strat własnych. Zdobyto bomby, które przekazano w majątku Ropieje do magazynu konspiracyjnego. 
Na terenie Inspektoratu A działała też 1 Brygada „Juranda”. 4 kwietnia patrol brygady stoczył potyczkę z patrolem niemieckim koło Porubanek, a 6 kwietnia zwiad konny walczył z partyzantką sowiecką w Skorbucianach. 11 kwietnia na szosie lidzkiej zorganizowano zasadzkę na kolumną samochodową. 
25 kwietnia w okolicach Wierchbezdanka koło Bezdan zorganizowano zasadzkę na tabor batalionu niemiecko-własowskiego. W toku walki poległo 10 Niemców i kilkunastu własowców. Zdobyto 2 rkm, 12 kb typu Mauser, 30 kb pochodzenia holenderskiego, 9 dwukonnych podwód. Oswobodzono też jeńców rosyjskich. Niektórzy z nich uciekli do lasu, reszta została razem z rozbrojonymi Niemcami i własowcami.
30 kwietnia pluton z brygady rozbił oddział niemiecki stacjonujący w szkole w Ławaryszkach. Akcją dowodził Ryszard Żebryk "Korab". Niemcy poddali się. Zdobyto automat, 11 kb, 2 skrzynie granatów ręcznych, byty, mundury i hełmy. W trakcje wycofywania się z akcji w okolicach wsi Koniuchy, pluton został ostrzelany przez patrol sowieckich partyzantów. Podczas strzelaniny został zabity jeden partyzant. Następnego dnia 1 Brygada odparła atak bandy rabunkowej.
15 maja pierwszy pluton brygady „Juranda” razem z oddziałem „Ojca” z 6 Brygady planowały dokonać akcji na Szumsk. Po drodze oddział wpadł jednak w zasadzkę przygotowaną przez jednostkę łotewską. Po stoczonej walce Łotysze wycofali się. AK-owcy również musieli odstąpić od miejscowości.
Po tej akcji w inspektoracie nastąpiła wymiana brygad. 1 Brygada przeszła do Inspektoratu BC, a na jej miejsce przybyła 5 Brygada „Łupaszki”.
Brygada liczyła w tym okresie ok. 500 żołnierzy. Rozlokowała się w okolicach jezior Sużańskich. Jej patrole rekwirowały z majątków niemiecko-litewskich niezbędny sprzęt i konie. W drugiej połowie czerwca dowódca brygady zdecydował się uderzyć na garnizon litewski w Podbrzeziu. Rankiem 20 czerwca do majątku Glinciszki wszedł nieduży oddział partyzantów i zarekwirował w miejscowej gorzelni spirytus. Grupa zachowywała się celowo nieostrożnie, by dać możliwość interwencji policjantom litewskim. Inny oddział oczekiwał w zasadzce. Z Podbrzezia wysłano jedynie 12 policjantów. Ostrzelali oni polski oddział w Glinciszkach.

</doc>
<doc id="1601884" url="https://pl.wikipedia.org/wiki?curid=1601884" title="Michael Turner (piłkarz)">
Michael Turner (piłkarz)

Michael Thomas Turner (ur. 9 listopada 1983 w Londynie) – angielski piłkarz występujący na pozycji środkowego obrońcy w Sheffield Wednesday.
Kariera.
Turner swoją karierę piłkarską rozpoczynał w szkółce piłkarskiej Charlton Athletic. Do pierwszej drużyny tego klubu włączony został w roku 2002. Nie był tam jednak podstawowym zawodnikiem i w marcu 2003 roku został wypożyczony do występującego wówczas w League Two Leyton Orient. Zadebiutował tam w spotkaniu z Boston United zaś pierwszą bramkę zdobył w pojedynku ze Swanseą City. Po półtoramiesięcznej grze na Brisbane Road Turner powrócił do Charltonu. W sezonie 2003/2004 Turner występował w rezerwach tej drużyny i był również kapitanem tego zespołu. Został także wybrany najlepszym piłkarzem młodego pokolenia w ekipie Charltonu. Na początku sierpnia 2004 roku Anglik został ponownie wypożyczony, tym razem trafił do Brentford. Zadebiutował tam 7 sierpnia w spotkaniu z Chesterfield Town. Na wypożyczeniu w Brentford Turner grał do listopada, po czym klub ten wykupił go od Charltonu. W kwietniu 2005 roku w pojedynku z Tranmere Rovers zdobył swoją pierwszą bramkę. Swój pierwszy sezon w Brentdford zakończył z 47 ligowymi występami. Został także wybrany najlepszym graczem swojej ekipy. W następnym sezonie Turner również był podstawowym zawodnikiem swojej drużyny, wystąpił wówczas w 48 meczach League One.
W lipcu 2006 roku Turner za kwotę 350 tysięcy funtów przeszedł do Hull City. Była to wówczas największa suma jaką Hull zapłaciło za obrońcę. W nowym zespole Anglik zadebiutował 5 sierpnia w przegranym 2:0 spotkaniu z West Bromwich Albion. 30 września w pojedynku z Crystal Palace zaliczył natomiast swoje pierwsze trafienie. W marcu 2007 roku strzelił bramkę w spotkaniu z Luton Town, która później została wybrana jako najlepsze trafienie Hull City w całym sezonie. Swój debiutancki rok w Hull zakończył z 43 ligowymi występami oraz pięcioma pucharowymi. W następnym sezonie również był podstawowym zawodnikiem i wystąpił w 47 ligowych meczach, w których zdobył pięć bramek. Ponadto wraz z drużyną awansował do Premier League. W kwietniu przedłużył swój kontrakt z drużyną do roku 2001. W najwyższej lidze w Anglii Turner zadebiutował 16 sierpnia 2008 roku w spotkaniu z Fulham. Pierwszą bramkę w Premier League zdobył natomiast 21 września w meczu z Evertonem. W lutym 2009 roku ponownie przedłużył swój kontrakt z Hull City, wiążący go z klubem do roku 2013. Mimo to w sierpniu podpisał kontrakt z Sunderlandem.
W nowym zespole zadebiutował 12 września w meczu ze swoim starym klubem, Hull City (4:1 dla Sunderlandu). Dwa tygodnie później w meczu z Wolverhampton Wanderers strzelił swoją pierwszą bramkę.

</doc>
<doc id="1601885" url="https://pl.wikipedia.org/wiki?curid=1601885" title="Niżni Wołowy Stawek">
Niżni Wołowy Stawek

Niżni Wołowy Stawek (słow. "Nižné Volie pliesko") – jeden z dwóch małych Wołowych Stawków położonych na Zadniej Polanie Młynickiej w środkowych partiach Doliny Młynickiej, w słowackiej części Tatr Wysokich. Pomiary Józefa Szaflarskiego z 1935 r. wykazują, że ma on 0,056 ha powierzchni, wymiary 41 × 19 m i głębokość ok. 2,1 m. Nieco na wschód od niego przechodzi żółto znakowany szlak turystyczny prowadzący znad Szczyrbskiego Jeziora dnem Doliny Młynickiej.
Niżni Wołowy Stawek należy do grupy dwóch Wołowych Stawków, drugim jest Wyżni Wołowy Stawek znajdujący się ok. 150 m na północny wschód od niego. Niżni Wołowy Stawek ma podłużny kształt, położony jest na wysokości ok. 1941 m n.p.m.

</doc>
<doc id="1601887" url="https://pl.wikipedia.org/wiki?curid=1601887" title="SSC Napoli Neapol">
SSC Napoli Neapol



</doc>
<doc id="1601888" url="https://pl.wikipedia.org/wiki?curid=1601888" title="Fabryka (film 1970)">
Fabryka (film 1970)

Fabryka – polski krótkometrażowy film dokumentalny z 1970 roku w reżyserii Krzysztofa Kieślowskiego.

</doc>
<doc id="1601890" url="https://pl.wikipedia.org/wiki?curid=1601890" title="Antygen różnicowania komórkowego">
Antygen różnicowania komórkowego

Antygen różnicowania komórkowego, kompleks różnicowania, gniazdo różnicowania, CD (od ang. "cluster of differentiation") – standard używany do identyfikacji cząsteczek na powierzchni komórek. Antygeny te mogą działać na wiele sposobów, spełniając często funkcje receptora lub ligandu (związku aktywującego receptor).
Zainicjowana przyłączeniem ligandu do receptora kaskada sygnałowa zmienia zachowanie komórki. Występują również kompleksy różnicowania nieodgrywające roli w sygnalizacji komórkowej, posiadające za to szereg innych funkcji, na przykład wywoływanie adhezji komórkowej.
Nomenklatura.
Nomenklatura CD została zaproponowana i przyjęta na pierwszym międzynarodowym warsztacie i konferencji na temat rozróżniania antygenów ludzkich leukocytów ("1st International Workshop and Conference on Human Leukocyte Differentiation Antigens", HLDA), która odbyła się w Paryżu w 1982 roku. System ten powstał z myślą o klasyfikacji przeciwciał monoklonalnych produkowanych przez różne laboratoria na całym świecie. Przeciwciała te skierowane są przeciw różnym epitopom znajdującym się na powierzchni leukocytów.
Od tamtej pory system rozszerzył się na inne typy komórek, a do kwietnia 2016 zidentyfikowano 371 cząstek CD. Zaproponowanej cząsteczce powierzchniowej przypisuje się numer CD, jeśli zostanie wykazane, że dwa specyficzne przeciwciała monoklonalne (mAb) połączą się z tą cząstką. Jeśli molekuła nie została dobrze scharakteryzowana lub też przyłącza tylko jeden typ mAb, zwykle otrzymuje oznaczenie tymczasowe „w” (jak np. „CDw186”).
Markery komórkowe.
System CD jest powszechnie wykorzystywany do oznaczania markerów komórkowych umożliwiających rozpoznanie rodzaju komórki na podstawie cząstek obecnych na jej powierzchni (immunofenotypowanie). Markery te są często używane do przypisania komórkom właściwych im funkcji immunologicznych. Podczas gdy używanie pojedynczej cząstki CD do identyfikacji subpopulacji komórek jest rzadkością (choć kilka przypadków istnieje), to już łącząc kilka konkretnych CD w zbiór pozwala nam dokładnie określić z jaką dokładnie komórką mamy do czynienia.
Cząstki CD używane są również przy sortowaniu komórek z zastosowaniem różnych metod – między innymi cytometrię przepływową (FACS). Populacje komórkowe są z reguły definiowane użyciem symbolu ‘+’ lub ‘–’, aby wskazać czy dana frakcja komórek wykazuje daną cząsteczkę CD na swojej powierzchni. Na przykład „CD34+”, „CD31–” oznacza komórkę na której powierzchni znajduje się cząstka CD34, ale brak CD31. Powyższa kombinacja odnosi się do markerów obecnych na powierzchni komórek macierzystych, ale nieobecnych na przykład na powierzchni śródbłonka.
Dwie powszechnie używane cząstki CD to CD4 i CD8 – pierwsza charakteryzująca limfocyt T pomocniczy oraz druga dla limfocytu T cytotoksycznego. Powyższe cząsteczki definiuje się w połączeniu z CD3, gdyż niektóre inne leukocyty również wykazują ekspresję CD4 lub CD8 – na przykład niektóre makrofagi posiadają na swojej powierzchni niewielkie ilości CD4. Komórki dendrytyczne (DC) mają na swojej powierzchni CD8 w wysokim stężeniu. Wirus HIV przyłącza się do komórek posiadających na powierzchni CD4 – będą to zatem przede wszystkim komórki T pomocnicze oraz makrofagi. Liczebność komórek mających na powierzchni CD 4 i CD8 jest często używana do monitorowania progresji infekcji wirusem HIV.
Inne zastosowania.
Istotnym jest zaznaczenie, że chociaż cząsteczki CD są bardzo użytecznym narzędziem pozwalającym określić typ komórki, z którym mamy do czynienia, to nie występują one na powierzchni komórek jedynie w tym celu. Mimo że większość funkcji odkrytych CD nie została do końca poznana, wiemy, że posiadają one niezwykle ważne funkcje – dla przykładu wspomniane wcześniej molekuły CD4 i CD8 są niezbędne dla rozpoznawania antygenu.

</doc>
<doc id="1601892" url="https://pl.wikipedia.org/wiki?curid=1601892" title="Gościec przewlekle postępujący">
Gościec przewlekle postępujący



</doc>
<doc id="1601896" url="https://pl.wikipedia.org/wiki?curid=1601896" title="Tieriec (pociąg pancerny)">
Tieriec (pociąg pancerny)

"Tieriec" (ros. Бронепоезд "Терец") – lekki pociąg pancerny białych podczas wojny domowej w Rosji.
Został utworzony 1 lutego 1919 r. w Mozdoku. Dowódcą został kpt. Julian A. Łojko, a od listopada tego roku – kpt. Niefiediew. Pociąg działał na północnym Kaukazie. Wchodził w skład 6 dywizjonu pociągów pancernych. Pod koniec lutego brał udział w walkach pod Gudermesem. W czerwcu podporządkowano go oddziałowi gen. Iwana N. Kolesnikowa, walczącemu w rejonie Groznego. Pod koniec czerwca uczestniczył w ataku na Nazrań. 8 marca 1920 r. został zostawiony i przekazany samoobronie Władykaukazu.

</doc>
<doc id="1601900" url="https://pl.wikipedia.org/wiki?curid=1601900" title="Przed rajdem">
Przed rajdem

Przed rajdem – dokument produkcji polskiej z 1971 roku, w reżyserii Krzysztofa Kieślowskiego.

</doc>
<doc id="1601903" url="https://pl.wikipedia.org/wiki?curid=1601903" title="Jacques Forestier">
Jacques Forestier

Jacques Forestier (ur. 27 lipca 1890 w Aix-les-Bains, zm. 15 marca 1978 w Paryżu) – francuski lekarz, internista i reumatolog, reprezentant kraju w rugby union.
Studiował i praktykował w Paryżu, był współzałożycielem Francuskiego Towarzystwa Reumatologii w 1928 roku. Jego ojciec, Henri Forestier, kierował uzdrowiskiem w Aix-les-Bains.
Jacques Forestier pamiętany jest za wprowadzenie do medycyny soli złota jako leku w reumatoidalnym zapaleniu stawów. Będące najstarszym stosowanym lekiem preparaty złota wciąż znajdują zastosowanie u niektórych pacjentów. Opisał też rozsianą idiopatyczną hiperostozę kośćca, znaną również jako choroba Forestiera. Razem z Jean-Athanase Sicardem opisał użycie lipiodolu w radiologii. 
Z francuską reprezentacją uczestniczył w turnieju rugby union na Letnich Igrzyskach Olimpijskich 1920 zdobywając srebrny medal.
W 1917 został Kawalerem Legii Honorowej w 1916 odznaczono go Medalem Wojskowym.

</doc>
<doc id="1601904" url="https://pl.wikipedia.org/wiki?curid=1601904" title="Cini Minis">
Cini Minis

Cini Minis – marka płatków śniadaniowych stworzona przez Nestlé. Produkowane obecnie przez Cereal Partners na licencji Nestlé.
Płatki śniadaniowe.
Cini Minis mają postać zbożowych kwadracików pokrytych cynamonowym wzorkiem. Produkowane są z pełnego ziarna głównie żyta i pszenicy. Pierwotnie wzorki cynamonowe były zupełnie przypadkowe, w obecnej wersji są zrobione dokładnie według projektu. Wzbogacone o witaminy np. B1, B2, B6, B12, C, wapń i żelazo. Porcja 30 g dostarcza 184 kalorii.
Płatki Cini Minis dostępne są również w formie batonika.
Maskotki.
Kucharz.
Pierwszą maskotką Cini Minis był mały kucharzyk. W reklamach produkował płatki i rozdawał je dzieciom. Był rozmiarów myszy. Widniał także na opakowaniu. Gdy wycofano go przez pewien czas Cini Minis nie miały maskotki.
Klub Cini Minis.
Klub Cini Minis to czwórka dzieci. Nazwy użyto tylko w kilku pierwszych reklamach z ich udziałem. W standardowej reklamie w pierwszej scenie ukazuje się człowiek, który jest mistrzem swojego fachu (np. inspektor, piłkarz) w akcji. Następnie dzieci pokazują mu Cini Minis i pytają, dlaczego są tak lubiane przez dzieci. Bohater zawsze doszukuje się związku ze swoją pracą, nie domyślając się, że chodzi o cynamonowe wzorki. Ta forma reklamy stosowana jest do dziś.

</doc>
<doc id="1601910" url="https://pl.wikipedia.org/wiki?curid=1601910" title="Menopon gallinae">
Menopon gallinae

Menopon gallinae – pasożyt należący obecnie do Phthiraptera, według dawnej systematyki należał do wszołów. Jest najczęściej spotykanym pasożytem kur, kaczek, gołębi. Występuje także u myszołowa zwyczajnego.
Samiec długości 1.8 mm, samica 1,7 mm. Charakteryzują się trójkątną głową i lekko żółtym kolorem. Bytują na całym ciele w piórach, czasami na skórze. Odżywiają się piórami, rzadko krwią. Występuje na terenie Europy i Ameryki.

</doc>
<doc id="1601915" url="https://pl.wikipedia.org/wiki?curid=1601915" title="Rezerwat przyrody Torfowisko Konotop">
Rezerwat przyrody Torfowisko Konotop

Rezerwat przyrody „Torfowisko Konotop” – rezerwat torfowiskowy w województwie zachodniopomorskim, w powiecie choszczeńskim, w gminach Bierzwnik i Drawno, 1,5 km na południowy zachód od granic Drawieńskiego Parku Narodowego (leży w jego otulinie), 4 km na południe-południowy zachód od Barnimia, 9 km na południe-południowy wschód od Drawna i 14,5 km na północny wschód od Bierzwnika.
Rezerwat został utworzony na mocy rozporządzenia Nr 45/2007 Wojewody Zachodniopomorskiego z dnia 3 sierpnia 2007 roku na powierzchni 51,97 ha; wokół rezerwatu wyznaczono otulinę o powierzchni 229,87 ha. W 2008 roku rezerwat powiększono, a tym samym zmniejszono otulinę. Obecnie powierzchnia rezerwatu wynosi 66,06 ha, a jego otuliny 220,06 ha.
Celem ochrony jest zachowanie torfowiska pojeziernego wypełniającego rynnę wypłycającego się jeziora Konotop wraz z licznymi chronionymi i rzadkimi gatunkami roślin, w tym bażyny czarnej ("Empetrum nigrum"), skrzypu pstrego ("Equisetum variegatum"), selernicy żyłkowanej ("Cnidium dubium"), turzycy bagiennej ("Caricetum limosae"), wełnianki szerokolistnej ("Eriophorum latifolium"), rosiczki okrągłolistnej ("Drosera rotundifolia"), rosiczki długolistnej ("Drosera anglica"), rosiczki pośredniej ("Drosera intermedia"), narecznicy grzebieniastej ("Dryopteris cristata"), kruszczyka błotnego ("Epipactis palustris"), torfowców oraz zwierząt, w tym żurawia ("Grus grus") i samotnika ("Tringa ochropus").

</doc>
<doc id="1601916" url="https://pl.wikipedia.org/wiki?curid=1601916" title="Qiryat Atta">
Qiryat Atta



</doc>
<doc id="1601917" url="https://pl.wikipedia.org/wiki?curid=1601917" title="Świetliki (serial animowany)">
Świetliki (serial animowany)

Świetliki (ang. "The Glo Friends", 1986) – amerykański serial animowany.
Fabuła.
Serial opowiada o przygodach gromadki Świetlików oraz ich przyjaciół, niekoniecznie będących świetlikami, mieszkających w pięknym lesie. Największym problemem Świetlików są Krety i służący im Gawron, które chcą je schwytać i wykorzystywać jako latarnie w swoich kopalniach.
Wersja polska.
W Polsce serial został wydany na kasetach wideo na początku lat 90. (lektorem był Andrzej Matul), później wyemitowany w wersji dubbingowanej przez TVP1 (odcinek "Świetliki ratują Boże Narodzenie") oraz TVN (jako integralna część serialu "Mój mały kucyk") w bloku "Kucyki i przyjaciele" w latach 1998-1999 w paśmie Bajkowe kino.
Wersja dubbingowa.
Wersja emitowana na TVN w bloku "Kucyki i przyjaciele".
Wersja VHS.
Wersja wydana na VHS z angielskim dubbingiem i polskim lektorem
Odcinek specjalny.
W Polsce odcinek ten został wydany na kasetach VHS w wersji lektorskiej pod tytułem "Świetliki ratują Boże Narodzenie". Wersję dubbingową wyemitowała TVP1 w "Wieczorynce" 25 grudnia 1996.
Wersja polska: TELEWIZYJNE STUDIA DŹWIĘKU w WARSZAWIE
Reżyseria: Andrzej Bogusz
Dialogi na podstawie tłumaczenia: Jacka Treli – Krystyna Dembińska
Dźwięk: Paweł Gniado
Montaż: Zofia Dmoch
Teksty piosenek: Krzysztof Rześniowiecki
Opracowanie muzyczne: Ewa Wojciechowska
Kierownik produkcji: Krystyna Dynarowska
Wystąpili:
i inni
Lektor: Andrzej Bogusz

</doc>
<doc id="1601918" url="https://pl.wikipedia.org/wiki?curid=1601918" title="Nokia 1112">
Nokia 1112

Nokia 1112 – telefon komórkowy GSM produkowany przez firmę Nokia. Dostępny w sprzedaży od 2006 roku. Ma monochromatyczny wyświetlacz. Bateria wystarcza na 5 godzin rozmów, a w trybie czuwania na 15 dni. 
Ma podstawowe funkcje telefonu takie jak kalkulator, stoper, budzik, obsługa SMS, EMS, dzwonki polifoniczne. 

</doc>
<doc id="1601920" url="https://pl.wikipedia.org/wiki?curid=1601920" title="Inspektorat B Okręgu Wilno Armii Krajowej">
Inspektorat B Okręgu Wilno Armii Krajowej

Inspektorat B Okręgu Wilno Armii Krajowej – terenowa struktura Okręgu Wilno Armii Krajowej.
Obejmował teren powiatu święciańskiego i brasławskiego. Latem 1943 roku połączono inspektoraty B i C i utworzono Inspektorat BC Okręgu Wilno Armii Krajowej.
Ośrodki dywersyjne.
Na terenie inspektoratu B w 1943 roku zorganizowano ośrodki dywersyjne i dywersyjno-partyzanckie. Ośrodki dywersyjne zlokalizowano wzdłuż torów kolejowych głównych linii komunikacyjnych wroga:
Latem 1943 roku, po połączeniu inspektoratów B i C, ośrodki dywersyjno-partyzanckie w dotychczasowym inspektoracie B pozostały bez zmian.

</doc>
<doc id="1601923" url="https://pl.wikipedia.org/wiki?curid=1601923" title="Diaulos">
Diaulos

Diaulos (gr. δίαυλος) – dyscyplina sportowa uprawiana w starożytnej Grecji, bieg rozgrywany na dystansie dwóch stadionów – „bieg tam i z powrotem”. Po raz pierwszy wprowadzony do programu XIV igrzysk olimpijskich w 724 p.n.e. Pierwszym zwycięzcą był Hypenos z Elidy.
Opis.
Jeden z czterech biegów rozgrywanych w starożytnej Grecji – obok biegu długodystansowego dolichos, biegu w zbroi – hopliodromos i sprintu – stadion.
Rozgrywano tylko jeden bieg z jednoczesnym udziałem do 20 zawodników – w Olimpii odkryto 20 miejsc startowych. Podczas igrzysk olimpijskich, nemejskich i istmijskich w biegu brali udział wyłącznie mężczyźni. Podczas igrzysk pytyjskich w biegu uczestniczyć mogli również chłopcy (gr. παῖς). Biegacze uprawiający diaulos musieli być bardziej wytrzymali niż sprinterzy, ale lżejsi niż hoplici biegający ten sam dystans w zbroi. Ich technika biegu różniła się od techniki sprinterów tym, że podczas biegu nie wspomagali się w tym samym stopniu ruchami ramion.
Zawodnik startował z kamiennej belki i po przebiegnięciu jednego stadionu zawracał za pachołkiem (gr. καμπτήρ) i biegł z powrotem – „bieg tam i z powrotem”. W Olimpii znaleziono jedno centralne miejsce na umieszczenie pachołka, co sugerowałoby, że wszyscy zawodnicy biegli do jednego pachołka. Natomiast inskrypcja odnaleziona w Delfach mówi o 36 pachołkach, co sugerowałoby, że każdy zawodnik biegł do swojego. Również znaleziska archeologiczne w Nemei przemawiają za tezą o wielu indywidualnych pachołkach.
Długość biegu była zależna od lokalizacji stadionu na którym się odbywał – stadion był równy 600 stopom, ale długość stopy była różna w różnych regionach Grecji:
Historia.
Konkurencja ta została wprowadzona po raz pierwszy do programu XIV igrzysk olimpijskich w 724 p.n.e. Pierwszym zwycięzcą był Hypenos z Elidy.
Lista zwycięzców.
Poniższa lista została stworzona na podstawie informacji w banku danych igrzysk olimpijskich Fundacji Świata Helleńskiego (gr. Ίδρυµα Μείζονος Ελληνισµού, (ΙΜΕ), ang. "Foundation of the Hellenic World", (FHW)):

</doc>
<doc id="1601925" url="https://pl.wikipedia.org/wiki?curid=1601925" title="Sole złota">
Sole złota

 
Sole złota – stosowane w medycynie określenie związków złota stosowanych jako preparaty lecznicze. W rzeczywistości nie wszystkie związki z tej grupy są prawdziwymi solami. Pierwszym, który zastosował je jako leki, był francuski internista Jacques Forestier. Obecnie sole złota są najstarszymi ze stosowanych jeszcze leków w chorobach reumatycznych: reumatoidalnym zapaleniu stawów, łuszczycowym zapaleniu stawów, toczniu, błoniastym zapaleniu kłębuszków nerkowych.
Stosowane leki z tej grupy to:

</doc>
<doc id="1601928" url="https://pl.wikipedia.org/wiki?curid=1601928" title="Take Me to Your Leader">
Take Me to Your Leader

Take Me To Your Leader – studyjny album brytyjskiej grupy Hawkwind wydany w 2005 roku. Podczas nagrywania płyty gościnnie wystąpił Arthur Brown. Płyta jest dedykowana pamięci Johna Peela i Tommy'ego Vance'a.

</doc>
<doc id="1601929" url="https://pl.wikipedia.org/wiki?curid=1601929" title="Charles Moore">
Charles Moore

Imię i nazwisko Charles Moore nosili lub noszą m.in.:

</doc>
<doc id="1601931" url="https://pl.wikipedia.org/wiki?curid=1601931" title="Franz Neuländtner">
Franz Neuländtner

Franz Neuländtner (ur. 29 stycznia 1966) – austriacki skoczek narciarski. Najlepsze wyniki w Pucharze Świata osiągnął w sezonie 1985/1986, kiedy zajął 4. miejsce w klasyfikacji generalnej.
W 1986 został wicemistrzem świata w lotach na skoczni Kulm w Tauplitz. Rok później zdobył brązowy medal mistrzostw świata w konkursie drużynowym. W grudniu 1985 wygrał konkurs Pucharu Świata w Lake Placid, a w styczniu 1986 był drugi w Bischofshofen. W klasyfikacji generalnej sezonu 1985/86 zajął 4. miejsce. W 1990 w Lahti wygrał w drugi w karierze konkurs PŚ.

</doc>
<doc id="1601932" url="https://pl.wikipedia.org/wiki?curid=1601932" title="Merwan Rim">
Merwan Rim

Merwan Rim, właściwie Mourad Merwan Rim (ur. 13 lipca 1977 w Sarcelles, w regionie Île-de-France, w departamencie Val-d'Oise) – francuski piosenkarz i autor tekstów piosenek, który zdobył popularność w musicalu "Król Słońce" jako Le Duc de Beaufort.
Życiorys.
Wczesne lata.
Urodził się w skromnej algierskiej rodzinie jako piąte z siedmiorga dzieci, ma pięć sióstr i jednego starszego niepełnosprawnego umysłowo brata. W 1993 roku po wrażeniach z koncertu zespołu U2, w wieku szesnastu lat zaczął uczyć się gry na perkusji. Dwa lata później mając siedemnaście lat rozpoczął naukę gry na gitarze. Po maturze podjął studia na wydziale media audiowizualne i filmoznawstwa. W 1996 roku, trzy tygodnie po diagnozie, jego ojciec zmarł na raka. W latach 1996-99 stał się żywicielem rodziny, pracował jako kierowca na budowie i kierowca ciężarówki, podczas gdy matka dorabiała jako sprzątaczka. W latach 2000-2001 uczył się w szkole muzycznej pod kierunkiem Alice Dony. W 2001 napisał kilka kompozycji w stylu rock electro soul.
Kariera.
Po nieudanym castingu do musicalu "Notre-Dame de Paris", dwa tygodnie później został przesłuchany do musicalu "Dziesięć przykazań" ("Les Dix Commandements"), w którym zastąpił Ahmeda Mouici i w latach 2001-2003 odtwarzał rolę Ramzesa II w Europie, Kanadzie i Japonii oraz w 2007 roku w Seulu i Korei Południowej. Następnie zagrał postać Dawida w musicalu Maxime Le Forestiera "Gladiator" ("Spartacus le Gladiateur", 2004). Wielkim sukcesem był musical "Król Słońce" ("Le Roi Soleil", 2005-2007), gdzie wystąpił jako Duc de Beaufort, kuzyn Ludwika XIV, a piosenki ze spektaklu zostały nagrane na płytach CD. Zaśpiewał utwór pt. „Etre a la hauteur” z Céline Dion i Christophe Maé.
W 2007 nagrał dwa duety z kanadyjską piosenkarką Marilou Bourdon - „C’était écrit”, który znalazł się na kanadyjskiej wersji płyty "Marilou" (realizacja: 8 maja 2007), oraz „Danser sur la lune”, który pojawił się w wersji europejskiej płyty "Marilou" (realizacja: 25 czerwca 2007).
W 2009 zagrał karczmarza i klauna w musicalu "Mozart, l'opéra rock", gdzie wykonał piosenki: „La chanson de l’aubergiste” i „Comédie, tragédie”. Brał udział w nagraniu clipu do piosenek: „Le bien qui fait mal” i „C’est bientot la fin”.
W 2012 zdobył nominację do nagrody NRJ Music Award w kategorii „Francuskojęzyczne objawienie roku”.
Wziął udział w nagraniu singla charytatywnego „Je reprends ma route” wspierającego organizację UNITAID, który ukazał się 24 września 2012, wykonanego przez formację Les Voix de l’Enfant (Głos dziecka) w towarzystwie takich wykonawców jak Matt Pokora, Joyce Jonathan, Emmanuel Moire, Marie Myriam, Gérard Lenorman, Florent Mothe, Mikelangelo Loconte, Quentin Mosimann, Pedro Alves i Yannick Noah.
7 października 2015 we Francji miała miejsce premiera francuskiej wersji brazylijskiego filmu animowanego "Worms" (2013), w którym Merwan Rim wziął udział w dubbingu i użyczał swojego głosu dżdżownicy.
Od lutego do kwietnia 2016 brał udział w nowej trasie koncertowej z musicalem "Mozart, l'opéra rock" w Korei Południowej. Jednak po kontuzji kolana został zastąpiony przez Sébastiena Agiusa. 30 kwietnia 2016 został ojcem chrzestnym wielkiego wieczoru z okazji 10-lecia szkoły śpiewu „Music’All Studio” (Talant - 21) w Cèdre w Chenôve.
W grudniu 2016 wznowił swoją rolę w musicalu "Dziesięć przykazań" ("Les Dix Commandements"). W latach 2018-2019 występował w Chinach i Tajwanie w musicalu "Mozart, l'opéra rock" także jako dubler Antonia Salieriego i Leopolda.
Życie prywatne.
W lipcu 2007 spotykał się ze Stefanią Grimaldi, księżniczką Monako.
W maju 2007 związał się z dziennikarką Bérangère Noguès. Mają dwóch synów: Romana (ur. 14 stycznia 2009) i Carla (ur. 6 maja 2015).
15 marca 2020, za pośrednictwem Facebooka, poinformował o zarażeniu koronawirusem SARS-CoV-2.

</doc>
<doc id="1601933" url="https://pl.wikipedia.org/wiki?curid=1601933" title="Felipe Buffoni">
Felipe Buffoni

Felipe Buffoni – piłkarz urugwajski, napastnik.
Jako piłkarz klubu Montevideo Wanderers wziął udział w turnieju Copa América 1922, gdzie Urugwaj zajął trzecie miejsce. Buffoni zagrał w trzech meczach - z Chile, Argentyną (zdobył zwycięską bramkę) i Paragwajem.
Buffoni od 1 października 1916 roku do 22 lipca 1923 roku rozegrał w reprezentacji Urugwaju 5 meczów i zdobył 7 bramek.
Grając w klubie Wanderers Buffoni zdobył 56 bramek i zajmuje obecnie 11. miejsce w tabeli wszech czasów klubu.

</doc>
<doc id="1601936" url="https://pl.wikipedia.org/wiki?curid=1601936" title="Scion">
Scion

Scion (jap. サイオン) – japoński producent samochodów, należący do Toyota Motor Corporation stworzony z myślą o rynku amerykańskim, istniejący w latach 2003–2016.
Historia.
Toyota Motor Corporation w 2003 roku powołała nową markę Scion, która została przeznaczona wyłącznie na rynek amerykański. W tym samym roku na salonie w Nowym Jorku ukazały się pierwsze prototypy bbX i ccX. W 2003 roku na salonie w Los Angeles zadebiutowały modele seryjne xA i xB, których sprzedaż ruszyła w czerwcu tego samego roku. Na salonie w Detroit 2004 r. swoją premierę miał model tC. 16 grudnia 2006 roku nieoficjalnie został pokazany następca modelu xA – model xD oraz model xB drugiej generacji. Oba samochody zostały publicznie pokazane dopiero 8 lutego 2007 roku na salonie w Chicago.
Likwidacja.
3 lutego 2016 roku krótko po plotkach na temat rzekomego uśmiercenia marki, które okrążyły internet kilka dni wcześniej, Toyota oficjalnie ogłosiła likwidację marki Scion i włączenie gamy modelowej do amerykańskiej oferty modelowej Toyoty łącznie z końcem sierpnia tego samego roku. Producent poinformował, że decyzja uwarunkowana jest spadającą sprzedażą marki i brakiem jej racji bytu na tle Toyoty. Z dotychczasowej gamy Sciona pod skrzydła Toyoty trafiły modele iA, iM oraz FR-S.

</doc>
<doc id="1601942" url="https://pl.wikipedia.org/wiki?curid=1601942" title="Cölestin Nauwerck">
Cölestin Nauwerck

Cölestin Nauwerck ("Coelestin Nauwerk", ur. 1 maja 1853 w Zurychu, zm. 17 września 1938 w Dreźnie) – szwajcarski lekarz, patolog.
Syn dr Carla Neuwercka (1810–91) i Julii z domu Dubois (1816–1900). Uczęszczał do szkoły w Zurychu i studiował na tamtejszym uniwersytecie. W 1877 roku zdał egzaminy państwowe. Pracował w klinice w Winterthurze, a potem w Zurychu. W 1883 roku został asystentem Zieglera na Uniwersytecie w Tybindze. W 1884 roku habilitował się, w 1886 roku został profesorem nadzwyczajnym. W 1889 roku zastąpił Neumanna na katedrze Uniwersytetu w Królewcu. Od 1898 do 1927 dyrektor Instytutu Patrologii w Chemnitz. Jego bratem był Robert Carl Cölestin Nauwerck (1841–?).

</doc>
<doc id="1601943" url="https://pl.wikipedia.org/wiki?curid=1601943" title="Coelestin Nauwerk">
Coelestin Nauwerk



</doc>
<doc id="1601946" url="https://pl.wikipedia.org/wiki?curid=1601946" title="Bitwa pod Jilib">
Bitwa pod Jilib

Bitwa pod Jilib – starcie, które miało miejsce pomiędzy oddziałami Unii Trybunałów Islamskich, a wojskami etiopskimi oraz rządu tymczasowego Somalii. Walki wybuchły 31 grudnia 2006 roku, kiedy siły UTI próbowały zapobiec zbliżeniu się wojsk etiopskich do ostatniej twierdzy islamistów, portu Kismayo.
Geneza konfliktu.
"Zobacz też artykuł: Upadek Mogadiszu (2006)"
Po upadku Mogadiszu, około 3000 bojowników UTI uciekło w kierunku portowego miasta Kismayo, oddalonego o 500 kilometrów. Islamiści okopali się na przedpolach miasta Jilib, jednocześnie około 4,700 osób uciekło z rejonu przyszłych walk.
W sobotę, 30 grudnia, wspólne siły Etiopii oraz rządu tymczasowego osiągnęły miasto Jilib, ostatnią poważną przeszkodę na drodze do Kismayo. Szejk Sharif Sheikh Ahmed wezwał żołnierzy UTI do walki.
Bitwa.
31 grudnia walki rozpoczęły się w lasach niedaleko osady Helashid, 18 km na północny zachód od Jilib. Etiopskie myśliwce, czołgi oraz artyleria rozpoczęły ostrzał pozycji zajmowanych przez bojowników islamskich. Według mieszkańców droga prowadząca do Jilib, została zaminowana przez siły UTI.
Nad ranem, pomiędzy islamskimi bojownikami a wojskami Etiopii, doszło do zaciętych walk na przedmieściach Jilib. Do bitwy włączyły się etiopskie czołgi oraz transportery opancerzone.
Minister spraw zagranicznych Somali, Ismail Mohammed Hurreh Buba stwierdził, że walki toczą się po myśli rządu i że bitwa może potrwać jeszcze dwa dni.
Zaapelował do sił międzynarodowych o obserwowanie wybrzeża Somali, aby nie dopuścić do wsparcia sił islamistów droga morską.
Cześć V Floty Stanów Zjednoczonych, stacjonująca w Zatoce Adeńskiej, patrolowała wybrzeże, aby powstrzymać transport osób, broni i innych materiałów mogących wesprzeć wojska islamistów.
Po zmierzchu ostrzał artyleryjski ostatecznie zmusił siły UTI do opuszczenia linii obronnych. W wyniku nieporozumień pomiędzy liderami, wojska rozpadły się na kilka mniejszych grup i uciekły w kierunku portu Kismayo. O północy UTI zostaje ostatecznie wyparta z miasta.
O drugiej nad ranem nastąpił upadek Kismayo, pozostałości wojsk UTI skierowały się w kierunku miasta Ras Kamboni, jak i granicy z Kenią
Tymczasowy Rząd Federalny, zażądał, aby Kenia uszczelniła granicę z Somalią.
Konsekwencje.
Pozostałości wojsk UTI wycofały się kierunku granicy z Kenią. Siły TRF przesuwały się powoli w kierunku Kismayo, aby uniknąć min umieszczonych na drodze z Jilib. 1 stycznia 2007 roku Kismayo zostało zdobyte bez walki.
Następnie siły TRF starały się zabezpieczyć granice z Kenią, w prowincjach Afmadow i Badhadhe. Etiopskie samoloty i śmigłowce zaatakowały miejscowość Doble, niedaleko od granicy Kenią. Bombardowanie zostało prawdopodobnie przeprowadzone, aby przeszkodzić islamistom w próbie przekroczenia granicy. W dniu 4 stycznia, raporty wojsk etiopskich doniosły o rozproszeniu się żołnierzy UTI w prowincjach Afmadow i Badade, jak i o skoncentrowaniu się części wojsk w pobliżu miejscowości Ras Kamboni.

</doc>
<doc id="1601948" url="https://pl.wikipedia.org/wiki?curid=1601948" title="SBS Open at Turtle Bay">
SBS Open at Turtle Bay

SBS Open at Turtle Bay jest turniejem golfowym z kalendarza kobiecego zawodowego touru LPGA Tour. Rozgrywany jest od 2005 na polu golfowym The Arnold Palmer Course w resorcie Turtle Bay na wyspie Oʻahu na Hawajach.
Od samego początku turniej rozgrywany był przez trzy dni (54 dołki) z cutem po dwóch dniach. Aktualną mistrzynią jest amerykańska golfistka Angela Stanford.

</doc>
<doc id="1601951" url="https://pl.wikipedia.org/wiki?curid=1601951" title="Werner Schuster">
Werner Schuster

Werner Schuster (ur. 4 września 1969 w Hirschegg) – austriacki skoczek narciarski i trener. Od 2008 do 24 marca 2019 roku był trenerem reprezentacji Niemiec w skokach narciarskich.
Jego syn, Jonas Schuster, również uprawia skoki narciarskie.
Kariera jako skoczek narciarski.
Jego największym osiągnięciem było drugie miejsce w zawodach Pucharu Świata w Sapporo w sezonie 1987/1988 (za Matti Nykänenem) oraz siódme miejsce na mistrzostwach świata w lotach w Oberstdorfie w 1988. W 1994 na skoczni Copper Peak w Ironwood skoczył 158 metrów, co do dziś jest rekordem obiektu. 
Zwyciężył w Turnieju Schwarzwaldzkim w 1991.
Puchar Świata.
Miejsca w poszczególnych konkursach Pucharu Świata.
Do sezonu 1992/1993 obowiązywała inna punktacja za konkurs Pucharu Świata.
Letnie Grand Prix w skokach narciarskich.
Miejsca w poszczególnych konkursach LGP.
W 1994 i 1995 roku sumowano punkty za wszystkie skoki (tak jak np. w TCS)
Kariera trenerska.
Werner Schuster studiował psychologię sportu na uniwersytecie w Innsbrucku. W latach 1998–2007 pracował, jako trener młodzieży w Skigymnasium w austriackim Stams (jego wychowankami są m.in. Gregor Schlierenzauer i Andreas Kofler). Po sukcesach swoich podopiecznych został zatrudniony jako trener Szwajcarów. W 2008 roku został trenerem reprezentacji Niemiec w skokach narciarskich. Współpracę z niemiecką kadrą zakończył 24 marca 2019 roku.
Sukcesy podopiecznych Schustera:

</doc>
<doc id="1601957" url="https://pl.wikipedia.org/wiki?curid=1601957" title="Stary Fordon">
Stary Fordon

Stary Fordon – osiedle w Bydgoszczy, część dzielnicy Wschodniej – Fordon. Liczy około 9 tys. mieszkańców.
Miasteczko Fordon powstało w XIV wieku wskutek przesiedlenia się ludności ze zrujnowanego Wyszogrodu. Nazwą Fordon wzmiankowane po raz pierwszy w 1409 roku. Miasto wytyczone po lokacji rozciągało się między dzisiejszymi ulicami Wyzwolenia, Krygera, Góralską, Filomatów i Zakładową.
Do 1973 roku miasto satelickie Bydgoszczy, liczące około 8,5 tys. mieszkańców. Na terenie miasteczka znajdowały się: port rzeczny, synagoga (później kino), stacja kolejowa, zakład karny, cegielnia, XVIII-wieczny cmentarz.
Od września 2008 roku (po 8 latach przerwy) przez Stary Fordon znów kursują pociągi. Osiedle zyskało alternatywny środek komunikacji z centrum miasta.
W 2017 w ramach budżetu obywatelskiego mieszkańcy zadecydowali o utwardzeniu ul. Celnej (170 m długości) (koszt 565 tys. zł); prace rozpoczęto w lipcu 2018 i zakończyły w październiku tego roku. W l. 2018–2019 w dwóch etapach utwardzono ponadto ażurowymi płytami betonowymi ulicę Warneńczyka (I etap – cz. pd, II etap – cz. pn.), a w 2020 ul. Wandy Siemaszkowej. Remontowi poddane zostaną również ulice Rybaki, Frycza-Modrzewskiego, Promenada i Rakowa, a także, między jesienią 2018 a sierpniem 2019, zrealizowano ul. Bydgoską oraz ulice Mączna, Rakowa (pozostała część), Góralska, Przy Bóżnicy, Rynek i Piekary (koszt: 6,1 mln zł). W 2021 poddano konsultacjom społecznym projekt budowy ul. Bortnowskiego.
W 2018 na murach zakładu karnego powstał mural „Brama/Gate” Tomasza Pobiedzińskiego z napisem „Bonus intra, melior exi”, czyli „Dobrym wejdź, lepszym wyjdź”.
W 2020 miasto pozyskało środki unijne (2,9 mln zł) oraz rządowe (0,5 mln zł) na przeprowadzenie rewitalizacji siedmiu budynków komunalnych w Starym Fordonie: przy ul. Bydgoskiej 23, 26, 29, 42, Rynek 3, Kapeluszników 2 i gen. Sikorskiego 2 (podpiwniczony, 3-kondygnacyjny budynek z 1920, ze środkową częścią zaakcentowaną ryzalitem, w który wkomponowano skromne przedproże). Całkowity koszt inwestycji, rozpoczętej w końcu 2020, wyniesie niemal 7,4 mln zł. Przewidziany zakres prac obejmuje odnowienie elewacji, docieplenie ścian, remont dachów i klatek schodowych, wymianę instalacji sanitarnej i elektrycznej, pieców (na gazowe) oraz stolarki okiennej i drzwiowej, wykonanie izolacji przeciwwilgociowej, wzmocnienie konstrukcji budynków, estetyzację podwórek oraz przystosowanie 5 obiektów do potrzeb osób niepełnosprawnych. W wyniku realizacji projektu powstanie 37 mieszkań oraz 6 lokali użytkowych
3 czerwca 2022 roku oddano do użytku zrewitalizowany rynek w Starym Fordonie. Inwestycja pochłonęła ponad 7 mln złotych.
Komunikacja.
Przez osiedle kursują linie autobusowe:
oraz linia autobusowa nocna:
Krzyżują się tu drogi: krajowa 80 i wojewódzka 256.
Stacja kolejowa Bydgoszcz Fordon: pociągi w kierunku Bydgoszczy Głównej, Chełmży i Torunia.

</doc>
<doc id="1601958" url="https://pl.wikipedia.org/wiki?curid=1601958" title="Augustin Jacob Landré-Beauvais">
Augustin Jacob Landré-Beauvais

Augustin Jacob Landré-Beauvais (ur. 1772 w Orleanie, zm. 1840) – francuski chirurg. Jest cytowany jako autor pierwszego opisu reumatoidalnego zapalenia stawów. 
Życiorys.
Uczył się medycyny w Paryżu u Pierre-Josepha Desaulta i Marie François Xaviera Bichata, a potem u Jeana Louisa Petita w Lyonie. Opis RZS pochodzi z jego dysertacji doktorskiej ogłoszonej w roku 1800.

</doc>
<doc id="1601960" url="https://pl.wikipedia.org/wiki?curid=1601960" title="Flaga powiatu gryfińskiego">
Flaga powiatu gryfińskiego



</doc>
<doc id="1601967" url="https://pl.wikipedia.org/wiki?curid=1601967" title="Giunta Pisano">
Giunta Pisano

Giunta Pisano, również "Giunta da Pisa" lub "Giunta Capitini" (ur. ok. 1190-1200 w Pizie, zm. ok. 1250) − włoski malarz tworzący w XIII w. Udokumentowany jest okres życia artysty obejmujący lata 1229-1254.
Znane są cztery ikony Krzyża autorstwa Pisano oraz "Ikona ze scenami z życia św. Franciszka" z 1230, przechowywana w Pinakotece watykańskiej:
Pisano przypisywane są też następujące dzieła:

</doc>
<doc id="1601968" url="https://pl.wikipedia.org/wiki?curid=1601968" title="Mistrzostwa Świata w Piłce Nożnej 1958 (eliminacje strefy UEFA)">
Mistrzostwa Świata w Piłce Nożnej 1958 (eliminacje strefy UEFA)

W eliminacjach do Mistrzostw Świata w Piłce Nożnej 1958 w strefie UEFA zgłoszonych zostało 31 reprezentacji. Republika Federalna Niemiec (obrońca tytułu) oraz Szwecja (gospodarz) automatycznie awansowały na Mistrzostwa. Turcja i Cypr zostały przydzielone do mieszanej strefy Afrykańsko-Azjatycko-Europejskiej, jednak obie później się wycofały. Pozostałe 27 reprezentacji zostało podzielone na 9 grup. Do finałów awansowali zwycięzcy grup.
Przebieg eliminacji.
Grupa 4.
"Ze względu na wycofywania się drużyn i nieporozumienia w strefie AFC/CAF, Izrael przebrnął przez wszystkie rundy bez gry, ale FIFA orzekła, że zespół nie może zakwalifikować się do Mistrzostw Świata nie rozgrywając żadnego meczu, więc zorganizowano mecz dodatkowy pomiędzy Izraelem a Walią."
Grupa 6.
"O awansie zadecydował dodatkowy mecz."

</doc>
<doc id="1601971" url="https://pl.wikipedia.org/wiki?curid=1601971" title="Electric Jimi Hendrix">
Electric Jimi Hendrix

Electric Jimi Hendrix jest kompilacją utworów Jimiego Hendrixa, która została wydana pod koniec 1968 roku przez Track Records i natychmiast wycofana ze sprzedaży. Rozprowadzono bardzo niewiele kopii. Album zawiera drugą i czwartą stronę pochodzącą z "Electric Ladyland".
Lista utworów.
Autorem wszystkich utworów oprócz „All Along the Watchtower” (Bob Dylan), „Little Miss Strange” (Noel Redding) i „Come On (Part 1)” (Earl King) jest Jimi Hendrix.

</doc>
<doc id="1601975" url="https://pl.wikipedia.org/wiki?curid=1601975" title="Flaga powiatu kamieńskiego">
Flaga powiatu kamieńskiego



</doc>
<doc id="1601976" url="https://pl.wikipedia.org/wiki?curid=1601976" title="Kościół św. Wojciecha w Działdowie">
Kościół św. Wojciecha w Działdowie

Kościół św. Wojciecha w Działdowie – kościół parafialny w Działdowie mieszczący się przy ulicy Nidzickiej. Jest najstarszym kościołem rzymskokatolickim w mieście i centrum parafii pw. św. Wojciecha.
Historia powstania i opis zabudowy.
20 stycznia 1860 r. biskup chełmiński Jan Nepomucen Marwicz zezwolił na utworzenie parafii pw. św Wojciecha w Działdowie. Była to pierwsza parafia rzymskokatolicka na terenie miasta, zamieszkiwanego wówczas głównie przez ewangelików. Rok później rozpoczęła się budowa kościoła, zakończona w roku 1862. Pierwszy kościółek powstały na tym miejscu był bardzo skromny – budynek wzniesiony został z muru pruskiego, zwieńczony drewnianą wieżą, także bardzo skromnie urządzono wnętrze. Trudne początki parafii były spowodowane złą sytuacją materialną. Po upadku powstania styczniowego na ziemiach działdowskich schroniły się setki Polaków uciekających przed represjami ze strony zaborców. Mały kościółek nie mógł już pomieścić wszystkich wiernych i rozpoczęto budowę nowej, bardziej okazałej świątyni. 
Kościół, który zachował się do dnia dzisiejszego, został zbudowany w stylu neogotyckim, z czerwonej cegły, w układzie bazylikowym, z gwieździstym sklepieniem nad prezbiterium. Prace ukończono w 1896 roku, a 9 czerwca 1900 kościół został konsekrowany przez biskupa chełmińskiego Augustyna Rosentretera. Dwadzieścia lat później, podczas najazdu bolszewików, świątynia została częściowo zniszczona, a potem odbudowana według pierwotnych koncepcji i projektów. Podczas II wojny światowej nie doznała znaczących uszkodzeń. 
W czasie okupacji hitlerowskiej w obozie koncentracyjnym w Dachau zmarł proboszcz parafii pw. św. Wojciecha – ks. dr Jan Łubieński. Upamiętnia go tablica zawieszona w kruchcie świątyni. Zaraz obok wisi kolejna, z nazwiskami 57 parafian pomordowanych w obozach koncentracyjnych i następna, upamiętniająca polskich żołnierzy walczących z okupantem nazistowskim. Wewnątrz nawy głównej kościoła, po prawej stronie, znajduje się kolejna tablica, ku pamięci zamordowanych w działdowskim obozie bł. abp. Juliana Nowowiejskiego i bł. bp. Leona Wetmańskiego oraz 1 alumna i 47 kapłanów diecezji płockiej.

</doc>
<doc id="1601979" url="https://pl.wikipedia.org/wiki?curid=1601979" title="Mercedes-Benz O345 T1">
Mercedes-Benz O345 T1

Mercedes-Benz O345 – pierwsza odmiana modelu Conecto, jako autobus podmiejski, produkowany przez niemiecką firmę Mercedes-Benz.
Produkowany także w Turcji.
Zakończono produkcję w 2002 roku.

</doc>
<doc id="1601982" url="https://pl.wikipedia.org/wiki?curid=1601982" title="Trinoton anserinum">
Trinoton anserinum

Trinoton anserinum – pasożyt należący obecnie do Phthiraptera, według dawnej systematyki należał do wszołów. Jest najczęściej spotykanym pasożytem kaczki domowej, łabędzi.
Samiec długości 4,7 mm, samica 5,4 mm. Zabarwienia jasnożółtego. Tułów złożony z trzech wyodrębnionych segmentów i znacznie dłuższy od głowy. Bytują na całym ciele w piórach, czasami na skórze. Odżywiają się piórami, rzadko krwią. Występuje na terenie Europy. 

</doc>
<doc id="1601986" url="https://pl.wikipedia.org/wiki?curid=1601986" title="Bernard Luccensis">
Bernard Luccensis



</doc>
<doc id="1601989" url="https://pl.wikipedia.org/wiki?curid=1601989" title="Selina Gasparin">
Selina Gasparin

Selina Gasparin (ur. 3 kwietnia 1984 w Samedan) – szwajcarska biathlonistka, srebrna medalistka olimpijska. Startuje także w biegach narciarskich.
Kariera.
Po raz pierwszy na arenie międzynarodowej pojawiła się w 2002 roku, startując na Mistrzostwach Świata Juniorów w Narciarstwie Klasycznym 2002 w Schonach, gdzie zajęła 32. miejsce w biegu na 5 km stylem dowolnym i 40. miejsce w sprincie stylem dowolnym. Na rozgrywanych rok później mistrzostwach świata juniorów w Sollefteå zajęła 11. miejsce w szrafecie, 24. miejsce w biegu na 5 km techniką klasyczną i 25. miejsce w biegu na 15 km stylem dowolnym.
W biathlonie zadebiutowała w rozgrywkach Pucharu Europy juniorów w 2005 roku. W tym samym roku wystąpiła na mistrzostwach świata juniorów w Kontiolahti, zajmując 18. miejsce w biegu indywidualnym, 19. miejsce w sprincie i 32. miejsce w biegu pościgowym. Starty w Pucharze Świata rozpoczęła zawodami w Östersund 26 listopada 2005 roku, gdzie zajęła 86. miejsce w sprincie. Pierwsze pucharowe punkty zdobyła 9 stycznia 2009 roku w Oberhofie, zajmując 29. miejsce w tej samej konkurencji. Pierwszy raz na podium zawodów PŚ stanęła 6 grudnia 2013 roku w Hochfilzen, gdzie zwyciężyła w sprincie. Wyprzedziła tam Czeszkę Veronikę Vítkovą i Rosjankę Irinę Starych. W kolejnych startach jeszcze trzy razy stawała na podium: 14 grudnia 2013 roku w Le Grand-Bornand ponownie wygrała sprint, a 23 stycznia 2016 roku w Anterselvie i 14 marca 2020 roku w Kontiolahti była druga w biegu pościgowym. Najlepsze wyniki osiągnęła w sezonie 2013/2014, kiedy zajęła 11. miejsce w klasyfikacji generalnej.
Jej pierwszą seniorską imprezą były mistrzostwa świata w Anterselvie w 2007 roku, gdzie zajęła 44. miejsce w biegu indywidualnym i 71. w sprincie. Jeszcze wielokrotnie startowała na imprezach tego cyklu, najlepszy wynik osiągając na mistrzostwach świata w Östersund w 2019 roku, gdzie była dziewiąta w biegu indywidualnym.
W lutym 2014 roku brała udział w igrzyskach olimpijskich w Soczi, gdzie zdobyła srebrny medal w biegu pościgowym, przegrywając tylko z Białorusinką Darją Domraczawą. Był to pierwszy w historii medal olimpijski w biathlonie kobiet dla Szwajcarii oraz pierwszy indywidualny szwajcarski medal w ogóle (podczas ZIO 1924 reprezentacja Szwajcarii zwyciężyła w patrolu wojskowym, który był dyscypliną pokazową). Startowała także na igrzyskach w Vancouver w 2010 roku i rozgrywanych osiem lat później igrzyskach w Pjongczangu, jednak w konkurencjach indywidualnych plasowała się poza czołową trzydziestką.
Prywatnie jest żoną rosyjskiego biegacza narciarskiego Ilji Czernousowa. We wrześniu 2014 r. poinformowała, że jest w ciąży i wycofuje się ze startów w sezonie 2014/2015.
Jej siostry - Elisa i Aita także są biathlonistkami.
Po sezonie 2021/2022 zakończyła sportową karierę.

</doc>
<doc id="1601993" url="https://pl.wikipedia.org/wiki?curid=1601993" title="Nauczycielskie Kolegium Języków Obcych">
Nauczycielskie Kolegium Języków Obcych

publiczne:
niepubliczne:

</doc>
<doc id="1601994" url="https://pl.wikipedia.org/wiki?curid=1601994" title="Malofagoza">
Malofagoza



</doc>
<doc id="1601996" url="https://pl.wikipedia.org/wiki?curid=1601996" title="Andreas Zuber">
Andreas Zuber

Andreas „Andi” Zuber (ur. 9 października 1983 w Judenburgu) – austriacki kierowca wyścigowy. Obecnie posiada licencję Zjednoczonych Emiratów Arabskich.
Kariera.
Początki.
Karierę rozpoczął od kartingu, w 1998 roku. W 2000 roku przeszedł do wyścigów samochodów jednomiejscowych, debiutując w Formule König. Dzięki zdobytym punktom został w niej sklasyfikowany na 12. pozycji.
Formuła Renault.
W latach 2001-2002 Austriak startował w barwach ekipy Motopark Academy w Niemieckiej Formule Renault. W pierwszym sezonie startów został sklasyfikowany na 6. miejscu. W drugim nie odnotował progresji, zajmując odleglejszą 11. lokatę. Okazyjnie wystąpił również w pięciu wyścigach Europejskiej Formuły Renault. Nie zdobył jednak punktów.
Formuła 3.
W sezonie 2002 wystartował w jednym wyścigu Włoskiej Formuły 3. Zdobywszy trzy punkty, został sklasyfikowany na 12. miejscu.
W latach 2003-2004 reprezentował zespół byłego mistrza świata F1 – Keke Rosberga – w Formule 3 Euroseries. W ciągu dwóch lat startów nie zaprezentował się jednak najlepiej. W pierwszym podejściu uzyskał zaledwie dwa punkty (zajął wówczas siódme miejsce w pierwszym wyścigu, na francuskim obiekcie Le Mans), które dały mu odległą 24. lokatę w generalnej klasyfikacji. W drugim z kolei nie został sklasyfikowany w wyniku braku zdobyczy punktowej. Z tą samą ekipą wystartował również w prestiżowym wyścigu Masters of Formula 3. Tutaj również nie spisał za dobrze, zajmując odpowiednio 26. i 25. pozycję.
World Series by Renault.
W roku 2005 zawarł umowę z brytyjską stajnią Carlin Motorsport na starty w Formule Renault 3.5. W ciągu szesnastu wyścigów czterokrotnie stanął na podium, z czego raz na najwyższym stopniu. Uzyskane punkty pozwoliły mu zająć w klasyfikacji 6. miejsce.
Seria GP2.
Odpowiednio wysoki budżet zapewnił Andreasowi angaż w bezpośrednim przedsionku Formuły 1 – GP2 – we włoskiej ekipie Trident Racing. W ciągu sezonu trzykrotnie dojechał na punktowanej pozycji, z czego raz na najwyższym stopniu (w drugim wyścigu, na tureckim torze Istanbul Park). Uzyskane punkty pozwoliły Zuberowi zająć w klasyfikacji 14. miejsce.
W drugim roku startów reprezentował mistrzowską ekipę iSport International. Pomimo tego Andreas nie spisał się jednak najlepiej. Podczas gdy jego zespołowy partner Timo Glock wywalczył tytuł mistrzowski, on tylko sześć razy mieścił się w czołowej ósemce, z czego trzykrotnie na podium (zwyciężył w pierwszym wyścigu, w Wielkiej Brytanii, dzień wcześniej zdobywając pole position). Dorobek punktowy dał Austriakowi w generalnej klasyfikacji 9. lokatę.
W sezonie 2008 przeniósł się do brazylijskiego zespołu Piquet Sports. Partnerując Wenezuelczykowi Pastorowi Maldonado, ponownie pozostał w cieniu kolegi z teamu. Po raz kolejny sześciokrotnie dojeżdżał na punktach, w tym cztery razy w pierwszej trójce. Pomimo nieznacznie większego dorobku, Zuber ponownie został sklasyfikowany na 9. miejscu, w ogólnej punktacji.
W przerwie zimowej zadebiutował w Azjatyckiej serii GP2, w ekipie Giancarlo Fisichelli – FMS International. Własne błędy wykluczyły go jednak z trzech pierwszych wyścigów już na pierwszych okrążeniach. Doprowadziło to do utraty posady przez Austriaka. Zaistniała sytuacja nie wypłynęła jednak na starty w głównym cyklu.
Czwarty sezon w GP2 był całkiem udany dla Andreasa, zważywszy na nie najlepszą dyspozycję ekipy FMS, która począwszy od rundy w Walencji, widniała pod nazwą Scuderia Coloni. W pierwszej połowie sezonu Austriak pięciokrotnie meldował się na punktowanych miejscach, w tym trzykrotnie na podium. W nowych barwach z kolei tylko raz sięgnął po punkty, zajmując ósme miejsce w przedostatniej eliminacji, w Portugalii. W wyniku problemów finansowych włoskiej stajni Andreas i jego partner Luiz Razia nie wzięli udziału w wyścigach na belgijskim obiekcie Spa-Francorchamps. Ostatecznie zdobyte punkty sklasyfikowały Zubera na 13. miejscu, w ostatecznej punktacji.
Superleague Formula.
W 2008 roku Austriak zadebiutował w serii Superleague Formula. Reprezentując ekipę Al Ain, w dwóch pierwszych rundach sezonu trzykrotnie sięgnął po punkty, najlepiej spisując się w inaugurującym wyścigu, na torze Donington Park, gdzie zajął szóste miejsce. W ten sposób przyczynił się do zajęcia przez jego zespół 12. lokaty w generalnej klasyfikacji.

</doc>
<doc id="1602000" url="https://pl.wikipedia.org/wiki?curid=1602000" title="1956 NBA Draft">
1956 NBA Draft

1956 NBA Draft – National Basketball Association Draft, który odbył się 30 kwietnia 1956 roku. Składał się z 12 rund oraz jednego wyboru regionalnego, z którego wybrany został Tom Heinsohn. Najważniejszym graczem draftu został Bill Russell, koszykarz, który zdobył największą liczbę tytułów mistrzowskich w historii ligi NBA wraz z drużyną Boston Celtics.
Legenda.
Pogrubiona czcionka - wybór do All-NBA Team.
Gwiazdka (*) - członkowie Basketball Hall of Fame.

</doc>
<doc id="1602001" url="https://pl.wikipedia.org/wiki?curid=1602001" title="Serafin Rafał Sokołowski">
Serafin Rafał Sokołowski

Serafin Rafał Sokołowski herbu Pomian (ur. ok. 1738, zm. po 1807) – sekretarz gabinetu Stanisława Augusta Poniatowskiego, konsyliarz Rady Nieustającej, poseł na Sejm Czteroletni.
Karierę polityczną rozpoczął w młodym wieku jako syn działacza Familii, wpływowego stronnictwa utworzonego przez przedstawicieli magnackich rodów Czartoryskich i Poniatowskich. Pierwszy raz wystąpił publicznie w 1755 roku, gdy podpisał manifest szlachty kujawskiej przeciwko budowie zboru protestanckiego w Toruniu. Sprawując od 1764 roku obowiązki sekretarza Stanisława Augusta w gabinecie kierowanym przez Jacka Ogrodzkiego reprezentował interesy dworu na sejmikach kujawskich. Jako popierany przez króla kandydat został wybrany pierwszy raz na posła sejmowego z województwa inowrocławskiego w 1776 roku. Będąc oddanym zwolennikiem Stanisława Augusta opowiadał się podczas sesji sejmowych za wzmocnieniem uprawnień Rady Nieustającej, co było zgodne z opcją polskiego monarchy, uległego wobec carycy Katarzyny II. W 1776 roku Sokołowski został wybrany na sędziego sejmowego. W 1778 roku pełniąc obowiązki sekretarza izby niższej został autorem sprawnie napisanego, wydanego w roku następnym drukiem, oficjalnego diariusza sejmu. W 1780 roku po raz drugi wybrano go na posła. W roku 1782 został konsyliarzem Rady Nieustającej. Dzięki silnej pozycji jaką uzyskał na rodzinnych Kujawach udało mu się doprowadzić do umieszczenia w gronie posłów kuzyna Kazimierza Albina Sokołowskiego. 31 marca 1783 otrzymał nominację na starostę inowrocławskiego, jednak niespełna rok później cedował to starostwo Michałowi Brzezińskiemu. W 1784 roku wybrano go powtórnie na konsyliarza Rady Nieustającej. W roku 1786 pracował jako komisarz kamery w Warszawie. 
Aktywnie uczestniczył w pierwszym roku obrad Sejmu Czteroletniego, po tym jak w sierpniu 1788 po raz trzeci został wybrany na posła. Był posłem z województwa inowrocławskiego. Występował jako zdecydowany zwolennik programu dworskiego i obrońca Rady Nieustającej przed atakami opozycji magnackiej. We wrześniu 1789 roku wszedł w skład Deputacji do Formy Rządu, powołanej przez Sejm Czteroletni dla określenia ustroju Rzeczypospolitej. W październiku 1789 roku nastąpił przełom w obradach spowodowany sukcesami posłów Stronnictwa Patriotycznego, wspieranego przez dyplomację pruską. Stanisław August Poniatowski został zmuszony do zrezygnowania z przedłożonego w izbie projektu sojuszu polsko-rosyjskiego. 19 stycznia 1790 roku zwolennicy reform doprowadzili do zniesienia Rady Nieustającej. Od tego czasu aktywność Sokołowskiego na forum sejmu wyraźnie spadła, niemniej był wyraźnie zaangażowany w obronę interesów Kujaw i Wielkopolski. 30 września 1790 roku zgłosił w sejmie wniosek o rozpoczęcie dyskusji w sprawie wykluczenia niektórych kandydatur do tronu polskiego. Projekt ten był popierany głównie przez posłów wielkopolskich i kujawskich, którzy dążyli do uniknięcia ewentualnej kandydatury pruskiej. W żarliwej mowie, wygłoszonej 4 kwietnia 1791 opowiedział się przeciw projektom jakichkolwiek cesji terytorialnych na rzecz Prus.
Figurował na liście posłów i senatorów posła rosyjskiego Jakowa Bułhakowa w 1792 roku, która zawierała zestawienie osób, na które Rosjanie mogą liczyć przy rekonfederacji i obaleniu dzieła 3 maja.
W czasie wojny polsko-rosyjskiej 1792 Sokołowski udał się na Ukrainę z zamiarem objęcia funkcji szefa zaopatrzenia lub kierownika kancelarii wojskowej armii ks. Józefa Poniatowskiego, lecz pomimo wstawiennictwa Stanisława Augusta ks. Józef nie pozwolił mu na objęcie żadnego z tych stanowisk. Po powrocie z frontu przebywał na dworze królewskim w Warszawie. Wraz z otoczeniem króla przyłączył się do konfederacji targowickiej i wszedł w skład Komisji Ekonomicznej Skarbu. W kwietniu 1793 był w świcie monarchy udającego się do Grodna. Wkrótce potem zdecydował się na opuszczenie stolicy na stałe. Nie ma całkowitej pewności, że to on został mianowany 18 kwietnia 1807 sekretarzem powstającej w Wielkopolsce Dyrekcji Skarbowej przyszłego Księstwa Warszawskiego.
Serafin Rafał Sokołowski był najmłodszym synem Józefa, chorążego bydgoskiego, sędziego grodzkiego radziejowskiego i jego trzeciej żony Anny z Goreckich. Z żoną Rozalią z Poniatowskich miał syna Józefa Stanisława Leona. Był masonem, członkiem loży wolnomularskiej Świątynia Izis w XVIII wieku.

</doc>
<doc id="1602003" url="https://pl.wikipedia.org/wiki?curid=1602003" title="Mątawa">
Mątawa

Mątawa – rzeka w północnej Polsce, lewy dopływ Wisły, (województwo kujawsko-pomorskie), w rejonie Pojezierza Południowopomorskiego. Za źródło Mątawy przyjmuje się łąkę (uroczysko) Konotop na północ od wsi Przewodnik. Przepływa przez jezioro Mątasek (zobacz wieś Mątasek).
Mątawa jest rzeką charakteryzująca się w swym biegu kształtem litery „U”. Płynie w kierunku południowym przez Bory Tucholskie. Rzeka na odcinku ok. 33 km odwadnia obszary wysoczyznowe przy spadku 59 m, następnie w połowie swego biegu zmienia kierunek na północny. Na końcowym odcinku ok. 26 km osiąga spadek jedynie 4 m. Mątawa pokonując od Borowego Młyna do Piły-Młyn drobne wzniesienia tworzy liczne meandry, szczególnie urokliwe w rejonie tzw. „Szwajcarii Rulewskiej”.
Mątawa przepływa przez gminy Warlubie, Jeżewo, Dragacz, Nowe. Uchodzi do Wisły. W jej końcowym odcinku, w rejonie miejscowości Kończyce znajduje się przepompownia. Brzegi Mątawy są częściowo w niektórych miejscach obwałowane. Około 70% powierzchni dorzecza rzeki znajduje się na terenie Nadwiślańskiego Obszaru Chronionego Krajobrazu.

</doc>
<doc id="1602007" url="https://pl.wikipedia.org/wiki?curid=1602007" title="Synagoga Sherith Israel w Cincinnati">
Synagoga Sherith Israel w Cincinnati

Synagoga Sherith Israel w Cincinnati – jest to była synagoga ortodoksyjna położona w amerykańskim mieście Cincinnati w stanie Ohio przy ulicy Walnut Street. 
Synagoga założona w 1860 roku jest jednym z najstarszym tego budynków w Cincinnati, a także najstarszym tego typu budynkiem w rejonie gór Alleghenów. Budynek synagogi zbudowany w 1860 roku służył lokalnej wspólnocie żydowskiej do 1882 roku, po czym lokalna wspólnota przeniosła się do synagogi położonej w innej części miasta.
Po zamknięciu synagogi budynek ten przez następne lata służył m.in. jako magazyn oraz sklep hydrauliczny i mechaniczny.
W 1998 roku władze miasta przeprowadziły debatę nad wyburzeniem budynku. Po ponad rocznej dyskusji władz miasta oraz lokalnej gminy żydowskiej podjęto decyzję o pozostawieniu budynku na swoim miejscu i przeprowadzeniu restauracji dawnego budynku synagogi, która nastąpiła w 2003 roku.

</doc>
<doc id="1602008" url="https://pl.wikipedia.org/wiki?curid=1602008" title="Epocheclipse">
Epocheclipse

Epocheclipse – kompilacja utworów Hawkwind wydana w 1999 roku przez EMI. Kompilacja ukazała się w dwóch wersjach: w trzypłytowej "Epocheclipse - 30 Year Anthology" i jednopłytowej "Epocheclipse - The Ultimate Best Of".
Spis utworów.
"Epocheclipse - 30 Year Anthology".
"cd 1 (75:38):"
"cd 2 (77:46):"
"cd 3 (77:52):"

</doc>
<doc id="1602009" url="https://pl.wikipedia.org/wiki?curid=1602009" title="Zdzisław Załuska">
Zdzisław Załuska

Zdzisław Kazimierz Załuska (ur. 29 stycznia 1930 w Myszyńcu) – polski księgarz, działacz kultury, poseł na Sejm PRL IX kadencji.
Życiorys.
Absolwent liceum ogólnokształcącego w Ostrołęce (1950). Studiował filologię polską na Katolickim Uniwersytecie Lubelskim, ukończył kurs dla instruktorów amatorskich zespołów teatralnych. Przez ponad czterdzieści lat pracował jako kierownik Księgarni Powiatowej w Ostrołęce (1957–2000). 
Organizator i reżyser amatorskiego teatru „Bis” przy Powiatowym Domu Kultury w Ostrołęce, instruktor zespołów teatralnych, działacz Polskiego Towarzystwa Turystyczno-Krajoznawczego. Był radnym Powiatowej Rady Narodowej w Ostrołęce, Wojewódzkiej Rady Narodowej w Ostrołęce oraz Rady Miasta Ostrołęki. Pełnił mandat posła na Sejm PRL IX kadencji wybrany z okręgu Ostrołęka. Należał do Komisji Kultury oraz Komisji Nadzwyczajnej do rozpatrzenia projektu ustawy o mieniu komunalnym (w latach 1985–1989). Główny organizator i pierwszy prezes Towarzystwa Przyjaciół Ostrołęki (1982), wiceprezes (1986–2007) i prezes honorowy (od 2007). Członek Ostrołęckiego Towarzystwa Naukowego i Mazowieckiego Towarzystwa Kultury, członek zarządu Towarzystwa Przyjaciół Bibliotek i Książki w Ostrołęce, długoletni działacz Stowarzyszenia Księgarzy Polskich. Organizator różnych form upowszechniania książki na Kurpiach. 
Odznaczenia.
Odznaczony Krzyżem Kawalerskim (1977) i Oficerskim Orderu Odrodzenia Polski, Srebrnym Krzyżem Zasługi (1969), Medalem 30-lecia Polski Ludowej, Medalem 40-lecia Polski Ludowej oraz odznakami: „Zasłużony Działacz Kultury”, „Za zasługi dla województwa warszawskiego”, „Za zasługi dla województwa ostrołęckiego”, „Za zasługi dla miasta Ostrołęki”, „Zasłużony Działacz Turystyki”, Zasłużony dla Ochrony Przyrody, Złotą Honorową Odznaką PTTK i „Wzorowy Księgarz” – I stopnia.

</doc>
<doc id="1602010" url="https://pl.wikipedia.org/wiki?curid=1602010" title="Rezerwat przyrody Wrzosowisko Sowno">
Rezerwat przyrody Wrzosowisko Sowno

Rezerwat przyrody „Wrzosowisko Sowno” – torfowiskowy rezerwat przyrody w województwie zachodniopomorskim, w powiecie gryfickim, w gminie Płoty, 2,5 km na zachód-północny zachód od Płotów, na północnym skraju drogi nr „108” (Płoty-Golczewo).
Został utworzony na mocy zarządzenia Ministra Leśnictwa i Przemysłu Drzewnego z dnia 21 lipca 1977, na powierzchni 26,00 ha. Rozporządzeniem Nr 38/2008 Wojewody Zachodniopomorskiego z dnia 17 września 2008 powiększono go do 39,27 ha. 
Celem ochrony jest zachowanie zróżnicowanej roślinności torfowiska przejściowego w niecce postglacjalnej oraz złoża torfu wytworzonego w długotrwałym procesie lądowienia zbiornika wodnego. Cenne wrzosowiska, mszary i mechowiska z bogatą florą, m.in. z wrzoścem bagiennym ("Erica tetralix") i turzycą pchlą ("Carex pulicaris"). Do przedstawicieli tutejszej fauny należą m.in.: tygrzyk paskowany, trzepla zielona, biegacze, grzebiuszka ziemna, ropucha szara, ropucha zielona, rzekotka drzewna, żaba moczarowa, jaszczurka zwinka, perkozek, błotniak stawowy, brodziec samotny, dzierzba gąsiorek oraz kilka gatunków nietoperzy.
Rezerwat znajduje się w zasięgu terytorialnym Nadleśnictwa Resko, ale poza zarządzanymi przez nie gruntami. Nadzór sprawuje Regionalny Konserwator Przyrody w Szczecinie. Na mocy obowiązującego planu ochrony ustanowionego w 2009 roku (z późniejszymi zmianami), obszar rezerwatu objęty jest ochroną czynną.
Teren rezerwatu nie jest udostępniony do zwiedzania, jednak wokół niego wyznaczono ścieżkę edukacyjną.

</doc>
<doc id="1602012" url="https://pl.wikipedia.org/wiki?curid=1602012" title="Japońska Marynarka Wojenna">
Japońska Marynarka Wojenna



</doc>
<doc id="1602013" url="https://pl.wikipedia.org/wiki?curid=1602013" title="Robert Chef d’Hôtel">
Robert Chef d’Hôtel

Robert Claude Henri Chef d’Hôtel (ur. 2 lutego 1922 w Numea w Nowej Kaledonii, zm. 19 października 2019 w Saint-Jean-en-Royans) – francuski lekkoatleta, czterystumetrowiec i biegacz średniodystansowy, wicemistrz olimpijski z 1948 oraz mistrz Europy z 1946.
Startował w biegach na 400 metrów i na 800 metrów. Na mistrzostwach Europy w 1946 w Oslo zdobył złoty medal w sztafecie 4 × 400 metrów, która biegła w składzie: Bernard Santona, Yves Cros, Chef d’Hôtel i Jacques Lunis, a na 800 metrów był szósty.
Na igrzyskach olimpijskich w 1948 w Londynie został wicemistrzem w sztafecie 4 × 400 m (wraz z nim biegli Jean Kerebel, Francis Schewetta i Lunis), a w finale biegu na 800 m zajął 7. miejsce.
Chef d’Hôtel był mistrzem Francji w biegu na 800 metrów w 1946, wicemistrzem w latach 1947–1949 oraz brązowym medalistą w 1944.
Dwukrotnie ustanawiał rekord Francji w sztafecie 4 × 400 metrów z czasami 3:14,4 26 sierpnia 1946 w Oslo i 3;13,6 16 sierpnia 1948 w Colombes.

</doc>
<doc id="1602014" url="https://pl.wikipedia.org/wiki?curid=1602014" title="The Jimi Hendrix Concerts">
The Jimi Hendrix Concerts

The Jimi Hendrix Concerts jest wydanym pośmiertnie albumem Jimiego Hendrixa zawierającym 12 nagrań, zarejestrowanych na żywo podczas 6 różnych występów.
Lista utworów.
Autorem wszystkich utworów, chyba że zaznaczono inaczej jest Jimi Hendrix.

</doc>
<doc id="1602020" url="https://pl.wikipedia.org/wiki?curid=1602020" title="Wincenty Kalitowski">
Wincenty Kalitowski

Wincenty Kalitowski (ur. 22 stycznia 1894 w Lubichowie, zm. 16 lipca 1937 w Nowym Mieście Lubawskim), polski duchowny katolicki, proboszcz w Mrocznie, działacz społeczny, filomata.
Był synem Piotra i Julianny z Połomów. Korzystając z opieki i pomocy materialnej wikariusza w Lubichowie ks. Henryka Szumana uczęszczał do Collegium Marianum w Pelplinie. W czasie nauki w gimnazjum w Chełmnie, gdzie składał egzamin dojrzałości, należał do kółka filomackiego "Towarzystwo Tomasza Zana" (1912-1914). W 1916 rozpoczął studia z filologii niemieckiej w Berlinie; korzystał ze wsparcia materialnego Towarzystwa Pomocy Naukowej, które zasiliło go jednorazowym stypendium w wysokości 100 marek. Powrócił następnie do Pelplina i kontynuował naukę w Seminarium Duchownym, po ukończeniu którego przyjął 10 lipca 1921 święcenia kapłańskie.
Pierwszą placówką duszpasterską Kalitowskiego stało się kociewskie Zblewo, gdzie przez pewien czas był wikariuszem. Przeszedł następnie na analogiczne stanowisko do parafii w Tucholi, a potem w Łąkach Wielkich. W 1923 uczył jako katecheta w Szkole Wydziałowej w Grudziądzu. Po okresie pracy w Odrach, gdzie pełnił obowiązki kuratusa, otrzymał swoje pierwsze samodzielne probostwo – w Białutach.
W 1931 przeszedł na proboszcza w Mrocznie. Udzielał się nie tylko jako duszpasterz, ale i aktywny społecznik i samorządowiec; przewodniczył Komisji Rewizyjnej Lubawskiego Powiatowego Związku Samorządowego, wchodził w skład Rady Gminnej w Mrocznie, był członkiem Rady Nadzorczej i od 1934 wiceprezesem Banku Ludowego w Nowym Mieście Lubawskim, dwukrotnie prezesował władzom powiatowym Pomorskiego Towarzystwa Rolniczego. Już wcześniej, jako proboszcz białucki, był prezesem miejscowego kółka rolniczego. W 1934 uczestniczył w pracach nad powołaniem spółki wydawniczej w Nowym Mieście Lubawskim, był jej udziałowcem i członkiem Rady Nadzorczej. Propagował działalność Towarzystwa Czytelni Ludowych.
Do jego zasług proboszczowskich w Mrocznie należy zaliczyć prace nad wybudowaniem miejscowego kościoła w latach 1935-1936. Kalitowski był także sekretarzem Pomorskiego Koła Księży Abstynentów. Zmarł w szpitalu w Nowym Mieście Lubawskim, dotknięty tyfusem.

</doc>
<doc id="1602022" url="https://pl.wikipedia.org/wiki?curid=1602022" title="AGM-158 Joint Air-to-Surface Standoff Missile">
AGM-158 Joint Air-to-Surface Standoff Missile

AGM-158 Joint Air-to-Surface Standoff Missile (JASSM) – amerykański taktyczny lotniczy pocisk manewrujący o obniżonej wykrywalności, służący do zwalczania celów punktowych spoza zasięgu obrony przeciwlotniczej przeciwnika.
Historia.
Program JASSM rozpoczął się w roku 1995 po anulowaniu zbyt kosztownego programu budowy AGM-137 TSSAM (Tri Service Standoff Missile). Kontrakt na opracowanie wstępnych projektów przyznano przedsiębiorstwom Lockheed Martin (AGM-158) i McDonnell Douglas (AGM-159). W czerwcu 1996 roku obaj producenci otrzymali kontrakt na budowę makiety pocisku i prace projektowe. W 1998 roku wybrano projekt oferowany przez "Lockheeda". Pierwsze próby pocisku w locie odbyły się w 1999 roku. Początkowo wykonywano loty beznapędowe, pocisk był zrzucany z pokładu samolotu F-16 lecącego na wysokości około 3000 m. Wykorzystując swój autonomiczny układ sterowania i siłę nośną skrzydeł i kadłuba, pocisk wykonywał kilka manewrów w locie. W listopadzie tego samego roku pocisk wykonał samodzielny lot z użyciem własnego napędu, ale w trybie niesterowanym. 19 stycznia 2001 roku pocisk wykonał pierwszy lot o pełnym bojowym profilu, symulującym atak. AGM-158 został zrzucony z samolotu F-16 i spadł na cel znajdujący się na poligonie White Sands Missile Range. Kolejnych odpaleń dokonano 26 kwietnia i 31 maja 2001 roku. Podczas próby z 3 maja pocisk uderzył w specjalnie do tego celu zbudowany bunkier, próba miała na celu sprawdzenie penetracyjnych możliwości głowicy bojowej. 24 sierpnia tego samego roku po raz pierwszy dokonano odpalenia pocisku z samolotu Boeing F/A-18E/F Super Hornet należącego do United States Navy. Maszyna wystartowała z pokładu lotniskowca. 20 listopada 2001 roku sprawdzono profil lotu wykorzystujący maksymalne możliwości pocisku. 15 grudnia 2001 roku przeprowadzono szóstą próbę a cztery dni później, 19 grudnia, Departament Obrony Stanów Zjednoczonych podpisał z Lockheedem umowę o rozpoczęciu produkcji małoseryjnej. Faza prób operacyjnych pocisku rozpoczęła się w 2002 roku. Przeprowadzono je 4 kwietnia, 18 lipca i 13 września. Podczas prób pojawiły się usterki pocisku związane z nieprawidłową pracą sterów, wnikaniem wody do wnętrza, nieprawidłowym pokryciem pocisku zwiększającym jego sygnaturę radarową i brakiem odpowiednich wyświetlaczy w F-16 uniemożliwiających współpracę pomiędzy pociskiem a jego nosicielem. Po rozwiązaniu problemów AGM-158 został dopuszczony do użycia w październiku 2003 roku. 
Pocisk ma być przenoszony przez szeroką gamę samolotów US Air Force i US Navy: F-15E, F-16, F/A-18, F-35, B-1B, B-2 oraz B-52.
AGM-158B JASSM ER.
W 2002 roku rozpoczęto również pracę nad pociskiem o zwiększonym do 1000 km zasięgu, oznaczonym jako AGM-158B JASSM ER ("Extended Range"). Konstrukcyjnie obydwa pociski nie różnią się w dużym stopniu od siebie. Systemy elektroniczne wersji JASSM ER i JASSM w 95% są dokładnie takie same, a sama konstrukcja obydwu pocisków w 70% jest tożsama. Zasadnicza różnica polega na wygospodarowaniu w wersji JASSM ER większej ilości miejsca na paliwo oraz zastosowaniu oszczędniejszej jednostki napędowej, turbowentylatorowego silnika Wiliams International F107-WR-105. 18 maja 2006 roku doszło do pierwszego odpalenia pocisku w powietrzu. Nosicielem był bombowiec B-1, a próba miała miejsce nad poligonem wojskowym White Sands w Nowym Meksyku. W styczniu 2011 roku zatwierdzono produkcję wstępnej, małej serii (Low Rate Initial Production - LRIP). W następnej kolejności przeprowadzono 11 testów pocisku, z których dziesięć zakończyło się pomyślnie. W lipcu 2012 roku uruchomiono produkcję w ramach LRIP. Pierwsza seria trzydziestu pocisków JASSM-ER została sfinansowana w ramach funduszy przeznaczonych na wyprodukowanie dziesiątej transzy, 191 pocisków JASSM. Wstępne testy operacyjne (Initial Operational Test and Evaluation – IOT&amp;E) zostały zakończone w listopadzie 2012 roku. Za ich przeprowadzenie odpowiedzialny był Dywizjon Testowy 337th TES (Test and Evaluation Squadron). W ramach jego działań przeprowadzono 21 odpaleń z pokładu B-1B z czego dwadzieścia zakończyło się sukcesem. W maju 2013 roku opublikowano oficjalny raport IOT&amp;E. Amerykańskie siły powietrzne wstępnie zakwalifikowały wersję JASSM-ER do przenoszenia przez samoloty B-1B, chociaż jego nosicielami mogą być wszystkie maszyny, zdolne do przenoszenia wersji bazowej JASSM. W maju 2013 roku US Air Force ograniczyło swoje zamówienie na wersję JASSM powiększając zarazem zamówienie na JASSM-ER. Po realizacji kontraktu na JASSM, kupowane mają być już tylko pociski JASSM-ER.
Pierwsze wykorzystanie bojowe pocisków JASSM-ER nastąpiło podczas uderzenia na Syrię 14 kwietnia 2018 roku; z dwóch samolotów B-1B Lancer odpalono w sumie dziewiętnaście pocisków.
AGM-158C LRASM.
W 2009 roku US Navy wraz z DARPA rozpoczęły program badawczy mający na celu opracowanie nowego przeciwokrętowego pocisku dalekiego zasięgu. Od nowej konstrukcji oczekiwano w pełni autonomicznego działania oraz systemu naprowadzania odpornego na zakłócenia. Program był o tyle istotny, iż Rosja, Indie, Chiny i Iran rozwijały własne programy nowych, zmierzających do celu z naddźwiękową prędkością pocisków przeciwokrętowych. Tymczasem US Navy, po wycofaniu w latach 90. ubiegłego wieku manewrujących R/UGM-109B TASM pozostała z wiekowymi AGM-84 Harpoon, których zdolności modernizacyjne również uległy wyczerpaniu. Nowy, amerykański pocisk przeciwokrętowy otrzymał oznaczenie LRASM i konstrukcyjnie miał być oparty na wersji JASSM-ER. Wstępne plany obejmowały budowę dwóch wersji. Pierwsza z nich, oznaczona jako LRASM-A miała być poddźwiękowym, trudno wykrywalnym i napędzanym silnikiem turbowentylatorowym pociskiem manewrującym, zbliżonym konstrukcyjnie do wersji JASSM-ER. Drugi z pocisków, oznaczony jako LRASM-B miał dysponować możliwością naddźwiękowego lotu dzięki użyciu silnika strumieniowego. LRASM-B miał być wystrzeliwany z pokładów okrętów. Z powodów finansowych, w styczniu 2012 roku podjęto decyzje o rezygnacji z rozwijania wersji naddźwiękowej i skupieniu się tylko na wersji LRASM-A, która otrzymała oznaczenie LRSAM. Producentem pocisku miała być korporacja Lockheed Martin. Awionika pocisku opracowała i wybudowała firma BAE Systems. W porównaniu do wersji JASSM-ER, z powodu dużo bardziej rozbudowanych systemów pokładowych, a tym samym ograniczeniu miejsca przeznaczonego na paliwo, LRASM dysponuje mniejszym zasięgiem rzędu 370 – 400 km. LRASM jest zdolny do przeprowadzenia w pełni autonomicznego ataku. Samodzielnie może wyszukiwać i rozpoznawać cele znajdujące się wśród innych, neutralnych lub przyjaznych jednostek. BAE Systems zaprojektowała wielomodułowy system naprowadzania. Składa się on z odpornego na zakłócenia systemu GPS, system naprowadzania inercyjnego, termowizyjny czujnik elektrooptyczny umożliwiający rozpoznanie celu lub terenu, dwuzakresowe łącze przesyłu danych oraz pasywne czujniki wsparcia elektronicznego. Pocisk może zbierać potrzebne dane dzięki użyciu własnych systemów jak również poprzez łącze przesyłu danych z zewnętrznych źródeł. Dzięki termowizyjnemu czujnikowi elektrooptycznemu, pocisk ostatecznie weryfikuje cel ale również wybiera miejsce uderzenia, burta, nadbudówki. LRASM przystosowany jest do wystrzeliwania z pionowych wyrzutni Mk 41 VLS (Vertical Launch System). 3 czerwca 2013 roku przeprowadzono udaną próbę przebicia się pocisku przed jednorazową osłonę jaką zakryte są pociski znajdujące się w wyrzutni. 17 września tego samego roku na poligonie rakietowym White Sands przeprowadzono udaną próbę wystrzelenia pocisku z symulatora wyrzutni Mk 41. LRASM biorący udział w próbie wyposażono w silnik rakietowy Mk 114. Identyczne silniki posiadają wystrzeliwane z tego samego typu wyrzutni, przeznaczone do zwalczania okrętów podwodnych rakiety RUM-139 VL-ASROC. Próba zakończyła się sukcesem. W 2013 roku Dywizjon Testowy 337th TES przeprowadził próby z wystrzeleniem pocisków LRSAM z pokładu bombowców B-1B. 27 sierpnia 2013 roku przeprowadzono pierwszą z prób. B-1B wystrzelił pocisk, który eskortowany przez towarzyszący mu samolot F-18 z dywizjonu VX-31 miał za zadanie uderzyć w cel imitujący okręt wojenny. Właściwy cel znajdował się na wodach poligonu morskiego Point Mugu u wybrzeży Kalifornii w towarzystwie innych dwóch statków. Lot pocisku odbywał się po zaprogramowanym wcześniej kursie. LRSAM samodzielnie zlokalizował wszystkie trzy statki za pomocą czujnika termowizyjnego i identyfikacji i klasyfikacji ich emisji radiowych prawidłowo wybrał cel, jeden ze statków imitujących okręt wojenny. Wykorzystując dane zbierane za pomocą czujników elektrooptycznych zaatakował cel uderzając w jego nadbudówkę, którą imitowały ustawione jeden na drugim kontenery. 21 listopada tego samego roku test został powtórzony. Tym razem kurs pocisku był korygowany podczas lotu. W pobliżu celu pocisk przeszedł w tryb autonomiczny, samodzielnie zlokalizował cel, zidentyfikował go i skutecznie poraził. LRASM nie jest jedynie pociskiem przeciwokrętowym, może również skutecznie razić cele lądowe. Może być przenoszony przez okręty US Navy oraz samoloty typu B-1B oraz F-35 i F-18. 21 kwietnia 2021 roku US Naval Air Systems Command podpisał z Boeingiem kontrakt, na mocy którego firma ma dokonać integracji samolotu z pociskiem AGM-158C LRASM. Dzięki wejściu na uzbrojenie samolotu pocisków AGM-158C, poszerzone zostaną jego możliwości zwalczania nieprzyjacielskich jednostek nawodnych.
Użytkownicy.
Australia.
Pierwszy zagranicznym użytkownikiem pocisków AGM-158 została Australia. Zamiar pozyskania tego typu rakiet wyrażono już w połowie pierwszej dekady XXI wieku. Do rywalizacji o australijski kontrakt AIR 5418 Follow-on Standoff Weapon (FOSOW) stanęły pociski Taurus KEPD 350, AGM-84H/K SLAM-ER oraz AGM-158. W marcu 2005 roku zwycięzcą rywalizacji ogłoszona produkt Lockheed Martina. Rok później, we wrześniu 2006 roku podpisano kontrakt z producentem na dostawę 260 pocisków AGM-158A, ich integrację z maszynami F/A-18A/B oraz wsparcie techniczne. Proces integracji pocisków z australijskimi "Hornetami" nie należał do łatwych. Maszyny nie reprezentowały najnowszych standardów wyposażenia. Dopiero w lutym 2011 roku samoloty uzyskały certyfikat integracji z JASSM, a pod koniec tego samego roku ogłoszono osiągnięcie wstępnej zdolności operacyjnej. 28 maja 2014 roku, australijski resort obrony upublicznił informację o osiągnięciu finalnej zdolności operacyjnej.
Finlandia.
Swoje zainteresowanie nabyciem pocisku wyraziły również siły powietrzne Finlandii. Starania o pozyskanie AGM-158 Finlandia rozpoczęła w 2006 roku jednak wówczas rząd USA nie wyraził zgody na sprzedaż pocisków nie chcąc zadrażniać stosunków z Rosją. Konsekwencja w dążeniu Finów doprowadziła jednak do wydania zgody na sprzedaż pocisków w październiku 2011 roku. 2 marca 2012 roku zakup został zaaprobowany przez rząd Finlandii, tym samym, za sumę około 180 milionów Euro, Finlandia pozyska do końca 2016 roku około 70 pocisków, które trafią na uzbrojenie fińskich Hornetów. Zakup pocisków jest częścią szerszego planu modernizacji fińskich samolotów F-18 przyjętego w 2004 roku, którego celem jest wydłużenie resursu maszyn, wymianie awioniki, sensorów i integracji z "Hornetami" nowego uzbrojenia. Pierwsze pociski mają trafić do Finlandii na przełomie 2015 i 2016 roku.
Polska.
Starania o zakup tych pocisków prowadziła również Polska. Pierwsze doniesienia o tym, iż Polska zainteresowana jest pozyskaniem pocisków, Ministerstwo Obrony Narodowej ujawniło pod koniec 2012 roku. Zgodę na sprzedaż musiał wyrazić Kongres Stanów Zjednoczonych oraz Departament Obrony. 17 września 2014 roku Kongres został oficjalnie poinformowany przez Defence Security Cooperation Agency (DSCA) o planowanej sprzedaży. Dwa dni później, 19 września, DSCA poinformowała o zgodzie udzielonej przez Departament Stanu, a 2 października tego samego roku Departament Obrony poinformował o pełnej akceptacji dla przeprowadzenia transakcji. Umowa została ostatecznie podpisana 11 grudnia 2014 roku przez Szefa Inspektoratu Uzbrojenia, gen. Sławomira Szczepaniaka. W ramach kontraktu Polska nabędzie 40 pocisków AGM-158A JASSM, dwa szkolne pociski AGM-158A oraz kolejne dwa pociski, które posłużą do przeprowadzenia prób certyfikacyjnych. Obok samych pocisków, producent, koncern Lockheed Martin dostarczy również zasobniki transportowe, części zamienne, niezbędne podczas eksploatacji pocisków wyposażenie oraz dokumentację techniczną i niezbędne oprogramowanie, które posłuży do integracji pocisków z polskimi F-16. Koszt zakupu to ok. 250 mln dolarów.
28 listopada 2016 agencja DSCA wydała komunikat informujący o wyrażeniu przez amerykański Departament Stanu zgody na sprzedaż Polsce 70 pocisków manewrujących AGM-158B JASSM-ER, w trybie FMS, za maksymalną kwotę 200 mln dolarów. W ramach potencjalnej transakcji Polska zakupi także: 6 pocisków testowych, 2 pociski szkolne, 2 makiety, 2 systemy symulacji pocisków, oprogramowanie integrujące pociski z myśliwcami F-16, pakiet wsparcia technicznego (dokumentacja techniczna i części zamienne) i logistycznego (pojemniki transportowe), wyposażenie do testów oraz szkolenie personelu.

</doc>
<doc id="1602024" url="https://pl.wikipedia.org/wiki?curid=1602024" title="John Leckie">
John Leckie

John Leckie (ur. 23 października 1949 w Paddington, Londyn) - jeden z najbardziej cenionych brytyjskich producentów muzycznych, mający na koncie produkcję wielu uznanych albumów, takich jak "All Things Must Pass" George'a Harrisona, "The Bends" Radiohead, "Showbiz" Muse, "This Nation's Saving Grace" The Fall, "A Storm in Heaven" The Verve czy debiutancki album The Stone Roses.
Leckie rozpoczynał karierę w Abbey Road Studios jako inżynier muzyczny. Pracował wówczas z Pink Floyd, indywidualnie z wszystkimi członkami The Beatles oraz rzeszą innych muzyków. Ostatecznie jednak opuścił studio i zdecydował się pracować na zlecenie.

</doc>
<doc id="1602031" url="https://pl.wikipedia.org/wiki?curid=1602031" title="Barbara Rzeszotarska">
Barbara Rzeszotarska

Barbara Halina Rzeszotarska (ur. 17 stycznia 1936 w Sokołowie Podlaskim) – polska chemik organik, specjalizująca się w peptydach; nauczycielka akademicka związana z Politechniką Gdańską i Wyższą Szkołą Pedagogiczną w Opolu (Uniwersytetem Opolskim).
Życiorys.
Urodziła się w 1936 roku w Sokołowie Podlaskim w rodzinie inteligenckiej. Po II wojnie światowej ukończyła Technikum Chemiczne w Lublinie. Następnie podjęła studia na Politechnice Gdańskiej, które ukończyła w 1959 roku magisterium, napisanym pod kierunkiem prof. Leona Kamieńskiego. Bezpośrednio po ukończeniu studiów została zatrudniona jako asystentka na swojej macierzystej uczelni. W 1964 roku Rada Wydziału Chemii Politechniki Gdańskiej nadała jej stopień naukowy doktora nauk chemicznych, który otrzymała na podstawie obrony pracy doktorskiej pod kierunkiem prof. Emila Tasznera z zakresu racemizacji peptydów. Wraz z nowym tytułem objęła stanowisko adiunkta.
Od 1965 roku pracuje na Wyższej Szkole Pedagogicznej w Opolu (od 1994 roku Uniwersytet Opolski). Należała do grupy pionierów tworzących podstawy opolskiej chemii. W 1970 roku uzyskała na Uniwersytecie Warszawskim stopień naukowy doktora habilitowanego nauk chemicznych. Jej rozprawa habilitacyjna dotyczyła wybranych zagadnień chemii peptydów.
Dwa lata później objęła dyrekcję Instytutu Chemii WSP, którą sprawowała do 1988 roku. W czasie jej rządów zakończyła się budowa Collegium Chemicium w 1978 roku, którego budowę rozpoczęto pod koniec lat 60. XX wieku. Poza tym w 1975 i 1986 roku Instytut był organizatorem wspólnie z kędzierzyńskim oddziałem SIiTPChem Ogólnopolskiego Zjazdu Polskiego Towarzystwa Chemicznego. W 1983 roku utworzono nową specjalizację – agrobiochemię. W związku z poszerzeniem oferty kształcenia, a co za tym idzie zakresu prac badawczych o problemy z pogranicza chemii i biologii, w 1984 roku w związku z rozwojem placówki przekazano na jej potrzeby dydaktyczno-naukowe stary, trzykondygnacyjny budynek przy ulicy Wandy. Ukoronowaniem jej rządów było uzyskanie przez opolską uczelnię pedagogiczną w 1988 roku praw do doktoryzowania w dziedzinie nauk chemicznych.
Wraz z rozwojem kierowanej przez siebie placówki uzyskiwała kolejne awanse zawodowe. W 1978 roku została profesorem nadzwyczajnym, a w 1988 roku profesorem zwyczajnym. W 1990 roku kandydowała na funkcje rektora Wyższej Szkoły Pedagogicznej, przegrywając minimalnie z prof. Jerzym Pośpiechem.
Dorobek naukowy i odznaczenia.
Jej zainteresowania naukowe koncentrują się wokół problematyki związanej z chemią peptydów, chemią leków, konformacją małych modeli peptydowych a,b-dehydroaminokwasy, 2D FTIR, obliczeniach ab initio, acylowaniu aminotriazoli, leksytropsyny. W swoim dorobku naukowym ma ponad 100 publikacji, w tym artykułów, monografii, patentów, dydaktycznych rozpraw, skryptów. Jest członkiem Komitetu Nauk Chemicznych Polskiej Akademii Nauk. Kierowała zespołami, które rozwiązywały problemy ważne dla gospodarki krajowej i zagranicznej (Anglia). Wypromowała 5 doktorów.
Za swoją działalność naukowo-dydaktyczną i organizacyjną została odznaczona licznymi nagrodami oraz odznaczeniami uczelnianymi, regionalnymi i państwowymi. Do najcenniejszych z nich należą: Krzyż Kawalerski Orderu Odrodzenia Polski (1980) i Medal Komisji Edukacji Narodowej (1979).

</doc>
<doc id="1602033" url="https://pl.wikipedia.org/wiki?curid=1602033" title="Deschutes (rzeka)">
Deschutes (rzeka)

Deschutes – rzeka w USA w środkowym Oregonie, główny dopływ rzeki Kolumbia. Zbiera wody opadowe ze wschodnich stoków Gór Kaskadowych. W przeszłości była głównym indiańskim szlakiem komunikacyjnym łączącym rzekę Kolumbia z lądową drogą wschód-zachód nazwaną przez białych Szlakiem Oregońskim. Na większości swej długości płynie przez tereny mocno sfałdowane i jałowe, a jej dolina stanowi serce środkowego Oregonu. W czasach dzisiejszych rzeka zapewnia nawadnianie przybrzeżnych pól, a nadto stanowi atrakcję dla miłośników raftingu i wędkarstwa muchowego.
Opis.
Rzeka Deschutes wypływa ze zbiornika o nazwie "Little Lava Lake", jeziora w Górach Kaskadowych położonego około 40 km na północny zachód od miejscowości LaPine. Rzeka płynie na południe formując dwa większe zbiorniki wodne zwane "Crane Prairie Reservoir" i "Wickiup Reservoir", by następnie skręcić na północny wschód mijając ośrodek wypoczynkowy "Sunriver" i dotrzeć do miasta Bend. W Bend większość wód niesionych przez rzekę jest wykorzystywana do nawadniania pól, na skutek czego po opuszczeniu miasta staje się znacznie węższa i płytsza. 
Z Bend Deschutes płynie na północ, mijając miejscowość Redmond. Przepływając przez pustynne regiony środkowego Oregon rzeka drąży kanion. Gdy osiąga jezioro Billy Chinook na zachód od Madras, lustro wody znajduje się około 100 m poniżej otaczającego rzekę terenu. W jeziorze Billy Chinook (sztuczny zbiornik uformowany przez zaporę Butte) Deschutes zasilają rzeki Crooked i Metolius. 
Za zaporą rzeka nadal płynie na północ kanionem znacznie poniżej otaczającego ją terenu. Przepływa przez Rezerwat Indiański Warm Springs i jego centrum administracyjne Warm Springs oraz ośrodek wypoczynkowy "Kah-Nee-Ta". Rzeka kończy bieg wpadając do rzeki Kolumbia 8 km na południowy zachód od miejscowości Biggs Junction.
Historia.
Francuscy traperzy, którzy pierwsi eksplorowali te tereny, nadali rzece nazwę "Riviere des Chutes" lub "Riviere aux Chutes", co w języku francuskim oznaczało "Rzekę wodospadów". Wodospadem, do którego nawiązywała nazwa, był wodospad Celilo Falls na rzece Kolumbia, w pobliżu ujścia Deschutes (ten wodospad dzisiaj nie istnieje, przykryty wodami jeziora zaporowego "Dalles").
Lewis i Clark dotarli do rzeki 22 października 1805, zapisując jej indiańską nazwę "Towarnehiooks"; w drodze powrotnej nadali jej nazwę "Clarks River". Wśród wielu nazw wymienia się najczęściej Clarks River, River of the Falls, Riviere des Chutes, Chutes River i Falls River.
W XIX stuleciu rzeka stanowiła główną przeszkodę dla pionierów wędrujących szlakiem oregońskim. Najczęściej wykorzystywane miejsce przeprawy znajdowało się u jej ujścia. Wielu wędrowców obozowało po sforsowaniu rzeki nad urwiskiem na zachodnim brzegu (patrz: zdjęcie). Pozostałości szlaku wiodącego na szczyt są widoczne po dziś dzień.

</doc>
<doc id="1602035" url="https://pl.wikipedia.org/wiki?curid=1602035" title="Wieś pruska">
Wieś pruska

Wieś pruska – wieś służebna lokowana na prawie pruskim, będącym, obok prawa chełmińskiego i magdeburskiego, jednym z najczęstszych sposobów zakładania wsi w państwie krzyżackim oraz na Warmii (dominium biskupie).
Terminem „wieś pruska” określa się także wieś zamieszkaną przez rdzenną ludność pruską.
Wielkość nadania i dziedziczenie.
Nadania na prawie pruskim były zazwyczaj niewielkie, mniejsze niż w przypadku nadań na prawie chełmińskim. Zwykle obejmowały kilka włók ziemi (na przykład: Jezierce, Kiełkuty, Sambród, Tomaryny, Wuksniki) choć zdarzały się i większe nadania (np. Lipiec). 
Prawo pruskie dopuszczało do dziedziczenia tylko synów, w przeciwieństwie do prawa chełmińskiego, w którym dziedziczyły także córki i krewni linii bocznej. Dla osadników korzystniejsze było lokowanie wsi na prawie chełmińskim (mniejsze obciążenie wojskowe i większe prawa dziedziczenia).
W większości nowo lokowanych wsi zakładano karczmy. Prawa do nich nadawano zasłużonym zasadźcom, a później sołtysom lub innym osobom.
Czynsz rekognicyjny.
Mieszkańcy wsi na prawie pruskim zobowiązani byli do płacenia czynszu rekognicyjnego, zazwyczaj niewielkiego, stanowiącego dowód uznania władzy zwierzchniej tego, od kogo otrzymali ziemię. W dominium biskupim na Warmii był to wosk oraz 6 denarów chełmińskich). Drugą opłatą, którą musieli wnosić, był niewielki czynsz w zbożu, tzw. płużne.
Na obszarze podległym państwu zakonnemu czynsz rekognicyjny wynosił 6 skojców (równe 30 denarom) z radła, ponadto chłopi byli zobowiązani do świadczeń rzeczowych przy budowie zamków i wyprawach wojennych. Na obronę granicy wschodniej oddawano specjalny podatek – „zboże skalowskie”.
Służba zbrojna.
Ponadto mieszkańcy byli zobowiązani do służby zbrojnej na rzecz nadającego ziemię. Obowiązek wystawienia jednej służby zbrojnej przypadał na 2–4 włóki ziemi (dla porównania, na prawie chełmińskim jedna służba zbrojna przypadała na 20–40 włók). Uzbrojenie rycerzy nie było odgórnie ustalone, lecz zależne od zamożności wyruszającego na wyprawę wojenną. Dla porównania, w prawie chełmińskim każdy posiadający ponad 40 włók miał obowiązek stawić się jako ciężkozbrojny z pocztem, a od mniejszego właściciela wymagano stawienia się w lekkiej zbroi pruskiej. W dominium warmińskim właściciele majątków i mieszkańcy wsi na prawie pruskim stanowili podstawę siły zbrojnej biskupa.
Lokacje na prawie pruskim.
Na obszarze biskupstwa warmińskiego zakładanym wsiom nadawano najczęściej prawo chełmińskie. Jednakże w początkowym okresie kolonizacji w państwie zakonnym oraz na wschodnich obrzeżach dominium biskupiego (bardziej narażonego na najazdy Litwinów) nadawano ziemię ludności pruskiej, tworząc wsie służebne na prawie pruskim. Dopiero za takim "ochronnym" łańcuchem wsi służebnych na prawie pruskim prowadzono akcję kolonizacyjną, zakładając wsie czynszowe na prawie chełmińskim. Czasem w nowo założonej wsi na prawie chełmińskim wyodrębniano majątek służebny na prawie pruskim (np. Zawidy). Na Warmii na prawie pruskim zostało lokowanych około 190 wsi.

</doc>
<doc id="1602038" url="https://pl.wikipedia.org/wiki?curid=1602038" title="Skoda 149 mm Modell 14">
Skoda 149 mm Modell 14



</doc>
<doc id="1602039" url="https://pl.wikipedia.org/wiki?curid=1602039" title="Łupków (stacja kolejowa)">
Łupków (stacja kolejowa)

Łupków – stacja kolejowa w Starym Łupkowie, w Polsce.
W roku 2017 stacja obsługiwała 0–9 pasażerów na dobę.
Opis.
Linia kolejowa Medzilaborce – Nowy Zagórz została oddana do użytku 12 grudnia 1872 roku. Prace przy budowie tunelu w Łupkowie zostały zakończone 30 maja 1874 i od tego momentu tą linią kolejową można było podróżować bezpośrednio z Budapesztu do Przemyśla (obecnie przez Węgry, Słowację, Polskę i Ukrainę). Stacja w Łupkowie jest najdalej wysuniętą stacją na południe Polski. Posiada 5 torów. Obecnie przez Łupków jeżdżą w wakacje pociągi osobowe. 1334 metry od stacji w Łupkowie znajduje się początek tunelu kolejowego o długości 416 metrów z czego 234 metry na terenie Słowacji. Stacja Łupków posadowiona jest na wysokości 600 m n.p.m. W stacji całodobowo służbę pełni dyżurny ruchu.
W dniu 19 września 1880 do stacji dotarł pociągiem dworskim podróżujący po Galicji cesarz Austrii Franciszek Józef I, gdzie został uroczyście pożegnany, opuszczając Galicję.

</doc>
<doc id="1602043" url="https://pl.wikipedia.org/wiki?curid=1602043" title="Waldemar Nol">
Waldemar Nol

Waldemar Nol (ur. 9 listopada 1950 w Przasnyszu) – polski kulturysta.
Życiorys.
W latach 1965-1968 trenował podnoszenie ciężarów w klubie "Narew Ostrołęka". Od czterdziestu pięciu lat trenuje kulturystykę. Był dziewięciokrotnym medalistą mistrzostw Polski, w tym trzykrotnym mistrzem w kategorii ciężkiej powyżej 90 kg. Wielokrotny reprezentant kraju w mistrzostwach świata i Europy. Zdobywca tytułu mistrza świata (2004) i Europy w kategorii masters (2005 i 2007). 2007-2010 radny Rady Miasta Ostrołęki z ramienia PiS. 
W 1993 roku decyzją zarządu PZKiTS z 19 czerwca, został zdyskwalifikowany na okres 1 roku i ukarany grzywną w wysokości 500 tys. st. zł. za używanie niedozwolonych środków farmakologicznych, wykrytych w jego organizmie podczas kontroli antydopingowej na Mistrzostwach Polski w Kulturystyce w Sosnowcu.

</doc>
<doc id="1602046" url="https://pl.wikipedia.org/wiki?curid=1602046" title="Dermatomyositis">
Dermatomyositis



</doc>
<doc id="1602052" url="https://pl.wikipedia.org/wiki?curid=1602052" title="Stawy Charcota">
Stawy Charcota



</doc>
<doc id="1602053" url="https://pl.wikipedia.org/wiki?curid=1602053" title="Zespół onejroidalny">
Zespół onejroidalny

Zespół onejroidalny – należy do jakościowych zaburzeń świadomości. Nazwa pochodzi od greckiego oneiros – sen. Jest to zespół snopodobny, charakteryzuje go występowanie zmieniających się i przypominających marzenia senne omamów, pseudohalucynacji i złudzeń, układających się w akcję, posiadającą często określoną fabułę. Orientacja jest zaburzona, a niepamięć tylko częściowa – chory może zapamiętać wiele doznań z okresu trwania zespołu onejroidalnego. Występuje w schizofrenii, może towarzyszyć zatruciom, chorobom zakaźnym, padaczce. 

</doc>
<doc id="1602054" url="https://pl.wikipedia.org/wiki?curid=1602054" title="Arthrogryposis multiplex congenita">
Arthrogryposis multiplex congenita



</doc>
<doc id="1602055" url="https://pl.wikipedia.org/wiki?curid=1602055" title="Odruchowa dystrofia współczulna">
Odruchowa dystrofia współczulna



</doc>
<doc id="1602058" url="https://pl.wikipedia.org/wiki?curid=1602058" title="Jan Bachleda">
Jan Bachleda



</doc>
<doc id="1602059" url="https://pl.wikipedia.org/wiki?curid=1602059" title="Myositis ossificans progressiva">
Myositis ossificans progressiva



</doc>
<doc id="1602062" url="https://pl.wikipedia.org/wiki?curid=1602062" title="Uogólniona samoistna hiperostoza szkieletu">
Uogólniona samoistna hiperostoza szkieletu



</doc>
<doc id="1602063" url="https://pl.wikipedia.org/wiki?curid=1602063" title="Simon de Vos">
Simon de Vos

Simon de Vos (ur. 20 października 1603 w Antwerpii, zm. 15 października 1676 tamże) – flamandzki malarz.
Życiorys.
Był uczniem Cornelisa de Vosa (nie byli spokrewnieni), w 1620 został członkiem gildii św. Łukasza. Prawdopodobnie podróżował po Włoszech, świadczy o tym wyraźny wpływ caravaggionistów na jego twórczość. Malował głównie niewielkie formy zaliczane do malarstwa gabinetowego i przeznaczone dla elitarnych oraz bogatych odbiorców, arystokracji i patrycjuszy. Były to zazwyczaj sceny rodzajowe, obrazy o tematyce religijnej i mitologicznej. Początkowo malował pod wpływem Petera Paula Rubensa, a później Antoona van Dycka.
Simon de Vos przez większą część życia mieszkał i pracował w Antwerpii, prowadził dużą pracownię malarską i kształcił uczniów. Cieszył się uznaniem u współczesnych, Antoon van Dyck w swojej "Iconography" zaliczył go do wirtuozów pędzla ("virtuosi").
W zbiorach polskich znajduje się kilka prac Simona de Vosa:

</doc>
<doc id="1602065" url="https://pl.wikipedia.org/wiki?curid=1602065" title="Heomofilie">
Heomofilie



</doc>
<doc id="1602066" url="https://pl.wikipedia.org/wiki?curid=1602066" title="Zespół pomroczny">
Zespół pomroczny



</doc>
<doc id="1602069" url="https://pl.wikipedia.org/wiki?curid=1602069" title="Zapalenie powięzi z eozynofilią">
Zapalenie powięzi z eozynofilią



</doc>
<doc id="1602073" url="https://pl.wikipedia.org/wiki?curid=1602073" title="Newfoundland and Labrador Scotties Tournament of Hearts 2009">
Newfoundland and Labrador Scotties Tournament of Hearts 2009

Newfoundland and Labrador Scotties Tournament of Hearts 2009 – prowincjonalne mistrzostwa Nowej Fundlandii i Labradoru kobiet w curlingu, turniej kwalifikacyjny do Scotties Tournament of Hearts 2009. 
Finał prowincji rozegrano w dniach 21–25 stycznia 2009 w St. John’s na lodowisku Bally Haly Golf and Curling Club.
5. raz z kolei (łącznie 9. raz) tytuł mistrza prowincji wywalczyła drużyna Heather Strong pokonując w finale Michelle Jewer 8:6.
Wyniki.
Play off.
Finał.
24 stycznia 2009, 10:00
Półfinał.
23 stycznia 2009, 17:00
Round Robin.
Sesja 1..
21 stycznia 2009, 14:00
Sesja 2..
21 stycznia 2009, 19:30
Sesja 3..
22 stycznia 2009, 12:00
Sesja 4..
22 stycznia 2009, 17:00
Sesja 5..
23 stycznia 2009, 10:00
Sesja 6..
23 stycznia 2009, 17:00
Sesja 7..
24 stycznia 2009, 10:00

</doc>
<doc id="1602075" url="https://pl.wikipedia.org/wiki?curid=1602075" title="Flaga powiatu pyrzyckiego">
Flaga powiatu pyrzyckiego



</doc>
<doc id="1602078" url="https://pl.wikipedia.org/wiki?curid=1602078" title="Blanik">
Blanik



</doc>
<doc id="1602079" url="https://pl.wikipedia.org/wiki?curid=1602079" title="LHJMQ">
LHJMQ



</doc>
<doc id="1602080" url="https://pl.wikipedia.org/wiki?curid=1602080" title="Rossija">
Rossija



</doc>
<doc id="1602085" url="https://pl.wikipedia.org/wiki?curid=1602085" title="Tunel kolejowy w Łupkowie">
Tunel kolejowy w Łupkowie

Tunel kolejowy Łupków w Starym Łupkowie – obiekt inżynieryjny na pograniczu Bieszczadów i Beskidu Niskiego, łączący polską i słowacką sieć kolejową. Tunel oddany został do użytku 30 maja 1874 roku.
Budowa tunelu.
Budowa Pierwszej Węgiersko-Galicyjskiej Kolei ("Erste Ungarisch-Galizische Eisenbahn") łączącej strategiczny obszar Węgier i Galicji – dzisiejszy Budapeszt ze Lwowem przez Przemyśl – została zapoczątkowana już w 1868 r. definitywnym wyborem trasy przez Przesmyk Łupkowski (zamiast Dukielskiego). Prace budowlane rozpoczęto 12 marca 1870 r., a pierwszy odcinek Michalany – Humenné został przekazany do eksploatacji 25 grudnia 1871 r. Następny rok okazał się bardzo nieprzychylny dla budowy tunelu łupkowskiego: najpierw na wiosnę doszło do obsunięcia gruntu, potem prace spowalniała epidemia cholery, a warunki geologiczne wymuszały liczne zmiany całego projektu – zmieniono przekrój tunelu. Linia przez tunel łupkowski została przebudowana na dwutorową w roku 1896.
Skrócono długość tunelu do połowy oraz konieczne okazało się wzmocnienie jego ścian. Do sierpnia 1872 r. został zbudowany odcinek z Humennego aż do tunelu, w grudniu 1872 r. dobudowano trasę od strony północnej z Komańczy do Łupkowa. Ruch pociągów z Węgier w stronę tunelu rozpoczęto 12 czerwca 1873 r., ale na skutek nieukończenia budowy tunelu, przesyłki nadal transportowano za pomocą wozów na galicyjską stronę kolei, do Łupkowa. Finansowe kłopoty spółki spowodowane wspomnianymi komplikacjami spowodowały opóźnienie budowy całej kolei, którą ostatecznie zakończono oddaniem do użytku tunelu łupkowskiego 30 maja 1874 r. Linia była jednotorowa aż do roku 1896, kiedy ułożono w tunelu drugi tor. Długość odcinka między stacjami Medzilaborce i Łupków wynosi 15,613 km, z czego 14,547 km znajduje się na terenie Słowacji, gdzie maksymalne nachylenie wynosi 26‰, a najmniejszy łuk ma po rekonstrukcji promień 250 m (przedtem 200 m). Łupkowski tunel ma 416 m długości (z czego 234 m na terenie Słowacji) z maksymalnym wzniesieniem wynoszącym 22‰, po polskiej stronie nachylenie wynosi 24‰, a po dalszych ok. 400 metrach za granicą linia opada spadkiem o wartości 18‰ do pobliskiej stacji Łupków. Najwyżej położony punkt tunelu u jego podstawy znajduje się przy wlocie od strony Polski na wysokości 627 m n.p.m. i ulega obniżeniu w stronę Słowacji. Najwyżej położony punkt linii kolejowej przebiegającej przez tunel znajduje się ok. 80 m przed wlotem do tunelu od strony Polski na wysokości 630 m n.p.m. Od tego miejsca tory ulegają obniżeniu zarówno w stronę stacji Łupków, jak i w stronę Słowacji.
Zniszczony podczas działań wojennych 1944-1945 tunel został odbudowany w 1947.
Ruch pociągów.
Obecnie przez tunel kursuje pociąg relacji Rzeszów-Medzilaborce.

</doc>
<doc id="1602089" url="https://pl.wikipedia.org/wiki?curid=1602089" title="Jan Gabryś (generał III RP)">
Jan Gabryś (generał III RP)

Jan Gabryś (ur. 1955 w Jaśle) – generał brygady Wojska Polskiego.
Awanse.
Wielokrotnie wyróżniany i odznaczany, Złotym Krzyżem Zasługi (1997), Krzyżem Kawalerskim Orderu Odrodzenia Polski (2002), Lotniczym Krzyżem Zasługi (2015).

</doc>
<doc id="1602093" url="https://pl.wikipedia.org/wiki?curid=1602093" title="Laraki">
Laraki

Laraki – marokańskie przedsiębiorstwo produkujące samochody sportowe i luksusowe jachty, mające swoją siedzibę w Casablance.
Historia.
Przedsiębiorstwo Laraki zostało założone w roku 1999 przez Abdeslama Laraki, który początkowo projektował luksusowe jachty. Pierwszy samochód jaki zaprezentowano podczas wystawy motoryzacyjnej w Genewie to model Fulgura, który został zbudowany na bazie Lamborghini Diablo z 1991 roku. W 2005 r. na tej samej wystawie został pokazany kolejny model – Laraki Borac.

</doc>
<doc id="1602096" url="https://pl.wikipedia.org/wiki?curid=1602096" title="Jan Gabryś">
Jan Gabryś



</doc>
<doc id="1602097" url="https://pl.wikipedia.org/wiki?curid=1602097" title="Kościół św. Barbary w Mikuszowicach">
Kościół św. Barbary w Mikuszowicach



</doc>
<doc id="1602098" url="https://pl.wikipedia.org/wiki?curid=1602098" title="Sidney Reilly">
Sidney Reilly

Sidney George Reilly, właśc. Sigmund Grigorjewicz Rosenblum (ur. w Odessie, zm. 5 listopada 1925 k. Moskwy) – funkcjonariusz Scotland Yardu, a następnie Secret Service Bureau.
Życiorys.
Młode lata.
Sigmund Grigorjewicz Rosenblum urodził się w Odessie w bogatej rodzinie żydowskiej. Jego rodzicami byli Paulina i Grigorij Rosenblumowie. W 1890 zerwał kontakty z rodziną i wyemigrował do Londynu, gdzie prowadził awanturniczy tryb życia. W 1896 roku przebywając w Anglii Rosenblum zmienił nazwisko na Sidney Reilly. Otrzymał paszport i rozpoczął pracę na rzecz brytyjskiego wywiadu. Udało mu się wykraść dokumentację z zakładów zbrojeniowych Kruppa oraz plany budowy niemieckich okrętów. W czasie I wojny światowej, na zapleczu frontu zbierał informacje dla aliantów.
As szpiegów.
W 1918 został szpiegiem Secret Service Bureau (SSB) i od razu oddelegowano go wraz z brytyjskim dyplomatą Robertem Lockhartem do Rosji, aby organizować opozycję antybolszewicką. Lockhart razem z Borysem Sawinkowem opracował plan "wymordowania wszystkich przywódców bolszewickich w ciągu nocy, w której w Rosji wylądują wojska alianckie". Od samego początku byli oni obserwowani przez agentów Wszechrosyjskiej Komisji Nadzwyczajnej do Walki z Kontrrewolucją i Sabotażem. Po zamachu na Włodzimierza Lenina Lockhart i Reilly zostali aresztowani przez funkcjonariuszy WCzK. Obaj zostali wypuszczeni, a po ponownym aresztowaniu wymieniono ich na rosyjskich agentów aresztowanych przez brytyjskie służby w Londynie. Reilly został zwolniony ze służby SSB w 1921 w stopniu porucznika.
Przez wiele lat wokół Sidneya Reilly'ego krążyła legenda świetnego szpiega. W Wielkiej Brytanii był nazywany „Asem szpiegów”. W rzeczywistości Reilly współpracował z kilkoma wywiadami, pracując już dla Brytyjczyków. Miał co najmniej kilka paszportów i jednocześnie był żonaty z kilkoma kobietami w różnych krajach. W trakcie swojego pobytu w Rosji współpracował z wieloma organizacjami antybolszewickimi będącymi w rzeczywistości częścią najpierw WCzK, a potem OGPU. Na tej podstawie nieświadomie przekazywał Brytyjczykom nieprawdziwe informacje o rozległym podziemiu antybolszewickim, zakładanym w większości przez agentów radzieckich służb.
Śmierć.
W 1925 roku pojechał do ZSRR z działaczem Monarchistycznego Związku Centralnej Rosji (MZCR), a w rzeczywistości z agentem OGPU Grigorijem Syrojeżkinem. Granicę fińsko-radziecką przekroczył 25 września 1925 roku, następnie dotarł do Moskwy gdzie w czasie spotkania z działaczami MZCR (którym przedstawił plan wywołania powstania oraz źródła finansowania) został aresztowany i przewieziony do siedziby OGPU w Moskwie przy ulicy Wielkiej Łubianki. W obawie przed śmiercią zaproponował współpracę, a do szefa OGPU Feliksa Dzierżyńskiego napisał, że dostarczy wszystkie informacje na temat brytyjskich tajnych służb. Reilly został rozstrzelany 5 listopada 1925 roku w podmoskiewskim lesie.

</doc>
<doc id="1602099" url="https://pl.wikipedia.org/wiki?curid=1602099" title="Kościół św. Barbary w Mikuszowicach Krakowskich">
Kościół św. Barbary w Mikuszowicach Krakowskich



</doc>
<doc id="1602106" url="https://pl.wikipedia.org/wiki?curid=1602106" title="Quebec Major Junior Hockey League">
Quebec Major Junior Hockey League

Quebec Major Junior Hockey League, QMJHL (fr. la Ligue de hockey junior majeur du Québec, LHJMQ – pol. "Główna liga hokeja Quebecu") – jeden z trzech głównych młodzieżowych szczebli hokejowych należący do rozgrywek Canadian Hockey League (CHL).
Liga została założona w 1969. Występuje w niej 18 zespołów z Kanady. Zwycięska drużyna otrzymuje trofeum Coupe du Président.
Po zakończeniu sezonu właściwego mistrz ligi rywalizuje ze zwycięzcami dwóch pozostałych szczebli CHL z lig Ontario Hockey League (OHL) i Western Hockey League (WHL) o trofeum Memorial Cup za triumf w całych rozgrywkach CHL (w turnieju uczestniczy także wybierany gospodarz imprezy).
W odróżnieniu od dwóch powyższych lig OHL i WHL, w których uczestniczą także drużyny ze Stanów Zjednoczonych, w LHJMQ grają wyłącznie zespoły kanadyjskie.
Historia.
Liga została założona w 1969 roku w wyniku połączenia najlepszych drużyn juniorskich z istniejących lig "Quebec Junior Hockey League" oraz "Metropolitan Montreal Junior Hockey League" zostając jedną z trzech najważniejszych lig juniorskich w Kanadzie. Z początkowych jedenastu drużyn założycielskich osiem pochodziło z "QJHL", zaś dwie z "MMJHL". W pierwszym sezonie zwycięzca ligi został zespół Quebec Remparts jednak w rozgrywkach o Memorial Cup odpadł w ćwierćfinale. Dotychczas dziesięciokrotnie zwycięzca ligi zdobył "Memorial Cup". Miało to miejsce w latach: 1971, 1972, 1980, 1981, 1996, 1997, 2000, 2006, 2011, 2012. Wielokrotnie zmieniano siedziby miast drużyn klubowych. W historii ligi występowały dwie drużyny ze Stanów Zjednoczonych: Plattsburgh Pioneers rozegrał 17 spotkań przegrywając wszystkie 17 i zdobywając jeden punkt w sezonie 1984/1985. Ostatecznie wyniki zespołu nie były brane pod uwagę w klasyfikacji końcowej sezonu zasadniczego. W latach 2003-2011 w rozrywach uczestniczył drugi i jak na razie ostatni zespół z USA - Lewiston MAINEiacs.
System rozgrywek wielokrotnie był zmieniany. Początkowo liga składała się z dwóch dywizji: wschodniej i zachodniej, następnie w sezonie 1976/1977 wprowadzone zostało nowe nazewnictwo na cześć działaczy hokejowych z regionu Québecu tj.: Lebela i Dillo. W sezonie 1999/2000 wprowadzono podział na konferencje, które wzięły swoje nazwy od poprzednich dywizji. W sezonie 2003/2004 po raz pierwszy liga podzieliła rozgrywki na trzy dywizje: wschodnią, zachodnią i atlantycką. Od sezonu 2007/2008 liga współpracuje z firmą Telus. Od tej pory dywizje mają w nazwie nazwę sponsora. W sezonie 2012/2013 drużyny podzielone są na trzy dywizje, każda składa się z sześciu zespołów. Nazwy dywizji to: wschodnia, zachodnia oraz Maritimes.

</doc>
<doc id="1602108" url="https://pl.wikipedia.org/wiki?curid=1602108" title="Québec Major Junior Hockey League">
Québec Major Junior Hockey League



</doc>
<doc id="1602109" url="https://pl.wikipedia.org/wiki?curid=1602109" title="Jacopo Torriti">
Jacopo Torriti

Jacopo Torriti (XIII wiek) - włoski malarz. Pracował przy dekorowaniu bazylik św. Jana na Lateranie i Santa Maria Maggiore w Rzymie. Później pracował m.in. w Asyżu przy bazylice św. Franciszka.

</doc>
<doc id="1602111" url="https://pl.wikipedia.org/wiki?curid=1602111" title="I liga chilijska w piłce nożnej (2003)">
I liga chilijska w piłce nożnej (2003)

Chile 2003
Mistrzem Chile turnieju "Apertura" został klub Cobreloa, natomiast wicemistrzem Chile – CSD Colo-Colo.
Mistrzem Chile turnieju "Clausura" został klub Cobreloa, natomiast wicemistrzem Chile – CSD Colo-Colo.
Do Copa Libertadores w roku 2004 zakwalifikowały się następujące kluby:
Do Copa Sudamericana w roku 2003 zakwalifikowały się następujące kluby:
Nikt nie spadł do II ligi, natomiast do I ligi awansowały:
I liga powiększona została z 16 do 18 klubów.
Torneo Apertura 2003.
Tabele końcowe turnieju Apertura 2003.
Choć wszystkie kluby pierwszej ligi grały ze sobą każdy z każdym, to o mistrzostwie nie decydowała ogólna tabela. Kluby zostały wcześniej podzielone na 4 grupy. O awansie do następnej rundy decydowało najpierw miejsce w grupie, a dopiero potem dorobek punktowo-bramkowy. Z grup 1, 3 i 4 po trzy najlepsze kluby awansowały bezpośrednio do 1/8 finału mistrzostw, a z grupy 2 bezpośrednio do 1/8 finału awansowały dwa kluby. Do fazy barażowej (tzw. Repechaje), która miała wyłonić dwunastego uczestnika 1/8 finału awansował trzeci zespół grupy 2 i czwarty zespół grupy 3.
1/8 finału.
W dwumeczach różnica bramkowa nie miała żadnego znaczenia – liczyły się tylko punkty. Jeśli po zakończeniu rewanżu obie drużyny miały jednakową liczbę punktów, sędzia zarządzał dogrywkę, która trwała do pierwszej strzelonej bramki. Wtedy drużyna, która zdobyła bramkę w dogrywce awansowała dalej.
Obok sześciu zwycięzców do ćwierćfinału awansowały dwa kluby, które wśród przegranych miały najlepszy dorobek punktowo-bramkowy – CD Huachipato i CSD Colo-Colo.
1/4 finału.
W dwumeczach różnica bramkowa nie miała żadnego znaczenia – liczyły się tylko punkty. Jeśli po zakończeniu rewanżu obie drużyny miały jednakową liczbę punktów, sędzia zarządzał dogrywkę, która trwała do pierwszej strzelonej bramki. Wtedy drużyna, która zdobyła bramkę w dogrywce awansowała dalej.
1/2 finału.
W dwumeczach różnica bramkowa nie miała żadnego znaczenia – liczyły się tylko punkty. Jeśli po zakończeniu rewanżu obie drużyny miały jednakową liczbę punktów, sędzia zarządzał dogrywkę, która trwała do pierwszej strzelonej bramki. Wtedy drużyna, która zdobyła bramkę w dogrywce awansowała dalej.
Finał.
Mistrzem Chile turnieju Apertura w roku 2003 został klub Cobreloa, natomiast wicemistrzem Chile – klub CSD Colo-Colo. Tytuł mistrza zapewnił drużynie Cobreloa udział w Copa Libertadores 2004.
Liguilla Pre-Copa Sudamericana.
Pierwsza runda.
Rozegrano po jednym meczu – gospodarzami były kluby drugoligowe
Druga runda.
Rozegrano po jednym meczu – problem gospodarza kluby rozstrzygnęły we wzajemnych negocjacjach.
Trzecia runda.
Rozegrano po jednym meczu – problem gospodarza meczu kluby rozstrzygnęły we wzajemnych negocjacjach.
Finały.
Do turnieju Copa Sudamericana 2003 zakwalifikowały się dwa kluby: CD Universidad Católica i Provincial Osorno.
Torneo Clausura 2003.
Tabele końcowe turnieju Clausura 2003.
Choć wszystkie kluby pierwszej ligi grały ze sobą każdy z każdym, to o mistrzostwie nie decydowała ogólna tabela. Kluby zostały wcześniej podzielone na 4 grupy. O awansie do następnej rundy decydowało najpierw miejsce w grupie, a dopiero potem dorobek punktowo-bramkowy. Z grup A, B i D po trzy najlepsze kluby awansowały bezpośrednio do 1/8 finału mistrzostw, a z grupy C bezpośrednio do 1/8 finału awansowały dwa kluby. Do fazy barażowej (tzw. Repechaje), która miała wyłonić dwunastego uczestnika 1/8 finału awansował trzeci zespół grupy C i czwarty zespół grupy B.
1/8 finału.
W dwumeczach różnica bramkowa nie miała żadnego znaczenia – liczyły się tylko punkty. Jeśli po zakończeniu rewanżu obie drużyny miały jednakową liczbę punktów, sędzia zarządzał dogrywkę, która trwała do pierwszej strzelonej bramki. Wtedy drużyna, która zdobyła bramkę w dogrywce awansowała dalej.
Obok sześciu zwycięzców do ćwierćfinału awansowały dwa kluby, które wśród przegranych miały najlepszy dorobek punktowo-bramkowy – CD Palestino i Santiago Wanderers.
1/4 finału.
W dwumeczach różnica bramkowa nie miała żadnego znaczenia – liczyły się tylko punkty. Jeśli po zakończeniu rewanżu obie drużyny miały jednakową liczbę punktów, sędzia zarządzał dogrywkę, która trwała do pierwszej strzelonej bramki. Wtedy drużyna, która zdobyła bramkę w dogrywce awansowała dalej.
1/2 finału.
W dwumeczach różnica bramkowa nie miała żadnego znaczenia – liczyły się tylko punkty. Jeśli po zakończeniu rewanżu obie drużyny miały jednakową liczbę punktów, sędzia zarządzał dogrywkę, która trwała do pierwszej strzelonej bramki. Wtedy drużyna, która zdobyła bramkę w dogrywce awansowała dalej.
Finał.
Mistrzem Chile turnieju Clausura w roku 2003 został klub Cobreloa, natomiast wicemistrzem Chile – klub CSD Colo-Colo.
Tabela sumaryczna sezonu 2003.
Tabela obejmuje sumaryczny dorobek klubów w turniejach Apertura i Clausura, zebrany w fazach ligowych mistrzostw, gdzie kluby grały ze sobą każdy z każdym.
Nikt nie spadł do II ligi, natomiast do pierwszej ligi awansował mistrz II ligi (Everton Viña del Mar) i wicemistrz II ligi (La Serena). I liga powiększona została do 18 klubów.

</doc>
<doc id="1602112" url="https://pl.wikipedia.org/wiki?curid=1602112" title="President's Cup (QMJHL)">
President's Cup (QMJHL)



</doc>
<doc id="1602113" url="https://pl.wikipedia.org/wiki?curid=1602113" title="Coupe du Président">
Coupe du Président

Coupe du Président (ang. "President's Cup", pol. "Puchar Prezydenta") – trofeum przyznawane za zdobycie mistrzostwa w kanadyjskiej lidze juniorskiej w hokeju na lodzie QMJHL.

</doc>
<doc id="1602115" url="https://pl.wikipedia.org/wiki?curid=1602115" title="Spółdzielnia &quot;Rozrywka&quot;">
Spółdzielnia &quot;Rozrywka&quot;



</doc>
<doc id="1602116" url="https://pl.wikipedia.org/wiki?curid=1602116" title="Spółdzielnia Rozrywka">
Spółdzielnia Rozrywka



</doc>
<doc id="1602120" url="https://pl.wikipedia.org/wiki?curid=1602120" title="Krzysztof Jodzio">
Krzysztof Jodzio

Krzysztof Jodzio (ur. 1968) – polski psycholog, profesor nadzwyczajny Uniwersytetu Gdańskiego, kierownik Zakładu Psychologii Ogólnej Instytutu Psychologii Wydziału Nauk Społecznych Uniwersytetu Gdańskiego oraz studiów doktorskich. Zainteresowania naukowe Krzysztofa Jodzi koncentrują się na mózgowej organizacji procesów językowych i pamięci oraz diagnozie różnicowej ich zaburzeń w przebiegu otępienia lub udaru. Jest autorem ponad 40 prac naukowych opublikowanych w czasopismach o zasięgu krajowym i międzynarodowym.
Pełnione funkcje.
Jest członkiem Komisji Neuropsychologii Komitetu Nauk Neurologicznych PAN oraz dwóch towarzystw naukowych – International Neuropsychological Society oraz Polskiego Towarzystwa Neuropsychologicznego.

</doc>
<doc id="1602121" url="https://pl.wikipedia.org/wiki?curid=1602121" title="Mycena">
Mycena

Mycena (Pers.) Roussel (grzybówka) – rodzaj grzybów należący do rodziny grzybówkowatych ("Mycenaceae").
Systematyka i nazewnictwo.
Pozycja w klasyfikacji: "Mycenaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi" (według Index Fungorum).
Rodzaj "Mycena" jest typem nomenklatorycznym rodziny grzybówkowatych ("Mycenaceae"), natomiast jego gatunkiem typowym jest grzybówka hełmiasta ("Mycena galericulata"). Rodzaj "Mycena" jest zaliczany według Index Fungorum do rodziny grzybówkowatych. We wcześniejszych klasyfikacjach był zaliczany do rodziny gąskowatych ("Tricholomataceae").
Polską nazwę podał Stanisław Chełchowski w 1898 r. W polskim piśmiennictwie mykologicznym gatunki zaliczane do tego rodzaju rodzaj nosiły też nazwy rodzajowe grzybokarlik i grzybica.
Charakterystyka.
Saprotrofy wytwarzające owocniki z półkulistymi lub stożkowato-dzwonkowymi, higrofanicznymi, przeważnie suchymi kapeluszami o powierzchni pokrytej cienką skórką i blaszkowym hymenoforze na spodzie. Blaszki często o odmiennie ubarwionych ostrzach i regularnej tramie, przyczepione lub zbiegające na (u większości gatunków) łamliwe, puste trzony. Zarodniki grzybówek są eliptyczne, gładkie, pozbawione pory rostkowej, a ich wysyp jest biały, nieamyloidalny lub amyloidalny. U niektórych gatunków w miąższu występuje mleczny sok.

</doc>
<doc id="1602123" url="https://pl.wikipedia.org/wiki?curid=1602123" title="Xięga bałwochwalcza">
Xięga bałwochwalcza

Xięga bałwochwalcza – cykl grafik zrealizowanych przez Brunona Schulza techniką cliché-verre, tworzony w latach 1920-1922. 
Okoliczności powstania.
"Xięga bałwochwalcza" powstawała w latach 1920–1922. Naświetlone klisze Schulz otrzymywał od znajomego fotografa, Bertolda Schenkelbacha, którego zakład mieścił się w Drohobyczu, w nadal istniejącym domu przy ul. Szewczenki (obecnie ul. Mickiewicza). Nad grafikami artysta pracował w domu przy ulicy Floriańskiej (niekiedy korzystając z pomocy kolegów swojego siostrzeńca, którym mówił, że pracuje nad ilustracjami do powieści "Wenus w futrze" Leopolda von Sacher-Masocha), do oprawiania teczek wykorzystywał natomiast po godzinach pracownię plastyczną szkoły, w której pracował.
Wykonanie.
"Cliché-verre" to bardzo rzadka metoda twórcza, która przywędrowała z Francji, w Polsce była prawie nieznana. Schulz opisał ją następująco:
W ramach "Xięgi bałwochwalczej" Schulz opracował ponad 20 rysunków. Odbitki naklejał na kartonowe plansze, które podpisywał po prawej stronie i tytułował po lewej. Tytuły były jednak stosowane niekonsekwentnie i zmieniane, same prace w niektórych przypadkach również nieco się różnią. Autor łączył plansze w oprawiane płótnem teki. Nie wszystkie jednak – niektóre nie były łączone w zbiory i funkcjonują samodzielnie. Do każdej z tek rysował ołówkiem i tuszem osobną kartę tytułową. Takich tek stworzył kilkadziesiąt, choć dokładnie nie wiadomo ile. Do dziś zachowało się ledwie kilka, a każda zawiera maksymalnie 20 prac.
Tytuł.
Głównym tematem rycin ze zbioru jest bałwochwalczy hołd, jaki mężczyzna – istota niższa, podrzędna, oddaje kobiecie – istocie wyższej, władczej. Centralną postacią prac jest kobieta (lub kobiety): pewna siebie, wyniosła, a przy tym piękna i niedostępna niczym bóstwo. 
Na temat zapisu "Xięga" zamiast "Księga" Jerzy Ficowski, badacz twórczości Schulza, napisał: 
Treść i interpretacje.
"Xięga", jak znaczna część twórczości plastycznej Schulza, jest przede wszystkim odbiciem erotycznych marzeń artysty. Atmosfera prac jest mroczna, dwuznaczna, aluzyjna. Kobieta, mimo daleko posuniętej idealizacji, jest bardzo zmysłowa, bywa wręcz perwersyjna, co podkreślają pozy, gesty, a nawet rekwizyty (np. bat trzymany w ręku). Na jej tle mężczyzna, ulokowany z reguły u stóp, jest istotą ułomną, zdeformowaną, drobniejszą, skarlałą, całkowicie podporządkowaną i jakby wyczekującą rozkazów. Czasem proporcje wielkości są zachwiane w sposób drastyczny – grupa mężczyzn przypomina bardziej krasnale niż rzeczywistych ludzi. Na niektórych rycinach mężczyźni noszą wyraźne cechy zwierząt, np. psów łaszących się do nóg swych pań.
Na związki tych deformacji z groteską i karykaturą zwracała uwagę już w 1930 roku Debora Vogel, przyjaciółka Schulza. Akcentowała uderzający kontrast w ukazywaniu postaci kobiecych i męskich: Operowanie groteską, zdaniem Vogel oraz badaczy twórczości Schulza, zbliża go do takich europejskich twórców jak Hieronim Bosch, Francisco Goya, Félicien Rops, Otto Dix czy George Grosz. Stanisław Ignacy Witkiewicz dopatrywał się powinowactwa Schulza, którego na własny użytek nazywa "demonologiem", z innymi "demonologami": Lucasem Cranachem, Albrechtem Dürerem, Matthiasem Grünewaldem i twórcami późniejszymi – Edvardem Munchem i Aubreyem Beardsleyem.
Także Jerzy Jarzębski podkreślał, że Schulz nie jest zainteresowany realizmem w sztuce. Interesuje go rysowanie emocji, stanów ducha, a nade wszystko jest "malarzem metafizycznej tajemnicy", która "spowija cały ogromny temat płci i erotyzmu". Nastrój prac podkreśla nocna sceneria.
Inną cechą charakterystyczną rycin ze zbioru jest fetyszyzm. Wielokrotnie pojawiające się damskie pończochy, podwiązki, pantofelki czy kokardy nie są jedynie dodatkiem, bywa, że stanowią centralny punkt kompozycji ("Bestie"). W przypadku "Procesji" można mówić wręcz o demonstracji fetyszyzmu; pełni uwielbienia mężczyźni niosą za nagą kobietą jej garderobę oraz chorągiew z wymalowanym pantofelkiem.
Bruno Schulz obudowywał te śmiałe w swoim czasie sceny dodatkowymi treściami. Obok zasadniczego tematu, krążącego wokół kwestii dominacji kobiety nad mężczyzną oraz palącego, niespełnionego pożądania kobiecego piękna, pojawiają się motywy literackie, mitologiczne, a nawet biblijne. Tłem ukazywanych scen jest Drohobycz, ze swymi ciasnymi uliczkami i niskimi domkami, czasem pojawiają się także obiekty charakterystyczne dla miasta (np. kościół św. Trójcy na rycinie "Procesja"). Miasteczko jest scenerią składania hołdów lub pochodów zdeformowanych bałwochwalców podążających za swym idolem, czyli kobietą. Na innych rysunkach miejscem zdarzeń są bardziej kameralne wnętrza, a w nich łoża, szezlongi i fotele, dla podkreślenia kobiecej wyższości umocowane na wysokich nogach. Mężczyźni nie mogą dotykać tych władczych dam, wiją się i skręcają u podnóży w niewolniczym poddaństwie. Wprost rzecz ujmuje Witkacy, który wysoko cenił twórczość plastyczną Schulza, a metodę twórczą "Xięgi" po swojemu nazywał "drapografią": "Specjalność jego" […] "to sadyzm kobiecy, połączony z męskim masochizmem". I dalej: "Według mnie kobieta z natury swej" […] "musi być zasadniczo psychiczną sadystką i fizyczną masochistką, podczas gdy mężczyzna musi być ogólnie psychicznym masochistą, fizycznym zaś sadystą. Schulz doprowadził wyraz obu tych psychicznych kombinacji do ostatnich granic natężenia i potwornego niemal patosu".
Tylko na jednej z grafik brakuje kobiet. Jest to otwierająca cykl "Introdukcja", tytułowana też jako "Dedykacja". Tutaj mamy do czynienia z autoportretem, na którym Schulz, przedstawiony w pokornym ukłonie, niesie na tacy koronę.
Bohater licznych scen zbiorowych nosi wyraźne cechy fizyczne samego Schulza (czasem kilka postaci posiada jego cechy). W przedstawieniach kobiet znajomi autora odnajdywali konkretne osoby, mieszkanki Drohobycza. Z tego powodu Schulz miał nawet pewne nieprzyjemności, niektórzy bowiem czuli się urażeni umieszczeniem swych podobizn w tak dwuznacznym kontekście. Na kilku pracach pojawia się Stanisław Weingarten, przyjaciel i kolekcjoner prac Brunona. 
Jerzy Ficowski nazwał wydanie "Xięgi bałwochwalczej" "moralno-obyczajową prowokacją" wymierzoną w filisterskie środowisko prowincjonalnego Drohobycza. Prowokowanie raczej nie leżało w naturze Schulza, a jako nauczyciel gimnazjum, do tego niepewny stałego zatrudnienia, ryzykowałby zbyt dużo. Prace pokazywał głównie znajomym, w Drohobyczu ich nie wystawiał. A jednak ryciny wywołały pewien skandal. W 1928 roku zaprezentowano je w Domu Zdrojowym w nieodległym Truskawcu. Treść oburzyła jednego z gości, senatora Klubu Chrześcijańskiej Demokracji Maksymiliana Thullie, który złożył skargę u starosty drohobyckiego z kategorycznym żądaniem zamknięcia wystawy. Senator nazwał grafiki "ohydną pornografią". Żądań polityka nie spełniono, wystawa nie została zamknięta.
Zachowane zbiory.
Schulz próbował zarobić na sprzedaży rycin, jednak nie znalazły one wielu nabywców. Część rozdał znajomym. Zachowane do dziś teki "Xięgi bałwochwalczej" (jest ich zaledwie kilka) znajdują się w zbiorach m.in. Biblioteki Jagiellońskiej w Krakowie i Muzeum Literatury im. Adama Mickiewicza w Warszawie, a także w prywatnych kolekcjach w Polsce i za granicą. 
Klisze, z których robione były odbitki, zaginęły w czasie II wojny, podobnie jak wiele innych prac plastycznych i rękopisów literackich Schulza.
Pierwsze wydania.
Pierwsze wydanie "Xięgi bałwochwalczej" ukazało się we Francji, przy okazji wystawy polskiej sztuki awangardowej "Présences Polonaises" w paryskim Centre Pompidou, w 1983 r. Publikację "Bruno Schulz, Le livre idolâtre" opracował Serge Fauchereau, posłowie napisał Wojciech Chmurzyński. 
Pierwsze polskie wydanie, przygotowane i opatrzone słowem wstępnym przez Jerzego Ficowskiego, pochodzi z 1988 r. Równocześnie ukazało się w języku polskim, angielskim, francuskim i niemieckim.

</doc>
<doc id="1602124" url="https://pl.wikipedia.org/wiki?curid=1602124" title="Antonina Leśniewska">
Antonina Leśniewska

Antonina Leśniewska (ur. 1866 w Warszawie, zm. 12 marca 1937 tamże) – polska farmaceutka, działaczka społeczna i oświatowa, właścicielka pierwszej żeńskiej apteki w Petersburgu, patronka warszawskiego Muzeum Farmacji.
Życiorys.
Antonina Leśniewska urodziła się w Warszawie w 1866, była córką Bolesława Leśniewskiego, lekarza oraz Michaliny z domu Szeluto. Do 1882 uczyła się na pensji Henryki Czarnockiej w Warszawie, gdzie ukończyła sześć klas. Wtedy to jej rodzina zdecydowała się na wyjazd do Petersburga, gdzie ojciec pełnił funkcję wolno praktykującego lekarza. Klasę siódmą zaliczyła już nad Newą w katolickiej szkole średniej przy kościele św. Katarzyny przy Newskim Prospekcie. Będąc pod wielkim wpływem ojca, zaczęła realizować marzenie o zdobyciu wykształcenia farmaceutycznego. Naukę kontynuowała na Kursach Wyższych Żeńskich im. Bestużewa w Petersburgu. Po ukończeniu w 1889 kursów pracowała jako nauczycielka, a w 1892 zatrudniła się w jednej z petersburskich aptek.
Chcąc rozpocząć praktykę uczniowską w aptece, najpierw musiała najpierw uzupełnić wykształcenie o kurs łaciny, którego brakowało w programach żeńskich gimnazjów. W gimnazjum męskim, w którym zdawała egzamin z łaciny, była pierwszą kobietą w historii. Następnie rozpoczęła praktykę w rodzinnym miasteczku, w którym była jedna apteka. Jej właściciel, jako przyjaciel ojca Leśniewskiej, przyjął dziewczynę na praktykę. Po ukończeniu obowiązkowych praktyk Leśniewska próbowała uzyskać zgodę na rozpoczęcie studiów, ale władze petersburskiego uniwersytetu zgodziły się na to dopiero po kilku miesiącach. Pomimo przyjęcia, nie mogła korzystać z laboratoriów uczelni i musiała znaleźć mało widoczne dla postronnych pomieszczenie, w którym mogła prowadzić ćwiczenia, zaś na wykłady i demonstracje z fizyki musiała uczęszczać indywidualnie. Studia ukończyła w 1901 r. z tytułem magistra farmacji.
W 1897 złożyła egzamin na prowizora w Wojskowej Akademii Medycznej. W 1900, jako pierwsza kobieta w Rosji, uzyskała stopień magistra farmacji.
W 1901 otworzyła pionierską w skali Europy żeńską aptekę w Petersburgu, zakładając ją w gmachu Polskiego Towarzystwa Dobroczynności przy kościele św. Katarzyny w Petersburgu na Newskim Prospekcie. W 1903 uruchomiła przy swojej aptece Farmaceutyczną Szkołę dla Kobiet o dwuletnim programie nauczania. Dzięki kursom w tej szkole 14 kobiet zdobyło uprawnienia prowizora, a 184 pomocnika szych aptekarskiego. Leśniewska była ponadto inicjatorką powstania Stowarzyszenia Farmaceutek w Petersburgu (1905) oraz Związku Równouprawnienia Kobiet Polskich (1910). W momencie wybuchu pierwszej wojny światowej Leśniewska zaczęła działać na rzecz polskich jeńców i uchodźców wojennych (m.in. w Towarzystwie Pomocy Ofiarom Wojny). Zaangażowała się także w działalność polityczną, wstępując do Polskiego Zrzeszenia Niepodległościowego.
W 1919 osiadła na stałe w niepodległej Polsce. Zainicjowała działalność domu dla polskich repatriantów w Ciechocinku. W 1921 założyła ochronkę dziecięcą w Starej Miłośnie pod Warszawą (później przejętą przez Ligę Szkolną Przeciwgruźliczą i przekształconą w sanatorium). W 1933 powróciła do zawodu farmaceuty i na podstawie koncesji uruchomiła aptekę przy ulicy Marszałkowskiej w Warszawie. Placówkę tę prowadziła do końca życia.
Swoje doświadczenia na polu wytyczania drogi kobietom do zawodu aptekarza opisała we wspomnieniach "Po neprotorennoj doroge" ("Nieprzetartym szlakiem"), opublikowanych w Petersburgu w 1901.
Pochowana została na cmentarzu Powązkowskim w Warszawie (kwatera c-6-8).
Upamiętnienie.
W 1985 w kamienicy przy ul. Marszałkowskiej 72 w Warszawie, mieściła się jedna z uruchomionych przez nią aptek. Przy ulicy Piwnej powstało Muzeum Farmacji jej imienia.

</doc>
<doc id="1602125" url="https://pl.wikipedia.org/wiki?curid=1602125" title="Monika Tyburska">
Monika Tyburska

Monika Mientka (Tyburska) (ur. 27 maja 1979), polska kolarka szosowa i torowa.
Pochodzi z Makowa Mazowieckiego. Reprezentowała kluby "Grom Przasnysz", "Bo Go Szczecin" oraz grupy zawodowe "Atlas Lukullus Ambra" i "Bonda Łukowski". Zdobyła pierwszy w historii polskiego kolarstwa kobiecego medal międzynarodowych zawodów rangi mistrzowskiej - brąz podczas mistrzostw świata juniorów w kolarstwie torowym (Kapsztad 1997; 2 km). Sukcesy odnosiła również w kolarstwie szosowym - była m.in. mistrzynią Polski w jeździe indywidualnej na czas w 2000 r.

</doc>
<doc id="1602130" url="https://pl.wikipedia.org/wiki?curid=1602130" title="FAW Group">
FAW Group

China FAW Group Corporation (dawniej First Automobile Works) – chiński producent samochodów. Koncern FAW powstał w 1953 roku w Changchun. W lipcu 1956 roku wytwórnia rozpoczęła produkcję ciężarówek Jiefang CA-10 będących kopiami ZiS-a-150. W maju 1958 roku zakład zaprezentował czterodrzwiowy samochód osobowy Dongfeng CA-71, wzorowany na francuskiej Simce Vedette, który był produkowany przez rok. Trzy miesiące później zaprezentowano prototyp limuzyny Hongqi CA 72-IE.
FAW produkuje samochody od małolitrażowych, poprzez autobusy do ciężarówek. Jest światowym dostawcą oryginalnych części samochodowych i komponentów. 

</doc>
<doc id="1602132" url="https://pl.wikipedia.org/wiki?curid=1602132" title="Helmut Jan Sobeczko">
Helmut Jan Sobeczko

Helmut Jan Sobeczko (ur. 27 grudnia 1939 w Nędzy, zm. 17 października 2021) – polski ksiądz rzymskokatolicki i teolog katolicki, specjalizujący się w liturgice.
Życiorys.
Urodził się w Nędzy koło Raciborza w rodzinie śląskiej. Wcześnie stracił ojca, który jako kolejarz został wysłany na roboty pod Hanower. Jego wychowaniem oraz dwojgiem rodzeństwa zajęła się owdowiała matka. Szkołę podstawowa ukończył w rodzinnej Nędzy w 1952, by następnie kontynuować naukę w Liceum Ogólnokształcącym im. Jana Kasprowicza w Raciborzu, w którym zdał maturę w 1957. Zdecydował się pójść do Seminarium Duchownego w Nysie, święcenia kapłańskie przyjął w 1962. Potem kontynuował studia magisterskie na Katolickim Uniwersytecie Lubelskim (1962–1965). Napisał tam pracę dyplomową z zakresu liturgiki i historii Kościoła na temat kultu św. Wacława pod kierunkiem ks. prof. Wacława Schenka.
Po studiach powrócił do Opola, gdzie pełnił funkcję sekretarza przy ordynariuszu diecezji opolskiej bp. Franciszku Jopie. Jednocześnie wykładał w nyskim seminarium duchownym. W 1976 po śmierci biskupa był jednym z głównych organizatorów jego pogrzebu w katedrze opolskiej.
W tym samym roku wyjechał na studia doktoranckie do Rzymu do Papieskiego Instytutu Liturgicznego św. Anzelma, gdzie obronił w 1980 pracę doktorską z zakresu liturgiki napisaną pod kierunkiem niemieckiego teologa prof. Burgharda Neunheusera poświęcona recepcji odnowy liturgicznej Kościoła po II Soborze Watykańskim.
Po powrocie do kraju zajął się tworzeniem Instytutu Teologiczno-Pastoralnego – filii KUL-u w Opolu z polecenia bp. Alfonsa Nossola. Pełnił funkcje jej dyrektora przez 14 lat aż do przekształcenia jej w Wydział Teologiczny UO. Działał na rzecz powołania Uniwersytetu Opolskiego, redagował dokumenty, opracował potrzebne ekspertyzy. W 1993 uzyskał stopień doktora habilitowanego w zakresie nauk teologicznych o specjalności nauki teologiczne na podstawie rozprawy: "Liturgia katedry wrocławskiej według przedtrydenckiego – Liber Ordinarius z 1563 roku (Opole, Archiwum Diecezjalne, rkps nr M1)".
Po powołaniu Uniwersytetu Opolskiego w 1994 został wybrany na pierwszego dziekana Wydziału Teologicznego, którą pełnił w latach 1995-2002. W 2000 uzyskał tytuł naukowy profesora. Do 2010 kierował również Katedrą Liturgiki, Hagiografii i Obrzędowości (później zatrudniony na zajęciach zleconych).

</doc>
<doc id="1602134" url="https://pl.wikipedia.org/wiki?curid=1602134" title="Osteochondromatosis">
Osteochondromatosis



</doc>
<doc id="1602136" url="https://pl.wikipedia.org/wiki?curid=1602136" title="Farzad Goodarzi">
Farzad Goodarzi

Farzad Goodarzi – irańsko-polski kompozytor, pedagog, członek naukowy i wykładowca Instytutu Muzycznego i Teatralnego Uniwersytetu Teherańskiego.
Naukę muzyki rozpoczął w swoim rodzinnym kraju. W 1993 wyjechał na studia na Ukrainę, gdzie ukończył Akademię Muzyczną im. P. Czajkowskiego w Kijowie. Studiował tam między innymi u L. Kołoduba i L. Dyczko. Pracował na Uniwersytecie Teherańskim w Instytucie Muzycznym (2002–2008).
Goodarzi studiował także w Akademii Muzycznej w Gdańsku (2005–2008). W 2011 roku ukończył studia doktoranckie na Wydziale Kompozycji Dyrygentury i Teorii Muzyki Uniwersytecie Muzycznym im. F. Chopina w Warszawie.
Goodarzi jest jednym z nielicznych kompozytorów, którzy eksperymentują jednocześnie na podstawie muzyki europejskiej i wschodniej.

</doc>
<doc id="1602139" url="https://pl.wikipedia.org/wiki?curid=1602139" title="Madonna z harpiami">
Madonna z harpiami

Madonna z harpiami () – obraz włoskiego malarza renesansowego Andrea del Sarto.
Historia obrazu.
Namalowanie obrazu zostało zlecone 14 maja 1515 roku przez franciszkanów i miał przedstawiać Madonnę z Dzieciątkiem w otoczeniu świętych – św. Jana Ewangelistę i św. Franciszka oraz dwóch aniołów. Obraz został wykonany w 1517 roku i odbiegał od pierwotnego zamówienia. Zamiast aniołów artysta przedstawił dwie harpie. Pierwotnie obraz znajdował się w klasztorze San Francesco de’Macci we Florencji. W 1703 roku obraz trafił do kolekcji Ferdynanda Mecydeusza, syna księcia Kosmy III, do jego posiadłości w Palazzo Pitti. Ferdynand w dowód wdzięczności sfinansował remont kościoła. W 1795 roku obraz trafił do galerii Uffizi.
Tematyka i symbolika obrazu.
Tytuł dzieła pochodzi od płaskorzeźb zdobiących postument (nazwanych przez Vasariego harpiami), na którym stoi Madonna z dzieciątkiem. Zgodnie z najnowszymi badaniami jest to fantastyczne przedstawienie szarańczy. Na postumencie znajdują się słowa hymnu do Matki Boskiej Wniebowziętej co sugeruje, iż przedstawiona postać jest wizerunkiem Matki Boskiej Wniebowziętej, a nie jak sądzono Matki Boskiej Niepokalanego Poczęcia. Z prawej strony obrazu stoi św. Jan Ewangelista z księgą napisanej przez siebie "Apokalipsy" i przedstawionego w niej obrazu końca świata, w którym ze „studni Czeluści” uniesie się dym, a z piekieł wyjdzie szarańcza niosąca ludziom cierpienie. Matka Boska stoi na postumencie, który jest symbolem studni piekielnej i unoszącego się z niej dymu, który widoczny jest w niszy nad Matką Boską. Dopełnieniem sceny jest postać św. Franciszka – patrona kościoła, symbolizującego również tych, którzy unikną cierpień, gdyż zostali naznaczeni symbolem Męki Pańskiej.
W namalowanym dziele w jego formach widać wpływy Leonarda da Vinci na twórczość artysty. Kompozycja obrazu ma cechy dzieł Fra Bartolomea i Rafaela.

</doc>
<doc id="1602142" url="https://pl.wikipedia.org/wiki?curid=1602142" title="Meliphagidae">
Meliphagidae



</doc>
<doc id="1602144" url="https://pl.wikipedia.org/wiki?curid=1602144" title="Czułkowate">
Czułkowate



</doc>
<doc id="1602148" url="https://pl.wikipedia.org/wiki?curid=1602148" title="Tętnica naczyniówkowa przednia">
Tętnica naczyniówkowa przednia

Tętnica naczyniówkowa przednia (łac. "arteria choroidea anterior") – jedna z gałęzi mózgowych tętnicy szyjnej wewnętrznej. Odchodzi od niej parę milimetrów za odejściem tętnicy łączącej tylnej jako cienkie naczynie. Od tętnicy naczyniówkowej przedniej odchodzą:

</doc>
<doc id="1602150" url="https://pl.wikipedia.org/wiki?curid=1602150" title="Drugi plan Foucheta">
Drugi plan Foucheta

Drugi plan Foucheta – przedstawiony 18 stycznia 1962 roku plan integracji państw Europy Zachodniej. Francja zaprezentowała go zajmującemu się pogłębianiem współpracy państw EWG komitetowi Christiana Foucheta jako propozycję na odrzucony miesiąc wcześniej pierwszy plan Foucheta.
Plan odzwierciedlał lansowaną przez Francję koncepcję Europy Ojczyzn. Można w nim było dostrzec gaullistowską chęć zbudowania zjednoczonej Europy, która byłaby na tyle silna, by mogła politycznie konkurować ze Stanami Zjednoczonymi. Plan zawierał propozycje integracji w sferach polityki zagranicznej, obronności, kultury i nauki, a także, co go znacząco różniło od pierwszego planu Foucheta, w kwestiach gospodarczych.
Zmianie miała ulec instytucjonalna struktura Unii: Radę miały stanowić spotkania głów państw członkowskich, a jako niższy organ miał powstać Komitet Ministrów, składający się z szefów dyplomacji lub ministrów edukacji.
Plan został negatywnie przyjęty przez pozostałych członków Wspólnot. Głównymi jego przeciwnikami były Belgia i Holandia, a częściowo także Włochy. O jego odrzuceniu zdecydowała zbyt mała skłonność Francji do głębszej integracji oraz jej niekonsekwencja w propozycjach. Ponadto powodem, który negatywnie wpływał na porozumienie wewnątrz Wspólnot, była polityka francuska, która miała na celu uczynienie z Europy Zachodniej jednej z trzech głównych sił ówczesnego świata (obok USA i bloku komunistycznego) poprzez wyparcie amerykańskich wpływów z Europy i reformę NATO. Integrację utrudniało również blokowanie przez Francję wejścia do EWG proamerykańskiej Wielkiej Brytanii. Innym powodem, który przyczynił się do odrzucenia drugiego planu Foucheta, było zbliżanie się Francji i RFN, co w krajach Beneluksu i Włoszech wywoływało obawy o możliwość zachwiania równości praw państw w obrębie EWG. Plan został ostatecznie odrzucony w kwietniu 1962 roku.

</doc>
<doc id="1602151" url="https://pl.wikipedia.org/wiki?curid=1602151" title="Inspektorat A Okręgu Wilno">
Inspektorat A Okręgu Wilno



</doc>
<doc id="1602152" url="https://pl.wikipedia.org/wiki?curid=1602152" title="Inspektorat B Okręgu Wilno">
Inspektorat B Okręgu Wilno



</doc>
<doc id="1602157" url="https://pl.wikipedia.org/wiki?curid=1602157" title="The 1999 Party">
The 1999 Party

The '1999' Party – zapis koncertu zespołu Hawkwind, który odbył się 21 marca 1974 roku w 'Chicago Auditorium'. Koncert został wydany w 1997 roku przez EMI.
Spis utworów.
"cd 1 (48:59)"
"cd 2 (48:44)"

</doc>
<doc id="1602160" url="https://pl.wikipedia.org/wiki?curid=1602160" title="Bitwa o Majorkę">
Bitwa o Majorkę

Bitwa o Majorkę – starcie zbrojne podczas hiszpańskiej wojny domowej. Bitwa rozpoczęła się desantem morskim sił republikańskich na wyspę Majorkę należącą do wojsk frankistowskich. Mimo początkowych sukcesów w pierwszej fazie lądowania, kontratak sił nacjonalistycznych wspartych lotnictwem spowodował ponowny odwrót wojsk republikańskich na morze.
Tło bitwy.
Zajęcie Balearów pojawiło się w planach dowództwa wojskowego sił republikańskich wraz z dołączeniem się do rebelii i zajęciem Ibizy, Formentery oraz Majorki przez frankistowskich rebeliantów. 23 lipca 1936 republikańskie siły powietrzne zbombardowały miasta Palma de Mallorca oraz Cabrera. Mniej więcej w tym samym okresie wojska rządowe z terenu Minorki dokonały desantu na wyspę Cabrera, zajmując ją bez większego oporu, natomiast rebelia na Ibizie została początkowo odparta.
Operacje takie jak bombardowanie Majorki były raczej nieakceptowane przez rząd w Madrycie. Mimo tego wśród części dowództwa stacjonującego w Barcelonie powstały plany zajęcia Majorki za pomocą militarnej operacji. 2 sierpnia 1936 po raz kolejny przeprowadzone zostały naloty na Palmę, a 6 sierpnia został powołany do życia oddział katalońskiej milicji, która miała przeprowadzić inwazję na Majorkę. Wraz z powstaniem oddziałów milicyjnych rozpoczęła się operacja przygotowania logistycznego oraz uzupełnianie zapasów oraz sprzętu.
Przed bitwą, 7 sierpnia walencyjska milicja zajęła wyspę, Formenterę, a 13 sierpnia, 400 Katalończyków wylądowało na wyspie Cabrera, przygotowując się do desantu na Majorkę. Oprócz tego siły katalońskie zmobilizowały do operacji lokalnych anarchistów oraz komunistów, a także kontynuowały dalszą okupację wyspy.
Bitwa.
16 sierpnia w kierunku Majorki wypłynęła flotylla republikańska złożona z różnej wielkości okrętów. Na jej pokładzie znajdowało się 8000 ochotników oraz milicjantów, a także sześć dział kal. 75 mm oraz cztery działa 105 mm. Republikanie w pierwszych dniach operacji dostali się na 12 kilometrów w głąb wyspy bronionej przez 1200 żołnierzy sił nacjonalistycznych, 300 członków Guardia Civil oraz setki falangistów.
Sytuacja nacjonalistów odwróciła się 27 sierpnia, kiedy na Majorkę dotarła dostawa broni oraz zaopatrzenia z Włoch. Republikanie, którzy dzięki przewadze w powietrzu odnosili sukcesy, zostali pokonani i wyparci z przestrzeni powietrznej dzięki włoskim maszynom. To doprowadziło do załamania się republikańskiej ofensywy, a nawet dużej niemożności w odpieraniu kontrataków sił nacjonalistycznych. 5 września masowy kontratak sił nacjonalistycznych doprowadził do załamania się linii obronnych republikanów, którzy zostali zepchnięci aż na plaże położone wokół wyspy. Siły republikańskie broniły się na plażach aż do 12 września, póki marynarka republikańska nie ewakuowała sił na kontynent. Operacja republikanów ostatecznie zakończyła się porażką.
Po bitwie siły nacjonalistyczne przegrupowały się, zebrały flotę transportową, po czym dokonały inwazji na wyspy Cabrera oraz Formonterę, które zdobyły odpowiednio 19 i 20 września. Nacjonaliści zajęli także Ibizę wraz z nielicznym garnizonem sił republikańskich.

</doc>
<doc id="1602161" url="https://pl.wikipedia.org/wiki?curid=1602161" title="Death Dies Hard">
Death Dies Hard

"Death Dies Hard" - pierwszy singel Deathstars z albumu "Night Electric Night". Jest dostępny do kupienia jedynie za pośrednictwem iTunes Store.

</doc>
<doc id="1602163" url="https://pl.wikipedia.org/wiki?curid=1602163" title="Sammy Clingan">
Sammy Clingan

Sammy Clingan (ur. 13 stycznia 1984 w Belfaście) − północnoirlandzki piłkarz występujący na pozycji pomocnika w Kilmarnock.
Kariera klubowa.
Clingan swoją karierę piłkarską rozpoczął w roku 2001 w szkółce piłkarskiej Wolverhampton Wanderers. Do pierwszej drużyny tego klubu włączony został dwa lata później. W sezonie 2003/2004 występował w zespole rezerw, których również był kapitanem. 7 października 2004 roku Clingan został wypożyczony do Chesterfield. Zadebiutował tam w spotkaniu z Hull City, zaś pierwszą bramkę zdobył natomiast w pojedynku z Stockport County. W trakcie dwumiesięcznego pobytu w Chesterfield wystąpił tam w 15 ligowych spotkaniach, w których zdobył dwie bramki. W sierpniu 2005 roku Clingan został ponownie wypożyczony do ekipy "The Spireites". Grał tam przez pół roku. W tym czasie zagrał w 21 ligowych meczach oraz zdobył jednego gola. Po powrocie do Wolverhampton, 23 stycznia podpisał kontrakt z Nottingham Forest.
W nowym zespole swój pierwszy występ zaliczył 5 sierpnia w spotkaniu z Bratford. W swoim pierwszym sezonie w Nottinghamie Clingan był jednym z podstawowych zawodników, wystąpił wówczas w 28 ligowych pojedynkach. 24 listopada 2007 roku w pojedynku z Crewe Alexandra zdobył swoją pierwszą bramkę dla swojej drużyny. Rozgrywki League One wraz ze swoją drużyną zakończył na drugim miejscu, przez co awansował do League Championship. W letnim okienku transferowym Clingan podpisał jednak kontrakt z Norwich City.
W nowej drużynie zadebiutował 9 sierpnia w spotkaniu z Coventry City, pierwszą bramkę zdobył natomiast 4 października w pojedynku z Derby County. W sezonie 2008/2009 rozegrał 40 spotkań. W lipcu przeszedł do Coventry City. Zadebiutował tam 9 września w ligowym spotkaniu z Ipswich Town.
W klubie z Doncaster zadebiutował w meczu z Notts County w 2012 roku.
Do Kilmarnock przeszedł w 19 stycznia 2013 roku. Zadebiutował w meczu z Inverness CT.
Kariera reprezentacyjna.
Clingan zaliczył sześć występów w reprezentacji swojego kraju U-21. W seniorskiej kadrze zadebiutował w maju 2006 roku w spotkaniu z Urugwajem. Pierwszy raz w meczu o punkty wystąpił natomiast 2 września w meczu eliminacji do Euro 2008 z Islandią. Dotychczas w barwach narodowych wystąpił 29 razy.

</doc>
<doc id="1602164" url="https://pl.wikipedia.org/wiki?curid=1602164" title="Tadeusz Dola">
Tadeusz Dola

Tadeusz Antoni Dola (ur. 27 października 1951 w Zabrzu) – polski prezbiter katolicki, kapelan Jego Świątobliwości, profesor nauk teologicznych, specjalizujący się w teologii fundamentalnej. Od 2012 przewodniczący Komitetu Nauk Teologicznych Polskiej Akademii Nauk.
Życiorys.
Urodził się w Pawłowie – robotniczej dzielnicy Zabrza, gdzie ukończył szkołę podstawową i liceum ogólnokształcące. W 1969 podjął studia w Wyższym Seminarium Duchownym Śląska Opolskiego w Nysie. Po otrzymaniu w 1975 święceń kapłańskich przez 3 lata pracował jako wikary w parafiach w Bytomiu i Opolu. W 1978 został skierowany na specjalistyczne studia z teologii fundamentalnej na KUL przez bp. Alfonsa Nossola. Po otrzymaniu stopnia doktora teologii w 1982 wrócił do Opola, gdzie prowadził wykłady w Wyższym Seminarium Duchownym w Nysie, a 5 lat później w filii KUL – Instytucie Teologiczno-Pastoralnym w Opolu. W latach 1985–1986 studiował w Rzymie na Uniwersytecie Gregoriańskim, gdzie pracował nad rozprawą habilitacyjną: "Problem komplementarności współczesnych modeli soteriologicznych", opublikowaną w 1995. W 2002 otrzymał tytuł naukowy profesora za monografię pt. "Teologia misteriów życia Jezusa". W latach 1995–2002 pełnił funkcję prodziekana ds. studiów zaocznych Wydziału Teologicznego Uniwersytetu Opolskiego. Następnie w latach 2002–2008 był dziekanem tego wydziału. Kieruje na nim także Katedrą Teologii Fundamentalnej i Religiologii. Pod koniec roku akademickiego 2011/2012 został ponownie wybrany na dziekana Wydziału Teologicznego. Od 2012 jest przewodniczącym Komitetu Nauk Teologicznych Polskiej Akademii Nauk.
W 2016 został wybrany na członka Centralnej Komisji do Spraw Stopni i Tytułów na kadencję 2017–2020.

</doc>
<doc id="1602166" url="https://pl.wikipedia.org/wiki?curid=1602166" title="Natallia Piatkiewicz">
Natallia Piatkiewicz



</doc>
<doc id="1602167" url="https://pl.wikipedia.org/wiki?curid=1602167" title="Grand Prix San Marino 2000">
Grand Prix San Marino 2000

Grand Prix San Marino 2000 – trzecia runda Mistrzostw Świata Formuły 1 w sezonie 2000. Wyścig odbył się na torze Autodromo Enzo e Dino Ferrari 9 kwietnia 2000.

</doc>
<doc id="1602168" url="https://pl.wikipedia.org/wiki?curid=1602168" title="Tętnica przednia mózgu">
Tętnica przednia mózgu

Tętnica przednia mózgu (łac. arteria cerebri anterior) – jedna z dwóch parzystych, końcowych gałęzi tętnicy szyjnej wewnętrznej. Biegnie nad nerwem wzrokowym, a następnie w szczelinie podłużnej mózgu równolegle do tętnicy przedniej mózgu strony przeciwnej. W dalszym przebiegu obie tętnice przednie mózgu: prawa i lewa przewijają się wokół ciała modzelowatego i biegną ku tyłowi wzdłuż jego górnej powierzchni. Od tętnicy przedniej mózgu odchodzą:
Niedrożność tętnicy przedniej mózgu prowadzi do zawału mózgu w obszarze jej unaczynienia, co objawia się m.in. przeciwstronnym niedowładem połowiczym, głębszym w kończynie dolnej.

</doc>
<doc id="1602169" url="https://pl.wikipedia.org/wiki?curid=1602169" title="Andrzej Łosiński">
Andrzej Łosiński

Andrzej Łosiński, (ur. 1957 w Kościerzynie) – generał brygady Sił Zbrojnych RP.

</doc>
<doc id="1602171" url="https://pl.wikipedia.org/wiki?curid=1602171" title="Mikoła Szyliahowicz">
Mikoła Szyliahowicz



</doc>
<doc id="1602172" url="https://pl.wikipedia.org/wiki?curid=1602172" title="Krążowniki lekkie typu D">
Krążowniki lekkie typu D

Krążowniki lekkie typu D ("Danae") – seria ośmiu krążowników lekkich z okresu pierwszej i drugiej wojny światowej produkowanych w Wielkiej Brytanii. Wodowane były w latach 1918–1919, z czego HMS "Danae" oraz HMS "Dragon" weszły do służby jeszcze w czasie trwania wojny, natomiast pozostałe już po rozejmie. Obie wspomniane jednostki zostały w czasie II wojny światowej wydzierżawione polskiej marynarce wojennej.
Ogólna charakterystyka.
Typ został zaprojektowany w oparciu we wcześniejszą serię okrętów "C" ("Ceres"). W stosunku do pierwowzoru miały kadłub wydłużony o 7 metrów, co pozwoliło na zainstalowanie szóstego działa kalibru 152 mm. Zwiększona została również liczba aparatów torpedowych z 8 do 12. Sylwetka oraz podstawowe parametry techniczno-taktyczne pozostały jednak bez większych zmian.
W założeniu okręty tego typu miały być używane do zwalczania niszczycieli przeciwnika. Jednak już w pierwszym roku służby (ostatnim roku wojny) okazało się, że mają zbyt małą prędkość, żeby móc wypełniać to zadanie. Ich prędkość maksymalna (29 węzłów) była niższa o przynajmniej kilka węzłów od budowanych w tym czasie niszczycieli przeciwnika. Błąd ten został naprawiony w kolejnej serii "E" ("Emerald"), które rozwijały o 4 węzły więcej (33 węzły). Okręty typu "D" były jednak silnie opancerzone i uzbrojone przez co doskonale nadawały się jako okręty zwiadowcze.
Jednostki.
W październiku 1916 roku zamówione zostały trzy pierwsze jednostki:
W lipcu 1917 zamówione zostały kolejne trzy jednostki:
W marcu 1918 zamówione zostało ostatnie sześć jednostek tej serii:

</doc>
<doc id="1602174" url="https://pl.wikipedia.org/wiki?curid=1602174" title="Halina Kościukiewicz">
Halina Kościukiewicz

Halina Kościukiewicz (ur. w 1948 Słupsku) – polska projektantka, profesor ASP w Gdańsku oraz Sopockiej Akademii Nauk Stosowanych. Zajmuje się wzornictwem przemysłowym, projektowaniem wnętrz i mebli.
Życiorys.
Studiowała na Wydziale Architektury i Wzornictwa gdańskiej PWSSP (ASP), dyplom uzyskała w pracowni prof. Adama Haupta w 1973 r. Profesor nadzwyczajny, prowadzi Pracownię Projektowania Mebla na Wydziale Architektury i Wzornictwa. W latach 2002–2005 była
prodziekanem Wydziału Architektury i Wzornictwa.
W 2017 została odznaczona Srebrnym Medalem „Zasłużony Kulturze Gloria Artis”.

</doc>
<doc id="1602175" url="https://pl.wikipedia.org/wiki?curid=1602175" title="Grand Prix Austrii 2000">
Grand Prix Austrii 2000

Wyniki Grand Prix Austrii, dziesiątej rundy Mistrzostw Świata Formuły 1 w sezonie 2000.

</doc>
<doc id="1602177" url="https://pl.wikipedia.org/wiki?curid=1602177" title="Tejano">
Tejano

Tejano (wym. "tehano") – przymiotnik utworzony od hiszpańskiej nazwy Teksasu – "Tejas", dawna pisownia "Texas" (wym. "tehas"), określający mieszkańca Teksasu, pochodzenia meksykańskiego. Forma żeńska to "Tejana", a liczba mnoga "Tejanos".
Termin ten używany był od XIX w. Miewał różne odcienie znaczeniowe, np. Miguel Ramos Arizpe, autor meksykańskiej konstytucji z 1824, w liście do rady miasta Bexar użył terminu "Tejanos" w odniesieniu do wszystkich obywateli Teksasu.
Obecnie termin ten używany jest też w odniesieniu do stylu muzyki Teksańczyków meksykańskiego pochodzenia (inaczej Tex-Mex), a niekiedy także do innych dziedzin życia, np. kuchni z tego obszaru.

</doc>
<doc id="1602178" url="https://pl.wikipedia.org/wiki?curid=1602178" title="Hlibów">
Hlibów

Hlibów, pol. Chlebów (ukr. Глі́бів) – wieś w rejonie czortkowskim (do 2020 w rejonie husiatyńskim) obwodu tarnopolskiego Ukrainy.
Historia.
Osada szlachecka założona najprawdopodobniej ok. XVI wieku, położona w przedwojennym powiecie skałackim w województwie tarnopolskim.
W lipcu 1938 w Chlebowie poświęcono Dom Ludowy TSL im. Szczęsnego Koziebrodzkiego, mieszkańca tej miejscowości. Na początku 1939 ukończono budowę plebanii i kościoła.

</doc>
<doc id="1602180" url="https://pl.wikipedia.org/wiki?curid=1602180" title="Peter Enders">
Peter Enders

Peter Enders (ur. 2 lutego 1963) – niemiecki szachista, arcymistrz od 1997 roku.
Kariera szachowa.
Był jednym z najbardziej utalentowanych graczy młodego pokolenia w Niemieckiej Republice Demokratycznej. W 1981 r. zdobył tytuł mistrza kraju w szachach błyskawicznych. Zwyciężył również w kołowym turnieju w Dreźnie, w następnym roku sukces ten powtarzając, a w 1984 r. dzieląc w tym mieście I miejsce wspólnie z Aleksandrem Koczijewem. Pomiędzy 1978 a 1986 r. pięciokrotnie uczestniczył w finałach indywidualnych mistrzostw NRD. W wyniku niewłaściwego traktowania przez rodzimą federację szachową (która m.in. opóźniała przesłanie do Międzynarodowej Federacji Szachowej dokumentacji uprawniającej do przyznania mu tytuł mistrza międzynarodowego), przez kolejne dwa lata uczestniczył w turniejach rozgrywanych wyłącznie na Węgrzech. Apogeum konfliktu miało miejsce w 1989 r. przed finałem mistrzostw NRD, kiedy to Peter Enders (klasyfikowany wówczas na trzecim miejscu w kraju) został odsunięty od gry po tym, jak zażądał od organizatorów zakwaterowania w pojedynczym pokoju hotelowym. Wydarzenie to spowodowało tak duży wstrząs, że w jego wyniku podjął próbę samobójczą.
Do turniejowej gry powrócił po zjednoczeniu Niemiec, szybko osiągając sukcesy. W 1990 r. zwyciężył w mistrzostwach kraju w szachach błyskawicznych, a w kolejnych latach ponownie wypełnił normy na tytuł mistrza międzynarodowego, który otrzymał w 1994 roku. W tym samym roku odniósł największy sukces w karierze, zdobywając w Binz tytuł indywidualnego mistrza Niemiec, dzięki czemu zdobył prawo do startu w turnieju strefowym (eliminacji mistrzostw świata) w Ptuju w 1995 roku (w turnieju tym zajął VIII m. w stawce 16 uczestników). Również w 1995 r. zwyciężył w dwóch turniejach "First Saturday", rozegranych w Budapeszcie (edycje FS08 GM i FS10 GM). W 1996 r. podzielił I m. (wspólnie z Normundsem Miezisem) w Schöneck/Vogtl. oraz zdobył złoty medal mistrzostw Niemiec w szachach szybkich, osiągnięcie to powtarzając w następnym roku. W 1998 r. zwyciężył w otwartym turnieju w Pasawie, a w 1999 r. w kolejnym turnieju rozegranym w tym mieście podzielił I m. wspólnie z m.in. Bartoszem Soćko, Jurijem Zezulkinem i Eckhardem Schmittdielem. W 2001 r. odniósł kolejny sukces, zwyciężając (wspólnie z Walerianem Gaprindaszwilim i Ibragimem Chamrakułowem) w Oldenburgu. W następnych latach triumfował w trzech turniejach otwartych (Erfurt 2002, Finsterbergen 2003 i Jena 2006).
Najwyższy ranking w dotychczasowej karierze osiągnął 1 lipca 1997 r., z wynikiem 2535 punktów dzielił wówczas 15–16. miejsce (wspólnie z Klausem Bischoffem) wśród niemieckich szachistów.

</doc>
<doc id="1602183" url="https://pl.wikipedia.org/wiki?curid=1602183" title="Eluana Englaro">
Eluana Englaro

Eluana Englaro (ur. 25 listopada 1970 w Lecco, zm. 9 lutego 2009 w Udine) – Włoszka, która 18 stycznia 1992 na skutek wypadku samochodowego wpadła w stan wegetatywny i przez 17 lat była podtrzymywana przy życiu przez sztuczne odżywianie. Spór wokół zaprzestania jej leczenia stał się podstawą publicznej debaty na temat eutanazji i granic uporczywego leczenia. Ojciec Eluany, Beppino Englaro wniósł do sądu wniosek o zaprzestanie jej leczenia, który spotkał się ze sprzeciwem zwolenników ochrony życia do naturalnej śmierci. Sąd wydał decyzję o wstrzymaniu odżywiania jego córki. Eluana została w lutym 2009 przeniesiona do prywatnej kliniki, gdzie sztuczne odżywianie 7 lutego 2009 zostało przerwane.
Decyzja sądu.
W grudniu 1999 sąd apelacyjny w Mediolanie odrzucił wniosek ojca Eluany o zaprzestanie leczenia. Werdykt sądu został podtrzymany w kwietniu 2005 roku, jednak 16 października 2007 roku ten sam sąd wydał zgodę na ponowny proces. Decyzję sądu skrytykowali wysocy przedstawiciele włoskiego Kościoła katolickiego. Po ponownym rozpatrzeniu sprawy 9 lipca 2008 roku sąd apelacyjny w Mediolanie orzekł, że opiekun prawny Eluany, Beppino Englaro, ma prawo do podjęcia decyzji o sztucznym karmieniu swojej córki.
Spór z parlamentem.
Od 1994 Eluana przebywała w ośrodku opiekuńczym w Lecco, prowadzonym przez zakonnice, które odmówiły zgody na zaprzestanie karmienia swojej podopiecznej w ich zakładzie. Beppino Englaro zdecydował się przenieść ją do szpitala, aby tam zaprzestać jej sztucznego odżywiania. Decyzja sądu była krytykowana przez organizacje konserwatywne, ale spotkała się też ze wsparciem wyrażonym w czasie publicznej demonstracji.
W lipcu 2008 roku włoski senat zaskarżył decyzję sądu apelacyjnego do trybunału konstytucyjnego. Sąd konstytucyjny odrzucił wniosek parlamentu, podtrzymując decyzję sądu apelacyjnego.
Beppino Englaro w jednym z nielicznych wywiadów dla mediów stwierdził, że mimo legalnej zgody na zaprzestanie sztucznego odżywania, wstrzyma się z decyzją, aż wszystkie sądy wydadzą swoje opinie na ten temat.
Ostateczne orzeczenie.
Włoski sąd najwyższy 13 listopada 2008 roku orzekł, że ojciec ma prawo do wstrzymania leczenia swojej córki. Decyzja sądu spotkała się z publicznym sprzeciwem przedstawicieli włoskiego Kościoła katolickiego. Ennio Antonelli, przewodniczący Papieskiej Rady ds. Rodziny stwierdził: 
Włoska telewizja RAI przeprowadziła wśród widzów sondę, zgodnie z którą 71% pytanych poparło decyzję sądu najwyższego.
Spór polityczny.
Włoskie ministerstwo zdrowia wydało wszystkim państwowym szpitalom zakaz udzielania pomocy przy usunięciu sondy pokarmowej z ciała Eluany. W lutym 2009 roku została ona przeniesiona do prywatnej kliniki "La Quiete" (wł. "Spokój") w Udine, gdzie zespół lekarzy zgodził się z własnej inicjatywy, asystować przy niej, kiedy sztuczne odżywanie zostanie wstrzymane. Rząd włoski pod przewodnictwem premiera Berlusconiego wydał nadzwyczajny dekret, który nakazywał dalsze sztuczne odżywianie Eluany. Prezydent Napolitano stwierdził, że nie podpisze tego dekretu przez co akt prawny nie wszedł w życie. Rząd przyjął projekt ustawy, która ma zakazać odłączania sondy pokarmowej.
Kontrowersje.
W tym samym czasie kontrowersje wywołała wiadomość, że Eluana przechodziła kilka cykli wybudzania się i ponownego zapadania w śpiączkę. Przeciwnicy decyzji Beppino Englaro podkreślali, że nie wymaga ona żadnych innych procedur medycznych z wyjątkiem sztucznego odżywania i dostarczania płynów. Zgodnie z katechizmem:
Ojciec Eluany stwierdził, że przed wypadkiem jego córka jasno wyraziła życzenie, aby w razie wypadku, który spowoduje śpiączkę lub stan wegetatywny, zaprzestać sztucznego podtrzymywania jej życia.

</doc>
<doc id="1602184" url="https://pl.wikipedia.org/wiki?curid=1602184" title="Łężczok">
Łężczok



</doc>
<doc id="1602185" url="https://pl.wikipedia.org/wiki?curid=1602185" title="Grand Prix Stanów Zjednoczonych 2000">
Grand Prix Stanów Zjednoczonych 2000

Grand Prix Stanów Zjednoczonych 2000 – piętnasta runda Mistrzostw Świata Formuły 1 w sezonie 2000.

</doc>
<doc id="1602186" url="https://pl.wikipedia.org/wiki?curid=1602186" title="Miodaczek złotoskrzydły">
Miodaczek złotoskrzydły

Miodaczek złotoskrzydły ("Phylidonyris pyrrhopterus") – gatunek małego ptaka z rodziny miodojadów (Meliphagidae), występujący endemicznie w południowo-wschodniej Australii i na Tasmanii. Nie jest zagrożony.
Taksonomia.
Miodaczek złotoskrzydły po raz pierwszy opisany został przez Johna Lathama w roku 1801 jako "Certhia pyrrhoptera". Natomiast George Shaw w 1812 roku oznaczył ten gatunek jako "Certhia australasiana". Inne synonimy to "Melithreptus melanoleucus" Vieillot w 1817 oraz "Meliphaga inornata" John Gould w roku 1838.
Etymologia.
Epitet gatunkowy ptaka pochodzi z greki, w której "pyrrhos" oznacza „ogień”, a "pteron" – „skrzydło”.
Podgatunki.
Obecnie (2021) wyróżnia się dwa podgatunki w obrębie gatunku "P. pyrrhopterus":
Opisane podgatunki, które nie zyskały akceptacji to: "indistinctus" (Mount Lofty, południowa Australia) – uznany za niewystarczająco odróżniający się od "halmaturinus", oraz "rex" (wyspa King w cieśninie Bassa) i "inornatus" (Tasmania) zsynonimizowane z podgatunkiem nominatywnym.
Morfologia.
Długość ciała miodaczka złotoskrzydłego wynosi 14–17 cm. Masa ciała:
Gatunek wykazuje dymorfizm płciowy – samiec jest ciemnoszary z jasnymi żółtymi końcówkami skrzydeł, jasnoszary brzuch oraz wąskie, białe pasy na głowie powyżej oka, na krawędziach skrzydeł oraz łatka na piersi. Samica jest oliwkowoszara z podobnymi mniej wyrazistymi oznaczeniami. Obie płcie mają długie zakrzywione do dołu dzioby.
Ekologia i zachowanie.
Miodaczek złotoskrzydły zamieszkuje różne typy siedlisk, od przybrzeżnych wrzosowisk, wilgotnych lasów twardolistnych po lasy górskie. Często występuje w wilgotnych wąwozach lub w gęstych zaroślach drzewa herbacianego, rzadko jest widywany na obszarach półsuchych. Pojawia się w miejskich parkach i ogrodach, zwłaszcza jesienią i zimą na wybrzeżach, czasami widywany na plantacjach sosny.
Sezon lęgowy trwa od lipca do marca. Pary gniazdują samotnie lub w luźnych koloniach. Samiec broni terytorium, a samica zajmuje się budową gniazda. Jest ono dobrze ukryte i znajduje się nisko w środku krzewu, często w pobliżu wody. W zniesieniu 1–3 jaja, zwykle 2; wysiaduje je samica przez około 13 dni. Karmieniem piskląt zajmują się oboje rodzice, a młode są w pełni opierzone po 13 dniach od wyklucia.
Pożywieniem miodaczków złotoskrzydłych jest nektar kwiatowy, owoce oraz owady. Żerują najczęściej parami, niekiedy w małych stadach.
Status.
IUCN uznaje miodaczka złotoskrzydłego za gatunek najmniejszej troski (LC, "Least Concern") nieprzerwanie od 1988 roku. Liczebność populacji nie została oszacowana, ale ptak ten opisywany jest jako pospolity. Trend liczebności populacji uznawany jest za stabilny.

</doc>
<doc id="1602187" url="https://pl.wikipedia.org/wiki?curid=1602187" title="Otylia Kałuża">
Otylia Kałuża

Otylia Tabacka-Kałuża pseudonim "Orłowska" (ur. 23 maja 1907 w Orzeszu, zm. 23 października 1981 w Chorzowie) – polska lekkoatletka.
Życiorys.
Wychowanka klubu „Sokół” Orzesze, następnie zawodniczka klubów KKS Katowice oraz Stadion Królewska Huta/Chorzów, po wojnie AKS Chorzów i Budowlani Chorzów. Olimpijka z Amsterdamu (1928). Uczestniczka Światowych Igrzysk Kobiet w 1930 oraz mistrzostw Europy w 1938 Wicemistrzyni Europy w sztafecie 4 x 100 m (48.2). 
26-krotna mistrzyni Polski w biegach na 60 m (1933), 100 m (1933, 1939), 200 m (1928, 1930-1933, 1939), 800 m (1929-1930), biegu przełajowym (1928, 1930) oraz w biegach sztafetowych (po raz ostatni w 1950 r.). 9-krotna rekordzistka Polski na 800 m (1928) oraz w sztafetach. Rekordy życiowe: 60 m - 7.8 (1933), 100 m - 12.5 (1938), 200 m - 26.0 (1939), 800 m - 2:30.0 (1928). Po wojnie trenerka AKS Chorzów i działaczka Śląskiego Okręgowego Związku LA. Wychowała m.in. olimpijczyków Wiesława Króla i Halinę Richter-Górecką.

</doc>
<doc id="1602189" url="https://pl.wikipedia.org/wiki?curid=1602189" title="Phylidonyris pyrrhopterus">
Phylidonyris pyrrhopterus



</doc>
<doc id="1602191" url="https://pl.wikipedia.org/wiki?curid=1602191" title="Mimosa pudica">
Mimosa pudica



</doc>
<doc id="1602192" url="https://pl.wikipedia.org/wiki?curid=1602192" title="Otylia Tabacka">
Otylia Tabacka



</doc>
<doc id="1602193" url="https://pl.wikipedia.org/wiki?curid=1602193" title="Otylia Tabacka-Kałużowa">
Otylia Tabacka-Kałużowa



</doc>
<doc id="1602194" url="https://pl.wikipedia.org/wiki?curid=1602194" title="Łuk Augusta">
Łuk Augusta

Łuk Augusta – najstarszy łuk triumfalny na Forum Romanum. Znajdował się pomiędzy świątynią Boskiego Cezara a świątynią Kastorów, w pobliżu świątyni Westy. Istniały dwa łuki Augusta na Forum: pierwszym był łuk aktyjski, na którego miejscu wzniesiono 10 lat później drugi łuk "partyjski". Oba wykonane były z marmuru.
Łuk aktyjski (starszy).
Najstarszy łuk na Forum Romanum, wzniesiony w 29 roku p.n.e., ku czci Oktawiana, po jego zwycięstwie nad Markiem Antoniuszem pod Akcjum i podbiciu Egiptu. Z zachowanych nikłych śladów, a także przedstawień na kilku monetach, można domniemywać, iż był on jednoprzelotowy, zwieńczony kwadrygą. Rozebrano go przed 19 rokiem p.n.e. W 1546 odkryto długą inskrypcję (dł. 2,67 m) z dedykacją i datą pochodzącą z tego łuku.
Łuk partyjski (młodszy).
Znacznie okazalszy od swego poprzednika, wystawiony w 19 roku p.n.e. dla uczczenia odzyskania od Partów znaków legionowych utraconych przez Krassusa po klęsce pod Carrhae. Łuk był trójprzelotowy, jedyne jego ślady to pozostałości baz na Forum i przedstawienia na monetach.
Nie wszystko jest jasne....
Nikłe ślady jakie pozostały po obiekcie nasuwają liczne wątpliwości.
Między naukowcami nie ma zgody, co do wzajemnych relacji obu łuków. Niektórzy lokalizują je w odrębnych miejscach 
Jeśli wierzyć przedstawieniom na monetach, oba zwieńczone były kwadrygami, w większości rekonstrukcji pomija się ten fakt. Rzymianie często stosowali elementy wcześniejszych budowli (a nawet całe budowle) w konstrukcjach późniejszych (tzw. "spolia", np. łuk Konstantyna Wielkiego). Jest całkiem prawdopodobne, że łuk aktyjski nie został rozebrany a jedynie przetworzony w łuk "partyjski", poprzez dostawienie bocznych skrzydeł i figur Partów po obu stronach kwadrygi, oddających orły legionowe (patrz - moneta z łukiem "partyjskim"). Zmianie miała ulec wtedy również inskrypcja dedykacyjna.
Z drugiej strony obiekty na monetach - z racji niewielkiej ilości miejsca - przedstawiane były często w formie uproszczonej bądź schematycznej, zawierającej jedynie elementy ułatwiające starożytnym identyfikację. Jako źródło informacji są więc elementami niezwykle istotnymi aczkolwiek czasami mylącymi.
Dlaczego rozebrano pierwszy łuk?
Łukiem tym fetowano zwycięstwo pod Akcjum - oficjalnie nad flotą egipska, nieoficjalnie - nad Markiem Antoniuszem. Świętowanie zwycięstw w wojnach domowych, nie znajdowało wśród Rzymian zrozumienia, zwłaszcza, iż Marek Antoniusz cieszył się dużą popularnością. Aby wyjść z twarzą z zaistniałej sytuacji, August wykorzystał swój największy sukces na Wschodzie i pozbył się tego niechwalebnego śladu, zastępując go łukiem "partyjskim".
W służbie ideologii.
Architektura rzymska - jak cała sztuka - była ściśle związana z propagandą. Dotyczy to szczególnie takich budowli jak łuki czy forniksy, niemających żadnego utylitarnego przeznaczenia (w przeciwieństwie do świątyń czy bazylik). Oktawian, dążący wzorem Cezara do jedynowładztwa, ale postępujący znacznie ostrożniej, wykorzystywał każdą formę promocji swych dokonań. W społeczeństwie targanym przez kilkadziesiąt lat konfliktami wewnętrznymi, odzyskanie tak świętych symboli jak znaki legionowe i to w sposób dyplomatyczny, musiało podziałać na korzyść głoszonej idei "Pax Augusta".
Forma wolno stojącej bramy, doskonale nadawała się do tego celu, i jest częścią ogólnego trendu rozpowszechnienia łuku w architekturze, co ma miejsce w okresie augustowskim (teatr Marcellusa).

</doc>
<doc id="1602195" url="https://pl.wikipedia.org/wiki?curid=1602195" title="Marian Panek">
Marian Panek

Marian Panek (ur. 25 marca 1947 w Łodzi, zm. 27 grudnia 2008 tamże) - znawca Łodzi, społecznik, pomysłodawca i prezes Stowarzyszenia Przyjaciół Starego Miasta w Łodzi.
Był rodowitym łodzianinem, "bałuciarzem". Wychował się na Starym Mieście. Tu ukończył szkołę podstawową przy ul. Bojowników Getta Warszawskiego i XXVIII Liceum Ogólnokształcące im. Władysława Broniewskiego. I prezes Stowarzyszenia Absolwentów tego że Liceum. Z Bałutami związał również swoje życie zawodowe. Przez 16 lat prowadził biuro turystyki "Juventur", a następnie Agencje Turystyki "Elmar".
Marian Panek był członkiem Towarzystwa Opieki nad Zabytkami, a firma Elmar była także członkiem wspierającym TOnZ.
W 2002 roku wraz z innymi "bałuciarzami" założył Stowarzyszenie Przyjaciół Starego Miasta w Łodzi. Od początku był jego prezesem.

</doc>
<doc id="1602196" url="https://pl.wikipedia.org/wiki?curid=1602196" title="Otylia Kałużowa">
Otylia Kałużowa



</doc>
<doc id="1602199" url="https://pl.wikipedia.org/wiki?curid=1602199" title="Stanisław Rabiej">
Stanisław Rabiej

Stanisław Jan Rabiej (ur. 7 września 1959 r. w Zabrzu) – polski prezbiter katolicki, teolog specjalizujący się w antropologii teologicznej, teologii dogmatycznej i ekumenizmie.
Życiorys.
Urodził się w Zabrzu. Po zdaniu matury w 1978 r. podjął studia w Wyższym Seminarium Duchownym Śląska Opolskiego w Nysie. Święcenia kapłańskie przyjął w 1984. W 1985 uzyskał na Katolickim Uniwersytecie Lubelskim tytuł magistra teologii, a 2 lata później licencjat rzymski z teologii na tej samej uczelni. W 1989 r. uzyskał stopień doktora nauk teologicznych. Był w tym czasie asystentem profesora na KUL-u oraz redaktorem Encyklopedii Katolickiej. Od 1990 pracował w Wyższym Seminarium Duchownym Śląska Opolskiego, a następnie na Wydziale Teologicznym Uniwersytetu Opolskiego. W 1998 otrzymał stopień doktora habilitowanego za rozprawę pt. "In Spiritu Et Veritate. Kult ofiarniczy w chrześcijaństwie i innych religiach" na Akademii Teologii Katolickiej. W 2000 r. został profesorem nadzwyczajnym na UO, a rok później profesorem na Uniwersytecie Karola w Pradze. W marcu 2004 r. nadano mu tytuł naukowy profesora.
Pełnił wiele istotnych funkcji na Uniwersytecie Opolskim, wśród których m.in.: kierownika studiów doktoranckich w 2000 r., rok później kierownika Katedry Badań nad Integracją. W latach 2005-2008 prodziekan Wydziału Teologicznego, a w latach 2008-2012 dziekan tego wydziału.

</doc>
<doc id="1602200" url="https://pl.wikipedia.org/wiki?curid=1602200" title="Mikałaj Azbukin">
Mikałaj Azbukin

Mikałaj Azbukin (, ur. 1894 w Bobrujsku, zm. 24 listopada 1943) – białoruski geograf i krajoznawca, publicysta i działacz narodowy. 
W latach 1912–1917 studiował geografię na Uniwersytecie Petersburskim, po czym wykładał geografię i przyrodoznawstwo w Gimnazjum Słowiańskim w Bobrujsku. Związał się z białoruskim ruchem narodowym, przystępując do Białoruskiego Towarzystwa Kulturalno-Oświatowego w Bobrujsku. Po opanowaniu miasta przez wojska polskie w 1919 czasowo aresztowany.
Jesienią 1920 objął urząd dyrektora Gimnazjum Słowiańskiego im. Janki Kupały w Bobrujsku. Na wiosnę 1921 aresztowany przez Cze-Ka pod zarzutem przynależności do eserów. Pracował w Mińsku w Komisji Naukowo-Terminologicznej Ludowego Komisariatu Oświaty Białoruskiej SRR oraz w Instytucie Kultury Białoruskiej. W 1929 zatrudniono go w Katedrze Geografii Akademii Nauk Białoruskiej SRR. 
Zajmował się geografią i krajoznawstwem. Napisał podręcznik „Geografia Białorusi”, w którym przedstawił swój kraj jako niezależną jednostkę w Europie. Organizował ruch krajoznawczy na terenie Białoruskiej SRR, był sekretarzem Centralnego Biura Krajoznawstwa oraz redaktorem pisma „Nasz kraj”. 
21 lipca 1930 aresztowany przez NKWD pod zarzutem przynależności do Związku Wyzwolenia Białorusi i skazany na pięć lat łagru. W 1937 prawdopodobnie znów sądzony. Zginął w 1943 podczas próby nielegalnego przekroczenia granicy ZSRR (według świadectwa J. Bibiły). 
15 listopada 1957 zrehabilitowany przez Sąd Najwyższy ZSRR. 

</doc>
<doc id="1602201" url="https://pl.wikipedia.org/wiki?curid=1602201" title="Grand Prix Malezji 2000">
Grand Prix Malezji 2000

Wyniki Grand Prix Malezji, siedemnastej rundy Mistrzostw Świata Formuły 1 w sezonie 2000.

</doc>
<doc id="1602205" url="https://pl.wikipedia.org/wiki?curid=1602205" title="Baza namiotowa pod Wysoką">
Baza namiotowa pod Wysoką

Baza namiotowa pod Wysoką – studencka baza namiotowa, istniejąca od 1985 roku w sezonie letnim w Małych Pieninach nad Jaworkami i wąwozem Homole, pod Wysokimi Skałkami. Baza położona jest nad potokiem Kamionka (Homole) na polanie Za Potok na wysokości 762 m n.p.m., nad wsią Jaworki koło Szczawnicy. Jedyna baza w Pieninach.
Prowadzeniem bazy zajmują się ludzie związani ze Studenckim Kołem Przewodników Beskidzkich w Łodzi i czynna jest tylko w sezonie wakacyjnym (lipiec–sierpień), oferując noclegi w namiotach bazowych (do 35 osób i mniejszych – łącznie 60 miejsc w namiotach bazowych), jak i miejsce pod rozbicie własnego namiotu (25 miejsc pod namioty). W odróżnieniu od komercyjnej bazy noclegowej, baza namiotowa oferuje noclegi w bardzo niskich cenach oraz zniżki, w tym PTTK. W przeszłości baza prowadziła także kuchnię polową.
Historia.
Baza powstała 1982 roku z inicjatywy "Akademickiego Klubu Turystyki" z Łodzi, który rozstawił bazę namiotową na przełęczy Chyszówki w Beskidzie Wyspowym. Jednak już następnego roku została ona przeniesiona w Małe Pieniny i w 1983 już pod opieką SKPB rozstawiona została na polanie nieopodal górnego wyjścia z Wąwozu Homole. W tym miejscu funkcjonowała przez dwa następne sezony letnie, by w 1985 zająć obecną lokalizację, czyli na Polanie Rówienka.
Szlaki turystyczne.
W bezpośrednim sąsiedztwie bazy przebiegają dwa szlaki:
a w górnej części polany:

</doc>
<doc id="1602207" url="https://pl.wikipedia.org/wiki?curid=1602207" title="Marek Jóźwicki">
Marek Jóźwicki

Marek Edward Jóźwicki (ur. 1956 w Namysłowie) – polski projektant, pedagog, dr hab. ASP w Gdańsku oraz Sopockiej Akademii Nauk Stosowanych. Zajmuje się projektowaniem wnętrz, mebli i wzornictwem przemysłowym. 
Życiorys.
Studiował na Wydziale Architektury i Wzornictwa gdańskiej PWSSP (ASP), dyplom uzyskał w pracowni prof. Bolesława Petryckiego w 1983.
Adiunkt I stopnia w Pracowni Projektowania Mebla na Wydziale Architektury i Wzornictwa. W 1985 wygrany konkurs na asystenta w pracowni profesora Edmunda Homy, najpierw Mebla na kierunku architektury wnętrz, potem w III Pracowni Projektowania Wzornictwa ze specjalnością meblarską. W 1987 po ukończeniu w 1986 Studium Doskonalenia Dydaktyczno-pedagogicznego Nauczycieli Akademickich w Gdańsku stanowisko starszego asystenta, a w 1993 wykładowcy.
W roku 2005 uzyskał stopień doktora habilitowanego. Od 2006 roku jest kierownikiem Pracowni Mebla Seryjnego na Kierunku Wzornictwa. Od września 2008 roku Dziekan Wydziału Architektury i Wzornictwa Akademii Sztuk Pięknych w Gdańsku.

</doc>
<doc id="1602211" url="https://pl.wikipedia.org/wiki?curid=1602211" title="Saragossa (prowincja)">
Saragossa (prowincja)

Saragossa () – prowincja w północno-wschodniej Hiszpanii, wchodząca w skład wspólnoty autonomicznej Aragonia. Graniczy z prowincjami: Lleida, Tarragona, Teruel, Guadalajara, Soria, La Rioja, Nawarra i Huesca. Prowincja zajmuje powierzchnię 17 274 km², liczba ludności (2007) wynosi 932 502 mieszkańców. Stolicą prowincji jest Saragossa, która jest zarazem największym miastem i stolicą Aragonii.
Comarki.
W skład prowincji Saragossa wchodzą następujące comarki:
w całości:
częściowo (niektóre gminy w tych comarkach należą do prowincji Huesca):

</doc>
<doc id="1602212" url="https://pl.wikipedia.org/wiki?curid=1602212" title="Lista odcinków serialu Jak poznałem waszą matkę">
Lista odcinków serialu Jak poznałem waszą matkę

Lista odcinków serialu Jak poznałem waszą matkę.
Seria 9: 2013–2014.
Premiera 9 sezonu „Jak poznałem waszą matkę” została zapowiedziana na 23 września 2013 roku na kanale CBS
W Polsce premiera tego sezonu miała miejsce 27 października 2013 roku na kanale Comedy Central Polska.

</doc>
<doc id="1602221" url="https://pl.wikipedia.org/wiki?curid=1602221" title="NHL Entry Draft 2000">
NHL Entry Draft 2000

NHL Entry Draft 2000 był 38. draftem NHL w historii. Odbył się w dniach 24-25 czerwca w Pengrowth Saddledome w Calgary. Rozlosowano 9 rund. Z numerem 1 został wydraftowany Amerykanin Rick DiPietro do New York Islanders.

</doc>
<doc id="1602223" url="https://pl.wikipedia.org/wiki?curid=1602223" title="Wiesław Bernolak">
Wiesław Bernolak

Wiesław Bernolak (ur. 21 września 1941 w Łucku) – polski kompozytor, muzyk, gitarzysta, pianista i keybordzista w zespołach Czerwono-Czarni, Polanie, Quorum oraz Varsoviana 68, oraz grupach jazzowych Władysława Jagiełły i Leszka Dudziaka. Od 1971 roku mieszka w Szwecji. W styczniu 1996 wystąpił w zespole Polanie na Balu Mistrzów Sportu w Hotelu Victoria w Warszawie. 28-29 sierpnia 2004 wystąpił w Szczecinie w zespole Czerwono-Czarni w dwóch koncertach „40 lat Festiwalu Młodych Talentów”. W kwietniu 2009 ukazała się jego książka "Bernolak Boogie". W 2005 został odznaczony Brązowym Medalem „Zasłużony Kulturze Gloria Artis”.

</doc>
<doc id="1602225" url="https://pl.wikipedia.org/wiki?curid=1602225" title="Bolesław Petrycki">
Bolesław Petrycki

Bolesław Petrycki (ur. 13 czerwca 1929 w Bydgoszczy, zm. 12 kwietnia 1990 w Gdańsku) – polski projektant, profesor ASP w Gdańsku, zajmował się architekturą wnętrz i projektowaniem mebli.
Życiorys.
W latach 1947-1952 studiował na Wydziale Architektury Politechniki Gdańskiej. W 1952 przeniósł się do Państwowej Wyższej Szkoły Sztuk Pięknych, dyplom uzyskał na Wydziale Architektury w 1955 roku. W PWSSP pracował od roku 1956
do 1990. Profesor, kierował między innymi Katedrą Projektowania Wnętrz na Wydziale Architektury i Wzornictwa. W 1975 pełnił funkcję prorektora W latach 1984–1988 był dziekanem Wydziału Architektury i Wzornictwa. Pochowany na Cmentarzu Centralnym Srebrzysko (rejon V, taras IX-2-52).

</doc>
<doc id="1602226" url="https://pl.wikipedia.org/wiki?curid=1602226" title="Emissaries (album)">
Emissaries (album)

Emissaries - czwarty album studyjny blackmetalowej grupy muzycznej Melechesh. Wydawnictwo ukazało się 30 października 2006 nakładem wytwórni muzycznej Osmose Productions. Był to również ostatni album wydany przez Osmose.

</doc>
<doc id="1602228" url="https://pl.wikipedia.org/wiki?curid=1602228" title="Krążowniki typu D">
Krążowniki typu D



</doc>
<doc id="1602229" url="https://pl.wikipedia.org/wiki?curid=1602229" title="Krążowniki typu Danae">
Krążowniki typu Danae



</doc>
<doc id="1602230" url="https://pl.wikipedia.org/wiki?curid=1602230" title="Krążowniki lekkie typu Danae">
Krążowniki lekkie typu Danae



</doc>
<doc id="1602237" url="https://pl.wikipedia.org/wiki?curid=1602237" title="Kościół Sainte Rosalie w Paryżu">
Kościół Sainte Rosalie w Paryżu



</doc>
<doc id="1602240" url="https://pl.wikipedia.org/wiki?curid=1602240" title="Stanisłau Hajdukiewicz">
Stanisłau Hajdukiewicz

Stanisłau Hajdukiewicz (biał. "Станіслаў Сільвестравіч Гайдукевіч"; ur. 13 marca 1876 w Mińsku, zm. 25 maja 1937) – białoruski architekt.
Urodził się w ówczesnym Imperium Rosyjskim na ziemiach pod zaborem rosyjskim w rodzinie szlacheckiej. W 1910 ukończył Akademię Sztuk Pięknych w Sankt Petersburgu, po czym osiedlił się w Mińsku, gdzie w 1912 zaprojektował pierwszą kamienicę przy ul. Zacharzewskiej (obecnie: przy ul. Sowieckiej). Później zaprojektował m.in. dom dochodowy Kostrowieckiej, Bank Polski przy ul. Zacharzewskiej oraz Budynek Towarzystwa Wzajemnej Pomocy (wraz z Henrykiem J. Gayem).
Po włączeniu Mińska do Białoruskiej SRR w 1921 pracował jako główny dyrektor Komitetu Budownictwa Państwowego przy Radzie Komisarzy Ludowych (do 1927).
W II połowie lat dwudziestych wraz z architektem Radziewiczem zaprojektował Dom Chłopa na rogu ulic Marksa i Czyrwonoarmiejskiej w Mińsku (zniszczony przez Niemców w czasie II wojny światowej).
Od 1929 do 1937 wykładał w Mińskim Technikum Architektoniczno-Budowlanym. 5 marca 1937 został aresztowany przez NKWD. Po kilku tygodniach popełnił w więzieniu samobójstwo podcinając sobie żyły.

</doc>
<doc id="1602241" url="https://pl.wikipedia.org/wiki?curid=1602241" title="Arboretum Bramy Morawskiej w Raciborzu">
Arboretum Bramy Morawskiej w Raciborzu



</doc>
<doc id="1602244" url="https://pl.wikipedia.org/wiki?curid=1602244" title="Wilhelm Uhthoff">
Wilhelm Uhthoff

Wilhelm Uhthoff (ur. 31 lipca 1853 w Klein Warin, zm. 21 marca 1927 we Wrocławiu) – niemiecki okulista.
Życiorys.
Urodził się w miejscowości Klein-Warin; miał sześciu braci i dwie siostry. Uczył się najpierw w szkole w Wismarze. Jego wuj-pediatra zachęcił go do studiów medycznych. Uhthoff studiował medycynę na Uniwersytecie w Tybindze, Getyndze, Rostocku i Berlinie, tytuł doktora medycyny otrzymał w 1877 roku w Berlinie. W 1878 roku został asystentem u Heinricha Leopolda Schoellera w klinice von Graefego w Berlinie. W 1885 roku habilitował się i został privatdozentem. W 1890 roku został profesorem zwyczajnym na Uniwersytecie w Marburgu, gdzie był następcą Hermanna Schmidt-Rimplera. W 1896 roku zastąpił Carla Friedricha Richarda Förstera na katedrze Uniwersytetu we Wrocławiu. Kierował również wrocławską kliniką oczną i pełnił godność rektora Uniwersytetu w roku akademickim 1908/1909. Został wybrany na przewodniczącego Niemieckiego Towarzystwa Oftalmologicznego. W 1923 roku przeszedł na emeryturę. Zmarł 21 marca 1927 po zawale serca będącym powikłaniem grypy. Wspomnienia pośmiertne napisali Alfred Bielschowsky, Ernst Siemerling i Leopold Heine.
Jego córka Else była żoną fizyka Rudolfa Ladenburga (1882–1952).
Dorobek naukowy.
Uhthoff zajmował się chorobami narządu wzroku powiązanymi z zaburzeniami neurologicznymi; w 1890 roku opisał zjawisko przejściowej utraty wzroku u pacjentów ze stwardnieniem rozsianym w związku z takimi czynnościami jak ćwiczenia lub kąpiel. Obecnie określa się je jako zjawisko Uhthoffa i wiąże ze wzrostem temperatury ciała.
W 1915 roku opisał zespół, znany dziś jako zespół Fostera Kennedy’ego.

</doc>
<doc id="1602245" url="https://pl.wikipedia.org/wiki?curid=1602245" title="Friedrich Reinitzer">
Friedrich Reinitzer

Friedrich Richard Reinitzer (ur. 25 lutego 1857 w Pradze - zm. 16 lutego 1927) austriacki botanik i chemik, odkrywca ciekłych kryształów.
W latach 1888-1901 profesor Uniwersytetu w Pradze, następnie profesor Uniwersytetu Graz (w latach 1909/10 Rektor). Odkrył ciekłe kryształy badając benzoesan cholesterylu. Zauważył, że w temperaturze 145 °C związek ten ulega stopieniu, przechodząc w ciecz o dziwnych własnościach, która do temperatury 179 °C pozostaje najpierw mętną mlecznobiałą, a przy dalszym jej ogrzewaniu staje się przeźroczysta. Nazwę ciekły kryształ nadał w dwa lata później fizyk Otto Lehman. 

</doc>
<doc id="1602253" url="https://pl.wikipedia.org/wiki?curid=1602253" title="Zespół SAPHO">
Zespół SAPHO

Zespół SAPHO () – choroba reumatyczna, objawiająca się jako zapalenie kości i stawów towarzyszące krostkowicy dłoni i stóp lub trądzikowi. Nazwa zespołu jest akronimem nazw głównych objawów choroby: synovitis, acne, pustulosis, hyperostosis, osteitis (zapalenie błony maziowej, trądzik, krostka, hiperostoza, zapalenie kości).
Nazwę wprowadziła do literatury medycznej reumatolog dr Anne-Marie Chamot i wsp. w 1987 roku.
Rozpoznanie.
Według kryteriów Benhamou rozpoznanie zespołu SAPHO można postawić po spełnieniu co najmniej jednego z poniższych kryteriów:

</doc>
<doc id="1602254" url="https://pl.wikipedia.org/wiki?curid=1602254" title="Ziemiomorze (serial telewizyjny)">
Ziemiomorze (serial telewizyjny)

Ziemiomorze (ang. "Legend of Earthsea" lub "Earthsea") – miniserial będący adaptacją pierwszych dwóch tomów cyklu Ziemiomorze, autorstwa Ursuli K. Le Guin. Serial, wyprodukowany przez Hallmark Entertainment, miał premierę na kanale Sci Fi Channel w grudniu 2004 r. W Polsce zaprezentował go kanał Hallmark w 2005 r., a później także Telewizja Polska.
Opinia autorki.
Serial został bardzo źle przyjęty przez autorkę. Ursula K. Le Guin napisała: ""Nie wiem o czym jest ten film. Wiele scen z książki inaczej zaaranżowanych, daje kompletnie inną historię, i w sumie nie ma sensu. (...) Gdy sprzedawałam prawa autorskie do filmu, kontrakt dawał mi status konsultanta, co oznacza tyle, ile rozumie przez to producent. Prawie zawsze oznacza to bardzo mało lub nic, ale nabywcy praw mówili, że zamierzają dochować wierności książki i poprosić mnie o opiniowanie przy realizacji filmu. Powiedzieli, że mają zapewnioną współpracę z Philippą Boyens (współscenarzystką "Władcy Pierścieni"), jako główną scenarzystką. Był to dla mnie kluczowy czynnik, który wpłynął na zgodę na sprzedaż praw autorskich do filmu. (...) [Realizacja była] daleka od moich wyobrażeń. Kiedy zobaczyłam scenariusz, zdałam sobie sprawę, że realizatorzy nie zrozumieli o czym są książki i nie interesuje ich odkrycie tego. Wszystko, o co im chodziło, to użycie nazwy "Ziemiomorze" i niektórych scen z książki do stworzenia bezsensownego McFilmu o seksie i przemocy. (...) Piękno science-fiction i fantasy polega na swobodzie inwencji. Ale ze swobodą wiąże się odpowiedzialność. To jest coś, czego ci filmowcy chyba nie rozumieją.""

</doc>
<doc id="1602264" url="https://pl.wikipedia.org/wiki?curid=1602264" title="Ambroży Calepinus">
Ambroży Calepinus

Ambroży Calepinus, Ambrogio Calepino, Ambrosius Calepinus, Ambroży z Calepium, Kalepin (ur. 1435 w Bergamo, zm. 1510 w Bergamo) – włoski humanista, opracował słownik łaciński z dodatkami greki, wydawany wielokrotnie od 1502.
Różni autorzy poszerzali go materiałem leksykalnym z języków narodowych. W 1590 "Dictionarium undecim linguarum" podawał po haśle łacińskim odpowiedniki: grecki, hebrajski, francuski, włoski, niemiecki, flamandzki, hiszpański, polski, węgierski i angielski. Słownik ten był tak popularny, że od imienia autora każdy duży słownik wielojęzyczny zaczęto nazywać "kalepinem". Język polski pojawił się w słowniku Calepinusa po raz pierwszy w wydaniu z 1574. Według zapiski bibliograficznej z 1684 część polską opracował Petrus Mączyński. Przypuszcza się, że autor mógł mieć na myśli Jana Mączyńskiego.

</doc>
<doc id="1602268" url="https://pl.wikipedia.org/wiki?curid=1602268" title="Tadiran Mastiff">
Tadiran Mastiff

Mastiff – izraelski, bezzałogowy aparat latający (UAV - "Unmanned Aerial Vehicle") opracowany w firmie Tadiran Electronic Industries włączonej do koncernu Israel Aerospace Industries. 
Aparat powstał w wyniku doświadczeń wyniesionych z wojny Jom Kipur w 1973 roku, podczas której to izraelskim dowódcom oddziałów lądowych brakowało informacji z rozpoznania taktycznego. 
Aparat startuje z katapulty, która może być umieszczona nawet na samochodzie terenowym, przez cały czas lotu sterowany jest przez operatora znajdującego się na ziemi. Lądowanie zapewnia trójgoleniowe podwozie kołowe, nie wciągane w kadłub. W standardowej wersji aparat przenosi kamerę telewizyjną (lub termowizyjną) z możliwością przekazywania obrazu w czasie rzeczywistym. Mastiff używany był przez armię Izraela oraz Marynarkę Wojenną Stanów Zjednoczonych.

</doc>
<doc id="1602269" url="https://pl.wikipedia.org/wiki?curid=1602269" title="Andreas Kalwos">
Andreas Kalwos

Andreas Kalwos (ur. 1792 w Zakintos, zm. 1869 w Londynie) – grecki poeta, piszący także po włosku. Przedstawiciel szkoły jońskiej. Drugi po Dionizjosie Solomosie piewca powstania greckiego.
Życiorys.
Był synem Joanisa Kalwosa, kupca z Kerkiry i zubożałej arystokratki Anjeliki. W wieku zaledwie 10 lat wraz z ojcem wyjechał do Livorno we Włoszech, rozstając się na zawsze z matką. Kłopoty finansowe uniemożliwiły mu ukończenie studiów i zmusiły do podjęcia pracy. Andreas został więc sekretarzem włoskiego pisarza preromantycznego, także pochodzącego z Zakintos Ugona Foscola, którego naśladował w swej włoskojęzycznej twórczości – neoklasycystycznych odach i tragediach. Wydalony z Italii za udział w ruchu zjednoczeniowym, zamieszkał w rewolucyjnej Francji. Po kłótni i rozstaniu z protektorem (1816 r.), wyjechał do Londynu, gdzie nauczał języka włoskiego i greckiego.
Gdy wybuchło greckie powstanie narodowe, Kalwos – przebywający wtedy w Genewie – włączył się aktywnie w działania na rzecz Greków. Wydanie pierwszego zbioru jego ód, zatytułowane "Lira", wydane w 1824 r. wraz z francuskim przekładem Stanislasa Juliena, wzmocniło ruch filhelleński i zyskało sobie pewien rozgłos. Drugi ich tom, dedykowany bohaterowi walk o niepodległość Ameryki generałowi La Fayette, wydał Kalwos dwa lata później w Paryżu. Wtedy też postanowił wrócić do Grecji, by wziąć udział w powstaniu, ale jego zamiar nie powiódł się. Został profesorem Akademii Jońskiej na Kerkirze, gdzie oddał się pracy dydaktycznej. W 1852 r. wyemigrował do Anglii, aby nauczać, tam też zmarł w 1869 r.
Podobnie jak Solomos, był osobą osobliwego charakteru: wyniosłym, drażliwym samotnikiem. Nie był szczęśliwy, przez wiele lat tułał się po Europie, nie mogąc znaleźć dla siebie miejsca. Nie oszczędziły go tragedie: w rok po ślubie zmarła jego żona, Angielka Maria Thomas; gdy nie powiodła się także próba związku z uczennicą, Susan, Kalwos usiłował popełnić samobójstwo.
Twórczość.
Język i styl.
Także twórczość poetycka Kalwosa, pomimo zainteresowania krytyków (i przede wszystkim Kostisa Palamasa) nigdy nie zyskała szerszego grona czytelników. Winny był temu wyjątkowo specyficzny język i metrum, których używał poeta w swoich odach, przez co padał często ofiarą ataków ze strony współczesnych mu krytyków. Posługiwał się Kalwos swoim własnym, sztucznym językiem, archaicznym w zakresie zarówno słownictwa, jak i morfologii czy składni, rzadko przeplatając tekst wyrażeniami demotyki. Jeszcze bardziej ryzykował niezrozumienie ze strony czytelników, stosując archaiczne nazwy własne i geograficzne, Turków nazywając na przykład Persami, a Paryż „świętym miastem Galów”. Także dziś niektórzy nazywają styl Kalwosa nie inaczej niż dziwacznym, sztucznym tworem, przemieniającym dźwięczną i potoczystą greczyznę w pourywane, neurotyczne strofy, służące do tworzenia równie monumentalnych i martwych obrazów. Jest to jednak środek adekwatny do celu poety – stworzenia wizji Grecji syntetycznej: chrześcijańskiej, ale także kultywującej antyczne cnoty.

</doc>
<doc id="1602270" url="https://pl.wikipedia.org/wiki?curid=1602270" title="Zenon Michalak">
Zenon Michalak

Zenon Michalak (ur. 9 lipca 1956 w Lubaniu) – polski przedsiębiorca, poseł na Sejm I kadencji, były prezes koszykarskiego Śląska Wrocław.
Życiorys.
Wykształcenie.
Uzyskał wykształcenie średnie techniczne. W 1975 ukończył Technikum Żeglugi Śródlądowej we Wrocławiu.
Działalność zawodowa.
Był głównym udziałowcem przedsiębiorstwa Personal Computer Studio (PCS), holdingu kontrolującego działalność przedsiębiorstw, które zajmowały się rekultywacją terenów pokopalnianych w Bełchatowie, produkcją mebli biurowych, marketingiem, inwestycjami na przejściu granicznym w Kudowie-Zdroju i usługami komputerowymi. Jego firma była także autoryzowanym dealerem marki Sony oraz udziałowcem kilku banków.
W 1993 znalazł się na 72. miejscu na liście 100 najbogatszych Polaków opublikowanych na łamach tygodnika „Wprost”. W 2001 został tymczasowo aresztowany pod zarzutem wyłudzenia z banków 5 mln zł.
Działalność polityczna.
W latach 1991-1993 sprawował mandat posła I kadencji z ramienia partii Kongresu Liberalno-Demokratycznego, wybranego w okręgu wrocławskim. Pod koniec kadencji należał do Klubu Polski Program Liberalny. W Sejmie działał w dwóch komisjach: Komisji Stosunków Gospodarczych z Zagranicą i Gospodarki Morskiej oraz Komisji Nadzwyczajnej do rozpatrzenia projektu ustawy o ochronie prawnej dziecka poczętego. Nie ubiegał się o reelekcję.
Działalność sportowa.
Latem 1992 podpisał umowę sponsorską z klubem koszykarskim z Wrocławia – Śląskiem. Sponsorował drużynę, nie mając – jako jedyny prezes w historii tego klubu po 1989 – żadnych udziałów w klubie, działającym jako stowarzyszenie Wojskowego Klubu Sportowego.
Firma Zenona Michalaka na mocy umowy płaciła część wydatków na koszykarzy, a on finansował wyjazdy, zgrupowania, premie, a także zajmował się organizacją spotkań – na meczach pojawiły się po raz pierwszy czirliderki i telewizja Echo, która transmitowała wszystkie mecze.
W 1993 Polski Związek Koszykówki powierzył mu organizację turnieju eliminacyjnego do koszykarskich mistrzostw Europy rozgrywanych w Niemczech, który miał odbyć się we wrocławskiej Hali Ludowej.
Latem 1994, kiedy firma PCS miała w problemy finansowe, Zenon Michalak odszedł ze Śląska Wrocław, w którym został zastąpiony przez Grzegorza Schetynę.

</doc>
<doc id="1602273" url="https://pl.wikipedia.org/wiki?curid=1602273" title="Tomasz Wilczek">
Tomasz Wilczek

Tomasz Jan Wilczek (ur. 11 kwietnia 1974 w Kędzierzynie-Koźlu) – polski koszykarz grający na pozycji rzucającego obrońcy bądź niskiego skrzydłowego, były reprezentant Polski, wielokrotny mistrz Polski w barwach Śląska Wrocław. po zakończeniu kariery zawodniczej - trener koszykarski.
Życie prywatne.
Jego syn, Dominik Wilczek, również jest koszykarzem.Drugi syn Maksymilian Wilczek również gra w koszykówkę 

</doc>
<doc id="1602274" url="https://pl.wikipedia.org/wiki?curid=1602274" title="Mirosław Łopatka">
Mirosław Łopatka

Mirosław Mieczysław Łopatka (ur. 2 czerwca w 1977 we Wrocławiu) – polski koszykarz, reprezentant Polski, grający na pozycji silnego skrzydłowego lub środkowego, 3-krotny mistrz Polski ze Śląskiem Wrocław.
Jest synem Mieczysława Łopatki.
Aktywność pozasportowa.
W wyborach samorządowych w 2018 bez powodzenia kandydował do sejmiku województwa dolnośląskiego z listy KWW Z Dutkiewiczem dla Dolnego Śląska, a w wyborach parlamentarnych w 2019 do Sejmu w ramach Koalicji Polskiej z listy PSL.

</doc>
<doc id="1602276" url="https://pl.wikipedia.org/wiki?curid=1602276" title="IAI Scout">
IAI Scout

IAI Scout, hebr. זהבן ("Wilga") – izraelski, bezzałogowy aparat latający (UAV - Unmanned Aerial Vehicle) opracowany w 1970 roku przez firmę Israel Aerospace Industries. Głównym zadaniem aparatu jest zwiad taktyczny. Scout może przenosić na swoim pokładzie kamerę telewizyjną lub kamerę termowizyjną (obrazy mogą być przesyłane w czasie rzeczywistym). Może przenosić również laserowy wskaźnik celów. Podczas działań w dolinie Bekaa w 1982 roku w części używanych "Scoutów" aparaturę zwiadowczą zastąpiono głowicami zawierającymi materiał wybuchowy. Aparat może być sterowany przez operatora znajdującego się na ziemi, jak również może wykonać lot po wcześniej zaprogramowanej trasie. 
Scout rozpoczął służbę w izraelskim lotnictwie 21 czerwca 1981 roku w ramach 200. Eskadry. "Scouty" pozostały na uzbrojeniu armii izraelskiej do wczesnych lat 90., kiedy to zostały wyparte przez IAI Searcher.

</doc>
<doc id="1602280" url="https://pl.wikipedia.org/wiki?curid=1602280" title="ZM">
ZM



</doc>
<doc id="1602282" url="https://pl.wikipedia.org/wiki?curid=1602282" title="Piotr Nizioł">
Piotr Nizioł

Piotr Nizioł (ur. 15 stycznia 1969 we Wrocławiu) – polski koszykarz, grający na pozycji niskiego skrzydłowego. Medalista mistrzostw Polski ze Śląskiem Wrocław.
Mierzy 190 cm i waży 90 kg.

</doc>
<doc id="1602292" url="https://pl.wikipedia.org/wiki?curid=1602292" title="Krzysztof Wilangowski">
Krzysztof Wilangowski

Krzysztof Wilangowski (ur. 14 lipca w 1969 w Toruniu) – polski koszykarz, grający na pozycji środkowego, reprezentant Polski, po zakończeniu kariery zawodniczej trener koszykarski.
W styczniu 1999 został zwolniony przez Śląsk Wrocław.
W grudniu 2001 dołączył do tureckiego Galatasaray.
W listopadzie 2003 rozwiązał umowę z estońskim Tallin Ulikoolid - A.Le Coq.
12 stycznia 2004 został zawodnikiem Ostromecko/Astorii Bydgoszcz.
8 sierpnia 2017 został trenerem Stomilu Olsztyn.

</doc>
<doc id="1602293" url="https://pl.wikipedia.org/wiki?curid=1602293" title="Kryty wóz">
Kryty wóz

Kryty wóz (ang. "covered wagon") – pojemny czterokołowy pojazd zaprzęgowy z płóciennym zadaszeniem rozpiętym na łukowatych pałąkach. 
Dzięki masowemu użyciu w dziewiętnastowiecznym osadnictwie amerykańskim (np. szlak oregoński) stał się symbolem Dzikiego Zachodu. Kryte wozy były także w powszechnym użyciu w całej Europie od XVI do XIX wieku (w Polsce szczególnie popularne na Kresach Wschodnich pod znaną do dziś i używaną jako potoczne lub slangowe określenie samochodu osobowego nazwą bryka).
Cechy i wykorzystanie.
Już na początku XVIII wieku kryte wozy były w Stanach Zjednoczonych powszechnie używane na krótkich dystansach. W połowie XIX wieku tysiące Amerykanów zaczęły ich używać do podróży przez Wielkie Równiny do Oregonu i Kalifornii. Większość wędrowców używała zwykłych farmerskich wozów, do których dodawano zadaszenie. Jego szkielet miał 5–6 drewnianych, wygiętych łukowato listew, zamocowanych końcami do obu burt wozu. Plandeka była wykonywana z odpornego na zmiany pogody płótna – jak brezent lub materiały używane do wyrobu żagli. Po naciągnięciu plandeki dach uzyskiwał postać charakterystycznej, półcylindrycznej budy. 
Kryte wozy służyły przede wszystkim do przewozu zapasów żywności i tego wszystkiego, co miało się wędrowcom przydać w miejscu osiedlenia. Wieziono w nich również małe dzieci, starców, chorych i rannych, jednak z racji wyboistości szlaków i słabego resorowania wozów (nie stosowano żadnych resorów sprężynowych; częściową amortyzację zapewniały drewniane elementy zawieszenia, czasami montowano sprężyny pod siedziskiem woźnicy), większość pionierów wolała iść obok nich pieszo, z wyjątkiem tych, którzy mieli konie pod wierzch.
Na krótkich dystansach i po dobrych drogach wozy mogły być ciągnięte przez konie, jednak w przypadku dalekich tras wiodących przez prerię, korzystniejsze było użycie dwóch lub więcej par wołów. Kierujący takim zaprzęgiem szedł zwykle po lewej stronie ostatniej pary zwierząt, zachęcając je do wysiłku okrzykami lub trzaskaniem z bata. Niekiedy używano również mułów; te miały – jak konie – zakładane uprzęże, a woźnica kierował z nimi z przodu wozu, trzymając lejce w rękach.
Jeden kryty wóz służył przeważnie pięciu osobom. Liczniejsze grupy samotnych mężczyzn korzystały często ze wspólnego wozu, natomiast zasobniejsze i większe rodziny mogły posiadać po dwa lub trzy wozy. W drodze na zachód emigranci zbierali się razem, tworząc karawany (ang. "wagon trains"), co poprawiało bezpieczeństwo i umożliwiało wzajemną pomoc – zwłaszcza podczas przepraw przez rzeki.
Conestoga.
Oprócz najprymitywniejszych wozów wykonywanych na bazie rolniczych furmanek, używano również bardziej przemyślanych konstrukcji, mających szerszy rozstaw osi i większą średnicę kół, a także lepiej zabezpieczonych przed wpływem zmiennych warunków atmosferycznych poprzez pochylenie przednich i tylnych pałąków na zewnątrz (w celu zwiększenia powierzchni dachu). Jedną z najbardziej znanych konstrukcji był wóz typu "conestoga", nazwany tak na cześć miasta Conestoga w Pensylwanii, gdzie rozpoczęto jego produkcję w połowie XVIII wieku. Oryginalny wóz "conestoga" mógł przewieźć naraz nawet sześć ton ładunku. Wersje używane przez migrujących na zachód osadników były uproszczone i lżejsze. Dzięki białemu kolorowi plandek i ich falowaniu na wietrze, wozy te kojarzyły się z żaglowcami i zostały później nazwane przez literatów szkunerami prerii.
Wozy Conestoga nie miały siedziska więc woźnica szedł po lewej, albo siedział lub stał na tzw. lazy board umieszczonej z lewej strony pomiędzy osiami wozu, gdzie znajdował się hamulec; czasem jechał na oklep na ostatnim zwierzęciu po lewej stronie. Lewa strona była naturalnym wyborem, gdyż większość ludzi jest praworęczna, więc woźnice lejce trzymali w ręce prawej – z tego powodu wozy mijając się poruszały się tak, by mieć siebie nawzajem po łatwiejszej do obserwacji stronie lewej, co wymuszało ruch prawostronny. Wozy Conestoga pojawiły się około 1750 r. i sposób powożenia nimi miał tak wielki wpływ na obyczaj poruszania się po drogach, że prawostronny ruch przyjęto w najwcześniejszych amerykańskich przepisach regulujących tę kwestię.

</doc>
<doc id="1602298" url="https://pl.wikipedia.org/wiki?curid=1602298" title="Andrzej Adamek">
Andrzej Adamek

 
Andrzej Adamek (ur. 6 stycznia 1972 w Wałbrzychu) – polski koszykarz występujący na pozycjach rozgrywającego lub rzucającego obrońcy, wielokrotny medalista mistrzostw Polski jako trener i zawodnik, reprezentant kraju, obecnie asystent trenera w Śląsku Wrocław.
Historia.
Jako że urodził się w Wałbrzychu, swoją karierę zawodniczą rozpoczął w tamtejszym Górniku, który w latach 80. zdobył dwukrotnie mistrzostwo Polski, a trzykrotnie zostawał wicemistrzem. Po sukcesach przyszły jednak chude lata, które były spowodowane problemami finansowymi w związku z załamaniem przemysłu górnicznego. Górnik, mimo problemów, zdołał jednak z Adamkiem w składzie w sezonie 1994/95 zająć czwartą pozycję w lidze.
Po tym sezonie 23-latek przeprowadził się do Przemyśla, gdzie Polonia była świeżo po sukcesie - zdobyła srebrne medale mistrzostw Polski. W następnym sezonie zmienił się jednak trener, miejsce zasłużonego Tomasza Służałka zajął Teodor Mołłow. Mimo zmiany szkoleniowca Polonii wraz z Adamkiem udało się zdobyć brązowe medale.
Złoto trafiło w jego ręce trzy lata później, kiedy latem 1998 Adamek przeniósł się do Wrocławia. Tam budowany przez Andreja Urlepa Śląsk po roku przerwy ponownie sięgnął po złote medale, rozpoczynając marsz ku czterem kolejnym. Adamek w sumie zdobył trzy z nich, bo w sezonie 2000/01 grał na wypożyczeniu w Prokomie Trefl Sopot, gdzie zdobył brązowy medal.
Po tym, jak w 2002 wraz ze Śląskiem zdobył 17. mistrzostwo Polski, odszedł do Pruszyńskich Pruszków. Potem na rok wyjechał do Szwecji, skąd wrócił do walczącego na zapleczu ekstraklasy Górnika z rodzinnego Wałbrzycha. Tam zakończył koszykarską karierę, będąc przy okazji grającym trenerem.
Adamek dwukrotnie pracował z kadrą narodową jako asystent. Między 2005 a 2006 pomagał Veselinowi Maticiowi, a po zdymisjonowaniu Estończyka słoweńskiemu trenerowi - Andrejowi Urlepowi.
W listopadzie 2007 Adamek został pierwszym trenerem Śląska po tym, jak Andrej Urlep, któremu asystował, zrezygnował z dalszej pracy we Wrocławiu.
11 lipca 2019 po raz kolejny w karierze został trenerem Śląska Wrocław. 19 listopada został odsunięty od prowadzenia drużyny. Tydzień później został zwolniony.
2 czerwca 2021 objął stanowisko asystenta trenera Petara Mijovicia w Śląsku Wrocław.
Film.
W 2000 roku zagrał epizod w filmie 6 dni strusia, jako koszykarz zespołu Azbestów Pomorze.

</doc>
<doc id="1602301" url="https://pl.wikipedia.org/wiki?curid=1602301" title="Barwinok (obwód chersoński)">
Barwinok (obwód chersoński)

Barwinok (ukr. "Барвінок") – wieś na południu Ukrainy, w obwodzie chersońskim, w rejonie biłozerskim. 127 mieszkańców.

</doc>
<doc id="1602302" url="https://pl.wikipedia.org/wiki?curid=1602302" title="Darjiwka (obwód chersoński)">
Darjiwka (obwód chersoński)

Darjiwka (ukr. "Дар'ївка") – wieś na południu Ukrainy, w obwodzie chersońskim, w rejonie biłozerskim. Położona w zakolu Ingulca przy drodze międzynarodowej M14. Wieś ma 2 825 mieszkańców.
Historia.
Wieś założona 8 czerwca 1780 roku w dobrach rzeczywistego tajnego radcy hrabiego Komstadiusa, gubernatora w Chersoniu. W 1859 zamieszkiwana przez 185 mężczyzn i 186 kobiet.

</doc>
<doc id="1602303" url="https://pl.wikipedia.org/wiki?curid=1602303" title="Lista hiszpańskich prowincji według powierzchni">
Lista hiszpańskich prowincji według powierzchni

Lista prowincji Hiszpanii według powierzchni.

</doc>
<doc id="1602304" url="https://pl.wikipedia.org/wiki?curid=1602304" title="Test Ropes">
Test Ropes

Test Ropes (ang. Ropes test) – próba polegająca na dodaniu do płynu stawowego kwasu octowego. Do 3 ml 5% kwasu octowego dodaje się pięć kropli badanego płynu i po wstrząśnięciu ocenia strąt. Obecność strątu świadczy o obecności kwasu hialuronowego i białka w płynie stawowym. Próbę opisali Marian Ropes i Bauer w 1953 roku.

</doc>
<doc id="1602306" url="https://pl.wikipedia.org/wiki?curid=1602306" title="Amerykańskie Kolegium Reumatologiczne">
Amerykańskie Kolegium Reumatologiczne

Amerykańskie Kolegium Reumatologiczne, Amerykańskie Kolegium Reumatologii (ang. American College of Rheumatology); do 1985: Amerykańskie Towarzystwo Reumatologiczne (ang. American Rheumatism Association) – organizacja medyczna lekarzy, pracowników służby zdrowia i naukowców zajmujących się reumatologią i chorobami reumatycznymi. 
Prowadzi programy edukacyjne, doskonalenia zawodowego lekarzy i programy badawcze, organizuje spotkania naukowe. 
Wydaje czasopisma "Arthritis &amp; Rheumatism" oraz "Arthritis Care &amp; Research". 
Przewodniczącą Amerykańskiego Kolegium Reumatologii jest Sherine Gabriel.

</doc>
<doc id="1602307" url="https://pl.wikipedia.org/wiki?curid=1602307" title="John Walker (lekkoatleta)">
John Walker (lekkoatleta)

John George Walker, CBE, (ur. 12 stycznia 1952 w Papakura) – nowozelandzki lekkoatleta średniodystansowiec, mistrz olimpijski. 
Rozpoczął międzynarodową karierę w 1974, kiedy zajął 2. miejsce w biegu na 1500 metrów za Filbertem Bayi na Igrzyskach Brytyjskiej Wspólnoty Narodów w Christchurch. Na tych samych igrzyskach Walker zdobył brązowy medal w biegu na 800 metrów z czasem 1.44,92, który pozostał jego rekordem życiowym.
12 sierpnia 1975 w Göteborgu Walker ustanowił rekord świata w biegu na milę wynikiem 3:49,4, stając się tym samym pierwszym człowiekiem, który przebiegł ten dystans poniżej 3 minut i 50 sekund. Rekord Walkera został poprawiony w 1979 przez Sebastiana Coe. Walker został Lekkoatletą Roku Track &amp; Field w 1975.
30 czerwca 1976 w Oslo poprawił rekord świata w biegu na 2000 metrów osiągając czas 4:51,4. Na igrzyskach olimpijskich w 1976 w Montrealu zdobył złoty medal w biegu na 1500 metrów przed Ivo Van Damme z Belgii. Na 800 metrów odpadł w przedbiegach.
W 1979 poprawił halowy rekord świata na 1500 m wynikiem 3:37,4. W 1982 w Oslo ustanowił aktualny rekord Nowej Zelandii na 1 milę 3:49,08 (wygrał Amerykanin Steve Scott z czasem 3:47,69). W tym samym roku zdobył srebrny medal na 1500 m podczas Igrzysk Wspólnoty Narodów w Brisbane (zwyciężył Steve Cram z Anglii). Wziął udział w igrzyskach olimpijskich w 1984 w Los Angeles, gdzie zajął 8. miejsce w biegu na 5000 metrów.
Jako pierwszy człowiek na świecie ponad 100 razy przebiegł dystans 1 mili poniżej 4 minut. W 1996 ogłosił, że cierpi na chorobę Parkinsona. Obecnie prowadzi sklep z artykułami jeździeckimi w Auckland.

</doc>
<doc id="1602308" url="https://pl.wikipedia.org/wiki?curid=1602308" title="Kaletki maziowe">
Kaletki maziowe



</doc>
<doc id="1602310" url="https://pl.wikipedia.org/wiki?curid=1602310" title="Barwnikowe kosmkowo-guzkowe zapalenie błony maziowej stawów">
Barwnikowe kosmkowo-guzkowe zapalenie błony maziowej stawów

Barwnikowe kosmkowo-guzkowe zapalenie błony maziowej stawów (ang. pigmented villonodular synovitis, PVNS) – rzadka, łagodna choroba stawów, polegająca na niezłośliwym rozroście błony maziowej w stawach, kaletkach maziowych i pochewkach ścięgnistych. Objawy tej choroby to bóle stawu i jego obrzęk. Leczeniem z wyboru jest synowektomia. Niedoszczętność zabiegu zawsze skutkuje wznową.
Zapadalność na PVNS szacuje się na 1,8 przypadków/1 mln osób/rok.
Chorobę opisano jako odrębną jednostkę nozologiczną w 1941 roku.

</doc>
<doc id="1602311" url="https://pl.wikipedia.org/wiki?curid=1602311" title="PVNS">
PVNS



</doc>
<doc id="1602313" url="https://pl.wikipedia.org/wiki?curid=1602313" title="American Rheumatism Association">
American Rheumatism Association



</doc>
<doc id="1602314" url="https://pl.wikipedia.org/wiki?curid=1602314" title="C/1948 V1">
C/1948 V1

 C/1948 V1 określana też mianem "komety zaćmienia Słońca z 1948 roku" – kometa długookresowa o bardzo długim okresie orbitalnym.
Odkrycie komety.
Kometa ta została zaobserwowana po raz pierwszy podczas całkowitego zaćmienia Słońca 1 listopada 1948 roku w Nairobi.
Orbita komety.
C/1948 V1 porusza się po orbicie w kształcie bardzo wydłużonej elipsy o mimośrodzie 0,99994. Płaszczyzna orbity komety nachylona jest pod kątem 23,1° względem ekliptyki. Jej okres obiegu wokół Słońca wynosi około 95097 lat.
Właściwości fizyczne.
Kometa ta osiągnęła jasność widomą maks. -2. Najlepiej była widoczna na półkuli południowej. Była wtedy w okolicach swego peryhelium, jej warkocz rozciągał się na sferze niebieskiej na 30°. Około 20 grudnia 1948 roku kometa przestała być widoczna gołym okiem.

</doc>
<doc id="1602317" url="https://pl.wikipedia.org/wiki?curid=1602317" title="Ōgai Mori">
Ōgai Mori

 – japoński lekarz, naukowiec w dziedzinie medycyny, chirurg wojskowy, pisarz, dramaturg, poeta, tłumacz literatury europejskiej, współtwórca współczesnej literatury japońskiej, krytyk literatury i sztuki, reformator języka, wykładowca estetyki, historyk i dyrektor Cesarskich Muzeów i Bibliotek.
Życiorys.
Urodził się jako Rintarō Mori w Tsuwano w ówczesnej prowincji Iwami (ob. miasto Tsuwano, prefektura Shimane). Jego rodzina służyła od pokoleń jako lekarze hanu Tsuwano, klanu Kamei. Jako najstarszy syn został wysłany na naukę do konfucjańskiej akademii, gdzie uczył się tradycyjnej chińskiej medycyny. Ponadto, brał lekcje rangaku (zachodniej/holenderskiej medycyny). 
W 1872 roku, po restauracji Meiji i zniesieniu hanów, z całą rodziną przeniósł się do Tokio. Uczył się prywatnie języka niemieckiego, który wyparł język niderlandzki jako główny język edukacji medycznej. W latach 1875–1881 studiował na Wydziale Medycznym Uniwersytetu Tokijskiego. Po ukończeniu studiów pracował dla swojego ojca, ale ostatecznie podjął pracę w Ministerstwie Armii ("Rikugun-shō"). Zgodnie z jego zamiarami został w 1883 roku wysłany na dalsze studia w Niemczech.
Studiował tam cztery lata pod kierunkiem Maxa von Pettenkofera (1818–1901), Roberta Kocha (1843–1910) i innych wybitnych naukowców w Lipsku, Dreźnie, Monachium i Berlinie. Zainteresował się wówczas także europejską literaturą, filozofią, teatrem i sztuką. 
Doświadczenia i wiedza wyniesione z Europy pozwoliły mu na aktywne uczestnictwo w społecznych debatach dotyczących japońskiego przejścia do nowoczesności. Opowiadał się za krytyczną analizą zarówno tradycyjnej, jak i współczesnej wiedzy i starał się stworzyć globalną atmosferę naukową. Nie wahał się też atakować swoich przełożonych i medyczny establishment. Jako pisarz opublikował pionierskie prace, posługując się pseudonimem Ōgai. Pisał na tematy filozoficzne, zwłaszcza dotyczące estetyki. W 1889 roku założył własne pismo „Shigaramizōshi” („Więzy Literackie”, 1889–1894), opublikował swoje pierwsze poezje "Omokage" (Obrazy, 1889). 
Po wybuchu wojny chińsko-japońskiej (1894–1895) Mori służył w Korei, Mandżurii i na Tajwanie. Jako lekarz był świadkiem walk w czasie wojny z Rosją (1904–1905). 
Po powrocie z wojny z Rosją Mori został mianowany naczelnym chirurgiem sztabu i szefem Wydziału Medycznego w Ministerstwie Armii. Wprowadził szczepienia przeciw durowi brzusznemu w armii japońskiej i powołał Komisję Badania Chorób Beri-beri. Jednocześnie prowadził swoją działalność literacką, a jego willa z widokiem na morze stała się centralnym punktem życia literackiego w Tokio. W tej fazie swojej twórczości Mori stworzył wiele krótszych tekstów, ale są one trudne do sklasyfikowania. W doskonałej prozie poruszał napięcia między sztuką, nauką i polityką oraz odnosił się do doświadczeń społeczeństwa „w okresie przejściowym”. 
Śmierć cesarza Meiji w 1912 roku doprowadziła wielu intelektualistów do przeorientowania swoich poglądów. Mori zwrócił się ku historii Japonii i zaczął pisać narracje historyczne, aby zbadać kondycję ludzką w przednowoczesnej Japonii. Był też autorem pierwszej z serii biografii historycznych, w których pojawili się konfucjańscy uczeni i lekarze. Jednocześnie nadal tłumaczył klasyczną i współczesną literaturę europejską. Tylko w 1913 roku ukazały się jego przełomowe przekłady Makbeta Szekspira, Nory Ibsena i obu części Fausta Goethego. 
W 1915 roku złożył rezygnację z pracy w Ministerstwie Armii, na którą wyrażono zgodę w następnym roku.
Pod koniec 1917 roku Mori został mianowany dyrektorem generalnym muzeów cesarskich i dyrektorem cesarskiego archiwum. Podczas swojej kadencji promował działalność badawczą muzeów i dążył do ich kontaktów z publicznością. W 1919 roku powołano go na stanowisko dyrektora-założyciela Imperial Academy of Fine Arts ("Teikoku Bijutsu-in", ob. The Japan Art Academy). 
Jednym z życzeń zapisanych w jego testamencie było pochowanie go bez honorów państwowych.

</doc>
<doc id="1602319" url="https://pl.wikipedia.org/wiki?curid=1602319" title="Grom pobiedy">
Grom pobiedy

"Grom pobiedy" (ros. Бронепоезд "Гром победы") – lekki pociąg pancerny białych podczas wojny domowej w Rosji.
Został utworzony na północnym Kaukazie, ale nie wiadomo, kiedy to nastąpiło. Początkowo tam działał. Wchodził w skład 9 dywizjonu pociągów pancernych. We wrześniu 1919 r. wspierał natarcie wojsk białych na Kursk. Pod koniec października tego roku uczestniczył w walkach pod Orłem. W marcu 1920 r. w kolumnie pociągów pancernych przyjechał do Tuapse. 23 marca większość jego platform bojowych została zostawiona na stacji Gojtch. Reszta pociągu z 1 platformą bojową zabezpieczała odwrót wojsk białych w kierunku Soczi. 2 kwietnia doszło do ostatniej walki w rejonie stacji Loo, po czym pociąg zostawiono, a platformę wrzucono do morza.

</doc>
<doc id="1602320" url="https://pl.wikipedia.org/wiki?curid=1602320" title="Nowotwory przerzutowe">
Nowotwory przerzutowe



</doc>
<doc id="1602324" url="https://pl.wikipedia.org/wiki?curid=1602324" title="Pożary buszu w Wiktorii (2009)">
Pożary buszu w Wiktorii (2009)

Pożary buszu w Wiktorii w 2009, czarna sobota – seria pożarów w australijskim stanie Wiktoria w 2009 roku, w wyniku których zginęły 173 osoby, w 78 miastach i miejscowościach spłonęło ponad 2000 domów, najtragiczniejsza klęska żywiołowa w dziejach Australii.
Niektóre z pożarów zostały wzniecone przez podpalaczy, większość z nich ma jednak związek z niezwykłą falą upałów i rekordowo wysokimi temperaturami w Australii w tym czasie. Są to najgorsze pożary od czasu tzw. Ash Wednesday w 1983, kiedy w ciągu 12 godzin na terenach Australii Południowej i Wiktorii zapłonęło ponad 180 pożarów, powodując śmierć 75 osób. Pożary buszu w Australii, trudne do opanowania ze względu na pirofityczny charakter roślinności, klasyfikowane są według stopnia zagrożenia i możliwości ich ugaszenia. Na tej skali 100 punktów oznacza pożar niemożliwy do powstrzymania; pożary w 2009 zostały ocenione na 400 pkt.
Na przełomie stycznia i lutego 2009 na terenach południowo-wschodniej Australii miała miejsce fala upałów spowodowana przez bardzo wolno poruszający się wyż atmosferyczny, który powstał nad Morzem Tasmana w połączeniu z cyklonem tropikalnym znajdującym się w pobliżu północnego wybrzeża Australii Zachodniej i tropikalną strefą konwergencji w Queensland, co „zamknęło” gorące powietrze nad obszarami Australii Południowej i Wiktorii. W Adelaide przez 13 dni maksymalna temperatura przekraczała +33 °C (ustanowiono także nowy rekord najniższej temperatury – 29 stycznia minimalna temperatura w Adelajdzie wynosiła +33,9 °C o północy), w Mildura zanotowano 12 kolejnych dni z temperaturą maksymalną wynosząca ponad +40 °C, w Melbourne maksymalne temperatury przez 12 dni wynosiły ponad +28 °C, a 7 lutego zanotowano najgorętszy dzień, od czasu kiedy rozpoczęto prowadzić zapiski na ten temat w 1855 r. +46,4 °C. Rekordowe temperatury zanotowano także w Wagga Wagga (+45,2 °C) oraz Albury-Wodonga (+44,8 °C).
Pierwsze pożary miały miejsce w sobotę 7 lutego, szczególnie ucierpiały miasta Kinglake i Marysville, według jednego z raportów w Marysville ocalał tylko jeden dom. Pożary wybuchły także w pobliżu Melbourne i zagroziły niektórym dzielnicom tego miasta, zamknięto szereg linii kolejowych oraz trans-australijskie autostrady Hume Highway i Princes Freeway. Do czwartku 12 lutego większość pożarów wygasła bądź została opanowana ale dzień wcześniej w rejonie Beechworth wybuchło kilka nowych pożarów, najprawdopodobniej wznieconych specjalnie przez podpalaczy. Największym skupiskiem pożarów jest „Maroondah-Yarra Complex Fire” mniej więcej w dolinie rzeki Yarra, 30–50 km na wschód od centrum Melbourne.
Natychmiastową pomoc dla wszystkich osób dotkniętych pożarami zadeklarowali premier Wiktorii John Brumby oraz premier Australii Kevin Rudd, który obiecał także pomoc wojska australijskiego. Rzecznik prasowy policji stanu Wiktoria oświadczył, że złapani podpalacze mogą zostać oskarżeni o zabójstwo.
W Australii rozpoczęto zbieranie pieniędzy dla ofiar pożarów, tylko w ciągu dwóch pierwszych dni zebrano ponad 30 milionów dolarów, a do piątku 14 lutego zebrano ponad 100 milionów. W akcję zaangażowało się wiele australijskich gwiazd, m.in. piosenkarka Dannii Minogue.
W piątek 13 lutego zatrzymano pierwszą osobę oskarżoną o umyślne podpalenie buszu. 39-letni mężczyzna rozpalił pożar, w wyniku którego zginęło 21 osób i spaliło się 36 tys. hektarów.
W niedzielę 15 lutego wybuchły kolejne pożary w okolicach Dandenong Ranges National Park.
Niedziela 22 lutego została ogłoszona dniem żałoby narodowej
W poniedziałek i wtorek 23 i 24 lutego strażacy walczyli z pożarami na terenach przylegających do Melbourne.

</doc>
<doc id="1602326" url="https://pl.wikipedia.org/wiki?curid=1602326" title="Era Wikrama">
Era Wikrama



</doc>
<doc id="1602328" url="https://pl.wikipedia.org/wiki?curid=1602328" title="Kalendarz Wikrama">
Kalendarz Wikrama

Kalendarz Wikrama (dewanagari trl. wikramasamwat lub samwat) – system datowania ustanowiony według tradycji indyjskiej przez króla Wikramaditję w roku 58 p.n.e., po zwycięstwie nad Scytami (Śakami). Powszechnie jest określany jako tzw. era Wikrama. Ten system liczenia czasu przyjął się w całych zachodnich i północnych Indiach. Kalendarz Wikrama Samwat z lunarnymi miesiącami, ale słonecznym rokiem, jest obecnie oficjalnie przyjęty w Nepalu.
Pierwotnie był to kalendarz księżycowy, zawierający dwanaście miesięcy. Era Wikrama została jednak zreformowana około 1181 w celu powiązania z kalendarzem słonecznym. W efekcie utworzono kalendarz księżycowo-słoneczny zwany samwatsara.

</doc>
<doc id="1602333" url="https://pl.wikipedia.org/wiki?curid=1602333" title="Kalendarz hinduski">
Kalendarz hinduski



</doc>
<doc id="1602334" url="https://pl.wikipedia.org/wiki?curid=1602334" title="Komórki Ito">
Komórki Ito

Komórki Ito, komórki gwiaździste, komórki okołozatokowe – perycyty obecne w przestrzeniach okołozatokowych wątroby.
Oddają wypustki owijające się wokół naczynia zatokowego. Uważa się, że odgrywają istotną rolę w procesie włóknienia wątroby. Obok hepatocytów wytwarzają erytropoetynę. Mogą być selektywnie uwidocznione w specjalnym barwieniu chlorkami złota, ale również bez specjalnego barwienia, na podstawie małych kropli tłuszczu w cytoplazmie. Ponieważ krople te zawierają witaminę A, sądzi się, że komórki Ito mogą magazynować tę witaminę. Charakterystycznym markerem komórek Ito jest reelina, której ekspresja zwiększa się po uszkodzeniu miąższu wątroby. Aktywowana komórka Ito produkuje również kolagen (pod wpływem TGF-β, produkowanego przez hepatocyty i komórki Kupffera), co prowadzi do włóknienia miąższu. Embriologicznie pochodzą z grzebienia nerwowego.
Ten typ komórek opisał w 1951 roku japoński histolog Toshio Ito.

</doc>
<doc id="1602335" url="https://pl.wikipedia.org/wiki?curid=1602335" title="Relina">
Relina



</doc>
<doc id="1602336" url="https://pl.wikipedia.org/wiki?curid=1602336" title="Wikramasamwat">
Wikramasamwat



</doc>
<doc id="1602337" url="https://pl.wikipedia.org/wiki?curid=1602337" title="Samwat">
Samwat



</doc>
<doc id="1602339" url="https://pl.wikipedia.org/wiki?curid=1602339" title="Kåre Walberg">
Kåre Walberg

Kåre Walberg (ur. 3 lipca 1912 w Hamarze - zm. 29 lutego 1988 tamże) – norweski skoczek narciarski, brązowy medalista olimpijski.
Kariera.
Uczestniczył w zawodach w latach 30. i 40. XX wieku reprezentując klub Hamar Skiklubb. W 1931 został mistrzem Norwegii w kategorii juniorów w skokach narciarskich. Dzięki temu zakwalifikował się do reprezentacji Norwegii na mistrzostwa świata w Oberhofie odbywające się w tym samym roku. Zajął tam czwarte miejsce "ex aequo" ze swoim rodakiem Reidarem Andersenem, a pokonał między innymi Sigmunda Ruuda.
W 1932 wziął udział w igrzyskach olimpijskich w Lake Placid. Po pierwszej kolejce na trzecim miejscu znajdował się Sven Eriksson, jednakże w drugiej serii Walberg wyprzedził go o zaledwie 0,6 punktu zdobywając brązowy medal. Pozostałe miejsca na podium zajęli jego rodacy, zwyciężył Birger Ruud, a drugie miejsce zajął Hans Beck. Cztery lata później, podczas igrzysk olimpijskich w Garmisch-Partenkirchen zajął czwarte miejsce, przegrywając walkę o brązowy medal z Reidarem Andersenem o 1,8 punktu.
Ponadto w 1932 wygrał konkurs skoków na Holmenkollen ski festival w kategorii juniorów, a rok później wywalczył brązowy medal mistrzostw kraju.

</doc>
<doc id="1602340" url="https://pl.wikipedia.org/wiki?curid=1602340" title="Wybory parlamentarne w Islandii w 1991 roku">
Wybory parlamentarne w Islandii w 1991 roku

Wybory parlamentarne w Islandii odbyły się 20 kwietnia 1991.
Zwycięstwo w wyborach przypadło konserwatystom z Partii Niepodległości. Ich lider Davíð Oddsson został premierem, tworząc rząd koalicyjny z Partią Socjaldemokratyczną.
Do Alþingi nie dostała się Partia Obywateli ("Borgaraflokkurinn"), która w poprzedniej kadencji miała siedmiu deputowanych. Swój jedyny mandat utraciło również Stowarzyszenie na rzecz Równości i Sprawiedliwości Społecznej ("Samtök um jafnrétti og félagshyggju").

</doc>
<doc id="1602341" url="https://pl.wikipedia.org/wiki?curid=1602341" title="Linia kolejowa nr 359">
Linia kolejowa nr 359

Linia kolejowa nr 359 – linia kolejowa o długości 69,654 km łącząca stację Leszno ze stacją Zbąszyń.

</doc>
<doc id="1602344" url="https://pl.wikipedia.org/wiki?curid=1602344" title="Vittorio Alfieri">
Vittorio Alfieri

Vittorio Alfieri (ur. 16 stycznia 1749 w Asti, zm. 8 października 1803) – włoski pisarz. Dramaturg uznawany za "ojca włoskiej szkoły dramatycznej" (np. "Saul", 1782), autor poezji i pism politycznych ("Della tirannide", 1789). W swoich dramatach, opartych głównie na mitologii greckiej, Alfieri poruszał problem tyranii i jej przezwyciężenia. Jego zamiarem było danie Włochom dramatów porównywalnych z osiągnięciami innych narodów. Alfieri pisał też komedie, satyry, sonety i epigramaty.
Wspomniana tragedia "Saul" została przełożona na język polski przez Karola Łopuszańskiego. Jest ona uważana za największą klasyczną włoską tragedię. Własną wersję sztuki Alfieriego wydał Wojciech Bogusławski.

</doc>
<doc id="1602345" url="https://pl.wikipedia.org/wiki?curid=1602345" title="Halvor Næs">
Halvor Næs

Halvor Næs (ur. 19 kwietnia 1928 r. w Trysil, zm. 13 października 2022) – norweski skoczek narciarski.
Startował na Igrzyskach Olimpijskich w Oslo w 1952, na których wywalczył czwarte miejsce. W 1953 roku wziął udział w pierwszej edycji Turnieju Czterech Skoczni. Wygrał pierwszy konkurs - w Bischofshofen, a w pozostałych plasował się na czwartym miejscu. Wyniki te pozwoliły mu zająć drugie miejsce w klasyfikacji generalnej turnieju za Austriakiem, Josefem Bradlem.
Næs wielokrotnie startował w konkursach skoków narciarskich w ramach Festiwalu Narciarskiego w Holmenkollen – najwyższą pozycję w tej imprezie zajął w 1952 roku, kiedy uplasował się na najniższym stopniu podium, rok później był czwarty. W 1964 został odznaczony medalem Holmenkollen.
W 1951 roku zdobył trzecie miejsce w konkursie skoków narciarskich na Szwedzkich Igrzyskach Narciarskich.
W 1957 roku wywalczył złoty medal na mistrzostwach Norwegii, zdobył też brąz w 1960 i 1961 roku.

</doc>
<doc id="1602346" url="https://pl.wikipedia.org/wiki?curid=1602346" title="Charles Moore (lekkoatleta)">
Charles Moore (lekkoatleta)

Charles Hewes Moore Jr. (ur. 12 sierpnia 1929 w Coatesville, zm. 8 października 2020 w Laporte) – amerykański lekkoatleta, płotkarz, mistrz i wicemistrz olimpijski.
Specjalizował się w biegu na 400 metrów przez płotki. Był mistrzem Stanów Zjednoczonych (AAU) na tym dystansie od 1949 do 1952. Zdobył również akademickie mistrzostwo USA (NCAA) na 440 jardów w 1949 i na 220 jardów przez płotki w 1951 podczas studiów na Cornell University.
Na igrzyskach olimpijskich w 1952 w Helsinkach zwyciężył w biegu na 400 metrów przez płotki. Wraz z kolegami (Ollie Matsonem, Gene’em Cole i Malem Whitfieldem) zdobył również srebrny medal w sztafecie 4 × 400 metrów.
Po zakończeniu kariery sportowej pracował na kierowniczych stanowiskach w przedsiębiorstwach przemysłowych, a także był szefem lekkiej atletyki na Cornell University i prezesem Intercollegiate Association of Amateur Athletics of America.
Jego ojciec, Charles Moore sr. był rezerwowym zawodnikiem w biegu na 110 metrów przez płotki podczas VIII Letnich Igrzysk Olimpijskich w 1924 w Paryżu.

</doc>
<doc id="1602347" url="https://pl.wikipedia.org/wiki?curid=1602347" title="Linia kolejowa nr 817">
Linia kolejowa nr 817

Łącznica kolejowa nr 817 – łączy przystanek kolejowy Leszno Grzybowo ze stacją kolejową Leszno. Omija wiadukt nad drogą wojewódzką nr 309, dawniej drogą krajową nr 5. Dawniej wykorzystywana dla ruchu towarowego. Nieczynna dla ruchu.
W 2014 r. rozebrana.

</doc>
<doc id="1602349" url="https://pl.wikipedia.org/wiki?curid=1602349" title="Bitwa na Przylądku Czuwaszskim">
Bitwa na Przylądku Czuwaszskim

Bitwa na Przylądku Czuwaszskim (26 października 1582) wygrana przez Kozaków rosyjskich dowodzonych przez atamana Jermaka Timofiejewicza finansowanych przez kupców rosyjskich Stroganowów doprowadziła do osłabienia, a w konsekwencji upadku Chanatu Syberyjskiego i umożliwiła Rosji podbój całej Syberii.
Bitwa.
W związku z uszkodzeniami twierdzy Kaszłyk Tatarzy zdecydowali się stawić czoła wojskom kozackim za fortyfikacjami polowymi na brzegu rzeki Irtysz. Tatarski chan Kuczum liczył, że umocnienia z pni drzew oraz wały ziemne zapewnią jego wojskom ochronę przed bronią palną przeciwnika. Kuczum zamierzał również wykorzystać na tej pozycji swoje nieliczne działa, jednak nie zdołano ich odpalić w trakcie bitwy. Gdy Kozacy osiągnęli brzeg rzeki, ostrzelali wojska syberyjskie, które pod dowództwem Mametkula (brata lub wedle innych źródeł syna Kuczuma) rozpoczęły kontratak. Przewaga technologiczna Kozaków wyposażonych w broń palną doprowadziła do dużych strat Tatarów, których główną bronią były myśliwskie łuki. Myśliwi, którzy stanowili główny trzon armii syberyjskiej, nie brali wcześniej udziału w bitwach z użyciem broni palnej. Mametkul próbował zebrać wokół siebie rozbite ostrzałem wojska, jednak został ranny i ewakuowany z pola bitwy. W wyniku zastosowania broni palnej oraz utraty wodza, Tatarzy wpadli w panikę, którą spotęgowała jeszcze ucieczka posiłków ostiackich. Zamęt w szeregach przeciwników wykorzystali Kozacy, którzy wdarli się na szańce przeciwnika. Kuczum, obserwujący ze wzgórza przebieg walki, uznał, że bitwa jest przegrana i uciekł do swojej stolicy w celu ewakuacji rodziny oraz dobytku. Armia Jermaka odniosła zwycięstwo w bitwie.
Rezultaty.
Wygrana bitwa umożliwiła Kozakom zdobycie stolicy Chanatu Syberyjskiego – Kaszłyku (Sybiru), a w konsekwencji podbicie w ciągu kilku najbliższych lat całego Chanatu Syberyjskiego i przyłączenie go do Rosji. Dalsze konsekwencje to rosyjski podbój olbrzymich ziem za Uralem, który doprowadził do powstania imperium rosyjskiego obejmującego obszary Syberii oraz Dalekiego Wschodu.

</doc>
<doc id="1602351" url="https://pl.wikipedia.org/wiki?curid=1602351" title="Yme">
Yme

Yme - pole wydobywcze ropy naftowej na Morzu Północnym ok. 100 km od brzegu na południowy zachód od Stavanger. 
Zostało odkryte w 1987 r., a jego eksploatacja prowadzona w latach 1996-2001 pozwoliła na wydobycie ok. 8 mln m sześc. ropy. Eksploatacji tej zaniechano jednak ze względu na nieopłacalność przy ówczesnych kosztach oraz cenach ropy.
Właścicielem 20 proc. pola wydobywczego Yme jest od grudnia 2008 r. Spółka Lotos Exploration and Production Norge AS w całości zależna od Petrobalticu.
Ponowne rozpoczęcie wydobycia planowane jest na II kw. 2012 r. i przewiduje się uzyskanie z pola Yme przez Grupę Lotos początkowo około 1 mln t surowca rocznie, w 2015 około 2 mln t rocznie.
Operatorem na polu Yme jest spółka Talisman Energy Norge AS.

</doc>
<doc id="1602353" url="https://pl.wikipedia.org/wiki?curid=1602353" title="Wybory parlamentarne w Islandii w 1987 roku">
Wybory parlamentarne w Islandii w 1987 roku

Wybory parlamentarne w Islandii odbyły się 25 kwietnia 1987. Po raz pierwszy wybierano parlament 63-osobowy (poprawka do konstytucji z 1984 r. podniosła liczbę posłów z 60 do 63).
Przed wyborami doszło do rozłamu w Partii Niepodległości. Albert Guðmundsson, były minister w rządzie Steingrímura Hermannssona zmuszony do rezygnacji wskutek skandalu podatkowego, założył własne ugrupowanie pod nazwą Partia Obywateli ("Borgaraflokkurinn"). Nowa partia wprowadziła do Alþingi siedmiu deputowanych, osłabiając Partię Niepodległości, która straciła pięć mandatów.
Wybory przyniosły wzrost poparcia dla lewicy. Dodatkowe miejsca w Alþingi zdobyła Partia Socjaldemokratyczna oraz Lista Kobiet. Nowe lewicowe ugrupowanie Stowarzyszenie na rzecz Równości i Sprawiedliwości Społecznej ("Samtök um jafnrétti og félagshyggju") zdobyło jeden mandat.

</doc>
<doc id="1602355" url="https://pl.wikipedia.org/wiki?curid=1602355" title="Mistrzostwa Polski w tenisie stołowym">
Mistrzostwa Polski w tenisie stołowym

Mistrzostwa Polski w tenisie stołowym – coroczne ogólnopolskie zawody tenisowe, które organizowane są pod egidą Polskiego Związku Tenisa Stołowego. Po raz pierwszy imprezę rozegrano w 1933 roku.
Dotychczas najwięcej tytułów mistrzowskich wśród mężczyzn zdobył Lucjan Błaszczyk (33), natomiast wśród kobiet Danuta Szmidt-Calińska (45).
Mistrzostwa odbywały się przed II wojną światową w latach 1933–1939, a po jej zakończeniu nieprzerwanie od 1946 roku.
Multimedaliści.
Zestawienie zawodników z minimum 30 medalami.
Wielokrotni mistrzowie Polski w grze pojedynczej.
Zestawienie zawodników z minimum 5 tytułami.
Wielokrotne mistrzynie Polski w grze pojedynczej.
Zestawienie zawodniczek z minimum 4 tytułami.

</doc>
<doc id="1602356" url="https://pl.wikipedia.org/wiki?curid=1602356" title="Rada Państwa (Austria)">
Rada Państwa (Austria)

Rada Państwa () – istniejący w latach 1861–1918 dwuizbowy parlament austriacki, od 1867 obejmujący wyłącznie austriacką część monarchii austro-węgierskiej – tzw. Przedlitawię.
Historia.
Pierwsza instytucja austriacka o takiej nazwie pojawiła się po Wiośnie Ludów w konstytucji marcowej nadanej krajowi w 1849, jako ciało doradcze cesarza, którego członkowie byli przezeń powoływani. I chociaż konstytucja nie weszła w życie, Rada Państwa została powołana. W marcu 1860, po upadku absolutystycznych rządów premiera Aleksandra von Bacha, wkraczając na drogę reform liberalnych Cesarstwa Austriackiego, cesarz zgodził się na uzupełnienie Rady Państwa o mianowanych przez siebie przedstawicieli sejmów krajowych oraz pewne rozszerzenie ich kompetencji. Przyjęty krótko później tzw. dyplom październikowy ustanawiał Radę Państwa jako organ parlamentarny, mający w kompetencjach wyłącznie sprawy ogólnopaństwowe. Uniknięto jednak stosowania nazwy "Reichstag" (tj. parlament, sejm), ponieważ organ miał być reprezentacją sejmów krajowych (członkowie Rady Państwa mieli być ich delegatami, a nie pochodzić z wyborów). Postanowiono też, że Rada Państwa może obradować jako szersza (w sprawach dotyczących całej monarchii) oraz ściślejsza (bez udziału Węgier, gdy sprawy ich nie dotyczyły).
Po kilku miesiącach w 1861 regulację tę zmienił tzw. patent lutowy przyznający Radzie Państwa szersze kompetencje w sprawach lokalnych (dotyczących poszczególnych krajów koronnych – w takim zakresie, w jakim nie zostały one wprost zastrzeżone do kompetencji sejmów krajowych). Zgodnie z postanowieniami patentu, Rada Państwa składała się z Izby Panów ("Herrenhaus") oraz Izba Posłów ("Abgeordnetenhaus"). W skład Izby Panów wchodzili arcybiskupi i biskupi z tytułami książęcymi, a także powołani przez cesarza przedstawiciele arystokracji i zasłużeni politycy, ludzie nauki i sztuki. Izba Posłów składała się z delegatów sejmów krajowych. Rada Państwa miała kompetencje ustawodawcze, ale każda ustawa wymagała zgody obu izb oraz sankcji cesarskiej. Miała się zbierać corocznie, a jej sesje zwoływał i zamykał cesarz. Cesarz powoływał także prezydenta i wiceprezydentów Izby Panów, w Izbie Poselskiej pochodzili oni z wyboru.
Rada Państwa zebrała się po raz pierwszy w kwietniu 1861. Nie zdołała ona jednak funkcjonować całkowicie zgodnie z zamierzeniami, zbierała się jedynie jako rada „ściślejsza” – w jej składzie nie znaleźli się posłowie węgierscy, gdyż Węgrzy żądali powrotu do konstytucji z 1848, zapewniającej im odrębność w polityce wewnętrznej i odmawiali przysyłania swoich posłów (raz tylko pojawili się delegaci z Siedmiogrodu).
Przebudowa monarchii habsburskiej, jaka nastąpiła w 1867 oznaczała także zmiany w składzie Rady Państwa. Wskutek podziału monarchii na dwa niemal całkowicie odrębne organizmy państwowe (Austrię i Węgry, tj. Przedlitawię i Zalitawię), Rada Państwa stała się organem obejmującym ziemie austriackie – nie zajmującym się sprawami krajów Korony św. Stefana i nie obsyłanym przez delegatów z tych krajów, co potwierdziła konstytucja grudniowa. Sposób ustalania składu Rady nie uległ jednak zmianom. Rada wyposażona została, jak poprzednio, w kompetencje ustawodawcze oraz uchwalania budżetu państwa. Z Rady Państwa oraz parlamentu węgierskiego desygnowano specjalne delegacje, których celem było zajmowanie się sprawami wspólnymi dla monarchii austro-węgierskiej, tj. polityką zagraniczną, celną oraz kwestiami wojskowymi.
Zmiana ustroju Rady Państwa nastąpiła dopiero w 1873. Premier Adolf von Auersperg doprowadził do wprowadzenia bezpośrednich wyborów do Izby Poselskiej (m.in. z powodu nie wysyłania nań delegatów przez czeski sejm krajowy, domagający się przyznania Czechom w ramach monarchii statusu podobnego Węgrom). Jej przedstawiciele odtąd nie mieli być powoływani przez sejmy krajowe spośród ich członków, a wybierani w wyborach bezpośrednich na sześcioletnie kadencje. Jednak prawo wyborcze pozostało analogiczne, jak w dotychczasowych wyborach do sejmów krajowych – czynne prawo wyborcze przysługiwało jedynie części społeczeństwa (i to stosunkowo niewielkiej), podzielonej na cztery kurie o różnej sile głosu (liczba posłów wybieranych w poszczególnych kuriach nie była uzależniona od ilości wyborców do niej należących):
Także liczba posłów przypisanych do poszczególnych krajów koronnych nie stanowiła stałego wskaźnika w stosunku do ilości ich mieszkańców czy wyborców, promując kraje niemieckojęzyczne.
W 1882 wskutek społecznych żądań poszerzenia prawa wyborczego, premier Edward von Taaffe mimo oporu konserwatystów, doprowadził do obniżenia progu podatkowego oznaczającego zakwalifikowanie się do dwóch niższych kurii. W 1893 Taaffe podjął próbę całkowitego zniesienia cenzusu podatkowego w dwóch niższych kuriach, co jednak się nie powiodło z uwagi na sprzeciw zarówno konserwatystów, jak i liberałów. Podobny projekt zdołał przeprowadzić w 1896 premier Kazimierz Badeni: liczba członków Izby Poselskiej została powiększona z 373 do 425 – dodatkowych 72 posłów było wybieranych w nowo utworzonej piątej kurii, powszechnej, obejmującej wszystkich obywateli mających ukończone 24 lata. Oznaczało to wprowadzenie zasady wyborów powszechnych (choć w wyborach wciąż nie mogły uczestniczyć kobiety). Jednocześnie w nowej V kurii mogli głosować wszyscy należący do pozostałych kurii, co wprowadzało zasadę głosu pluralnego dla tych osób.
Kolejna reforma wyborcza nastąpiła w 1907, nie tylko powiększono liczbę posłów do 516, ale przede wszystkim zniesiono system kurialny, wprowadzając zasadę wyborów równych. Duże kontrowersje budził jednak podział kraju na okręgi wyborcze i liczba przypisanych do nich mandatów. Niemcy domagali się, by przyznać im liczbę mandatów proporcjonalną do ich udziału w podatkach stanowiących dochód budżetu państwa (63% podatków, podczas gdy stanowili ok. 35% ludności). W efekcie, choć stosowano na ogół proporcje zaludnienia, pewne uprzywilejowanie zdobyli m.in. Niemcy czy Polacy w Galicji.
Ostatni raz Rada Państwa zebrała się w latach 1917–1918, po trzyletniej przerwie wywołanej I wojną światową. W listopadzie 1918 jej przedstawiciele z ziem austriackich stanowili skład prowizorycznego zgromadzenia narodowego Austrii.
Charakterystyka.
Początkowo obrady Izby Poselskiej były zdominowane przez tradycyjne frakcje polityczne (konserwatystów i liberałów), które jednak stopniowo traciły znaczenie. Kolejne reformy systemu wyborczego doprowadziły do pojawienia się i stopniowego uzyskania dominacji przez nowe siły (chadeków, socjaldemokratów czy ruch wszechniemiecki). Mozaika polityczna Izby Poselskiej była jednak bardziej skomplikowana, bo na podziały ideologiczne nakładały się także podziały narodowościowe, co z biegiem czasu coraz częściej wpływało na nieustające zmiany rządów wywołane trudnościami w zorganizowaniu stabilnej większości parlamentarnej. Prowadziło to do coraz częstszego wykorzystywania przez rząd możliwości wydawania dekretów (w formie cesarskich rozporządzeń), których wydawanie konstytucja grudniowa dopuszczała w razie naglącej konieczności w okresie, w którym Rada Państwa nie jest zebrana.
Tryb pracy Izby Poselskiej był bardzo nieefektywny. Każdy z kilku setek posłów miał nieograniczone prawo do głosu (nie tylko prawo do wystąpienia na forum Izby, ale także brak limitów czasu wystąpienia), mógł też przemawiać – mimo braku oficjalnych tłumaczy – w wybranym przez siebie języku monarchii (choć stenogramy obrad sporządzano po niemiecku). Co więcej, z biegiem czasu zanikała kultura obradowania, tak że pojawiały się pomysły coraz bardziej drastycznych środków dyscyplinarnych wobec łamiących obyczaje posłów (np. tzw. „Lex Falkenhayn” z 1897 r. pozwalający na wykluczenie posła z obrad na pewien czas).
Prawie cały okres istnienia Reichsratu przypada na okres panowania cesarza Franciszka Józefa. Był on sceptycznie nastawiony wobec tej instytucji, w szczególności wobec zwiększania za jej pośrednictwem wpływu społeczeństwa na rządy w państwie (w związku z postępującym stopniowo procesem demokratyzacji systemu wyborczego). Z tego też powodu unikał on wizyt w Reichsracie, mowy tronowe wygłaszając najczęściej w Hofburgu. Wpływ cesarza na działalność Rady był dość duży, głównie za sprawą Izby Panów, na której skład miał on największy wpływ (jej członkowi stanowili przedstawiciele arystokracji, zwykle lojalni wobec monarchii, oraz osoby z cesarskiej nominacji).
Siedziba.
Siedzibą Rady Państwa był Wiedeń (jedynie obradujące w sprawach wspólnych Delegacje zbierały się co roku naprzemiennie w Wiedniu i Budapeszcie). Początkowo Rada Państwa nie posiadała swojego gmachu, ten wzniesiono dopiero w 1883 r. (przy wiedeńskim Ringu). Wcześniej Izba Panów swoje obrady toczyła w gmachu sejmu krajowego Dolnej Austrii, a Izba Poselska w prowizorycznym, drewnianym budynku nazywanym „teatrem Schmerlinga”.

</doc>
<doc id="1602357" url="https://pl.wikipedia.org/wiki?curid=1602357" title="Reichsrat">
Reichsrat



</doc>
<doc id="1602358" url="https://pl.wikipedia.org/wiki?curid=1602358" title="Benediktos Adamantiades">
Benediktos Adamantiades

Benediktos Adamantiades (, ur. 1875 w Bursie, zm. 1962 w Atenach) – grecki lekarz. Studiował medycynę w Szkole Medycznej Uniwersytetu w Atenach, następnie specjalizował się w okulistyce w Paryżu w Hôtel-Dieu u M. DeLapersonne i w Quinze Vingts u Armanda Trousseau. Z powodu I wojny światowej zmuszony był wrócić do rodzinnej Bursy; służył w wojsku tureckim podczas walk o Dardanele jako lekarz wojskowy. W 1930 roku przedstawił przypadek choroby znanej dziś jako choroba Behçeta albo choroba Adamantiadesa-Behçeta. W jego dorobku naukowym znajduje się ponad 150 prac. W 1931 roku założył Greckie Towarzystwo Oftalmologiczne.
Miał adoptowaną córkę, Evgenię Rangavi, która została później pierwszą grecką okulistką.

</doc>
<doc id="1602361" url="https://pl.wikipedia.org/wiki?curid=1602361" title="Kirk Franklin">
Kirk Franklin

Kirk Franklin (ur. 26 stycznia 1970 w Fort Worth w Teksasie w USA) – amerykański piosenkarz, twórca muzyki gospel i CCM.

</doc>
<doc id="1602363" url="https://pl.wikipedia.org/wiki?curid=1602363" title="Make it Right">
Make it Right

Make it Right – czwarty singel brytyjskiego zespołu muzycznego Anathema.
Twórcy.
Opracowano na podstawie materiału źródłowego.

</doc>
<doc id="1602365" url="https://pl.wikipedia.org/wiki?curid=1602365" title="Trzy cienie">
Trzy cienie

Trzy cienie (tytuł oryginału: "Trois Ombres") – francuski komiks autorstwa Cyrila Pedrosy, opublikowana w 2007 przez wydawnictwo Delcourt, a po polsku w 2009 roku przez Kulturę Gniewu.
Fabułą.
"Trzy cienie" to opowiedziana w formie baśni historia kilkuletniego Joachima i jego rodziców: Lisy i Louisa, którzy wiodą sielskie życie w spokojnej dolinie do czasu, gdy w pobliżu ich domostwa pojawia trzech zakapturzonych jeźdźców. Rodzice domyślają się, że trzy cienie przybyły, aby odebrać im synka. Lisa wydaje się z tym pogodzona, jednak Louis za wszelką cenę pragnie uchronić Joachima przed wczesną śmiercią i oszukać przeznaczenie. Ucieka wraz z malcem, ścigany przez jeźdźców. Zarówno dla ojca, jak i syna będzie to podróż pełna niebezpieczeństw, stawiająca obu w obliczu okrucieństwa ludzi i nieuchronności losu.
Odbiór i nagrody.
"Trzy cienie" otrzymały pozytywne opinie czytelników i recenzentów. Zostały zakwalifikowane do głównej selekcji na Międzynarodowym Festiwalu Komiksu w Angoulême w 2008. Oprócz tego komiks zwyciężył w konkursie "Najlepszy komiks francuskojęzyczny Festiwalu w Angoulême – polski wybór 2008".

</doc>
<doc id="1602367" url="https://pl.wikipedia.org/wiki?curid=1602367" title="Brasil Open 2009">
Brasil Open 2009

Brasil Open 2009 – tenisowy turniej ATP World Tour rangi ATP World Tour 250 z cyklu Brasil Open rozgrywany w dniach 9–15 lutego 2009 roku w Costa do Sauipe na kortach ziemnych o puli nagród 562 500 dolarów amerykańskich.

</doc>
<doc id="1602370" url="https://pl.wikipedia.org/wiki?curid=1602370" title="Boris Sidis">
Boris Sidis

Boris Sidis (ur. 12 października 1867 w Berdyczowie, zm. 24 października 1923 w Portsmouth) – rosyjsko-amerykański lekarz psycholog i psychiatra. Założyciel New York State Psychopathic Institute i czasopisma „Journal of Abnormal Psychology”.
Ojciec cudownego dziecka, Williama.

</doc>
<doc id="1602372" url="https://pl.wikipedia.org/wiki?curid=1602372" title="Dywizjon Żandarmerii KOP">
Dywizjon Żandarmerii KOP

Dywizjon Żandarmerii KOP (dżand. KOP) – „organ żandarmerii Korpusu Ochrony Pogranicza – jednostka organizacyjna, wyszkoleniowa i macierzysta”.
Historia dywizjonu.
Od kwietnia 1925 roku dowództwo KOP zabiegało o utworzenie w strukturze korpusu wojskowego organu bezpieczeństwa - dywizjonu Żandarmerii Wojskowej. Dwukrotnie szef Sztabu Generalnego opiniował wnioski negatywnie. Argumentował między innymi: "KOP, będąc organem bezpieczeństwa powołanym do czuwania nad ładem i porządkiem, nie potrzebuje dodatkowego wewnętrznego organu służącego do analogicznych funkcji".
Dywizjon Żandarmerii KOP został sformowany latem 1927 roku na podstawie rozkazu L.dz. KOP 268/Tjn.Og.Org. z dnia 15 stycznia 1927 roku, jako samodzielna, liniowa, jednostka nieewidencyjna wojska utrzymywana z budżetu KOP. Oficerowie pełniący służbę w dywizjonie pozostawali na ewidencji kadry oficerów żandarmerii, natomiast podoficerowie i szeregowcy na ewidencji macierzystych dywizjonów żandarmerii. Jednostka funkcjonowała na podstawie "„Tymczasowej Organizacji Dywizjonu Żandarmerii KOP”" wydanej przez Ministerstwo Spraw Wewnętrznych (L.dz. 2000/Tj.27/Og.Org.).
Dywizjon wraz z podporządkowanymi pododdziałami stacjonował na terenie Okręgu Korpusu Nr I, II, III, VI i IX. Dowódca dywizjonu pełnił równocześnie funkcję szefa żandarmerii w Dowództwie KOP. Jednostka nie posiadała sztandaru i odznaki pamiątkowej. Oficerowie i podoficerowie od roku 1931 roku mogli otrzymać odznakę pamiątkową Żandarmerii. W 1939 roku zamierzano wprowadzić do użytku „Znak Służbowy Żandarmerii”. Znaki miały być numerowane. Dla dżand. KOP przewidziano numery od 12.000 do 12.999.
W 1929 „za zasługi w służbie granicznej Korpusu Ochrony Pogranicza” odznaczeni zostali Brązowym Krzyżem Zasługi: st. wachm. Karol Braidicz, st. wachm. Stanisław Cyran, st. wachm. Franciszek Korbecki, tyt. st. wachm. Władysław Bilski i wachm. Jakub Work.
3 maja 1932 Prezydent RP nadał Krzyż Niepodległości wachm. Karolowi Hübsch.
W dniach 20-21 stycznia 1936 roku dowódca dywizjonu przeprowadził przegląd zwyczajny Posterunku Żandarmerii przy Batalionie KOP „Słobódka”, którego dowódcą był starszy wachmistrz Władysław Turkiewicz. Dowódca dywizjonu w czasie przeglądu stwierdził, że „lokal, w którym mieści się posterunek niezły szczególnie wobec ciężkich warunków zakwaterowania w Słobódce. Położony w dobrym miejscu przy drodze prowadzącej z koszar do miasteczka. Mimo dużych możliwości, które stwarza dobry lokal, porządek koszarowy stanowczo niedostateczny, jak również niedostateczny jest stan czystości”. Podpułkownik Jagodziński zauważył, że te same uchybienia wytknął 28 grudnia 1935 roku porucznik Głowacki, pełniący obowiązki dowódcy plutonu. 28 stycznia 1936 roku odpisy protokołów zostały rozesłane wszystkim dowódcom plutonów z poleceniem przekazania ich podległym posterunkom, i "„zwróceniem uwagi podkomendnym na błędy wytknięte przez Pana Dowódcę Dyonu Żand. w protokole przeglądu”". 31 stycznia 1936 roku dowódca Plutonu Żandarmerii przy Dowództwie Brygady KOP „Podole”, kapitan Stanisław Roszkiewicz przesyłając odpis protokołu zaznaczył, że "„nie będę już operował słowami i wydawał całą masę rozkazów i pouczeń, ale winnych wykroczeń pociągnę do odpowiedzialności dyscyplinarnej (...)”".
Na podstawie zarządzenia dowódcy KOP L.500/Tjn.Og.Org/37 Reorganizacja KOP „R.3” I Faza z 23 lutego 1937 roku skład dywizjonu został zmniejszony z sześciu do czterech plutonów żandarmerii („Tarnopol”, „Łuniniec”, „Grodno” i „Wilejka”). Przeprowadzona reorganizacja wynikała z likwidacji trzech dowództw brygad KOP („Nowogródek”, „Wilno” i „Wołyń”) i pułku KOP „Czortków”, utworzeniem pułków KOP „Snów”, „Wilno” i „Zdołbunów” oraz usamodzielniem pułków KOP „Głębokie”, „Sarny”, „Wilejka” i „Wołożyn”.
Liczba posterunków uległa zwiększeniu. Cztery posterunki z plutonu żandarmerii przy Brygadzie KOP „Wołyń” zostały podporządkowane dowódcy plutonu żandarmerii przy Brygadzie KOP „Podole”, który został przemianowany na pluton żandarmerii KOP „Tarnopol”.
Dotychczasowy pluton żandarmerii przy Brygadzie KOP „Polesie” został przemianowany na pluton żandarmerii KOP „Łachwa” i powiększył swój skład o trzy plutony ze zlikwidowanego plutonu żandarmerii przy Brygadzie KOP „Nowogródek” oraz nowe posterunki żandarmerii KOP „Sarny” i „Tynne”.
Kolejne dwa posterunki dotychczasowego plutonu żandarmerii przy Brygadzie KOP „Nowogródek” weszły w skład plutonu żandarmerii przy Brygadzie KOP „Wilno”, który został przemianowany na pluton żandarmerii KOP „Wilejka” i przeniesiony z Wilna do Wilejki. W skład plutonu weszły również nowe posterunki żandarmerii „Głębokie” i „Wilejka” utworzone przy dowództwach pułków KOP noszących te same nazwy.
Dotychczasowy pluton żandarmerii przy Brygadzie KOP „Grodno” został przemianowany na pluton żandarmerii KOP „Grodno”. Dowódcy tego plutonu podporządkowano trzy posterunki z byłego plutonu żandarmerii przy Brygadzie KOP „Wilno”. Utworzono nowy posterunek żandarmerii w Oranach, natomiast zlikwidowano posterunek żandarmerii przy Centralnej Szkole Podoficerów KOP w Osowcu.
W kwietniu 1939 roku dokonano kolejnych zmian organizacyjnych:
Tymczasowa organizacja i obsada personalna dżand KOP w 1927 roku.
Dowództwo Dywizjonu Żandarmerii KOP w Warszawie
Pluton Żandarmerii przy 1 Brygadzie Ochrony Pogranicza w Zdołbunowie
Pluton Żandarmerii przy 2 Brygadzie Ochrony Pogranicza w Baranowiczach
Pluton Żandarmerii przy 3 Brygadzie Ochrony Pogranicza w Wilejce
Pluton Żandarmerii przy 4 Brygadzie Ochrony Pogranicza w Czortkowie
Pluton Żandarmerii przy 5 Brygadzie Ochrony Pogranicza w Łachwie
Pluton Żandarmerii przy 6 Brygadzie Ochrony Pogranicza w Wilnie
Organizacja pokojowa dżand. KOP w 1929 roku.
W związku z reorganizacją brygad KOP, dowódca KOP zatwierdził nowy skład organizacyjny dywizjonu żandarmerii. Dywizjon miał składać się z sześciu plutonów o zmiennej ilości posterunków przydzielonych do poszczególnych brygad. Posterunki żandarmerii 10, 5, 1 i 7 batalionu KOP zostały organizacyjnie wcielone do plutonu żandarmerii Brygady KOP „Wilno”. Posterunki 6 i 28 batalionu KOP do plutonu żandarmerii Brygady KOP „Nowogródek”.
Plutony i posterunki żandarmerii&lt;br&gt;
pluton żandarmerii przy Brygada KOP „Podole” w Tarnopolu (tymczasowo w Czortkowie)
pluton żandarmerii przy Brygadzie KOP „Wołyń” w Łucku (tymczasowo w Zdołbunowie)
pluton żandarmerii przy Brygadzie KOP „Polesie” Brześciu nad Bugiem (tymczasowo w Łachwie)
pluton żandarmerii przy 2 Brygadzie KOP „Nowogródek” tymczasowo w Baranowiczach
pluton żandarmerii przy Brygadzie KOP „Wilno” w Wilnie
pluton żandarmerii przy Brygadzie KOP „Grodno” w Grodnie
Organizacja i dyslokacja pokojowa dywizjonu w 1939 roku.
Organizacja i dyslokacja pokojowa dywizjonu w 1939 roku (obok nazwy jednostki organizacyjnej, w cudzysłowie podano numer kryptonimu).

</doc>
<doc id="1602374" url="https://pl.wikipedia.org/wiki?curid=1602374" title="Pressure">
Pressure

Pressure - singel brytyjskiego zespołu muzycznego Anathema. Nie został nigdy wydany ze względu na brak zainteresowania ze strony MTV i stacji radiowych. Przez to wytwórnia Music For Nations zdecydowała, by ostatecznie nie wydawać tego singla.

</doc>
<doc id="1602375" url="https://pl.wikipedia.org/wiki?curid=1602375" title="Flåm">
Flåm

Flåm – norweska miejscowość w gminie Aurland, w regionie Sogn og Fjordane.
W miejscowości żyje około 450 mieszkańców.
W Flåm znajduje się końcowa stacja kolejki Flåmsbana biegnąca do Myrdal, gdzie łączy się z główną trasą Bergensbanen.

</doc>
<doc id="1602376" url="https://pl.wikipedia.org/wiki?curid=1602376" title="Notiomystis cincta">
Notiomystis cincta



</doc>
<doc id="1602377" url="https://pl.wikipedia.org/wiki?curid=1602377" title="Sebastian Siebrecht">
Sebastian Siebrecht

Sebastian Siebrecht (ur. 16 kwietnia 1973 w Herdecke) – niemiecki szachista, arcymistrz od 2008 roku.
Kariera szachowa.
W szachy gra od 11. roku życia. Czterokrotnie (1994, 1995, 1997, 2000) zwyciężał w mistrzostwach Nadrenii Północnej-Westfalii. W 1996 r. zajął I m. w turnieju "ZSG/Computerij" w Holandii, natomiast w 2001 r. zwyciężył w Naujac-sur-Mer (z wynikiem 9 pkt. w 9 partiach), a w 2004 r. – w Gausdal (turniej "Gausdal Classics 2004 IM/B"), Cala Millor (turniej "1. Son Servera International ") oraz w Lippstadt (wspólnie z Marco Thiniusem). W tym samym roku na turnieju w Bad Wiessee wypełnił pierwszą normę na tytuł arcymistrza. W 2005 r. odniósł jeden z największych indywidualnych sukcesów w karierze, dzieląc I m. (wspólnie z Zhangiem Pengxiangiem) w Bad Wörishofen. Oprócz tego, w kolejnym turnieju w Gausdal ("Gausdal Classics 2005 IM B") zajął II m. (za Krzysztof Jakubowski (szachista)Krzysztofem Jakubowskim). W 2006 r. zwyciężył w otwartych mistrzostwach Solingen, w 2007 r. podzielił III m. (za Władimirem Burmakinem i Miso Cebalo, wspólnie z m.in. Jacobem Aagaardem, Alberto Davidem, Siergiejem Tiwiakowem i Władimirem Jepiszynem) w Bratto, zdobywając drugą normę arcymistrzowską. W tym samym roku na turnieju w Differdange i mistrzostwach Europy w Dreźnie był bliski wypełnienia trzeciej, ostatniej wymaganej normy na tytuł arcymistrza (w obu turniejach zabrakło mu po pół punktu), jednakże wyniki te zostały zaliczone (wraz z rezultatem z Bad Wörishofen z 2005 r., gdzie przeszkodą w zaliczeniu normy był zbyt niski średni ranking przeciwników) i w 2008 r. otrzymał ten tytuł.
Najwyższy ranking w dotychczasowej karierze osiągnął 1 kwietnia 2008 r., z wynikiem 2490 punktów zajmował wówczas 56. miejsce wśród niemieckich szachistów. Jest jednym z nielicznych arcymistrzów na świecie, który otrzymał ten tytuł nie osiągając na żadnej oficjalnej liście rankingowej FIDE poziomu min. 2500 punktów, który jest wymagany do jego nadania. Stało się to dzięki przepisowi, który umożliwia wirtualne zliczanie aktualnie posiadanego rankingu po każdej rozegranej partii. Tym sposobem, w dniu 22 czerwca 2005 r. po V rundzie mistrzostw Europy w Warszawie, jego punktacja osiągnęła wartość 2510 (2487 + 4 pkt. w Utrechcie + 19 pkt. w Warszawie).

</doc>
<doc id="1602382" url="https://pl.wikipedia.org/wiki?curid=1602382" title="Pawło Zahrebelny">
Pawło Zahrebelny

Pawło Zahrebelny (ukr. Павло Архипович Загребельний ur. 28 sierpnia 1924 w Sołoszynie, zm. 3 lutego 2009 w Kijowie) – ukraiński pisarz, autor opowiadań i powieści o tematyce II wojny światowej oraz społecznej. Uhonorowany ukraińską nagrodą państwową w 1974 oraz tytułem Bohatera Ukrainy w 2004. Jego książki tłumaczono na 23 języki. W Polsce wydano jego powieści: "Z perspektywy wieczności", "Przejdźmy do miłości", "Zostaniesz cesarzową – uszczęśliwisz świat" i inne.
Był laureatem Nagrody Państwowej ZSRR Został odznaczony m.in. ukraińskim Orderem Księcia Jarosława Mądrego V klasy i Orderem Bohdana Chmielnickiego III klasy oraz radzieckim Orderem Rewolucji Październikowej, Orderem Czerwonego Sztandaru, Orderem Przyjaźni Narodów, dwukrotnie Orderem „Znak Honoru” i Orderem Wojny Ojczyźnianej II klasy.

</doc>
<doc id="1602385" url="https://pl.wikipedia.org/wiki?curid=1602385" title="Hubert Smużyński">
Hubert Smużyński

Hubert Smużyński (ur. 5 czerwca 1943 w Opaleniu, zm. 31 marca 2012 w Gdańsku) – polski artysta projektant, pedagog Akademii Sztuk Pięknych w Gdańsku, zajmował się architekturą wnętrz i wystawiennictwem.
Życiorys.
W latach 1962–1968 studiował w gdańskiej Państwowej Wyższej Szkole Sztuk Plastycznych (obecnie ASP). Dyplom uzyskał w pracowni prof. Stefana Listowskiego w 1968 r. W latach 1979–1988 adiunkt w pracowni prof. Zbigniewa Parandowskiego. Profesor, (tytuł profesora uzyskał w 2000 r.) był kierownikiem Pracowni Projektowania Architektury Wnętrz. Pełnił funkcję kierownika Katedry Architektury Wnętrz. W latach 1990–1996 był prodziekanem Wydziału Architektury i Wzornictwa. W 1986 odznaczony Srebrnym Krzyżem Zasługi.

</doc>
<doc id="1602389" url="https://pl.wikipedia.org/wiki?curid=1602389" title="Pniak (ujednoznacznienie)">
Pniak (ujednoznacznienie)

Osoby o nazwisku Pniak:

</doc>
<doc id="1602396" url="https://pl.wikipedia.org/wiki?curid=1602396" title="New York Psychoanalytic Society">
New York Psychoanalytic Society

New York Psychoanalytic Society – towarzystwo psychoanalityczne, założone w Nowym Jorku 12 lutego 1911 roku przez Abrahama Brilla. Członkami-założycielami NYPS byli Louis Edward Bisch, Brill, Horace Westlake Frink, Frederick James Farnell, William C. Garvin, August Hoch, Morris J. Karpas, George H. Kirby, Clarence P. Oberndorf, Bronislaw Onuf, Ernest Marsh Poate, Charles Ricksher, Jacob Rosenbloom, Edward Wheeler Scripture i Samuel A. Tannenbaum. Spotkania odbywały się w ostatni wtorek każdego miesiąca.
Jest najstarszą organizacją psychoanalityczną w Stanach Zjednoczonych. W 1931 roku Towarzystwo utworzyło New York Psychoanalytic Institute, z którym związani byli m.in. Kurt Eissler, Heinz Hartmann, Ernst Kris, Rudolph Loewenstein, Charles Brenner, Margaret Mahler. Obecnie Instytut i Towarzystwo działają w połączeniu (The New York Psychoanalytic Society and Institute), z jednym przewodniczącym. W 2004 roku nawiązało porozumienie z The Mount Sinai School of Medicine.

</doc>
<doc id="1602398" url="https://pl.wikipedia.org/wiki?curid=1602398" title="Struś azjatycki">
Struś azjatycki



</doc>
<doc id="1602401" url="https://pl.wikipedia.org/wiki?curid=1602401" title="Peugeot Prologue">
Peugeot Prologue



</doc>
<doc id="1602402" url="https://pl.wikipedia.org/wiki?curid=1602402" title="ABN AMRO World Tennis Tournament 2009">
ABN AMRO World Tennis Tournament 2009

ABN AMRO World Tennis Tournament 2009 – tenisowy turniej ATP World Tour rangi ATP World Tour 500 z cyklu Rotterdam Open rozgrywany w dniach 09–15 lutego 2009 roku w Rotterdamie na kortach twardych w hali o puli nagród 824 000 euro.

</doc>
<doc id="1602403" url="https://pl.wikipedia.org/wiki?curid=1602403" title="Fabian Doettling">
Fabian Doettling



</doc>
<doc id="1602411" url="https://pl.wikipedia.org/wiki?curid=1602411" title="Ash Wednesday">
Ash Wednesday

Ash Wednesday (dosłownie „środa popielcowa”) – klęska żywiołowa, która miała miejsce w południowo-wschodniej Australii 16 lutego 1983. W ciągu 12 godzin wybuchło wówczas ponad 180 pożarów, które napędzane wiatrami o szybkości dochodzącej do 100 km/h spaliły ponad 4 tys. kilometrów kwadratowych w czasie tylko jednego dnia. Do czasu pożarów w 2009 była to najtragiczniejsza klęska żywiołowa w dziejach Australii. W wyniku pożarów zginęło wówczas 75 osób, w tym 17 strażaków. Wiele osób zginęło w gwałtownych burzach ogniowych.
Pożary "Ash Wednesday" spowodowały znaczne straty materialne – spłonęło ponad 3700 budynków, a ponad 2500 zostało uszkodzonych. Zginęło ponad 340 tys. owiec, 17 tys. bydła oraz duża, ale nieznana liczba innych zwierząt, łączny koszt pożarów szacowany był na ok. 176 milionów ówczesnych dolarów australijskich (ok. 1,3 miliarda dolarów australijskich w 2009). Z pożarami walczyło ponad 130 tys. osób – strażaków, żołnierzy i wolontariuszy.

</doc>
<doc id="1602413" url="https://pl.wikipedia.org/wiki?curid=1602413" title="Princess Protection Program">
Princess Protection Program



</doc>
<doc id="1602414" url="https://pl.wikipedia.org/wiki?curid=1602414" title="Nissan Lafesta">
Nissan Lafesta

Nissan Lafesta – samochód osobowy typu kombivan produkowany od 2004 roku przez japoński koncern Nissan. Sprzedaż prowadzona jest wyłącznie na rodzimym japońskim rynku. Nazwa pochodzi od włoskiego słowa "festa" które oznacza "wakacje". Model jest dostępny z jednym silnikiem 2.0. Model jest też oferowany z tuningowym pakietem stylizacyjnym "Highway Star". W 2007 roku przeprowadzono lifting nadwozia polegający na zmianie wyglądu przodu i tylnych świateł.

</doc>
<doc id="1602416" url="https://pl.wikipedia.org/wiki?curid=1602416" title="Gunnel Vallquist">
Gunnel Vallquist

Gunnel Vallquist (ur. 19 czerwca 1918 w Sztokholmie, zm. 11 stycznia 2016 tamże) – szwedzka pisarka, tłumaczka i krytyk literacki. Od 1982 była członkiem Akademii Szwedzkiej.

</doc>
<doc id="1602418" url="https://pl.wikipedia.org/wiki?curid=1602418" title="MKS Dragon Chełm">
MKS Dragon Chełm

Międzyszkolny Klub Sportowy Dragon Chełm – klub sportowy z siedzibą w Chełmie z trzema sekcjami: strzelectwem sportowym (karabin sportowy, karabin pneumatyczny, pistolet pneumatyczny), biathlonem letnim i sportami obronnymi.
Historia.
Międzyszkolny Klub Sportowy Dragon Chełm, jako stowarzyszenie z osobowością prawną, rozpoczął swoją działalność 12 czerwca 2003 r. z dwiema głównymi sekcjami strzelectwa sportowego i biathlonu letniego. Obecnie jest klubem zrzeszonym w trzech organizacjach związkowych: Polskim Związku Strzelectwa Sportowego, Polskim Związku Biathlonu i Lidze Obrony Kraju.
Klub posiada tradycje związane z funkcjonowaniem w obrębie strzelectwa, biathlonu radiołączności i sportów obronnych, a początki są związane z działalnością Jana Dąbskiego w Szkolnym Kole Ligi Obrony Kraju przy Zespole Szkół Zawodowych Kombinatu Cementowego „Chełm”, w latach 1977-1978.
Początki (1977-1978).
W okresie tym z inicjatywy Jana Dąbskiego i dzięki wsparciu dyrektora szkoły Adolfa Popielickiego, nawiązano ścisłą współpracę z Zarządem Wojewódzkim LOK w zakresie szkolenia strzeleckiego z broni pneumatycznej i trójboju obronnego, czego efektem był zakup 10 sztuk wiatrówek typu Predom Łucznik. Wkrótce przyszły pierwsze sukcesy – II miejsce w I Wojewódzkich Zawodach Letnich Sportów Obronnych i III miejsce indywidualnie Henryka Lekana. Pod koniec 1978 r. Jan Dąbski wspólnie z nauczycielem wychowania fizycznego Leopoldem Matysko opracowali program nauczania powiązany z systemem sprawdzianów z wychowania fizycznego związanych z przygotowaniem uczniów do udziału w zawodach sportowo obronnych i przyszłej służby wojskowej. Rozpoczęli również przygotowania młodzieży do zawodów biatlonowych. W styczniu 1979 r. dziewczęta wygrały Wojewódzkie Zawody w Biathlonie Szkół Ponadpodstawowych, chłopcy zajęli II miejsce. Ogólnopolskie Zawody w Biathlonie Szkół Ponadpodstawowych odbyły się w Ustrzykach Dolnych, był to nie tylko debiut zawodników w imprezie tej rangi, ale również debiut J. Dąbskiego jako trenera.
Lata 1979-1988.
Lata 1979-1988 to dalszy rozwój sekcji i wzrost liczby zawodników, czego efektem stały się kolejne sukcesy głównie w zawodach wojewódzkich, a także strefowych i ogólnopolskich oraz spartakiadach w Letnich Sportach Obronnych, Biathlonie Szkół Ponadpodstawowych, Amatorskiej Radiopelengacji LOK i Zawodach Strzeleckich „o Srebrne Muszkiety”.
Najbardziej utytułowanymi zawodnikami w tych latach byli: Urszula Dąbek, Barbara Karasińska, Bożena Krzyżanowska, Maria Szykuła, Krystyna Zwolińska, Halina Stocka, Krzysztof Szawuła, Zbigniew Brodziak, Grzegorz Szewczuk, Henryk Tokarczuk, Stanisław Kupiec, Zdzisław Kościuk, Zbigniew Szczepanik, Krystyna Walczuk (kadrowiczka ZG LOK w Radiopelengacji na zawody międzynarodowe w Związku Radzieckim i Bułgarii), Joanna Kusiej, Alicja Kalinecka, Henryk Józiuk, Józef Sidoruk, Marek Brodziak, Edward Grzywna, Stanisław Herda, Krzysztof Brodziak, Stanisław Koguciuk, Grzegorz Budynkiewicz, Marek Kiczyński, Wojciech Kozaczuk, Arkadiusz Woskowski, Janusz Prucnal, Mariusz Borowik, Piotr Żółkiewski, Stanisław Kaczmarski, Piotr Konarski, Krzysztof Kachaniuk, Dariusz Ziemianek, Krzysztof Wazelin, Mirosław Michalczuk, Mirosław Olech, Arkadiusz Dmuch, Robert Wasyluk.
Lata 1989-1991.
Lata 1989-1991 przynoszą kolejne sukcesy zwłaszcza w biathlonie zimowym i strzelectwie oraz w zawodach wojewódzkich i strefowych Letnich Sportów Obronnych, a do wyróżniających zawodników należą: Tomasz Steczuk, Mariusz Florczak, Arkadiusz Dziedzicki, Bogusław Litwin, Leszek Brodziak, Robert Kiczyński, Wiesław Janiczuk, Jarosław Paszkiewicz, Mariusz Rułka, Andrzej Śmiałko, Jarosław Wdowiak, Grzegorz Leśniak, Zbigniew Krasiński.
Lata 1991-1993.
W roku 1991 rozpoczęto uprawiać letni biathlon i coraz większa grupa zawodników skupionych wokół Klubu Letniego Biathlonu oraz Klubu Strzeleckiego przy ZSZ Nr 5 zaczęła łączyć trening strzelecki z treningiem wytrzymałościowo-biegowym. W czerwcu tego roku odbyły się w Dusznikach-Zdroju Mistrzostwa Polski w Letnim Biathlonie, na których Robert Kiczyński zdobył II miejsce w pojedynku strzeleckim, a rok później Andrzej Dziedzicki i Andrzej Śmiałko zostali powołani na zawody w Letnim Biathlonie na Łotwie i Litwie.
W kolejnych latach działalność koła skupiła się głównie w sekcjach strzeleckiej (karabin kulowy i pneumatyczny) i letniego biathlonu. Po raz pierwszy w roku 1993 drużyna strzelecka w składzie: Piotr Janiczuk, Mariusz Rułka, Jarosław Wdowiak i Zbigniew Krasiński awansuje do Centralnych Zawodów Strzeleckich „o Srebrne Muszkiety”, plasując się tam na wysokim IV miejscu. Rok później zespół w składzie: Piotr Janiczuk, Mariusz Rułka, Marcin Królikowski i Zbigniew Krasiński w zawodach strefowych nokautuje przeciwników zajmując indywidualnie miejsca I, II, III, V i awansuje do zawodów centralnych.
W czerwcu 1994 r. w Złotoryi, zawodnicy ci wygrywają Finał Centralnych Zawodów Strzeleckich „o Srebrne Muszkiety”, a Mariusz Rułka II miejsce indywidualnie. Godnym odnotowania jest również fakt powołania w tym okresie zawodników, do kadry narodowej juniorów młodszych, juniorów i seniorów w letnim biathlonie i ich udział w Międzynarodowych Mistrzostwach Polski w Letnim Biathlonie 1993- Duszniki Zdrój (Andrzej Dziedzicki-X miejsce Marcin Królikowski-XXI miejsce), Międzynarodowych Zawodach w Letnim Biathlonie 1993- Galyateto-Węgry (Marcin Królikowski-I miejsce w sztafecie), Międzynarodowych Zawodach w Letnim Biathlonie 1993-Osirble-Słowacja(Marcin Królikowski II miejsce w sztafecie, VI miejsce w letnim biathlonie i IX miejsce w cross). Poza kadrowiczami wyróżniającymi się zawodnikami w tym okresie byli: Wiesław Michalczuk i Beata Mierzwa oraz Piotr Janiczuk, Mariusz Rułka, Marek Burek, Jarosław Wdowiak, Zbigniew Krasiński, Piotr Nowakowski.
Lata 1994-1999.
W roku 1995 Jan Dąbski zostaje członkiem komisji Sportów Obronnych przy Zarządzie Głównym Ligi Obrony Kraju oraz opiekunem kadry LOK w zawodach międzynarodowych. Z każdym rokiem przybywa chętnych do uprawiania tej dyscypliny. Tworzy się zgrany i wzajemnie się wspierający zespół złożony z doświadczonych juniorów i seniora oraz młodych chętnych do ciężkiej pracy juniorów młodszych. Większość z nich łączy uprawianie strzelectwa z letnim biathlonem startując z licznymi sukcesami w obu dyscyplinach. W szeregi członków klubu wstępuje Zbigniew Poliszuk, który powraca do uprawiania strzelectwa. Początkowo startuje w zawodach LOK, a od roku 1996 rozpoczyna regularne starty w zawodach grupy powszechnej pod patronatem PZSS.
W okresie tym znaczące osiągnięcia w zawodach rangi wojewódzkiej, krajowej i międzynarodowej ugruntowują pozycje Marcina Królikowskiego, Andrzeja Dziedzickiego i Wiesława Michalczuka oraz kreują nowe talenty biathlonowe w osobach: Mariusza Oziemczuka, Tomasza Oziemczuka. Zawodnicy ci coraz częściej reprezentują kraj w zawodach międzynarodowych:
W roku 1995 w klasyfikacji Pucharu Europy ISCF w Letnim Biathlonie, Wiesław Michalczuk, w kategorii junior młodszy zajmuje VI miejsce, rok później już w kategorii junior plasuje się na X miejscu w klasyfikacji Pucharu Świata ISCF w Letnim Biathlonie, a jego młodsi koledzy w kategorii junior młodszy zajmują: Tomasz Oziemczuk – VI, a Mariusz Oziemczuk VII miejsce.
W związku ze specyfiką klubu działającego na bazie Zespołu Szkół Zawodowych Nr 5 w Chełmie następuje ciągła rotacja kadry zawodniczej. W roku 1995 z klubem żegna się M. Królikowski, który rozpoczyna studia na AWF w Krakowie, rok wcześniej odchodzi A. Dziedzicki, który kończy szkołę, jednak po trzech latach wraca i kontynuuje starty zawodach jako senior.
Jest to też okres gdy, szkolna drużyna biathlonowa staje się najlepszym zespołem w Lidze Obrony Kraju i przez trzy kolejne lata jest niepokonana na krajowym podwórku w letnim biathlonie. Świadomość opiekunów wysokiego poziomu sportowego zawodników doprowadza ich na przełomie 1996 i 1997 roku, do nieformalnego powołania klubu sportowego, działającego w oparciu o szkołę i Szkolne Koło LOK. Zawodnicy zaczynają przywozić z imprez krajowych medale: Srebro – Mistrzostw Europy ISCF w Krosie Strzeleckim w sztafecie juniorów, Złoto – Mistrzostw Polski LOK w kategorii junior w sprincie i crossie, Srebro – Mistrzostw Polski Juniorów (M. Oziemczuk), Srebro – Mistrzostw Europy ISCF w Krosie Strzeleckim w sztafecie juniorów, Srebro – Mistrzostw Polski LOK w kategorii junior w sprincie i crossie (T. Oziemczuk), Brąz – Mistrzostw Europy ISCF w Krosie Strzeleckim w sztafecie seniorów, Brąz – Mistrzostw Polski LOK w kategorii senior w crossie (A. Dziedzicki). Grono zawodnicze wzbogaca się o: Pawła Oziemczuka, Agnieszkę Lewczuk, Arkadiusza Mierzwę, Wojciecha Oziemczuka, Mariusza Jaszczuka, Marcina Malca.
Rok 1998 przyniósł największy sukces zawodnika drużyny letnim biathlonie. Mariusz Oziemczuk podczas IV Mistrzostw Europy ISCF w Letnim Biathlonie odbywających się w łotewskim Cesis zdobywa tytuł Mistrza Europy Juniorów w konkurencji sprint oraz wraz z Tomaszem Oziemczukiem – II miejsce w sztafecie. W następnym roku M. Oziemczuk zdobywa w czeskim Letohrad Puchar Europy w sprincie oraz srebrny medal Mistrzostw Polski Juniorów, a Tomasz Oziemczuk Mistrzostwo Polski LOK (kat. junior) w biegu indywidualnym i sprinterskim. Po zakończeniu nauki w szkole średniej M. Oziemczuk przenosi się do Katowic a T. Oziemczuk do Krakowa gdzie rozpoczynają studia na tamtejszych AWF. W okresie tym zespół strzelecki chłopców (M. Oziemczuk, T. Oziemczuk, A. Mierzwa) awansuje do Finału Ogólnopolskiego Zawodów Strzeleckich o „Srebrne Muszkiety” gdzie zajmuje wysokie IV miejsce (po raz drugi w historii).
Ostatnie zawody letniego biathlonu pod patronatem Ligi Obrony Kraju odbywają się w 1999 roku, a od 2000 roku rywalizację w tej dyscyplinie przejmuje Polski Związek Biathlonu.
Sukcesy Mariusza i Tomka Oziemczuków przyciągają następców. Trening strzelecki i biathlonowy rozpoczynają kolejni dobrze zapowiadający się zawodnicy: Tomasz Werema, Anna Prokopowicz, Grzegorz Kaluźniak, Marcin Prus, Dawid Łaskarzewski.
Lata 1999-2003.
W roku 1999 oficjalnie powstaje Klub Strzelecki Ligi Obrony Kraju „Dragon” Chełm, który od początku ukształtował się i działał w oparciu o Szkolne Koło Ligi Obrony Kraju. Klub zarejestrowano w Polskim Związku Strzelectwa Sportowego, co było warunkiem koniecznym do prowadzenia dalszej rywalizacji na szczeblu ogólnopolskim. PZSS przyjął KS LOK „Dragon” z siedzibą w Chełmie na swojego członka 8 maja 1999 r. Samą nazwę klubu zaproponowała młodzież, a jego Prezesem zostaje Jan Dąbski, dotychczasowy opiekun Szkolnego Koła LOK. W tym czasie w klubie jest 25 zarejestrowanych zawodników z licencjami, z których trzech posiada II klasę strzelecką i dziesięciu III klasę. Klub w tym czasie korzysta z 10-metrowej strzelnicy przy ul. Jagiellońskiej oraz 50-metrowej przy ul. Szpitalnej. Początkowo działalność finansują władze wojewódzkie i władze miasta Chełm poprzez przekazywane środków bezpośrednio na konto szkoły z przeznaczeniem na klub.
Aby zapewnić dalszy rozwój klubu oraz ze względu na pojawienie się problemów związanych z przekazywaniem i pobieraniem środków dla klubu pochodzących z budżetu, w roku 2003 podjęto działania zmierzające do sformalizowania działalności. 12 czerwca 2003 r. zwołano Walne Zebranie Członków, w którym uczestniczyło 20 osób, powołano stowarzyszenie z osobowością prawną pn. Międzyszkolny Klub Sportowy „Dragon” w Chełmie będący kontynuatorem Klubu Strzeleckiego Ligi Obrony Kraju „Dragon” i Koła LOK przy Zespole Szkół Zawodowych Kombinatu Cementowego Chełm.
Rekordy klubowe.
Rekordy Polski.
Zbigniew Poliszuk (grupa powszechna):
Rafał Łukaszyk (kategoria juniorów)
Artur Powaga (kategoria juniorów młodszych)
Ranking PZSS.
2011
13 miejsce Zbigniew Poliszuk
21 miejsce Patrycja Powaga
12 miejsce Bartłomiej Rawski
46 miejsce Adrian Dudek
45 miejsce Aleksandra Wawron
11 miejsce Zbigniew Poliszuk
9 miejsce Zbigniew Poliszuk,
24 miejsce Artur Powaga
13 miejsce Patrycja Powaga
10 miejsce Bartłomiej Rawski
16 miejsce Adrian Dudek
2010
11 miejsce Zbigniew Poliszuk, 15 miejsce Artur Powaga
18 miejsce Patrycja Powaga
11 miejsce Artur Powaga, 28 miejsce Bartłomiej Rawski
27 miejsce Michał Koczura, 4 miejsce Godziszewski Karol
11 miejsce Zbigniew Poliszuk
7 miejsce Artur Powaga
3 miejsce Zbigniew Poliszuk, 32 miejsce Artur Powaga
43 miejsce Patrycja Powaga
8 miejsce Artur Powaga
21 miejsce Michał Koczura, 40 miejsce Karol Godziszewski
33 miejsce Mirosław Majewski
2009
8 miejsce Zbigniew Poliszuk
7 miejsce Zbigniew Poliszuk, 20 miejsce Powaga Artur, 23 miejsce Łukasz Poliszuk
5 miejsce Powaga Artur, 38 miejsce Rawski Bartłomiej
11 miejsce Powaga Artur
9 miejsce Powaga Artur, 16 miejsce Rawski Bartłomiej
63 miejsce Powaga Patrycja
14 miejsce Powaga Patrycja
23 miejsce Majewski Mirosław
2008
5 miejsce Łukaszyk Rafał, 7 miejsce Zbigniew Poliszuk, 14 miejsce Powaga Artur
5 miejsce Łukaszyk Rafał, 14 miejsce Zbigniew Poliszuk
9 miejsce Zbigniew Poliszuk, 13 miejsce Łukaszyk Rafał
1 miejsce Łukaszyk Rafał, 5 miejsce Powaga Artur
2 miejsce Łukaszyk Rafał, 13 miejsce Powaga Artur
3 miejsce Powaga Artur, 4 miejsce Łukaszyk Rafał, 11 miejsce Łukasz Poliszuk
12 miejsce Powaga Patrycja
2007
8 miejsce Zbigniew Poliszuk, 9 miejsce Łukaszyk Rafał
7 miejsce Łukaszyk Rafał, 8 miejsce Zbigniew Poliszuk
2 miejsce Łukaszyk Rafał, 8 miejsce Łukasz Poliszuk
3 miejsce Łukaszyk Rafał, 6 miejsce Łukasz Poliszuk
1 miejsce Łukaszyk Rafał, 5 miejsce Łukasz Poliszuk
2 miejsce Powaga Artur
14 miejsce Powaga Artur
2 miejsce Powaga Artur
2006
8 miejsce Łukaszyk Rafał
8 miejsce Zbigniew Poliszuk, 14 miejsce Łukaszyk Rafał
11 miejsce Łukaszyk Rafał
2 miejsce Łukaszyk Rafał, 8 miejsce Łukasz Poliszuk
5 miejsce Łukaszyk Rafał, 8 miejsce Łukasz Poliszuk
3 miejsce Łukaszyk Rafał, 8 miejsce Łukasz Poliszuk
5 miejsce Powaga Artur
10 miejsce Powaga Artur
1 miejsce Powaga Artur
2005
9 miejsce Zbigniew Poliszuk
7 miejsce Zbigniew Poliszuk
11 miejsce Zbigniew Poliszuk
6 miejsce Łukasz Poliszuk
8 miejsce Łukasz Poliszuk
10 miejsce Łukasz Poliszuk
2004
3 miejsce Zbigniew Poliszuk

</doc>
<doc id="1602419" url="https://pl.wikipedia.org/wiki?curid=1602419" title="Alexander Naumann">
Alexander Naumann

Alexander Naumann (ur. 17 lutego 1979 w Magdeburgu) – niemiecki szachista, arcymistrz od 2005 roku.
Kariera szachowa.
W latach 90. należał do ścisłej czołówki niemieckich juniorów. W 1992 r. zdobył w Bochum tytuł mistrza kraju w kategorii do 15 lat, a w 1997 w Apoldzie – do 20 lat. Pomiędzy 1991 a 1999 r. ośmiokrotnie reprezentował Niemcy na mistrzostwach świata juniorów w różnych kategoriach wiekowych, osiągając dobre rezultaty, m.in. dz. IV m. (Segedyn 1994 – do 16 lat) oraz trzykrotnie dz. V m. (Mamaia 1991 – do 12 lat, Bratysława 1993 – do 14 lat oraz Erywań 1999 – do 20 lat).
Normy na tytuł arcymistrza wypełnił w Fürth (2001, dz. I m. wspólnie z Ildarem Ibragimowem), Bad Wiessee (2003, dz. IV m. za Fabianem Döttlingiem, Suatem Atalikiem i Stefanem Brombergerem) oraz w rozgrywkach niemieckiej "Bundesligi" (2003/04). Inne indywidualne sukcesy odniósł m.in. w:
W 2008 r. wystąpił w trzeciej reprezentacji Niemiec na szachowej olimpiadzie w Dreźnie.
Najwyższy ranking w dotychczasowej karierze osiągnął 1 maja 2017 r., z wynikiem 2569 punktów.

</doc>
<doc id="1602422" url="https://pl.wikipedia.org/wiki?curid=1602422" title="Franciszek Jellachich">
Franciszek Jellachich

Franciszek Jellachich (ros. Франц Осипович Елачич [Иеллачи], ur. 1808, zm. 13 kwietnia 1888 w Kazaniu) – polsko-rosyjski chirurg, profesor na Uniwersytecie w Kazaniu, rzeczywisty radca stanu.
Życiorys.
Rodzina Jellachicha pochodziła z Chorwacji; nazwisko rodowe brzmiało wcześniej Jellačiċ. Jego przodek Franciszek Łukasz Jellačić (ros. Франц Лука Йеллачич [Елачич]) osiadł w Rosji około 1740 roku. Był chirurgiem, praktykującym w Moskwie i Sankt Petersburgu. 
Studiował na Uniwersytecie Wileńskim, tytuł doktora medycyny otrzymał w 1832 roku po przedstawieniu dysertacji "Dis. inauguralis chirurgica de corporis mobilibus in articulis". Chirurgii uczył się u Konstantego Porcyanko. Po studiach odbył podróż po Europie, gdzie zwiedzał kliniki uniwersyteckie. 
Po powrocie do Wilna praktykował w Szpitalu Św. Jakóba. Konferencja Akademii Medyko-Chirurgicznej w Wilnie wskazała go w tym czasie na kandydata na stanowisko profesora chirurgii w Charkowie i Kazaniu. W 1834 roku został profesorem nadzwyczajnym na katedrze chirurgii operacyjnej i oftalmologii Uniwersytetu w Kazaniu. W 1835 roku został wybrany na dziekana wydziału lekarskiego. Od 1842 był członkiem Wileńskiego Towarzystwa Lekarskiego. Po 28 latach kierowania kliniką chirurgiczną przeszedł w stan spoczynku. 
Adiunktem Jellachicha w roku akademickim 1842/43 był Maksymilian Sochacki, a uczniem Leon Sutkowski.

</doc>
<doc id="1602423" url="https://pl.wikipedia.org/wiki?curid=1602423" title="Ao-nyōbō (yōkai)">
Ao-nyōbō (yōkai)

 - japoński duch (yōkai) opisany w Konjaku-gazu-zoku-hyakki z okresu Edo autorstwa Sekiena Toriyamy oraz w Hyakki Yagyō Emaki z okresu Muromachi. Znana także pod nazwą .
Znaczenie słowa "ao".
Przymiotnik "aoi" ma w języku japońskim znaczenie koloru zarówno zielonego, jak i niebieskiego (pośredniego pomiędzy zielenią a niebieskim), ale także oznacza bladość twarzy. 
Opis.
Według Konjaku-gazu-zoku-hyakki, duch ten ma postać kobiety z bardzo rozrośniętymi brwiami i czarnymi zębami. Można ją spotkać w starych, zrujnowanych pałacach. Nieustannie robi sobie makijaż czekając na czyjeś odwiedziny.
Pierwotnie słowo ao-nyōbō oznaczało młodą kobietę służącą osobie szlachetnie urodzonej lub też niedoświadczoną kobietę.
W Hyakki Yagyō Emaki przedstawiona została jako kobieta z przekrwionymi oczyma, trzymająca wachlarz. Słowu "ao-nyōbō" zostało nadane znaczenie kobiety z osłabionymi siłami witalnymi z powodu przepracowania. 
Istnieje teoria przypisująca jej archaiczną nazwę , gdzie słowo jest archaizmem oznaczającym "wachlowanie wachlarzem", a słowem oznaczającym nędzę, ubóstwo, biedę. Zgodnie z tą teorią porównywana jest do bóstw nędzy (binbō-gami).
Czernienie zębów przez kobiety japońskie (arystokratki) w dawnych wiekach było zabiegiem kosmetycznym, mającym na celu ukrycie tej widocznej części szkieletu, jak wówczas sądzono.

</doc>
<doc id="1602424" url="https://pl.wikipedia.org/wiki?curid=1602424" title="Walery Sokolenko">
Walery Sokolenko



</doc>
<doc id="1602426" url="https://pl.wikipedia.org/wiki?curid=1602426" title="Valeriy Sokolenko">
Valeriy Sokolenko



</doc>
<doc id="1602427" url="https://pl.wikipedia.org/wiki?curid=1602427" title="Novi Singers">
Novi Singers

Novi Singers lub NOVI – polska jazzowa grupa wokalna działająca w latach 1964–1985.
Historia zespołu.
Zespół powstał jako kwintet założony w 1964 przez Bernarda Kawkę i czworo innych studentów Państwowej Wyższej Szkoły Muzycznej w Warszawie. Pierwszy skład tworzyli: Aleksander Głuch, Bernard Kawka, Janusz Mych, Waldemar Parzyński i Ewa Wanat. Nazwa grupy jest skrótowcem, pełne brzmienie to: "New Original Vocal Instruments" („Nowe Oryginalne Instrumenty Wokalne”).
W połowie lat 60. XX wieku jedną z tendencji w jazzie nowoczesnym było wykorzystywanie głosu ludzkiego jak instrumentu muzycznego. Technika ta nosi nazwę śpiewu instrumentalnego. Novi Singers byli prekursorami tego stylu w Polsce (wcześniej śpiewało tak m.in. trio Lambert, Hendricks and Ross oraz Double Six of Paris, a po nich popularna była francuska grupa The Swingle Singers, założona w 1962 w Paryżu).
Umiejętności wokalne poszczególnych członków polskiego zespołu poparte były ich wyższym wykształceniem muzycznym. Ewa Wanat została absolwentką PWSM w Warszawie w klasie skrzypiec, skrzypkiem był również Bernard Kawka. Waldemar Parzyński ukończył Wydział Reżyserii Muzycznej a Janusz Mych klasę fletu.
2 maja 1965 Novi zadebiutowali koncertem w Filharmonii Narodowej w Warszawie, w październiku nagrali pierwszą płytę (EP dla Polskich Nagrań) i wzięli też udział w XV Międzynarodowym Festiwalu Jazzowym w Zurichu, zdobywając tam pierwszą nagrodę. W grudniu 1965 występowali na Jazz Jamboree '65 w Warszawie. Lata następne to szereg sukcesów na licznych festiwalach jazzowych krajowych i zagranicznych. Przez wiele lat okupowali czołowe miejsca magazynu Down Beat w kategorii najlepszych zespołów wokalnych świata (w 1978 zajęli I miejsce). Zespół zajmował się także tworzeniem muzyki na potrzeby filmu.
W 1967 odszedł z grupy Aleksander Głuch i do 1973 NOVI byli już kwartetem. Jesienią 1973 z zespołu odszedł Bernard Kawka, który zdecydował się na rozpoczęcie samodzielnej kariery i wyjazd na stałe do USA. Miesiąc po jego odejściu, w listopadzie 1973, NOVI, jako jedyny – oprócz gospodarzy – zespół z Europy, wystąpili w ówczesnej stolicy Jugosławii na „Newport – Belgrad Jazz Festival” (specjalnej, europejskiej edycji znanego amerykańskiego festiwalu). Głównymi gwiazdami byli wtedy m.in. Miles Davis, Roland Kirk i Sarah Vaughan.
W maju 1974 NOVI, jako trio, nagrali płytę "Five Four Three". Następna ich płyta, "Bacharach", nagrana z kwartetem Aleksandra Mazura, powstała w 1975 i jest zapisem prób odbudowania kwartetu: do zespołu dołączył na pewien czas śpiewający skrzypek z Będzina – Mieczysław Eligiusz Litwiński. Jednak już sierpniu 1975 na miejscu Litwińskiego pojawił się Tomasz Ochalski, z którym NOVI wystąpili wkrótce na Jazz Jamboree w Warszawie. Ochalski był członkiem zespołu do 1977 (śpiewał, ale też grał na fortepianie w towarzyszącej grupie sekcji wraz z Wojciechem Morawskim – perkusja, Winicjuszem Chróstem – gitara solowa i Pawłem Dąbrowskim – gitara basowa). W 1977 na miejsce Ochalskiego przyszedł Ryszard Szeremeta i w tym już składzie zespół występował aż do chwili ostatecznego rozwiązania formacji w październiku 1985. Ewa Wanat występowała później w duecie z Januszem Mychem. Jednorazowa reaktywacja zespołu nastąpiła z okazji festiwalu „Warszawska Jesień” w 2001, gdzie wykonano i nagrano kompozycję Ryszarda Szeremety "Belief" na głosy i taśmę magnetofonową (koncert w warszawskiej Zachęcie).

</doc>
<doc id="1602429" url="https://pl.wikipedia.org/wiki?curid=1602429" title="Tatastrofa">
Tatastrofa

Tatastrofa (ang. "Dadnapped") – amerykański film w reżyserii Paula Hoena z Emily Osment i Davidem Henrie w rolach głównych.
Film emitowany w Polsce na kanale Disney Channel i Disney XD.
Opis fabuły.
Po rozwodzie rodziców Melissa Morris desperacko stara się sprawić, by jej wiecznie zapracowany ojciec Neal, autor bestsellerów, zwrócił na nią uwagę. Dziewczyna żyje w cieniu superbohatera – Trippa Zooma z książek szpiegowskich jej taty. Zamierza od dawna spędzić z nim upragnione wakacje. Jednak przed wyjazdem musieli wybrać się na zlot fanów Trippa Zooma, który odbywał się w hotelu Merva, przyjaciela taty. Wtedy Neal zostaje niespodziewanie porwany przez grupę fanatycznych wielbicieli: Wheeze'ego, jego brata Andre i przyjaciela Sheldona. Jednak Melissa postanawia odzyskać tatę, więc wybiera się z Mervem na akcję ratunkową. Autor ponownie zostaje porwany przez dwójkę braci Skunka i Maurice. Melissa musi odnaleźć w sobie odwagę książkowego superbohatera, aby uratować tatę.
Wersja polska.
Wersja polska: SUN STUDIO POLSKA
Reżyseria: Marek Robaczewski
Dialogi polskie: Marta Robaczewska
Udział wzięli:
Lektor: Paweł Bukrewicz

</doc>
<doc id="1602432" url="https://pl.wikipedia.org/wiki?curid=1602432" title="Brian Bell (strongman)">
Brian Bell (strongman)

Brian Bell (ur. 1967) – szkocki strongman.
Wielokrotny Mistrz Szkocji Strongman.
Życiorys.
Brian Bell wziął udział w indywidualnych Mistrzostwach Świata Strongman 1996, Mistrzostwach Świata Strongman 1997 i Mistrzostwach Świata Strongman 2000, jednak nigdy nie zakwalifikował się do finałów.
Wymiary:

</doc>
<doc id="1602434" url="https://pl.wikipedia.org/wiki?curid=1602434" title="Miodaczek białouchy">
Miodaczek białouchy

Miodaczek białouchy, miodaczek paskobrzuchy ("Phylidonyris novaehollandiae") – endemiczny gatunek ptaka z rodziny miodojadów (Meliphagidae), żyjący we wschodniej i południowej Australii oraz na Tasmanii.
Gatunek sklasyfikowany został przez ornitologa Johna Lathama w roku 1790.
Podgatunki i zasięg występowania.
Międzynarodowy Komitet Ornitologiczny wyróżnia pięć podgatunków "P. novaehollandiae":
Morfologia.
Długość ciała wynosi 16–20 cm. Masa ciała w przypadku podgatunku nominatywnego to 10–25 g u samca i 10–23 g u samicy, a u "P. n. longirostris" – 13–23 g u samca i 10,5–20 g u samicy. W upierzeniu nie występuje dymorfizm płciowy. Ogółem upierzenie miodaczka białouchego jest czarno-białe. Wyróżnia się żółta plama na skrzydle oraz żółte boki ogona. Można dostrzec białą plamę w okolicy ucha oraz biały wąs u nasady dzioba. Tęczówka jest biała, u młodych ptaków szara.
Ekologia.
Przedstawiciele gatunku zamieszkują głównie wrzosowiska i zakrzewienia, odwiedza również lasy, zadrzewienia i ogrody, szczególnie te, gdzie rośnie "Grevillea" i banksja. Ma ciekawską naturę i podchodzi do ludzi. Miodaczek białouchy żywi się nektarem, manną i spadzią. Prócz tego dietę uzupełnia owadami; dzienne zapotrzebowanie na energię u "P. novaehollandiae" wynosi około 75 kJ, a na białko – 20 mg (odpowiednio więcej w okresie lęgowym).
Lęgi.
W Sydney (Nowa Południowa Walia) okres lęgowy trwa cały rok z największym nasileniem od czerwca (późna zima) do września (wczesna wiosna). W paśmie Mount Lofty Ranges oraz Murray Mallee (obszar rolniczy w Australii Południowej) ptaki lęgną się cały rok z wyjątkiem stycznia. Ptaki badane na Tasmanii w latach 2000–2001 gniazdowały od wczesnej wiosny do środka lata.
Gniazdo ma kształt kubeczka i zbudowane jest z kory i mchu spojonych pajęczyną, z miękką wyściółką w środku. Umieszczone jest na drzewie lub krzewie do 6 m nad ziemią. Zniesienie liczy 1–3 jaja. McFarland (1986) doniósł, że spośród 57 badanych przez niego w PN Nowej Anglii jaj jedynie z 36,8% wykluły się pisklęta, które dożyły wieku opierzenia; za straty w jajach i pisklętach odpowiadały w większości kurawongi czarne ("Strepera graculina") oraz kukabury chichotliwe ("Dacelo novaeguineae"). W trakcie wspomnianych badań na Tasmanii nie zaobserwowano drapieżnictwa na jajach czy pisklętach. Jaja były składane w nawet 48-godzinnych odstępach. Inkubacja trwała 11–14 dni; młode opuszczały gniazdo po mniej więcej 13 dniach.
Status.
IUCN uznaje miodaczka białouchego za gatunek najmniejszej troski (LC, "Least Concern") nieprzerwanie od 1988 roku. Liczebność populacji nie została oszacowana, ale ptak ten opisywany jest jako lokalnie pospolity. Trend liczebności populacji uznawany jest za stabilny.

</doc>
<doc id="1602436" url="https://pl.wikipedia.org/wiki?curid=1602436" title="Phylidonyris novaehollandiae">
Phylidonyris novaehollandiae



</doc>
<doc id="1602437" url="https://pl.wikipedia.org/wiki?curid=1602437" title="Afroman">
Afroman

Afroman, właściwie Joseph Edgar Foreman (ur. 28 lipca 1974 w Los Angeles, Kalifornia) - amerykański raper, przedstawiciel tzw. hip hopu komediowego. Wydał dotychczas 11 albumów, dwie kompilacje i dwa single: "Crazy Rap" i "Because I Got High", które odniosły sukces na listach przebojów.
Życiorys.
Foreman przygodę z muzyką rozpoczął już w ósmej klasie, wówczas nagrywał taśmy dla swoich znajomych, po czym je sprzedawał. Gdy został wyrzucony ze szkoły za obwisłe spodnie, nagrał taśmę o swojej nauczycielce. Sprzedał wówczas około 400 egzemplarzy. Piosenka stała się wielkim sukcesem. W młodości Afroman występował w kościele, grając na perkusji i gitarze.
W 1999 roku wydał swój debiutancki album pt. "My Fro-losophy", po czym przeniósł się do Hattiesburg w stanie Missisipi, gdzie poznał perkusistę Jodego Stallone, basistę Daryla Havar i producenta Tima Ramenofsky.
Ramenofsky wyprodukował i wydał następny album Foremana pt. "Because I Got High" w wytwórni T-Bones Records. Ukazał się on w 2000 roku. Płyta odniosła sukces za sprawą wydanego singla pod tym samym tytułem. Uplasował się na 13. miejscu notowania Billboard Hot 100 i 1. na UK Singles Chart. W 2002 r. piosenka była nominowana do Nagroda Grammy w kategorii Best Rap Solo Performance. Utwór można usłyszeć w filmach "Jay i Cichy Bob kontratakują", "The Perfect Score" i "Niepokój". Po tym sukcesie wytwórnia Universal Records podpisała z Afromenem kontrakt na sześć płyt, jednak wydała tylko dwa albumy i kilka nowych piosenek.
Od 2004 roku Foreman wydaje samodzielnie, również za pośrednictwem Internetu. Wówczas wydał album komediowy zatytułowany "Jobe Bells", na którym wyśmiewał tradycje Bożonarodzeniowe. W 2010 roku wystąpił na festiwalu Gathering of the Juggalos.

</doc>
<doc id="1602445" url="https://pl.wikipedia.org/wiki?curid=1602445" title="Adrian Rollinson">
Adrian Rollinson

Adrian Rollinson, ps. The Mighty Midlander, Big Ade (ur. 28 listopada 1965 w Dudley) – angielski strongman.
Życiorys.
Adrian Rollinson wziął udział w indywidualnych Mistrzostwach Świata Strongman 2000, Mistrzostwach Świata Strongman 2001, Mistrzostwach Świata Strongman 2003 i Mistrzostwach Świata Strongman 2004, jednak nigdy nie zakwalifikował się do finału. W Drużynowych Mistrzostwach Świata Strongman 2006 również nie zakwalifikował się do finału.
Pracuje jako robotnik drogowy w regionie Black Country.
Wymiary:

</doc>
<doc id="1602447" url="https://pl.wikipedia.org/wiki?curid=1602447" title="Pitch Shifter">
Pitch Shifter



</doc>
<doc id="1602449" url="https://pl.wikipedia.org/wiki?curid=1602449" title="Ghiyas-ud-din Balban">
Ghiyas-ud-din Balban



</doc>
<doc id="1602451" url="https://pl.wikipedia.org/wiki?curid=1602451" title="Mistrzostwa Świata w Piłce Nożnej 1958 (eliminacje strefy AFC/CAF)">
Mistrzostwa Świata w Piłce Nożnej 1958 (eliminacje strefy AFC/CAF)

Do eliminacji Mistrzostw Świata w Piłce Nożnej 1958 w mieszanej strefie AFC/CAF/UEFA zgłoszonych zostało 9 drużyn z 3 federacji:
Na skutek wielu nieporozumień i protestów jedyną reprezentacją, która pozostała w rozgrywkach został Izrael. FIFA postanowiła, że Izrael rozegra baraż z losowo wybraną reprezentacją, która zajęła 2 miejsce w eliminacjach strefy UEFA.
Przebieg eliminacji.
Runda wstępna.
" zrezygnował, awansowała do głównych kwalifikacji"
I runda.
Grupa 1.
"O awansie miał zadecydować dodatkowy mecz."
Dodatkowy mecz.
"Indonezja decyzją FIFA awansowała do kolejnej rundy ze względu na lepszy bilans bramek."
Grupa 2.
" zrezygnowała, awansował do kolejnej rundy"
Grupa 3.
" zrezygnował, awansował do kolejnej rundy"
II runda.
Grupa 1.
" zrezygnowała, awansował do kolejnej rundy"
Grupa 2.
" zrezygnował, awansował do kolejnej rundy"
Runda 3.
" i odmówili zagrania przeciwko Izraelowi, jednocześnie nalegała na spotkanie z Izraelem na neutralnym terenie, ale FIFA nie zaakceptowała tej propozycji. Orzekła jednak, że Izrael nie może zakwalifikować się do Mistrzostw Świata bez rozgrywania żadnego meczu, więc został zorganizowany mecz dodatkowy pomiędzy Izraelem i Walią."

</doc>
<doc id="1602452" url="https://pl.wikipedia.org/wiki?curid=1602452" title="Konstantin Skriabin">
Konstantin Skriabin

Konstantin Skriabin (ur. 7 grudnia 1878 w Petersburgu, zm. 17 października 1972 w Moskwie) – rosyjski parazytolog. Był profesorem katedry parazytologii w Nowoczerkasku w latach 1917–1920. W latach 1920–1925 pracował w Moskiewskim Instytucie Weterynarii (obecnie noszącym jego imię). W latach 1920–1956 profesor i dyrektor Ogólnozwiązkowego Instytutu Helmintologii. Członek licznych instytucji: Ogólnozwiązkowej Akademii Nauk Rolniczych im. Lenina (1935), Akademii Nauk ZSRR (1939) i PAN (1959).
Prowadził badania nad pasożytami i ich zwalczaniem. Badania Skriabina i jego szkoły dotyczą morfologii, biologii i filogenii systemów robaków pasożytniczych, zagadnień epidemiologii chorób pasożytniczych i walki z pasożytami człowieka i zwierząt hodowlanych. Wprowadził pojęcie żywiciela pośredniego, dehelmintyzacji, dewastacji i in. Do najważniejszych dzieł zalicza się: „Osnowy obszczej gielmintologii” (1940), „Triematody żiwotnych i cziełowieka” (22 tomy (1947–1966) napisane z licznymi współpracownikami), „Zarys chorób inwazyjnych zwierząt gospodarskich” (1950).

</doc>
<doc id="1602453" url="https://pl.wikipedia.org/wiki?curid=1602453" title="Robert Stroud">
Robert Stroud

Robert Franklin Stroud (ur. 28 stycznia 1890 w Seattle, zm. 21 listopada 1963 w Springfield) – znany jako Ptasznik z Alcatraz; zasłynął z odkrycia lekarstw dla ptaków podczas swojego pobytu w więzieniu. 
Młodość.
W 1903 roku w wieku 13 lat opuścił dom. W 1908 roku w mieście Cordova spotkał 36-letnią prostytutkę Kitty O'Brien, z którą zaczął się spotykać. Pewnej nocy, jego znajomy Charlie Von Dahmer, pobił prostytutkę. Gdy Robert dowiedział się o tym, zabił swojego znajomego. 23 sierpnia 1909 roku został skazany na 12 lat więzienia w Puget Sound's McNeil Island w stanie Waszyngton.
Procesy.
5 września 1912, Stroud został skazany na dodatkowe sześć miesięcy za ataki i próby pozyskania morfiny ze szpitala więziennego. 
Przeniesiono go z McNeil Island do federalnego więzienia w Leavenworth, gdzie zabił strażnika, Andrew Turnera. 26 marca 1916 roku został skazany na śmierć przez powieszenie, które miało zostać wykonane 27 maja. Na egzekucję miał czekać w izolatce. Proces został jednak unieważniony. 
W późniejszym postępowaniu Stroud otrzymał wyrok dożywotniego pozbawienia wolności. Ten wyrok również został unieważniony po wyroku amerykańskiego Sądu Najwyższego, który nakazał wznowienie procesu. 
28 czerwca Stroud został ponownie skazany na śmierć przez powieszenie. Sąd Najwyższy interweniował, ale tylko do utrzymania kary śmierci, która została zaplanowana na 23 kwietnia 1920.
Matka Strouda napisała do prezydenta Wilsona i na 6 dni przed wykonaniem wyroku śmierci 15 kwietnia 1920 został on wstrzymany. Prezydent wstrzymał wykonanie kary, z zamianą na karę dożywotniego więzienia w izolatce.
Więzienie.
W więzieniu Stroud zaczął czytać książki na temat ptaków, w szczególności kanarków. Otrzymał pozwolenie na hodowlę ptaków w celi. Przez lata odosobnienia napisał dwie książki na temat ptasich chorób; opracował też na nie lekarstwa. Zaczął regularnie korespondować z ornitologiem Della Mae Jonesem, w wyniku czego w 1931 roku zaczęli wspólnie sprzedawać opracowane przez siebie leki.
19 grudnia 1942 roku Stroud został przeniesiony do Alcatraz. Tamtejszy sędzia orzekł, że podejrzany miał prawo do pisania i przechowywania rękopisów, utrzymał jednak w mocy decyzję naczelnika więzienia o zakazie publikacji. W 1943 roku Stroud został zbadany przez psychiatrę Romneya M. Ritcheya, który zdiagnozował go jako psychopatę o IQ równym 112. 
W Alcatraz uzyskał dostęp do biblioteki więziennej i rozpoczął studia prawnicze. W 1959 roku, z powodu złego stanu zdrowia, został przeniesiony do Centrum Medycznego w Springfield. Zmarł w Springfield 21 listopada 1963 r. w wieku 73 lat. Miał wówczas odbyte 54 lata kary więzienia, z czego 43 lata spędził w izolatce.

</doc>
<doc id="1602456" url="https://pl.wikipedia.org/wiki?curid=1602456" title="Rabczyce">
Rabczyce



</doc>
<doc id="1602457" url="https://pl.wikipedia.org/wiki?curid=1602457" title="EFAF">
EFAF

EFAF (ang. "European Federation of American Football"), Europejska Federacja Futbolu Amerykańskiego – nieistniejąca organizacja zrzeszająca związki futbolu amerykańskiego Europy. Siedziba organizacji znajdowała się we Frankfurcie w Niemczech.
Historia.
31 lipca 1982 roku związki futbolu amerykańskiego Finlandii, Włoch, Niemiec, Austrii i Francji założyły federację American European Football Federation (AEFF). W 1985 roku do federacji dołączyły Szwajcaria, Holandia i Wielka Brytania i federacja zmieniła nazwę na European Football League (EFL). W 1996 roku federacja liczyła już 17 członków i zmieniła nazwę na European Federation of American Football (EFAF). W kwietniu 2009 roku Polski Związek Futbolu Amerykańskiego został pełnym członkiem EFAF. W 2014 roku po rozłamie w Międzynarodowej Federacji Futbolu Amerykańskiego, większość europejskich federacji weszła w skład "IFAF Europe". W 2018 roku EFAF została ostatecznie rozwiązana i zastąpiona przez IFAF Europe.
Członkowie.
Organizacja zrzesza obecnie 24 federacji członkowskich, 1 stowarzyszoną, 2 tymczasowe i 4 federacji współpracujących:
Rozgrywki.
EFAF jest organizatorem europejskich pucharów i mistrzostw europy:

</doc>
<doc id="1602459" url="https://pl.wikipedia.org/wiki?curid=1602459" title="Wyżni Wołowy Stawek">
Wyżni Wołowy Stawek

Wyżni Wołowy Stawek (słow. "Vyšné Volie pliesko") – niewielki stawek znajdujący się na wysokości ok. 1980 m n.p.m. na tarasie zwanym Zadnią Polaną Młynicką, w środkowej części Doliny Młynickiej, w słowackich Tatrach Wysokich. Pomiary Józefa Szaflarskiego z 1935 r. wykazują, że ma on 0,047 ha powierzchni, wymiary 42 × 22 m i głębokość ok. 0,7 m.
Wyżni Wołowy Stawek jest jednym z Wołowych Stawków, drugim jest położony nieco niżej Niżni Wołowy Stawek. Leży w sąsiedztwie Kozich Stawów. Podczas suchych miesięcy zdarza się, że dzieli się na mniejsze oczka wodne lub całkowicie wysycha. Ok. 100 m na zachód od niego przechodzi żółto znakowana ścieżka biegnąca znad Szczyrbskiego Jeziora dnem Doliny Młynickiej na Bystrą Ławkę.

</doc>
<doc id="1602463" url="https://pl.wikipedia.org/wiki?curid=1602463" title="Firuz Shah Tughluq">
Firuz Shah Tughluq



</doc>
<doc id="1602465" url="https://pl.wikipedia.org/wiki?curid=1602465" title="Emerson, Lake &amp; Powell">
Emerson, Lake &amp; Powell

Emerson, Lake &amp; Powell, skr. ELPowell/ELP2 – angielski rockowy zespół muzyczny stanowiący wariację oryginalnego ELP (Emerson, Lake and Palmer). W 1986 roku formacja wydała swój jedyny oficjalny album studyjny.
Historia.
Keith Emerson i Greg Lake chcieli w 1985 roku wrócić do oryginalnego składu ELP. Perkusista Carl Palmer był jednak związany kontraktem z zespołem Asia i miał nagrać z supergrupą album. Mimo że Palmer obiecał im, że będzie gotowy do powrotu w ciągu 4 tygodni, duet zaprosił wówczas do składu Cozy’ego Powella, przyjaciela Emersona.
Zespół podkreślał zawsze, że było czystym przypadkiem to, że jego nazwisko również zaczynało się na literę "P", co pozwoliło na zachowanie oryginalnej nazwy zespołu. Muzycy żartowali jednak, że zanim dołączył do nich Powell, szukali jakiegoś „Gene’a Prupy”, „Phila Pollinsa” czy „Ringo Parra”. Wkrótce po rozpoczęciu nagrań, studio znajdujące się w stodole Emersona zostało zniszczone przez traktor, nad którym kierowca stracił panowanie. Muzycy byli zmuszeni do ponownego nagrania niektórych utworów, a także żartowali, że „Może powinniśmy nazwać zespół «Emerson, Lake &amp; Plow»!” (ang. plow=pług)
Na początku prób na farmie Emersona Powell używał do grania gałęzi z pobliskiego sadu, ponieważ przyszedł na próby bez własnych pałek.
Album zatytułowany Emerson, Lake &amp; Powell stanowił powrót do stylu znanego z pierwszego składu ELP, z długimi progresywnymi suitami, łagodnymi balladami oraz klasycznym utworem „Mars, the Bringer of War” autorstwa Gustava Holsta. W jednym z utworów, „The Score”, pojawił się nawet fragment tekstu pochodzący z utworu oryginalnego ELP – „Karn Evil 9: First Impression” z albumu "Brain Salad Surgery" – "Welcome back, my friends, to the show that never ends". Na koncertach zespół wykonywał także klasyczne utwory z repertuarów ELP oraz The Nice.
Pierwsza trasa koncertowa zakończyła się kłótnią, która doprowadziła do zwolnienia managera, a muzycy rozeszli się bez nagrania drugiego albumu. Emerson przyłączył się do Palmera i wraz z Robertem Berrym założyli w 1988 zespół o nazwie 3. W 1992 roku doszło do powrotu do oryginalnego składu ELP – muzycy wydali album "Black Moon", stylistycznie nieznacznie podobny do albumu nagranego przez skład Emerson, Lake &amp; Powell.
Część materiału z prób studyjnych i nagrań koncertowych pojawiła się w latach 90. na bootlegach. W 2003 roku został on zremasterowany i oficjalnie wydany na dwóch płytach CD.

</doc>
<doc id="1602474" url="https://pl.wikipedia.org/wiki?curid=1602474" title="Wayne Price">
Wayne Price

Wayne Price (ur. 1968) – południowoafrykański kulturysta i strongman.
Życiorys.
Wayne Price pracował jako funkcjonariusz policji. Trenował z Mistrzem Świata Strongman, Garym Taylorem.
Wziął udział w indywidualnych Mistrzostwach Świata Strongman 1994 i Mistrzostwach Świata Strongman 1998, jednak w obu nie zakwalifikował się do finałów.
Wymiary:

</doc>
<doc id="1602475" url="https://pl.wikipedia.org/wiki?curid=1602475" title="Skarzyn (województwo mazowieckie)">
Skarzyn (województwo mazowieckie)



</doc>
<doc id="1602476" url="https://pl.wikipedia.org/wiki?curid=1602476" title="Miodaczek białolicy">
Miodaczek białolicy

Miodaczek białolicy ("Phylidonyris niger") – gatunek małego ptaka z rodziny miodojadów (Meliphagidae), endemit Australii. Pospolity, nie jest zagrożony.
Systematyka.
Gatunek sklasyfikowany został przez niemieckiego ornitologa Johanna Bechsteina w roku 1811.
Wyróżniono dwa podgatunki "P. niger":
Morfologia.
Upierzenie miodaczka białolicego w większości jest czarno-białe. Ogon ptaka jest długi, żółty. Żółta jest także część lotek skrzydeł. Posiada charakterystyczne duże, białe łatki na szyi i policzkach. Oczy koloru ciemnobrązowego. Dziób jest dość długi, cienki i zakrzywiony w dół. Osobniki młodociane są brązowawe i jaśniejsze z miękkim i puszystym upierzeniem.
Ekologia i zachowanie.
Najczęściej spotykany na wilgotnym, gorącym terytorium. Także w lasach lub na terenach lesistych z wrzosowiskami. Spotykany zarówno w strefie klimatu umiarkowanego jak i subtropikalnego. Nie obawia się ludzi i łatwo się adaptuje do terenów zamieszkanych przez ludzi, co sprawia, że czasem staje się łupem kotów domowych.
Jest bardzo towarzyski, aktywny i głośny. Lot ma szybki i chaotyczny. 
Miodojady białolice żerują głównie wśród kwiatów, listowia, na korze drzew lub w powietrzu, zjadają głównie nektar, ale także owady. Często żerują w małych grupach, niekiedy obok grup miodaczków białouchych.
Miodaczek białolicy łączy się w stałe pary na sezon rozrodczy. Samce zajmują się głównie obroną terytorium, które może być to samo nawet przez kilka lat. Atakują agresywnie inne ptaki tego samego gatunku i innych w okresie rozrodczym, z wyjątkiem partnerek, krewnych i stałych sąsiadów. Pokrewny gatunek miodaczek białouchy nie stanowi dla niego konkurencji, gdyż ptaki te zajmują różne siedliska, a także mają inny okres rozrodczy. Samiczki budują miseczkowate gniazda z gałązek, kory i innych roślinnych materiałów, a wyścielają je kawałkami kwiatów. Gniazdo jest położone nisko, na rozwidleniu krzewów lub drzew, często w pobliżu ziemi, zamaskowane liśćmi lub trawami. Samica składa 1–3 jajek (zwykle 2) i wysiaduje je przez 15 dni. Młode, spędzające około 15 dni w gnieździe, karmione są przez oboje rodziców.
Status.
IUCN uznaje miodaczka białolicego za gatunek najmniejszej troski (LC, "Least Concern") nieprzerwanie od 1988 roku. Liczebność populacji nie została oszacowana, ale ptak ten opisywany jest jako pospolity. Trend liczebności populacji uznawany jest za stabilny.

</doc>
<doc id="1602478" url="https://pl.wikipedia.org/wiki?curid=1602478" title="Zuzana Tryznová">
Zuzana Tryznová

Zuzana Tryznová (ur. 8 października 1984 w Jabłońcu nad Nysą) – czeska biathlonistka. Największym jej sukcesem jest 4. miejsce w sztafecie w czasie Mistrzostw Świata Juniorów w 2004 roku.
Osiągnięcia.
Mistrzostwa Świata Juniorów.
IN – bieg indywidualny, SP – sprint, PU – bieg pościgowy, MS – bieg ze startu wspólnego, RL – sztafeta

</doc>
<doc id="1602481" url="https://pl.wikipedia.org/wiki?curid=1602481" title="Naples">
Naples

Naples – miasto w hrabstwie Collier w stanie Floryda, w Stanach Zjednoczonych. 1 lipca 2006 United States Census Bureau szacowało jego ludność na 21 804.
Naples jest głównym ośrodkiem obszaru metropolitalnego Naples-Marco Island Metropolitan Statistical Area, zamieszkanego przez 314 649 osób (2006)
Naples jest jednym z najzamożniejszych miast USA. Miejskie lotnisko w Naples przyjmuje jedynie samoloty prywatne, natomiast połączenia rejsowe dokonywane są z pobliskiego (50 km) międzynarodowego lotniska w Fort Myers.
W Naples zmarł (w 1980 r.) polski reżyser filmowy Aleksander Ford.
Sport.
W mieście rozgrywany jest kobiecy turniej tenisowy, pod nazwą "Academia Sanchez-Casal Women's Open", zaliczany do rangi ITF, z pulą nagród 25 000 $.

</doc>
<doc id="1602482" url="https://pl.wikipedia.org/wiki?curid=1602482" title="Phylidonyris niger">
Phylidonyris niger



</doc>
<doc id="1602483" url="https://pl.wikipedia.org/wiki?curid=1602483" title="Phylidonyris nigra">
Phylidonyris nigra



</doc>
<doc id="1602484" url="https://pl.wikipedia.org/wiki?curid=1602484" title="Arnold Jackson">
Arnold Jackson

Arnold Nugent Strode Strode-Jackson (ur. 5 kwietnia 1891 w Addlestone, zm. 13 listopada 1972 w Oksfordzie) – brytyjski oficer, prawnik, dyplomata, lekkoatleta średniodystansowiec.
Życiorys.
Studiował prawo na Uniwersytecie Oksfordzkim w Brasenose College od 1910. Uprawiał w tym czasie biegi lekkoatletyczne, piłkę nożną i hokej na trawie. W 1912 skrócił swe wakacje w Norwegii i wziął udział w igrzyskach olimpijskich w Sztokholmie jako prywatny uczestnik (były to ostatnie igrzyska olimpijskie, do udziału w których dopuszczono osoby prywatne). Wystartował w biegu na 1500 metrów, w którym najpierw zakwalifikował się do finału, a potem w nim zwyciężył wyprzedzając m.in. obrońcę tytułu Mela Shepparda ze Stanów Zjednoczonych. Ustanowił w tym biegu rekord olimpijski wynikiem 3:56,8.
Walczył w Armii Brytyjskiej przez cały czas I wojny światowej od sierpnia 1914 do listopada 1918. Przeszedł stopnie oficerskie od podporucznika ("Second Lieutenant") do brygadiera ("Brigadier-General", był to stopień generalski). Był najmłodszym brygadierem w Armii Brytyjskiej. Jest jednym z ośmiu oficerów w historii, którzy otrzymali Distinguished Service Order z Trzema Okuciami ("DSO and Three Bars"), czyli zostali odznaczeni tym orderem czterokrotnie. Jackson otrzymał DSO 4 czerwca 1917, 18 lipca 1917, 13 maja 1918 i 2 grudnia 1918. Był również sześciokrotnie wymieniony w sprawozdaniu ("Mentioned in Despatches") przy innych okazjach. Trzykrotnie był ranny i trwale okulał, co uniemożliwiło mu kontynuowanie kariery sportowej.
W 1919 był w składzie brytyjskiej delegacji na konferencję pokojową w Paryżu. Za pracę podczas niej został komandorem Orderu Imperium Brytyjskiego. w tym samym roku zmienił nazwisko na Strode-Jackson, pozostawiając jednak "Strode" jako trzecie imię. W 1921 wyjechał na stałe do Stanów Zjednoczonych. Pracował tam w przemyśle, a także był sędzią pokoju w Connecticut. Od 1945 miał obywatelstwo USA. W 1963 po śmierci żony powrócił do Wielkiej Brytanii, gdzie zmarł.

</doc>
<doc id="1602485" url="https://pl.wikipedia.org/wiki?curid=1602485" title="Śmierć w Wenecji (ujednoznacznienie)">
Śmierć w Wenecji (ujednoznacznienie)



</doc>
<doc id="1602489" url="https://pl.wikipedia.org/wiki?curid=1602489" title="No Average Angel">
No Average Angel

No Average Angel – drugi studyjny album Tiffany Giardina – amerykańskiej wokalistki. Wydany 20 stycznia 2009 roku nakładem studia "785 Records". Pochodzą z niej 2 single „No Average Ange”l i „Hurry Up and Save Me”.

</doc>
<doc id="1602490" url="https://pl.wikipedia.org/wiki?curid=1602490" title="Nowy cmentarz żydowski w Końskowoli">
Nowy cmentarz żydowski w Końskowoli

Nowy cmentarz żydowski w Końskowoli – został założony w XVIII wieku i zajmuje nieogrodzoną powierzchnię 2 ha na której, wskutek dewastacji, nie zachował się żaden nagrobek. Jedyna ocalała macewa znajduje się w muzeum w Puławach. Cmentarz sąsiaduje z cmentarzem ewangelicko-augsburskim.

</doc>
<doc id="1602491" url="https://pl.wikipedia.org/wiki?curid=1602491" title="IndyCar Series 2008">
IndyCar Series 2008

IndyCar Series 2008 – był trzynastym sezonem wyścigów pod szyldem IndyCar Series. Był to też pierwszy sezon po połączeniu serii IRL i Champ Car w jedną. Połączona seria bazowała na przepisach i kalendarzu wyścigów IRL. Dołączyło do niej kilka zespołów dotychczas startujących w Champ Car, a do kalendarza dodano trzy wyścigi zaplanowane wcześniej w serii Champ Car na torach: Long Beach (tylko dla kierowców Champ Car ze względu na kolizję terminów z wyścigiem w Motegi), Edmonton oraz Surfers Paradise (niepunktowany).
Sezon rozpoczął się 29 marca a zakończył 26 października. Tytuł mistrzowski wśród kierowców zdobył Scott Dixon, wśród zespołów Chip Ganassi Racing, a tytuł najlepszego nowicjusza (Rookie of the year) zdobył Hideki Mutō.
Wyniki.
  
Klasyfikacja.
      

</doc>
<doc id="1602495" url="https://pl.wikipedia.org/wiki?curid=1602495" title="Szymon Mayblum">
Szymon Mayblum

 
Szymon Józef Mayblum (ur. 28 czerwca 1895 w Brzeżanach, zm. 29 września 1939 w Mielnikach) – major żandarmerii Wojska Polskiego, działacz niepodległościowy.
Życiorys.
Szymon Józef Mayblum urodził się 28 czerwca 1895, w Brzeżanach, w rodzinie Maurycego i Augusty z Oczeretów. W latach 1913–1914 był członkiem Polskich Drużyn Strzeleckich we Lwowie. W czasie I wojny światowej walczył jako ułan w szeregach 2 szwadronu kawalerii, a następnie II dywizjonu i 2 pułku ułanów Legionów Polskich. W czasie walk został ranny. W maju 1915 leczył się w Szpitalu Rezerwowym nr 2 Stiftskas w Wiedniu, następnie w Pötzleinsdorf (obecnie część Wiednia). 
Od 1918 roku służył w Żandarmerii Polowej. Następnie był zatrudniony w Wojsku Polskim, w charakterze urzędnika wojskowego XI rangi. W grudniu 1923 został przeniesiony z 1 dywizjonu żandarmerii do Powiatowej Komendy Uzupełnień Inowrocław na stanowisko oficera ewidencyjnego Inowrocław. W lutym 1924 został odkomenderowany do Powiatowej Komendy Uzupełnień Warszawa Miasto III. Z dniem 1 marca 1924 Prezydent RP przemianował go na oficera zawodowego w stopniu porucznika ze starszeństwem z dniem 1 grudnia 1920 i 12. lokatą w korpusie oficerów administracji, dział kancelaryjny. W kwietniu tego roku został wyznaczony na stanowisko referenta inwalidzkiego w PKU Warszawa Miasto III. W lutym 1925 roku został przeniesiony z korpusu oficerów administracji do korpusu oficerów żandarmerii, w stopniu porucznika ze starszeństwem z dniem 1 grudnia 1920 roku i 1,8 lokatą, z równoczesnym wcieleniem do 1 dywizjonu żandarmerii i przydzieleniem do Wydziału Żandarmerii Departamentu Piechoty Ministerstwa Spraw Wojskowych na stanowisko referenta. 12 kwietnia 1927 roku awansował na kapitana ze starszeństwem z dniem 1 stycznia 1927 roku i 6. lokatą w korpusie oficerów żandarmerii. W czerwcu tego roku został przeniesiony do utworzonego Dowództwa Żandarmerii Ministerstwa Spraw Wojskowych w Warszawie. Z dniem 4 października 1927 roku został przeniesiony służbowo na pięciomiesięczny kurs aplikacyjny oficerów młodszych w Dywizjonie Szkolnym Żandarmerii w Grudziądzu, z równoczesnym zwolnieniem z zajmowanego stanowiska na czas pobytu na kursie. W 1928 roku, po ukończeniu kursu, kontynuował służbę w Dowództwie Żandarmerii MSWojsk., a cztery lata później w 1 dywizjonie żandarmerii w Warszawie. W grudniu 1934 roku ogłoszono jego przeniesienie z Dowództwa Żandarmerii MSWojsk. do Korpusu Ochrony Pogranicza na stanowisko zastępcy dowódcy dywizjonu żandarmerii KOP w Warszawie. Na tym stanowisku pełnił służbę do września 1939 roku. 27 czerwca 1935 roku awansował na majora ze starszeństwem z dniem 1 stycznia 1935 roku i 3. lokatą w korpusie oficerów żandarmerii.
W czasie kampanii wrześniowej dowodził batalionem sztabowym Grupy KOP. 18 września z polecenia dowódcy Grupy KOP, gen. bryg. Wilhelma Orlik-Rückemanna przeprowadzić miał „szybkie dochodzenia i ukarać winnych” mieszkańców miejscowości Bereźno (Bereźce), położonej na trasie Dawidgródek-Stolin, którzy wystawili bramę powitalną dla Armii Czerwonej. W nocy z 28 na 29 września 1939, w lesie na wschód od wsi Mielniki, po krótkiej walce z Sowietami został przez nich rozstrzelany.

</doc>
<doc id="1602497" url="https://pl.wikipedia.org/wiki?curid=1602497" title="Bernard Baruch">
Bernard Baruch

Bernard Mannes Baruch (ur. 19 sierpnia 1870 w Camden w stanie Karolina Południowa, zm. 20 czerwca 1965 w Nowym Jorku) – amerykański finansista, spekulant giełdowy, przewodniczący Rady Przemysłu Wojennego USA (1918), doradca administracji prezydentów Wilsona, Hardinga, Hoovera, Roosevelta, Trumana i Winstona Churchilla, autor planu międzynarodowej kontroli energii atomowej – tzw. Planu Barucha oraz filantrop.
Życiorys.
Bernard Mannes Baruch urodził się 19 sierpnia 1870 roku w Camden w stanie Karolina Południowa, jako drugi z czterech synów Belle i Simona Baruchów. Simon Baruch (1840–1921) był lekarzem, który podczas wojny secesyjnej służył jako chirurg polowy w Armii Stanów Skonfederowanych. W 1880 roku jego rodzina przeniosła się do Nowego Jorku, gdzie jego ojciec założył praktykę lekarską.
Baruch uczęszczał do szkół publicznych w Nowym Jorku i w 1889 roku ukończył City College of New York. W 1891 roku podjął pracę na Wall Street w firmie brokerskiej A.A. Housman &amp; Company, szybko odnosząc sukces jako inwestor – w 1896 roku został młodszym partnerem w firmie. W 1897 roku ożenił się z Annie Griffen, z którą miał troje dzieci. W 1903 roku kupił miejsce na New York Stock Exchange i otworzył własną firmę brokerską. Zajął się spekulacjami na rynkach siarczanu miedzi, złota, gumy, wolframu i cynku. Został milionerem przed ukończeniem 30. roku życia. W 1905 roku zakupił posiadłość Hobcaw Barony w Karolinie Południowej, gdzie podejmował polityków.
Był członkiem Partii Demokratycznej. Wspierał Woodrowa Wilsona (1856–1924), z którym się przyjaźnił, m.in. poprzez finansowanie jego kampanii prezydenckiej.
Podczas trwającej w Europie wojny, w 1915 roku zaangażował się w ruch przygotowań Stanów Zjednoczonych do wojny. Prezydent Wilson mianował go członkiem Komisji Doradczej Rady Obrony Narodowej (ang. "Council of National Defense", CND). Po nominacji Baruch zlikwidował wszystkie swoja aktywa, sprzedał swoje miejsce w New York Stock Exchange i zakupił Liberty Bonds za wielomilionową kwotę.
28 lipca 1917 roku Rada Obrony Narodowej utworzyła za zgodą prezydenta Radę Przemysłu Wojennego USA, a Baruch został jej członkiem. Rada początkowo doradzała gabinetowi prezydenta i, podobnie jak Rada Obrony Narodowej, nie miała uprawnień administracyjnych. Współpracowała z amerykańską Izbą Handlową i 267 komisjami przemysłu. 4 marca 1918 roku prezydent Wilson przeprowadził reorganizację Rady, którą uniezależnił od Rady Obrony Narodowej, przekształcając ją w samodzielną agencję podlegającą bezpośrednio prezydentowi. Przewodnictwo agencji zaproponował Bernardowi Baruchowi. Agencja otrzymała również szereg nowych funkcji i uprawnień, m.in. ustanawiania priorytetów dla produkcji przemysłowej, tworzenie nowych obiektów i przekształcanie istniejących zgodnie z potrzebami, doradzanie departamentom rządowym w zakresie cen zakupu i prowadzenie zakupów w imieniu aliantów. Rola przewodniczącego została wzmocniona.
Baruch był również członkiem nieformalnego „Gabinetu Wojennego” Wilsona, w którym znaleźli się najważniejsi decydenci w sprawach prowadzenia wojny, m.in. sekretarz wojny Stanów Zjednoczonych Newton D. Baker (1871–1937) czy zarządzający zaopatrzeniem armii i rezerwami żywności Herbert Hoover (1874–1964). Baruch nie tylko kierował sprawami przemysłu wojennego i surowców strategicznych, lecz wraz z Hooverem rozwijał strategię demobilizacji na okres po zakończeniu wojny.
W 1919 roku jako ekonomiczny doradca amerykańskiej delegacji uczestniczył u boku prezydenta Wilsona w paryskiej konferencji pokojowej.
Baruch doradzał później administracjom prezydentów Hardinga, Hoovera, Roosevelta i Trumana.
We wczesnych latach 30. XX w. nawoływał do rozpoczęcia przygotowań na wypadek kolejnej wojny. W czasie II wojny światowej był współpracownikiem Jamesa Francisa Byrnesa w kierowaniu przemysłem zbrojeniowym USA.
W 1946 roku opracował i przedstawił ONZ plan międzynarodowej kontroli energii atomowej, tzw. Plan Barucha, nieprzyjęty przez Radę Bezpieczeństwa wobec sprzeciwu ZSRR.
Podczas wojny koreańskiej nawoływał do ekspansji rozgłośni Głos Ameryki na terenie Korei, by przeciwstawić się propagandzie wroga.
Baruch znany był z działalności charytatywnej, wspierał Amerykański Czerwony Krzyż i dotował szkoły wyższe, m.in. wsparł wielomilionową kwotą Columbia University, a w swojej alma mater ufundował "Baruch School of Business and Public Administration". Przyjaźnił się z Winstonem Churchillem.
Zmarł 20 czerwca 1965 roku w Nowym Jorku.

</doc>
<doc id="1602503" url="https://pl.wikipedia.org/wiki?curid=1602503" title="Strzała-1">
Strzała-1

9K31 Strieła-1 (Strzała-1, ros. "Стрела-1", kod NATO SA-9 Gaskin) – radziecki samobieżny rakietowy zestaw przeciwlotniczy krótkiego zasięgu. W skład zestawu wchodzą cztery samonaprowadzające się pociski 9M31 zamontowane na podwoziu pływającego pojazdu BRDM-2.
Historia rozwoju.
Prace nad zestawem Strieła-1 rozpoczęto, równocześnie z opracowywaniem przenośnego pocisku Strieła-2, w 1960 roku. W odróżnieniu od Strieły-2 i ówczesnych systemów amerykańskich, jak Chaparral i Redeye, zdecydowano się na zastosowanie rakiet samonaprowadzających się nie na promieniowanie podczerwone celu, ale na widzialne – na kontrastową sylwetkę celu na tle nieba. Eliminowało to ograniczenie związane z wczesnymi pociskami naprowadzającymi się na podczerwień, jakim była możliwość zwalczania głównie oddalających się samolotów odrzutowych i pozwalało zwalczać także cele nadlatujące, chociaż uzależniało skuteczność zestawu od warunków oświetleniowych. Początkowo zestaw Strieła-1 również miał być przenośny (w dwóch częściach), ale wkrótce zdecydowano zwiększyć jego parametry w zakresie zasięgu (do 5 km) i pułapu zwalczania celów i umieścić go na podwoziu samobieżnym, w celu umieszczenia na szczeblu pułku. Jako podwozie wybrano opancerzony samochód rozpoznawczy BRDM-2, pozbawiony wieży, w miejscu której zamontowano składaną obrotową wyrzutnię na 4 pociski. Z uwagi na ograniczoną nośność podwozia, w celu zmniejszenia masy zrezygnowano z mechanicznego naprowadzania wyrzutni. U podstawy wyrzutni była wieżyczka operatora, z kuloodporną szybą z przodu.
Z powodu trudności z rozwojem głowicy naprowadzania, zestaw ukończył badania państwowe w ZSRR dopiero w 1968 roku i został przyjęty na uzbrojenie postanowieniem z 25 kwietnia 1968. Jego twórcy zostali uhonorowani nagrodą państwową. Seryjną produkcję wyrzutni prowadzono w Saratowie, a pocisków – w Kowrowskich Zakładach Mechanicznych.
W 1969 roku przeprowadzono badania państwowe zmodernizowanego systemu Strieła-1M, który został przyjęty na uzbrojenie w grudniu 1970. 
Opis.
Pocisk 9M31 miał schemat aerodynamiczny kaczka, ze sterami w przedniej części i statecznikami w tylnej. Długość wynosiła ok. 1,8 m, średnica kadłuba – 0,12 m, rozpiętość skrzydeł – 0,36 m. Silnik rakietowy umieszczony był w tylnej części, jednostopniowy, na paliwo stałe. Prędkość pocisku wynosiła do 420 m/s. Odłamkowo-burząca głowica miała masę 3 kg, w tym 1 kg materiału wybuchowego i tworzyła odłamki o masie 2,6 g. Zapalnik był kontaktowy oraz optyczny zbliżeniowy. W razie chybienia celu, po 13-16 s zapalnik przechodził w położenie zabezpieczone, co zapobiegało wybuchowi pocisku po uderzeniu w ziemię (pocisk nie miał samolikwidatora). Pociski były wystrzeliwane z kontenerów transportowo-startowych, mocowanych na wyrzutni.
Zestaw Strieła-1 mógł zwalczać samoloty i śmigłowce lecące na wysokości od 50 do 3000 m, z prędkością do 310 m/s przy celach nadlatujących i do 220 m/s przy celach oddalających się. Głowica naprowadzała się na fale długości 0,4−2,7 μm (promieniowanie widzialne i bliska podczerwień). Mogła przechwytywać cele tylko przy dobrej pogodzie, na tle jasnego nieba, znajdujące się pod kątem większym niż 20° od Słońca, znajdujące się ponad 2° nad horyzontem. Na podstawie wyników prób, prawdopodobieństwo porażenia celu jedną rakietą oceniano, w przypadku celu zbliżającego się z prędkością 200 m/s na wysokości 50 m: od 0,15 do 0,64 dla bombowca i od 0,1 do 0,6 dla myśliwca. 
Zmodernizowany zestaw Strieła-1M mógł zwalczać samoloty i śmigłowce lecące na wysokości od 30-40 do 3500 m, z prędkością do 310 m/s, w odległości od 0,5-1,6 km (w zależności od wysokości) do 4,2 km. Nieco wzrosło prawdopodobieństwo porażenia celu jedną rakietą.
Naprowadzanie wyrzutni na cel dokonywane było siłą mięśni operatora. Kąt podniesienia wyrzutni wynosił od -5° do +80°. Dzięki dobremu wyważeniu wyrzutni, możliwe było także jej naprowadzanie i prowadzenie ognia w ruchu. Operator naprowadzał wyrzutnię na dostrzeżony cel, używając wizjera optycznego, a następnie włączał zasilanie rakiety. Po usłyszeniu sygnału dźwiękowego świadczącego o przechwyceniu celu przez głowicę, operator odpalał pocisk.
System Strieła-1 nie miał technicznych środków obserwacji, natomiast w systemie Strieła-1M wprowadzono pasywny namiernik emisji radiowej pochodzącej od celu.
Użycie.
Pluton zestawów Strieła-1, liczący cztery pojazdy, był przewidziany w składzie baterii przeciwlotniczej na szczeblu pułku pancernego lub zmechanizowanego, uzupełniając zestawy artyleryjskie ZSU-23-4.
Oprócz użycia w Armii Radzieckiej, zestawy te były szeroko eksportowane. Oprócz krajów Układu Warszawskiego (Polska, NRD, Czechosłowacja, Bułgaria, Rumunia), posiadały je: Jugosławia, Wietnam, Indie, Tajlandia, Irak, Syria, Egipt, Północny Jemen, Algieria, Libia, Angola, Benin, Gwinea, Gwinea Bissau, Madagaskar, Mali, Mauretania, Mozambik, Etiopia (Front Polisario), a z krajów Ameryki, Kuba i Nikaragua.
Według niepewnych danych, Polska w 1988 roku miała 18 wyrzutni Strzała-1M.
W Rumunii wyrzutnia Strieła-1 była montowana na podwoziu produkowanego tam transportera TABC-79 w układzie 4x4.

</doc>
<doc id="1602504" url="https://pl.wikipedia.org/wiki?curid=1602504" title="'A'a">
'A'a



</doc>
<doc id="1602505" url="https://pl.wikipedia.org/wiki?curid=1602505" title="9K31 Strieła-1">
9K31 Strieła-1



</doc>
<doc id="1602506" url="https://pl.wikipedia.org/wiki?curid=1602506" title="Gowerton">
Gowerton

Gowerton (wal. "Tre-gŵyr") - miejscowość w południowej Walii, w hrabstwie Swansea, położona ok. 9 km na zachód od miasta Swansea. W 2011 roku liczyła 8183 mieszkańców.
Pierwotnie miejscowość nosiła nazwę Ffosfelin. Obecna walijska nazwa ("Tre-gŵyr") oznacza "brama do Gower" (półwyspu w południowej Walii znanego z licznych walorów krajobrazowych oraz miejsc historycznych). Przez Gowerton przebiega trasa popularnego szlaku turystycznego "The Gower Way".
W Gowerton istniała kiedyś jedna z największych walijskich hut stali, założona w 1872 roku Elba Steel Works. W tych czasach okoliczna ludność nadała mieszkańcom miasteczka przydomek "starch" (krochmal). Nazwa ta nawiązywała do sztywnych (wykrochmalonych) mankietów i kołnierzyków i była nieco złośliwym odpowiednikiem współczesnego określenia "white collars" (białe kołnierzyki), gdyż to właśnie w Gowerton mieszkała większość kadry kierowniczej i pracowników administracji huty. Zakład został zamknięty w 1967 roku, a do roku 1973 usunięto po nim wszelkie pozostałości. Obecnie na terenie dawnej huty znajduje się parking, domy mieszkalne, rozległy park rekreacyjny oraz przychodnia lekarska (zbudowana dokładnie w miejscu, w którym kiedyś znajdował się punkt pierwszej pomocy huty Elba).
W miasteczku działają 4 szkoły, w tym 2 szkoły średnie ("Comprehensive Schools"). Jedna z nich, Ysgol Gyfun Gŵyr, prowadzi zajęcia wyłącznie w języku walijskim.
W Gowerton funkcjonuje też istniejący od 1886 roku amatorski klub rugby (Gowerton RFC) oraz popularny w Walii klub golfowy (The Gower Golf Club).

</doc>
<doc id="1602507" url="https://pl.wikipedia.org/wiki?curid=1602507" title="SA-7 Grail">
SA-7 Grail



</doc>
<doc id="1602508" url="https://pl.wikipedia.org/wiki?curid=1602508" title="Naborowiec">
Naborowiec



</doc>
<doc id="1602509" url="https://pl.wikipedia.org/wiki?curid=1602509" title="SA-9 Gaskin">
SA-9 Gaskin



</doc>
<doc id="1602510" url="https://pl.wikipedia.org/wiki?curid=1602510" title="Zabronie">
Zabronie

Zabronie – część wsi Barcice w Polsce, położona w województwie małopolskim, w powiecie nowosądeckim, w gminie Stary Sącz, położona ok. 2 kilometry na południe od centrum wsi.
W latach 1975–1998 Zabronie administracyjnie należało do województwa nowosądeckiego.

</doc>
<doc id="1602512" url="https://pl.wikipedia.org/wiki?curid=1602512" title="Cmentarz żydowski w Skarżysku-Kamiennej">
Cmentarz żydowski w Skarżysku-Kamiennej

Cmentarz żydowski w Skarżysku-Kamiennej – kirkut znajdujący się przy ulicy Łyżwy. Został założony w XIX wieku i zajmuje powierzchnię 0,1073 ha, na której zachowało się 25 nagrobków, spośród których tylko część ma czytelne napisy i zachowaną dekorację.

</doc>
<doc id="1602513" url="https://pl.wikipedia.org/wiki?curid=1602513" title="Kościół Najświętszego Serca Pana Jezusa w Szombierkach">
Kościół Najświętszego Serca Pana Jezusa w Szombierkach

Kościół Najświętszego Serca Pana Jezusa – kościół rzymskokatolicki znajdujący się w Bytomiu-Szombierkach, przy ul. Modrzewskiego 2.
Budynek powstał w latach 1903–1904 w stylu neoromańskim według projektu Wilhelma Wieczorka. W krypcie kościoła spoczywa Karol Godula. Kościół był remontowany i przebudowywany ze względu na szkody górnicze.

</doc>
<doc id="1602514" url="https://pl.wikipedia.org/wiki?curid=1602514" title="Browar Niemodlin">
Browar Niemodlin

Browar Niemodlin – nieczynny browar w Niemodlinie.
Historia.
Browar w Niemodlinie został założony w 1884 roku przez Richarda Ferdinanda. Początkowo działał pod nazwą "Brauerei Falkenberg", później – "Richard Ferdinand Brauerei". Po II wojnie światowej zakład znacjonalizowano. Produkcję pod zarządem państwowym rozpoczęto w 1946 roku. Do 1951 roku browar wchodził w skład CZPRF w Zabrzu. W latach 1951-1969 wraz z browarem w Brzegu był częścią Brzeskich Zakładów Piwowarsko-Słodowniczych. W 1970 roku browar w Niemodlinie wszedł w skład Opolskich Zakładów Piwowarsko-Słodowniczych, które w 1975 roku zmieniły nazwę na Zakłady Piwowarskie w Głubczycach.
W latach dziewięćdziesiątych XX wieku właścicielem browaru została spółka akcyjna Zakłady Piwowarskie Głubczyce S.A. Browar zamknięto w 2002 roku. Powodem wstrzymania produkcji piwa w Niemodlinie były względy ochrony środowiska.
W grudniu 2015 roku całkowicie wyburzono budynki browaru, pozostawiając jedynie obiekt, w którym mieściły się mieszkania zakładowe.

</doc>
<doc id="1602515" url="https://pl.wikipedia.org/wiki?curid=1602515" title="Mykwa w Brańsku">
Mykwa w Brańsku

Mykwa w Brańsku – znajduje się przy obecnej ulicy Senatorskiej i została zbudowana w II połowie XIX wieku. W 1959 roku przebudowano ją na łaźnię miejską, obecnie obiekt jest nieużytkowany.

</doc>
<doc id="1602516" url="https://pl.wikipedia.org/wiki?curid=1602516" title="Opowieści z podwórkowej ławki">
Opowieści z podwórkowej ławki

Opowieści z podwórkowej ławki – debiutancki i jedyny album polskiej grupy hip-hopowej RHX. Został wydany 12 czerwca 1999 roku przez Asfalt Records.

</doc>
<doc id="1602517" url="https://pl.wikipedia.org/wiki?curid=1602517" title="Pāhoehoe">
Pāhoehoe



</doc>
<doc id="1602519" url="https://pl.wikipedia.org/wiki?curid=1602519" title="Biathlon letni">
Biathlon letni

Biathlon letni – letnia odmiana biathlonu (w Polsce pod patronatem Polskiego Związku Biathlonu), łącząca biegi ze strzelectwem. Polega na biegu crossowym bez broni na określonym dystansie, w czasie którego zawodnicy dwa lub cztery razy zajmują stanowiska na strzelnicy, przyjmując pozycję stojącą lub leżącą, oddając za każdym razem po 5 strzałów. Rozgrywane są zawody kobiet i mężczyzn w kategoriach wiekowych:
Zawody biathlonu letniego.
Rozgrywane zawody:
W Polsce rozgrywane są także zawody w ramach cyklu „Biathlon dla każdego”. Jest to organizowany od 2014 roku cykl zawodów dla dzieci, młodzieży i osób dorosłych, które rywalizując w biegu na krótkim dystansie z dwoma strzelaniami z broni laserowej i uczą się biathlonowej rywalizacji.
Konkurencje.
Biathlon letni jest zwykle rozgrywany w następujących konkurencjach:
Długość biegów zależy od kategorii wiekowej.

</doc>
<doc id="1602524" url="https://pl.wikipedia.org/wiki?curid=1602524" title="Szyłkińska Flotylla Rzeczna">
Szyłkińska Flotylla Rzeczna

Szyłkińska Flotylla Rzeczna (ros. Шилкинская речная флотилия) – flotylla rzeczna białych podczas wojny domowej w Rosji
W czerwcu 1920 r. sztab Armii Dalekowschodniej atamana gen. Grigorija M. Siemionowa opracował plan działań bojowych przeciwko "czerwonym" oddziałom partyzanckim Jakimowa, działającym w rejonie Nerczyńska. Wprawdzie wojska białych odnosiły zwycięstwa nad partyzantami, ale były one okupione dużymi stratami spowodowanymi m.in. problemami z dostawami uzbrojenia i wyposażenia. W tej sytuacji postanowiono sformować w Sreteńsku nad rzeką Szyłką Szyłkińską Flotyllę Rzeczną. Składała się ona z 2 opancerzonych statków parowych (parochodów) "Стефан Левицкий" i "Александр Бубнов". Pierwszy parochod był uzbrojony w 2 stare działa polowe i 3-4 karabiny maszynowe. Drugi miał 1 działo polowe i 2 karabiny maszynowe. Ponadto w skład flotylli wchodził jeszcze statek transportowy i statek służący jako pływający szpital. Ich zadaniem było przetransportowanie Szyłką w dół rzeki do wsi Ust-Kara potrzebnych rzeczy oddziałom białych odciętym przez partyzantów. Przy okazji obstrzeliwano z dział i karabinów maszynowych zauważone oddziały partyzanckie. Czasami były wysadzane na brzeg niewielkie desanty. Po wykonaniu zadania flotylla powróciła do Sreteńska, gdzie została rozformowana. W służbie pozostał jedynie parochod "Стефан Левицкий", który patrolował Szyłkę od Sreteńska do Ust-Kary. Patrole przebiegały spokojnie, gdyż oddziały partyzanckie zostały pobite, a ich resztki odrzucone od rzeki.

</doc>
<doc id="1602527" url="https://pl.wikipedia.org/wiki?curid=1602527" title="Komańcza (stacja kolejowa)">
Komańcza (stacja kolejowa)

Komańcza – stacja kolejowa w Polsce. Jest obsługiwana przez Polskie Koleje Państwowe.
Opis.
Linia kolejowa Łupków - Nowy Zagórz, która przechodzi przez Czaszyn została oddana do użytku 12 listopada 1872. Prace przy budowie tunelu w Łupkowie zostały zakończone 30 maja 1874 i od tego momentu tą linią kolejową można było podróżować z Budapesztu przez Słowację i Ukrainę do Przemyśla. Kolej w tym rejonie była najważniejszym i najbardziej popularnym środkiem transportu. Stopniowo zaczęły ją wypierać samochody i autobusy. Obecnie przez Komańczę jeżdżą tylko składy towarowe na Słowację a w wakacje również pociągi osobowe, które zostały zawieszone w 2011 roku.
Od 1 sierpnia 2015 roku powróciły szynobusy weekendowe, do ostatniej niedzieli września.

</doc>
<doc id="1602529" url="https://pl.wikipedia.org/wiki?curid=1602529" title="Inspektorat F Okręgu Wilno Armii Krajowej">
Inspektorat F Okręgu Wilno Armii Krajowej

Inspektorat F Okręgu Wilno Armii Krajowej – terenowa struktura Okręgu Wilno Armii Krajowej
Inspektorat obejmował teren powiatów: oszmiańskiego, wilejskiego i mołodeczańskiego oraz północną część powiatu wołożyńskiego z województwa nowogródzkiego. Dowódcą jego był mjr Czesław Dębicki "Chudy "Jarema", a jego adiutantem por. "Achilles".
Oddziały partyzanckie inspektoratu utworzyły Zgrupowanie nr 3 Okręgu Wilno Armii Krajowej i w jego składzie wzięły udział w Powstaniu Wileńskim.
Skład i obsada personalna.
Sztab:
Jednostki terytorialne:
Działania partyzanckie.
Wiosną 1944 na terenie inspektoratu, działały cztery oddziały partyzanckie Armii Krajowej. Były to III OP "Tura", IV OP "Małego", V OP "Marsa" i VI OP "Nietoperza". Terenem macierzystym pierwszych trzech oddziałów partyzanckich był powiat oszmiański, zaś VI OP wywodził się z powiatu mołodeczańskiego.
Na początku kwietnia "Jarema" zorganizował dowództwo i sztab III Zgrupowania. Stanowili go:
Oddziały partyzanckie powiększyły swój stan liczbowy i przekształciły się w brygady. III OP pod dowództwem kpt .W. Turonka Tura" wystawił 8 Oszmiańską Brygadę Armii Krajowej. Z IV OP pod dowództwem chor. Jana Kolendy "Małego" została zorganizowana 9 Brygada Armii Krajowej. Z V OP "Marsa" na bazie ośrodka Armii Krajowej w Krewie utworzono 12 Brygadę pod dowództwem por. Hieronima Romanowskiego "Cerbera". Z VI OP kpt. Adama Walczaka "Nietoperza" powstała 13 Mołodeczańska Brygada.
8 Brygada "Tura" i 12 Brygada kwiecień poświęciły na ćwiczenia i szkolenie ochotników, organizowała swe służby i siatkę konspiracyjną. W tym okresie doszło do nieznacznych potyczek z policją litewską. Nowym dowódcą 12 Brygady został kpt. Hieronim Romanowski "Cerber".
9 Brygada "Małego" przeprowadziła kilka akcji. 15 kwietnia zajęła litewską wieś Knistuszki i rozbroiła członków samoobrony litewskiej. Następnego dnia stoczyła potyczkę z niemiecko-litewską ekspedycją karną.
13 Brygada "Nietoperza" spędziła pierwszą dekadę kwietnia w okolicach Kuszlan, ochraniając miejscową ludność przed próbami ściągania kontyngentów. W drugi dzień Świąt Wielkanocnych na brygadę uderzył oddział litewskiej policji z Holszan. Atak został odparty ogniem ubezpieczeń z rejonu folwarku Wojtkuny. 18 kwietnia idąca na koncentrację III Zgrupowania brygada dokonała ataku na magazyn broni i sprzętu wojskowego w Łostojnicach. Atak okazał się nieskuteczny. Niemcy nie dali się zaskoczyć.
Koncentracja brygad nastąpiła w rejonie Graużyszek. W nocy z 30 kwietnia na 1 maja III Zgrupowanie wizytował ppłk Krzyżanowski "Wilk".
Działania przeciw Litwinom.
W kwietniu 1944 na tereny Oszmiańszczyzy zaczęły przybywać umundurowane i uzbrojone przez Niemców bataliony litewskiego korpusu posiłkowego gen. Povilasa Plechavičiusa. Ich zadaniem było rozbicie polskiej partyzantki.
Komendant policji białoruskiej w Oszmianie przekazał wiadomość o usunięciu 50 policjantów białoruskich, jako elementu niepewnego. 11 kwietnia 3 pluton "Asa" z 8 Brygady zatrzymał dwa samochody ciężarowe wiozące około 50 Białorusinów pod eskortą Litwinów. Białorusini chętnie oddali broń Polakom.
W Komendzie Okręgu Wileńskiego Armii Krajowej zdecydowano o podjęciu aktywnych działań polegających na wystąpieniach zbrojnych wszystkich ujawnionych sił Armii Krajowej w obronie miejscowej ludności. "Jarema" zdecydował skoncentrować własne oddziały, zanim przeciwnik osiągnie gotowość bojową.
Siły III Zgrupowania na przełomie kwietnia i maja przedstawiały się następująco:
Razem zgrupowanie liczyło około 580 uzbrojonych żołnierzy Armii Krajowej
Siłami tymi, zdecydowanie słabszymi liczebnie od litewsko-niemieckich zdecydowano, wykorzystując element zaskoczenia, niszczyć kolejno odosobnione oddziały przeciwnika.
O zmierzchu 5 maja dowództwo III Zgrupowania wydało rozkaz 8, 12 i 13 Brygadom uderzenia na Graużyszki. 9 Brygada osłaniała tabory zgrupowania w Dorżach. Uderzenie brygad na Graużyszki nie było jednak konieczne. Rozpoznanie popełniło pomyłkę. W mieście nie było ani oddziałów niemieckich, ani gen. P. Plechaviciusa czy też policji. Przeredagowano rozkazy. 8 Brygada stanęła w Graużyszkach, 9 w Dorżach, 12 w Szczepanowiczach, a 13 w okolicy Nowej Wsi.
6 maja 1944 batalion z korpusu posiłkowego gen. Plechavičiusa wyruszył z Oszmiany w kierunku Graużyszek. Wraz z nim szli litewscy policjanci i urzędnicy. Przechodząc przez Sieńkowszczyznę Litwini zaczęli palić zabudowania i mordować cywilnych mieszkańców. Działania litewskie obserwował będący na ubezpieczeniu pluton por. "Żagla" z 8 Brygady. Zszedł on ze swoich pozycji i uderzył na napastników. Za nim ruszyły pozostałe plutony 8 Brygady. Brygada nacierała z taką furią, że Litwini, mimo przewagi liczebnej, nie wytrzymali uderzenia i zaczęli wycofywać się. Mjr "Jarema" wydał rozkaz wykonania manewru oskrzydlającego 9, 12 i 13 Brygadom. Okrążeni żołnierze litewscy zostali wzięci do niewoli. Rozbrojono ich i rozebrano z mundurów. W tym stanie odstawiono ich pod eskortą na trakt do Oszmiany. Przeprowadzono też dochodzenie, celem ustalenia winnych dokonania mordu na ludności cywilnej we wsi Sieńkowszczyzna i Adamowszczyzna. Winni zostali osądzeni i rozstrzelani.
Bitwa pod Murowaną Oszmianką.
10 maja Komendant "Wilk" i jego zastępca "Ludwik zatwierdzili dalszy plan działania III Zgrupowania. Zakładał on dokonanie uderzenia na pozostałe jednostki korpusu gen. Plechavičiusa wchodzące w skład grupy "Aschmena". Nastąpić to miało w rejonie Murowanej Oszmiany i Tołminowa. Do uderzenia wyznaczono cztery brygady III Zgrupowania wzmocnione przez 3 Brygadę "Szczerbca" z I Zgrupowania. Na dowódcę grupy uderzeniowej został wyznaczony mjr "Jarema".
12 maja w Graużyszkach odbyła się odprawa dowódców brygad wyznaczonych do wykonania zadania. Na odprawę przybył również komendant "Wilk". Mjr "Jarema", po wystąpieniu "Wilka", zapoznał obecnych z planem działania. Przewidywał on rozbicie czterech kompanii litewskich stacjonujących w Murowanej Oszmiance. Akcja miała być osłaniana od strony Oszmiany i Tołminowa, gdzie stacjonowały oddziały niemieckie i litewskie. Dowódca III Zgrupowania postawił też zadania dla brygad: 8 Brygada "Tura" miała nacierać na Murowaną Oszmiankę od strony południowo-wschodniej; 3 Brygada "Szczerbca" uderzała na miasto od zachodu. Pozostałe brygady 9, 12 i 13 ubezpieczały akcję. Część sił 13 Brygady miała uderzyć na Tołminowo wykonując atak pozorny.
12 maja o 23:00 nastąpił atak na Murowaną Oszmiankę. Pierwsza uderzyła 8 Brygada "Tura". Do 23:30 "Tur" opanował samodzielnie prawie trzecią część miasteczka i wziął do niewoli około 80 jeńców. Jednak położenie brygady stawało się coraz trudniejsze. 3 Brygada "Szczerbca", która miała uderzyć z zachodniej strony, spóźniła się na akcję. Pozostałe brygady 9, 12 i 13 stały bezczynnie na ubezpieczeniu.
W takich warunkach mjr "Jarema" wydał rozkaz 12 Brygadzie wsparcia walki 8 Brygady. Wyparła ona "plechavičiusowców" z południowej części miasta biorąc do niewoli około 20 litewskich żołnierzy.
Około 23:30 na miasto z marszu uderzyła Brygada "Szczerbca", forsując zachodnią linię obrony i częścią sił nawiązała w centrum miejscowości styczność z 8 Brygadą. Jednak większość plutonów 3 Brygady stoczyła na przedpolach Murowanej Oszmianki trudną walkę. Pluton "Milimetra" napotkał silny opór i trafił pod zmasowany ostrzał. Został przykuty do ziemi nieprzyjacielskim ogniem i poniósł dotkliwe straty. Odcinek zachodni, na którym nacierała 3 Brygada, posiadał dobrze zorganizowaną obronę.
Równocześnie z uderzeniem 3 Brygady do dalszego natarcia ruszyły 8 i 12 brygada. Była to już końcowa faza walki. Opór przeciwnika zmalał. Wzięto do niewoli dalszych 70 jeńców. Jednak większość sił litewskich zdołała wycofać się z miasta w kierunku północno-zachodnim. Nie był on blokowany przez siły Armii Krajowej.
Jednocześnie z uderzeniem na Murowaną Oszmiankę, 13 Brygada "Nietoperza" uderzyła na Tołminowo. Część brygady osłaniała drogę Tołminowo-Murowana Oszmianka, pozostała (około 100 osób) uderzyła na dwie kompanie litewskiego korpusu posiłkowego. Nieprzyjaciel nie potrafił zorganizować obrony, a żołnierze litewscy zaczęli poddawać się. Jedynie w środku wsi Litwini próbowali stawić opór. Zdobyto dużą ilość broni i amunicji, sprzęt wojskowy, zapasy żywności i mundury. Akcja na Tołminowo zakończyła się całkowitym sukcesem.
Około godz. 2:00 13 maja bitwa w Murowanej Oszmience i Tołminowie była zakończona. Jeńców litewskich zebrano na rynku w Murowanej Oszmiance. Przemiówił do nich Komendant "Wilk". Wyraził swoją pogardę w stosunku do "sługusów hitlerowskich, jakimi się okazali żołnierze litewskiego korpusu posiłkowego gen. Plechavičiusa". Jeńcy zostali rozebrani do bielizny, odprowadzeni do traktu oszmiańskiego, skąd dotarli do Wilna i do Oszmiany.
Podobny los spotkał również jeńców litewskich w Tołminowie. 13 Brygada. wycofując się z miasteczka, pozostawiła jeńców litewskich na wolności i w pełnym umundurowaniu. Nieco później przez Tołminowo przechodziła 9 Brygada, która rozmundurowała litewskich żołnierzy.
W walce zginęło około 69 żołnierzy litewskich, a ponad 120 było rannych. Straty polskie wynosiły 12 zabitych oraz około 20 rannych.
Inne akcje.
W końcu maja 1944 r. 3 Zgrupowanie zmieniło rejon działania: 13 Brygada rozlokowała się w Klewicy, 8 Brygada w Dziewieniszkach, 9 Brygada pozostała w Graużyszkach, a 12 Brygada zakwaterowana została w Wierebuszkach.
W pierwszej dekadzie czerwca zaplanowano uderzenie na posterunek policji litewskiej w Holszanach. Niemiecki oddział pancerny przybyły do tej miejscowości udaremnił akcję.
Walki z Sowietami.
W końcu maja 1944 r. 3 Zgrupowanie zmieniło rejon działania: 13 Brygada rozlokowała się w Klewicy, 8 Brygada w Dziewieniszkach, 9 Brygada pozostała nadal w Graużyszkach, a 12 Brygada kwaterowała w Wierebuszkach.
29 maja 1944 r. odnotowano walki kilku patroli z 12 i 13 Brygady w okolicach Solecznik na trasie Klewica-Bieniakonie z oddziałami sowieckimi. W walkach zginęło 4 polskich partyzantów. Pochowani zostali na rynku w Dziewieniszkach na skwerze przy kościele.
5 czerwca sytuacja powtórzyła się pod Tołmuciszkami. W walce tej poległo dwóch polskich partyzantów, a dwóch trafiło do niewoli. Zostali oni w bestialski sposób zamordowani.
9 Brygada "Małego" po akcji na Holszany rozlokowała się wokół Kucewicz. Doszło tu do starcia z sowiecką Brygadą im. Gastełło Manochina i Witebską Brygadą Potapienki. Przyczyną walk była rabunkowa działalność obu tych oddziałów wobec mieszkańców Kucewicz.
Według meldunku Manochina dwie brygady sowieckie zmuszone zostały do wycofania się z tych terenów.
Bilans walk.
W okresie poprzedzającym "Akcję Burza" brygady inspektoratu F przeprowadziły 21 akcji bojowych.
Stoczono:

</doc>
<doc id="1602530" url="https://pl.wikipedia.org/wiki?curid=1602530" title="Kinglake">
Kinglake

Kinglake - miejscowość w stanie Wiktoria w Australii położona 65 km na północny wschód od stolicy stanu Melbourne. Według spisu powszechnego, w 2006 w Kinglake mieszkało 1482 osób. Kinglake jest popularną miejscowością turystyczną dla mieszkańców Melbourne, w jej pobliżu znajduje się Kinglake National Park - najbliżej położony Melbourne park narodowy.
W czasie pożarów buszu w 2009 w Kinglake zginęło 18 osób i spłonęło ponad 500 domów.

</doc>
<doc id="1602533" url="https://pl.wikipedia.org/wiki?curid=1602533" title="Nowy cmentarz żydowski w Markuszowie">
Nowy cmentarz żydowski w Markuszowie

Cmentarz żydowski w Markuszowie – zajmuje powierzchnię 0,54 ha, na której, pomimo dewastacji z czasów II wojny światowej i okresu powojennego, zachowało się około 30 nagrobków, spośród których najstarszy pochodzi z 1849 oraz resztki muru ogrodzeniowego. Mieści się we wschodniej części miejscowości. Został założony na początku XIX wieku i funkcjonował aż do wymordowania tutejszej społeczności żydowskiej w 1942 r. Wcześniej żydowscy mieszkańcy Markuszowa byli grzebani na starym cmentarzu.

</doc>
<doc id="1602535" url="https://pl.wikipedia.org/wiki?curid=1602535" title="Naples (Floryda)">
Naples (Floryda)



</doc>
