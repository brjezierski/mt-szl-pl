<doc id="1605420" url="https://pl.wikipedia.org/wiki?curid=1605420" title="Live at Leeds">
Live at Leeds

Live at Leeds - koncertowy album brytyjskiej grupy rockowej The Who z 1970 roku. Wielu fanów rocka uważa album za najwybitniejsze nagranie koncertowe, jakie kiedykolwiek się ukazało.
W 2003 album został sklasyfikowany na 170. miejscu listy 500 albumów wszech czasów magazynu Rolling Stone.
Geneza.
Po wydaniu albumu Tommy w 1969 roku, zespół zaczął być znany w świecie jako jedna z najlepszych koncertowych grup rockowych. Żywiołowe koncerty grupy - a także świetny warsztat instrumentalistów - były podłożem do wydania albumu koncertowego.
Wybrano dwa miejsca, które miały posłużyć do nagrania materiału: 14 lutego 1970 roku zespół wystąpił na Uniwersytecie w Leeds, a dzień później w Hull. Nagrania z Hull zostały pominięte, ponieważ źle zarejestrowano linię basu. Wybrano więc nagrania z Leeds.
Okładka.
Okładka albumu wygląda bardzo ubogo. Brązowe opakowanie imituje karton, na którym umieszczono napisy koloru niebieskiego. Pete Townshend twierdzi, że fotograf, który miał sfotografować koncert nie wywiązał się ze swojego zadania, więc postanowiono wydać prostą okładkę jedynie z napisami.
Pochwały.
"The New York Times" ocenił album za najlepsze koncertowe nagranie wszech czasów. Na szczycie w tej samej kategorii umieścił go także "Q Magazine".
Miejsce, w którym dokonano nagrania stało się tak słynne, że po latach zainstalowano tam słynną „niebieską tablicę” w celu upamiętnienia wydarzenia.
Lista utworów.
Wydanie oryginalne
Wydanie zremasterowane
W 1995 roku album został zremasterowany i poszerzony o nowe nagrania, które z przyczyn technicznych nie mogły ukazać się wcześniej.

</doc>
<doc id="1605424" url="https://pl.wikipedia.org/wiki?curid=1605424" title="Sztuczna fotosynteza">
Sztuczna fotosynteza

Sztuczna fotosynteza – pojęcie, które ogólnie obejmuje "skopiowanie" naturalnego procesu fotosyntezy, a także związane z tym badania, w celu otrzymania wysokoenergetycznych związków chemicznych z dwutlenku węgla i wody przy udziale energii słonecznej, czasami także pod pojęciem tym rozumiany jest rozkład wody na wodór i tlen za pomocą energii słonecznej. Termin dotyczy także starań naukowców, aby otrzymać z dwutlenku węgla i wody w reakcji sztucznej fotosyntezy płynne paliwo. 
Sztuczna fotosynteza jest wzorowana na zjawisku fotosyntezy zachodzącej w komórkach roślin, gdzie z wody i za sprawą energii światła słonecznego powstają użyteczne biologicznie węglowodany (na przykład glukoza), służące jako źródło energii lub materiał do syntezy innych związków organicznych (białek i tłuszczów), a jako produkt uboczny zostaje wydzielony do atmosfery . Kluczową rolę w fotosyntezie odgrywają fotoukłady – połączenie białek i absorbujących światło barwników, dzięki którym możliwa jest zamiana energii światła słonecznego na energię chemiczną. Fotosynteza umożliwiła życie na Ziemi zwierzętom, które oddychają tlenem i odżywiają się pożywieniem opartym na organicznych związkach węgla.
Wizję odtworzenia fotosyntezy, czyli największej tajemnicy roślin, zastąpienia kominów szeregami czystych probówek i roślin jako niewyczerpalnego źródła trwałej energii przedstawił w 1912 roku na łamach czasopisma naukowego „Science” włoski chemik Giacomo Ciamician. Od lat 70. XX wieku zaczęło wzrastać zainteresowanie sztuczną fotosyntezą. W dzisiejszych czasach naukowcy uważają, że odtworzenie fotosyntezy w warunkach laboratoryjnych i wypracowanie ekonomicznych metod na skalę przemysłową rozwiązałoby kryzys energetyczny i zaspokoiło zapotrzebowanie na energię.
Opracowanie konceptu sztucznej fotosyntezy dawałoby bowiem możliwość produkowania elektryczności, wodoru lub innego paliwa (metan, etanol), które mogłoby być wykorzystywane jako napęd do samochodów, a ponadto pozwalałoby na utylizowanie nadmiaru z atmosfery, do którego doszło wskutek spalania paliw kopalnych jako źródła energii. Naukowcy mają też nadzieję, że sztuczna fotosynteza okaże się bardziej ekonomiczna i zastąpi inną, alternatywną metodę produkcji wodoru opartą na elektrolizie wody przy użyciu energii z baterii słonecznych.
Układy do sztucznej fotosyntezy chociaż będą naśladować fotosyntezę, to jednak nie będą wyglądem przypominać roślin. Światło słoneczne będzie najprawdopodobniej absorbowane przez metale tj. ruten i żelazo, zaś centrum reakcji będzie opierało się na manganie.
Badania naukowe.
W badaniach naukowych nad procesem sztucznej fotosyntezy współpracują ze sobą naukowcy z różnych dziedzin: biolodzy molekularni, biofizycy, biochemicy, fizycy chemiczni, specjaliści z chemii metaloorganicznej, technologii chemicznej, biotechnologii, inżynierii genetycznej i specjaliści różnych rodzajów zaawansowanych metod spektroskopowych (w tym EPR) – jest to projekt interdyscyplinarny.
Wodór jako paliwo.
W celu wyprodukowania wodoru (paliwo przyjazne dla środowiska naturalnego, przy jego spalaniu lub stosowaniu w ogniwie paliwowym powstaje wyłącznie woda) z wody i energii światła słonecznego (tanie, łatwo dostępne, odnawialne i niewyczerpywane źródła), w warunkach sztucznie stworzonych przez człowieka, bada się dwie metody:
U organizmów fotoautotroficznych enzym katalizujący reakcję rozdziału wody zawiera chlorofil, a jego struktura i zachodzące procesy są wciąż odkrywane i opisywane. Szwedzkim naukowcom udało się stworzyć nieorganiczny kompleks rutenu i manganu, który zastąpił chlorofil i prowadził do otrzymania 4 wolnych elektronów, jak to ma miejsce w naturze.
Naukowcy badają proces fotosyntezy glonów, aby otrzymane rezultaty wykorzystać do opracowania procesu sztucznej fotosyntezy. Biotechnolodzy usiłują tak zmodyfikować DNA glonów, aby te oddawały więcej wodoru. Wydajność "kopiowania" fotosyntezy i uzysku energii za pośrednictwem glonów w fotobioreaktorach jest znacznie wyższa niż z roślin naczyniowych. W ogólnej kalkulacji kosztów będzie ona jednak bardzo niska w stosunku do organicznych, polimerowych ogniw fotowoltaicznych. Pomimo tego naukowcy idą w kierunku wykorzystania glonów do produkcji i magazynowania przez nie tłuszczy, a także skrobi i celulozy aby je wykorzystać do produkcji biopaliw. Jest to działanie najlepiej ekonomicznie uzasadnione, koniecznością szybkiej utylizacji toksycznych i długo zalegających w środowisku odpadów biologicznych i spalin kotłowych. Ich ogromne objętości i zasoby energetyczne mogą być racjonalniej zagospodarowane z udziałem fotosyntetyzujących mikro-glonów.
Sztuczna błona komórkowa.
Trwają także eksperymenty nad wytworzeniem sztucznej błony, przez którą przechodzące cząsteczki wody ulegałyby pod wpływem światła słonecznego rozkładowi do tlenu i wodoru.
Poszukuje się nie tylko katalizatora, który inicjowałby oraz przyspieszał reakcję rozdziału wody pod wpływem fotonów, ale także receptora, który byłby w stanie wychwytywać i zatrzymywać uwolnione elektrony.
Elektryczność z promieniowania słonecznego.
Przedmiotem badań jest również możliwość przetworzenia promieniowania słonecznego w energię elektryczną. Pracującym nad tym zagadnieniem chińskim naukowcom udało się opracować nano-rurki węglowe, dzięki którym możliwe stało się odtwarzanie systemu reakcji, w której bierze udział jednocześnie wiele elektronów, do którego zalicza się fotosynteza, albowiem tylko układy wieloelektronowe są w stanie dostarczyć wystarczającą ilość energii do produkcji węglowodanów. Dotychczasowe systemy były w stanie wytworzyć i zaabsorbować tylko 1 elektron w tym samym czasie. Krótkie nano-rurki węglowe o pojedynczej ścianie, które zawierają 32 atomy węgla, stanowią układ wieloelektronowy, będący w stanie zabsorbować 32 elektrony (1 elektron przez 1 atom) i mogą pełnić funkcję absorbowania i magazynowania wolnych elektronów w procesie sztucznej fotosyntezy.
Sztuczny układ naśladujący fotosyntezę musi składać się z donora elektronów (cząsteczki, która po pochłonięciu światła widzialnego jest zdolna do uwalniania elektronów) oraz akceptora elektronów (cząsteczki, która jest w stanie przyjąć elektrony od innych cząsteczek i zmagazynować je), np. nano-rurki węglowe.
Nie są znane małe cząsteczki, które uwalniałyby dużą liczbę elektronów po zaabsorbowaniu światła widzialnego, cząsteczki ftalocyjanin uwalniają jedynie pojedynczy elektron.
Doświadczalny układ wieloelektronowy złożony z jednej nano-rurki węglowej o długości 1 μm (akceptor) i 120 cząsteczek ftalocyjanin osadzonych kowalencyjnie (donor), byłby w stanie zmagazynować około 25% uwolnionych elektronów. Te elektrony mogły teoretycznie także posłużyć do przemiany chloroplastowego NADP w NADPH, który służy do redukowania i syntezy węglowodanów.
Złoty liść.
Zespół inżynierów chemicznych Kanne Jenningsa i Petera Ciesielskiego z Vanderbilt University w Nashville skonstruował tzw. złoty liść ("Gold leaf" lub "Cyborg leaf"), opierając się na wcześniejszym eksperymencie Eliasa Greenbauma, który dowiódł, że kompleks białkowy wyizolowany z liści szpinaku (nazwany PS I) pozostawał aktywny po unieruchomieniu na płytce złota. Wyizolowane kompleksy z roślin umieszczono na cienkich złotych płytkach. Przy dostępie światła słonecznego kompleksy PS I generowały wolne elektrony, które przechodziły do złotej płytki i następnie mogły zostać pobrane jako prąd elektryczny. Proces nie jest ekonomiczny, nie dorównuje wydajnością krzemowym bateriom słonecznym, ale naukowcy pracują nad dalszym udoskonaleniem możliwości przemiany energii promieniowania słonecznego za pomocą substancji roślinnych.
Metoda Nazimka.
W 2009 roku w mediach w Polsce pojawił się szereg artykułów informujących o opracowaniu przez Dobiesława Nazimka nowej metody sztucznej fotosyntezy opartej na fotokatalitycznej reakcji tworzenia metanolu z dwutlenku węgla i wody. Opisywana była m.in. jako metoda mogąca „odmienić cały polski przemysł i przynieść ogromne zyski”. Sprawą zainteresował się również ówczesny wicepremier Waldemar Pawlak.
Projekt pod kierownictwem Nazimka rozpoczął się na Uniwersytecie Marii Curie Skłodowskiej w Lublinie w 2006 roku. W 2009 roku zespołowi Nazimka udało się uzyskać patent na fotokatalizator stosowany w tej metodzie. Metoda ta opiera się na wykorzystaniu fotokatalizatora opartego na tlenku tytanu(IV) do konwersji rozpuszczonego w wodzie dwutlenku węgla poprzez naświetlanie promieniowaniem nadfioletowym. Otrzymany w ten sposób metanol poddaje się następnie procesowi MTG w celu uzyskania paliwa. Jednocześnie zespół Nazimka pracował nad podobną metodą, w której produktem byłby etanol.
Wyniki uzyskane przez Nazimka spotkały się jednak z krytyką. Wskazano, że ilość energii jaką trzeba dostarczyć, aby wytworzyć określoną ilość metanolu tą metodą jest w rzeczywistości ponad trzy razy większa niż zakładana przez Nazimka, a koszt uzyskanego w ten sposób paliwa – ponad dziesięciokrotnie większy od zakładanego. Dodatkowo, w metodzie tej wykorzystano czysty dwutlenek węgla, stosunkowo rzadko stosowany w przemyśle chemicznym, a nie dwutlenek węgla zmieszany z powietrzem. Ernest Aleksy Bartnik z Wydziału Fizyki Uniwersytetu Warszawskiego wskazał, że energia otrzymana ze spalania takiego paliwa byłaby mniejsza niż potrzebna do jego uzyskania, a produkcja tego paliwa w Polsce wiązałaby się z emisją większej ilości dwutlenku węgla niż byłaby wykorzystywana do produkcji metanolu. Janusz Płocharski z Wydziału Chemicznego Politechniki Warszawskiej zauważył, że rzeczywisty koszt takiego paliwa musiałby wynosić kilkadziesiąt złotych za litr, a reklamowanie tej metody w mediach przez Nazimka może być manipulacją ukierunkowaną na zdobycie dotacji na badania. Lucjan Pawłowski z Wydziału Inżynierii Środowiska Politechniki Lubelskiej porównał tę metodę do perpetuum mobile, a reklamowanie tej metody w mediach przez Nazimka jako „propagandę”. Dobiesław Nazimek odpierał zarzuty w wywiadzie dla „Naszego Dziennika”. W 2011 roku ze współpracy we wdrażaniu metody otrzymywania etanolu i przekształcania go w paliwo wycofała się Elektrociepłownia Wrotków uznając tę metodę za nieopłacalną.

</doc>
<doc id="1605437" url="https://pl.wikipedia.org/wiki?curid=1605437" title="Elenite">
Elenite

Elenite, bułg. Елените – miejscowość wypoczynkowa w Bułgarii, położona nad Morzem Czarnym na południowych stokach Starej Płaniny, w gminie Nesebyr. Znajduje się w odległości 7 km od Słonecznego Brzegu, 45 km od Burgas oraz 85 km od Warny. 
W skład kompleksu wchodzi wiele domków wypoczynkowych oraz kilka hoteli, wśród nich również o standardzie 4 gwiazdek.

</doc>
<doc id="1605446" url="https://pl.wikipedia.org/wiki?curid=1605446" title="Adam Grad">
Adam Grad

Adam Grad (ur. 10 września 1969 w Łodzi, zm. 7 lutego 2015 w Łodzi) – polski piłkarz, występował na pozycji napastnika.
Kariera piłkarska.
Piłkarską karierę rozpoczynał w klubie Energetyk Łódź, z którego w latach 80. przeszedł do ŁKS-u Łódź. W sezonie 1988/1989 trafił do pierwszego składu i 6 sierpnia 1988 zadebiutował w I lidze w spotkaniu przeciwko Pogoni Szczecin, w którym strzelił jedną z dwóch bramek dla swojego zespołu, przyczyniając się do zwycięstwa. Podstawowym zawodnikiem ŁKS-u był do 1992, wtedy odszedł do Olimpii Poznań, z którą po roku spadł do II ligi. W rundzie jesiennej sezonu 1994/1995 bronił barw tureckiego Kayserisporu, w którym rozegrał 13 meczów i zdobył w nich cztery gole.
Po powrocie do Polski ponownie występował w Olimpii Poznań, następnie zaś w Lechii/Olimpii Gdańsk, dla której strzelił swojego ostatniego gola w I lidze. Uczynił to 8 listopada 1995 zdobywając bramkę w wygranym 4:2 spotkaniu przeciwko ŁKS-owi. Ostatni raz w najwyższej polskiej klasie rozgrywkowej wystąpił w barwach Sokoła Tychy – 17 sierpnia 1996 zagrał od 55. minuty (zastąpił Krystiana Szustera) w pojedynku przeciwko Odrze Wodzisław Śl..
Adam Grad kontynuował następnie swoją karierę w Aluminium Konin, Astrze Krotoszyn, Pelikanie Łowicz, Karkonoszach Jelenia Góra, Unii Skierniewice i MKS-ie Mława. Wiosną sezonu 2000/2001 oraz częściowo jesienią kolejnych rozgrywek reprezentował barwy ŁKS-u Łódź, w którym strzelił 15 goli. W 2001 trafił do Jagiellonii Białystok, w której należał do wyróżniających graczy – w 26 ligowych spotkaniach zdobył 10 bramek. Od 2002 był zawodnikiem Korony Kielce i również w niej dysponował wysoką skutecznością – strzelił 15 goli. Po rundzie jesiennej sezonu 2002/2003 trenował z ŁKS-em, lecz było to tylko korzystanie z gościnności łódzkiego klubu w celu poprawienia formy.
Po odejściu z Korony został graczem Pogoni Staszów. W jej barwach wiosną sezonu 2003/2004 strzelił dwa gole w III lidze – bramki zdobył w zremisowanym pojedynku ze Stalą Rzeszów oraz wygranym meczu z Hutnikiem Kraków. Pogoń opuścił latem 2004, następnie występował w Siarce Tarnobrzeg, karierę piłkarską zakończył zaś w 2007 roku będąc graczem MKS 2000 Tuszyn.
Zmarł nagle w niewyjaśnionych okolicznościach w swoim domu. Pochowany na cmentarzu Doły w Łodzi (część katolicka).

</doc>
<doc id="1605449" url="https://pl.wikipedia.org/wiki?curid=1605449" title="Profitka">
Profitka

Profitka (od niem. "Profitchen"), także "okapnik do świecy" – okrągła, integralna część świecznika mieszcząca się pod świecą lub wklęsły krążek z otworem na świecę, służący zbieraniu skapującego ze świecy wosku, stearyny lub parafiny.

</doc>
<doc id="1605458" url="https://pl.wikipedia.org/wiki?curid=1605458" title="Pałac Schaffgotschów w Cieplicach">
Pałac Schaffgotschów w Cieplicach

Pałac Schaffgotschów – pałac położony w centrum uzdrowiska Cieplice-Zdrój, pomiędzy Placem Piastowskim a Parkiem Zdrojowym, w Jeleniej Górze, województwie dolnośląskim.
Historia.
Monumentalną rezydencję (fasada posiada długość 81 metrów) wzniósł książę Johann Nepomucen Schaffgotsch w miejscu renesansowego dworu i domu gościnnego. Pałac wzniesiono w latach 1784-1809 z wykorzystaniem reliktów obu budynków, które pozostały po pożarze z roku 1777. Rezydencja reprezentuje styl dojrzałego baroku w połączeniu z formami wczesnoklasycystycznymi. Autorem projektu jest Johann Georg Rudolf, którego zatrudniono w dobrach Schaffgotschów oraz majątku cystersów krzeszowskich. Dekoracje fasady wykonał Augustin Wagner i kamieniarz Johann Pausenberger. Wnętrza dekorowali w stylu empire, w latach 1789-1809, malarz Anton Paetz i sztukator Johan Joseph Echtler. W latach 1865-1866 przebudowano wnętrza w duchu historyzmu. W latach 1949-1951 przeprowadzono remont pałacu. Od roku 1975 w pałacowym budynku znajduje się filia Politechniki Wrocławskiej.
Opis obiektu.
Murowany budynek pałacowy zrealizowano jako trójskrzydłowe założenie, zwrócone wydłużoną fasadą do placu, zaś skrzydłami ku ogrodowi. Trójkondygnacyjna bryła budynku pałacowego nakryto wysokim, czterospadowym dachem z lukarnami i wysokimi kominami. Wydłużona 21-osiowa elewacja frontowa pałacu ozdobiono dwoma trzyosiowymi ryzalitami pozornymi zawierającymi portale oraz ujmującymi siedem środkowych osi okiennych. Wieńczące ryzality półkoliste kartusze wypełniono herbem Schaffgotsch, ujęte po bokach attykami ze spoczywającymi na nich kobiecymi posągami oraz zwieńczono wazami. Wnętrza, przebudowywane, zachowały wiele oryginalnej bogatej dekoracji. Parter posiada sklepienia, wyższe kondygnacje kryte są stropami fasetowymi. W kilku salach piętra zachowały się stylowe urządzenia klasycystyczne (posadzki, obicia ścian, plafony, boazerie itp.). Na szczególną uwagę zasługuję m.in. dwukondygnacyjna sala balowa (obecna aula), zaprojektowana przez mistrza Kurza z Kowar. Jej ściany i sufit bogato ozdobiono sztukaterią, intarsjowaną mozaikę podłogową, dwa klasycystyczne piece, kryształowy żyrandol oraz lustra. Ściany zdobią medaliony przedstawiające personifikacje antycznych bogiń. W sali Niebieskiej i Lustrzanej zachowały się piece i meble z epoki, parkiety i sztukaterie. Obecny sekretariat to dawny gabinet Schaffgotschów.

</doc>
<doc id="1605467" url="https://pl.wikipedia.org/wiki?curid=1605467" title="Herb kraju libereckiego">
Herb kraju libereckiego

Herb kraju libereckiego to jeden z symboli tego kraju.
Opis herbu.
Tarcza herbowa czwórdzielna w krzyż.
Identyczny wzór posiada heraldyczna flaga kraju.
Uzasadnienie symboliki herbu.
Lew w polach pierwszym i czwartym był początkowo herbem dynastii Przemyślidów, aby stopniowo stać się herbem Bohemii i całego Królestwa Czech. Białe koło pochodzi z herbu stolicy regionu - Liberca. Biały kształt w trzecim polu to góra Ještěd i stojąca na jej szczycie wieża telewizyjna znajdujące się okolicy Liberca.

</doc>
<doc id="1605468" url="https://pl.wikipedia.org/wiki?curid=1605468" title="Marek Ogrodowicz">
Marek Ogrodowicz

Marek Ogrodowicz (ur. 16 marca 1963 w Tuszynie) – pomocnik.
Wychowanek ŁKS Łódź w którym występował w latach 1975-1983 oraz 1985-1991. Ponadto grał również w Orle Łódź i Cracovii.

</doc>
<doc id="1605470" url="https://pl.wikipedia.org/wiki?curid=1605470" title="Londyn 2012">
Londyn 2012



</doc>
<doc id="1605472" url="https://pl.wikipedia.org/wiki?curid=1605472" title="Vancouver 2010">
Vancouver 2010



</doc>
<doc id="1605476" url="https://pl.wikipedia.org/wiki?curid=1605476" title="Iwan Razdolski">
Iwan Razdolski

Iwan Jakowlewicz Razdolski (ros. Иван Яковлевич Раздольский, ur. 3 czerwca 1880, zm. 1962) – rosyjski lekarz neurolog.
Studiował medycynę na Akademii Medyko-Chirurgicznej w Sankt Petersburgu, tytuł doktora medycyny otrzymał w 1919 roku. Do 1921 roku był asystentem w klinice neurologicznej. Studiował za granicą, w Berlinie. W 1923 roku zaczął praktykować w Leningradzie, od 1925 roku w Szpitalu im. Miecznikowa. W 1933 roku objął katedrę neurologii w 2. Leningradzkim Instytucie Medycznym, od 1947 roku profesor w Leningradzkim Medycznym Instytucie Sanitarno-Higienicznym. Od 1946 roku członek Medycznej Akademii Nauk ZSRR.

</doc>
<doc id="1605477" url="https://pl.wikipedia.org/wiki?curid=1605477" title="Siedzuń krótkotrzonowy">
Siedzuń krótkotrzonowy



</doc>
<doc id="1605478" url="https://pl.wikipedia.org/wiki?curid=1605478" title="Piłeczka do małego tenisa">
Piłeczka do małego tenisa

Piłeczka do małego tenisa (z ang. "paddle tennis ball") – piłeczka gumowa, o średnicy dętki 60—64 mm oraz o wadze 50 g.

</doc>
<doc id="1605482" url="https://pl.wikipedia.org/wiki?curid=1605482" title="Międzynarodowa Federacja Szachowej Gry Korespondencyjnej">
Międzynarodowa Federacja Szachowej Gry Korespondencyjnej

Międzynarodowa Federacja Szachów Korespondencyjnych (ang. "International Correspondence Chess Federation", ICCF) – organizacja szachowa, zajmująca się szachami korespondencyjnymi. Powstała w 1951 r. w wyniku przekształcenia Międzynarodowego Stowarzyszenia Szachów Korespondencyjnych (ICCA), które powstało w 1945, jako sukcesor Internationaler Fernschachbund (IFSB), założonego w 1928.
Międzynarodowa Federacja Szachów Korespondencyjnych współpracuje z Międzynarodową Federacją Szachową, organizuje turnieje indywidualne i drużynowe, z których najważniejszymi są olimpiady oraz mistrzostwa świata mężczyzn i kobiet. Prowadzi również obliczenia rankingowe szachistów korespondencyjnych oraz przyznaje międzynarodowe tytuły szachowe.
Polska jest członkiem ICCF i jest reprezentowana w tej organizacji przez Komisję Szachów Korespondencyjnych Polskiego Związku Szachowego.

</doc>
<doc id="1605484" url="https://pl.wikipedia.org/wiki?curid=1605484" title="ICCF">
ICCF



</doc>
<doc id="1605486" url="https://pl.wikipedia.org/wiki?curid=1605486" title="Kliestow">
Kliestow

Kliestow - dzielnica w północno-wschodniej części Frankfurtu nad Odrą, oddalona 80 km od Berlina. W 2005 liczyła 1.194 mieszkańców.
Historia Kliestow zaczyna się od osiedlenia się tu Wendów (Słowian nadbałtyckich) na przełomie VIII i IX wieku oraz niemieckiego osadnictwa na Wschodzie (Ostsiedlung) w XII wieku.
W skład dzielnicy wchodzą osiedla:

</doc>
<doc id="1605487" url="https://pl.wikipedia.org/wiki?curid=1605487" title="Zgromadzenie Sióstr Matki Bożej Loretańskiej">
Zgromadzenie Sióstr Matki Bożej Loretańskiej

Zgromadzenie Sióstr Matki Bożej Loretańskiej, zwane także loretankami – żeński zakon katolicki założony w Warszawie w 1920 roku przez bł. ks. Ignacego Kłopotowskiego. Główną patronką Zgromadzenia jest Matka Boża Loretańska, skąd zakon wziął swoją nazwę. W 1971 roku zakon aprobował Papież Paweł VI. 
Formacja.
Okres formacji trwa około ośmiu lat od wstąpienia do zakonu do złożenia ślubów wieczystych. 
Działalność.
Siostry loretanki zajmują się katechezą, edukacją i pomocą dzieciom zaniedbanym, prowadzeniem Domu Ojca Ignacego w Warszawie, odwiedzinami chorych, domami spokojnej starości w Loretto koło Wyszkowa, w Bergamo, drukiem w Warszawie, Pessano pod Mediolanem, Baia Mare w Rumunii, Bracławiu na Ukrainie oraz nagraniami.

</doc>
<doc id="1605488" url="https://pl.wikipedia.org/wiki?curid=1605488" title="Viktoria Rebensburg">
Viktoria Rebensburg

Viktoria Rebensburg (ur. 4 października 1989 w Kreuth) – niemiecka narciarka alpejska, dwukrotna medalistka olimpijska i wielokrotna medalistka mistrzostw świata juniorów.
Kariera.
Startuje głównie w supergigancie i gigancie. Po raz pierwszy na arenie międzynarodowej pojawiła się 26 listopada 2004 roku w Kirunie, gdzie w zawodach FIS Race nie ukończyła drugiego przejazdu w slalomie. W 2006 roku wystartowała na mistrzostwach świata juniorów w Quebecu, gdzie jej najlepszym wynikiem było szóste miejsce w gigancie. Na rozgrywanych rok później mistrzostwach świata juniorów w Altenmarkt była piąta w supergigancie i dziesiąta w zjeździe. Pierwsze sukcesy w tej kategorii wiekowej osiągnęła podczas mistrzostw świata juniorów w Formigal w 2008 roku, gdzie była najlepsza w supergigancie, druga w gigancie i trzecia w zjeździe. Medale zdobywała także na MŚJ w Ga-Pa w 2009 roku, gdzie wygrała gigant i supergigant.
W zawodach Pucharu Świata zadebiutowała 15 grudnia 2006 roku w Reiteralm, gdzie nie ukończyła rywalizacji w superkombinacji. Pierwsze pucharowe punkty zdobyła 24 lutego 2007 roku w Sierra Nevada, zajmując trzynaste miejsce w gigancie. Blisko dwa lata później, 24 stycznia 2010 roku w Cortina d’Ampezzo po raz pierwszy stanęła na podium, zajmując drugie miejsce w gigancie. Rozdzieliła wtedy Finkę Tanję Poutiainen i Austriaczkę Kathrin Hölzl. Pierwsze zwycięstwo w zawodach tego cyklu wywalczyła 23 października 2010 roku w Sölden, gdzie była najlepsza w gigancie. Najlepsze wyniki osiągnęła w sezonach 2015/2016 i 2017/2018, kiedy zajmowała trzecie miejsce w klasyfikacji generalnej. Ponadto w sezonach 2010/2011, 2011/2012 i 2017/2018 zwyciężała w klasyfikacji giganta, w sezonie 2015/2016 była w tej klasyfikacji druga, a w sezonie 2012/2013 zajęła trzecie miejsce.
W 2007 roku wystąpiła w gigancie na mistrzostwach świata w Åre, kończąc rywalizację na ósmej pozycji. Na rozgrywanych dwa lata później mistrzostwach świata w Val d’Isère była dziewiąta w gigancie, a w supergigancie uplasowała się jedną pozycję niżej. Pierwszy medal wśród seniorek wywalczyła na igrzyskach olimpijskich w Vancouver, zwyciężając w gigancie. W zawodach tych wyprzedziła bezpośrednio Tinę Maze ze Słowenii i Austriaczkę Elisabeth Görgl. Zarówno z mistrzostw świata w Ga-Pa w 2011 roku jak i mistrzostw świata w Schladming dwa lata później wróciła bez medalu. Najbliżej podium była w Ga-Pa, gdzie zajęła piąte miejsce w gigancie. Brała również udział w igrzyskach olimpijskich w Soczi w 2014 roku, gdzie zajęła trzecie miejsce w swej koronnej konkurencji, ulegając jedynie Tinie Maze i Annie Fenninger z Austrii. Na tych samych igrzyskach była też dziewiąta w supergigancie i piętnasta w zjeździe. W 2018 roku wystąpiła na igrzyskach w Pjongczangu, gdzie najlepszy wynik uzyskała w gigancie, który ukończyła na czwartej pozycji. Walkę o podium przegrała tam z Włoszką Federicą Brignone o 0,12 sekundy. Niemka była też dziewiąta w zjeździe i dziesiąta w supergigancie.

</doc>
<doc id="1605489" url="https://pl.wikipedia.org/wiki?curid=1605489" title="Ym">
Ym



</doc>
<doc id="1605490" url="https://pl.wikipedia.org/wiki?curid=1605490" title="Mikołajewo (gmina)">
Mikołajewo (gmina)

Mikołajewo (początkowo "Mikołajewsk", "Mikołajów") – dawna gmina wiejska istniejąca do 1945 roku w woj. nowogródzkim/Ziemi Wileńskiej/woj. wileńskim w Polsce (obecnie Białoruś). Siedzibą gminy była wieś Mikołajewo ("Mikołajów"; 55 mieszk. w 1921 roku). Gmina obejmowała tereny wiejskie wokół Dzisny.
Na samym początku okresu międzywojennego gmina Mikołajów należała do powiatu dziśnieńskiego w woj. nowogródzkim. 13 kwietnia 1922 roku gmina wraz z całym powiatem dziśnieńskim została przyłączona do Ziemi Wileńskiej, przekształconej 20 stycznia 1926 roku w województwo wileńskie.
11 kwietnia 1929 roku do gminy Mikołajów przyłączono część obszaru zniesionej gminy Stefanpol, natomiast część obszaru gminy Mikołajów włączono do gminy Jazno. 
Po wojnie obszar gminy Mikołajewo został odłączony od Polski i włączony do Białoruskiej SRR.
Demografia.
Według Powszechnego Spisu Ludności z 1921 roku gminę zamieszkiwało 9 448 osób, 2 176 było wyznania rzymskokatolickiego, 7 166 prawosławnego, 6 ewangelickiego, 36 staroobrzędowego, 64 mojżeszowego. Jednocześnie 5 233 mieszkańców zadeklarowało polską przynależność narodową, 4 134 białoruską, 9 żydowską, 12 rosyjską, 2 łotewską. Było tu 1 570 budynków mieszkalnych.

</doc>
<doc id="1605492" url="https://pl.wikipedia.org/wiki?curid=1605492" title="Booßen">
Booßen

Booßen – dzielnica w północno-zachodniej części Frankfurtu nad Odrą, oddalona 78 km od Berlina. W 2005 liczyła 1550 mieszkańców.
Na mapie topograficznej wydanej w 1947 roku przez Wojskowy Instytut Geograficzny Sztabu Generalnego Wojska Polskiego odnotowano wariantową nazwę w języku polskim w brzmieniu "Bożeń".

</doc>
<doc id="1605493" url="https://pl.wikipedia.org/wiki?curid=1605493" title="Pałac w Dąbrowicy">
Pałac w Dąbrowicy

Pałac w Dąbrowicy – pałac położony w północno-wschodniej części wsi Dąbrowica w województwie dolnośląskim.
Historia.
Dwór zbudowano prawdopodobnie już w drugiej połowie XV w., początkowo jako siedzibę dla zarządcy dóbr. Według źródeł panem na Dąbrownicy był Hans von Zedlitz w latach 1463-1486. W roku 1597 pałac wraz z wsią posiadał Nickel von Zedlitz, późniejszy właściciel Wojanowa i Maciejowej. Po jego śmierci w 1616 r. Dąbrowica przypadła rodzinie von Borowitz. Prawdopodobnie w tym czasie obiekt nie posiadał wyraźnych cech reprezentacji i służył celom administracyjno-gospodarczym. Dzieje dąbrowickiego majątku są w źródłach lepiej uchwytne dopiero od wieku XVIII. Kolejnymi właścicielami były rodziny: von Carwarth do 1723 roku, von Frankenberg do 1747 roku i od 1750 aż do roku 1817 rodzina von Buchs. 
Barokowy pałac wzniesiono w 1751 r. Świadczyła o tym data na zachowanym do niedawna portalu. W XIX w. kolejnymi właścicielami pałacu były rodziny von Rothkirch od roku 1817, von Decker od 1859 r., a od 1917 r. rodzina von Mitscher. Przebudowy starego dworu w modnym stylu neogotyku tudorowskiego dokonano w 1835 r. na zlecenie rodziny von Rosen. Obiekt został dostosowany do pełnienia nowej funkcji letniego pałacyku, podobnie jak wcześniej uczyniono to w przypadku innych rezydencji będących pod wpływem rodziny króla Prus. W latach 90 pałac przejęła miejscowa rodzina i z przerwami prowadzi odbudowę. Odbudowana część pełni funkcję mieszkalną.
Opis obiektu.
Budowla nosiła cechy architektury neogotyckiej i eklektycznej. Bryła wznosiła się do wysokości trzech kondygnacji. Na osi częściowo zachowany portyk wejściowy z tarasem na górze, a po bokach czworokątna wieża i czworokątna przypora naśladująca wieżyczkę.Obecnie najlepiej zachowała się tylko fragmentarycznie elewacja południowo-wschodnia z pięciokondygnacyjną wieżą, na której znajdował się kartusz z dwoma herbami, zwieńczoną krenelażem i czterema narożnymi wieżyczkami oraz wspomniany wyżej portal.
Bibliografia.
 

</doc>
<doc id="1605497" url="https://pl.wikipedia.org/wiki?curid=1605497" title="Styl narodowy">
Styl narodowy

Styl narodowy – styl poszukiwany w krajach europejskich w XIX i na początku XX wieku, zwłaszcza w architekturze i rzemiośle, który opierałby się na formach specyficznych dla danego państwa i który w sposób świadomy dla twórcy dzieła i jego odbiorcy byłby nośnikiem pewnych idei: narodowościowych czy czasem nawet nacjonalistycznych. Szczególnie chętnie sięgano do form zaczerpniętych ze sztuki ludowej i rodzimej bądź z przeszłości.
Próby stworzenia stylu narodowego były wynikiem rodzącej się świadomości narodowej, rosnącego zainteresowania historią i tradycją (w tym także architekturą ludową) i eklektycznej postawy ówczesnych architektów. Tym niemniej samo wykorzystanie wzorów z przeszłości nie było wystarczające, by uznać je za próbę stworzenia stylu narodowego; niezbędny był drugi czynnik – polityczny. Style narodowe mogły być zarówno narzędziem "utrwalania dominacji i akcentowania jedności", jak i reakcją obronną i próbą zaznaczenia własnej odrębności.
Dążenia do stworzenia stylu narodowego występowały w całej niemal Europie (zwłaszcza w Niemczech i Europie Środkowo-Wschodniej: w Czechach, Węgrzech, Rumunii, Skandynawii, Rosji, Polsce), a także poza nią (np. w USA, Japonii czy Turcji). Zdaniem Jánosa Gerle potrzeba poszukiwania stylu narodowego pojawiała się bądź w krajach niewielkich w momencie zwrotnym dla ich niezależności (np. Katalonia, Irlandia) bądź w krajach, które aspirowały do odgrywania większej roli, niż w rzeczywistości odgrywały (np. Niemcy i Rosja).
Postulat stworzenia stylu narodowego realizowany był na trzech poziomach: prostego wprowadzania do dzieła elementów rodzimych (ludowych bądź z przeszłości), wypracowywania całego stylu, opartego na przekształconych formach dawnych lub ludowych i wreszcie tworzenia zupełnie nowego, oryginalnego stylu.
Niemcy.
Niemcy były krajem, w którym najwcześniej (bo już z końcem XVIII wieku) pojawił się postulat tworzenia sztuki narodowej. O architekturze narodowej pisał Goethe w 1773 roku w artykule "Von deutscher Baukunst". Za styl narodowy uznano neogotyk; do jego spopularyzowania przyczyniła się inicjatywa ukończenia budowy katedry w Kolonii, która od średniowiecza stała niedokończona. Neogotyk dominował w XIX-wiecznych kościołach i budynkach publicznych. Po zjednoczeniu Niemiec w 1871 roku funkcję gotyku przejął neorenesans, potem neoromanizm i neobarok.
Pod wpływami angielskimi powstał, obecny także w Austrii, Heimatstil – miejscowa odmiana romantyzmu narodowego, obecna głównie w budownictwie mieszkalnym.
Rosja.
Także w Rosji poszukiwanie stylu narodowego uobecniło się jeszcze w 1. połowie XIX wieku. Stworzony wówczas styl, nazywany bizantyjskim, sięgał do tradycyjnych form architektury cerkiewnej. W latach 20. XIX w. powstały cerkwie zaprojektowane przez Wasilija Stasowa (w Kijowie, 1826–1830 i Poczdamie, 1827–1832). Styl spopularyzował przede wszystkim Konstantin Ton (Thon), autor katedry Chrystusa Zbawiciela (1839–1843) i pałacu kremlowskiego w Moskwie (1839–49). Od około połowy wieku styl bizantyński był już uważany za narodowy; popierali go carowie.
Od połowy wieku rosło także zainteresowanie sztuką ludową. W 1850 Nikołaj Nikitin wzniósł dom, zwany Izbą Pogodina, oparty na wzorach ludowych i tym samym zapoczątkował serię podobnych realizacji w tzw. stylu pseudorosyjskim. Także ten styl z czasem otrzymał miano narodowego.
Następnym krokiem była twórczość kilku artystów, którzy tradycyjne motywy przetwarzali w duchu fantazyjno-eklektycznym: Wiktora Gartmana (autora m.in. Muzeum Politechniki w Moskwie, ok. 1870) i Iwana Ropeta. Z końcem XIX wieku obaj stworzyli kilka obiektów w Abramcewie dla Sawwy Mamontowa, zaliczanych już do nurtu neorosyjskiego. Ich naśladowcy (np. Wiktor Wasniecow), cały czas posługując się rodzimymi formami, tworzyli dzieła silnie je przetwarzające, fantazyjne i bardziej ekspresyjne.
Inne kraje.
Próby stworzenia stylu narodowego w krajach peryferyjnych, takich jak Węgry, Skandynawia, Rumunia, Polska, pojawiły się na fali tzw. romantyzmu narodowego w latach 80. XIX wieku. Początkowo sięgano do wzorów sztuki wysokiej. W Czechach do renesansu nawiązywał Antonín Wiehl. W Rumunii stworzono tzw. styl neorumuński, oparty na architekturze XVII i XVIII wieku. Na Węgrzech do stworzenia tzw. stylu węgierskiego przyczynił się Ödön Lechner, tworzący budowle łączące motywy barokowe i orientalne (te drugie miały nawiązywać do wschodniego pochodzenia Madziarów). W Skandynawii nawiązywano do nordyckich tradycji, zwłaszcza z czasów romańskich. W Polsce (o czym mowa jest niżej) sięgano po miejscowe odmiany gotyku, tworząc tzw. gotyk wiślano-bałtycki i nadwiślański.
Z końcem lat 80. (a w Rosji nawet 20 lat wcześniej) pojawiło się zainteresowanie sztuka ludową. W Danii w oparciu o budownictwo drewniane tworzył Martin Nyrop. W Norwegii architektura nurtu "dragestilen" nawiązywała do romańskich kościołów masztowych (stavkirke); podobne tendencje występowały w Finlandii i Szwecji. W Czechach wzory ludowe spopularyzowały się w latach 90.; wtedy też w Polsce powstał styl zakopiański.
Pod koniec stulecia na poszukiwania stylu narodowego wpływ miały: działalność ruchu Arts and Crafts oraz secesja, powstałe w opozycji do tradycji klasycznych i akademizmu oraz sięgające po wzory sztuki niskiej, lokalnej. W Czechach tworzył Dušan Jurkovič; na Węgrzech Ede Torczkay-Wigand i Károly Kós.
Polska.
Dla Polaków pozbawionych w XIX wieku samodzielnego państwa poszukiwanie stylu narodowego związane było z chęcią podkreślenia własnej niezależności i wagi dorobku kulturalnego. Ważną rolę odegrało zainteresowanie kulturą (a zwłaszcza architekturą) ludową, obecne w działalności m.in. Oskara Kolberga, Jana Karłowicza czy Władysława Matlakowskiego. Ta fascynacja polską ludowością, która – oprócz chęci zachowania tożsamości narodowej – powodowana była także oświeceniową potrzebą poznania i romantycznym zachwytem dla tego, co ludowe, stała się podstawą dla tworzenia stylu narodowego. Poszukiwania prowadzono także w obrębie stylów z przeszłości: gotyku, renesansu czy baroku.
Pierwsze polemiki na temat architektury narodowej miały miejsce około połowy XIX wieku. W 1847 roku Lucjan Siemieński pisał, że duch narodu jest obecny w wiejskich kościółkach i kapliczkach. Józef Ignacy Kraszewski stwierdzał: [..] "na wsiach więc prawdziwie polsko-słowiańskiego budownictwa rozwoju szukać trzeba". W odpowiedzi na ten głos Franciszek Tournelle postulował odrodzenie polskiej architektury poprzez sięgnięcie do sztuki rodzimej. Wtedy też pojawiły się wypowiedzi podkreślające piękno i odrębność polskich kościołów gotyckich. Józef Kremer pisał: "A ten Marjacki kościół nasz i z duszy i z ciała jest istnym przedstawcą wszystkich polskich kościołów z epoki gotyckiego stylu"; a w formie wieży mariackiej, jego zdaniem, "się zebrały wszystkie uczucia, wszystkie tęsknoty naszego kraju"; autor pod pseudonimem Ostoja na łamach „Wiadomości Krajowych i Zagranicznych” zauważył, że stworzenie architektury narodowej powinno bazować na formach gotyckich. Rafał Krajewski odpowiedział, że stylu narodowego nie można po prostu stworzyć – musi on narodzić się samoistnie. Po tych pierwszych głosach bardziej pogłębione polemiki miały miejsce w ostatniej ćwierci XIX wieku.
Styl wiślano-bałtycki, przejściowy i nadwiślański.
Jedną z propozycji stylu narodowego stał się tzw. styl wiślano-bałtycki – odmiana neogotyku, stosowana głównie w architekturze sakralnej. Koncepcję tę wypracowali w latach 60. i 70. krakowscy badacze Władysław Łuszczkiewicz i Józef Łepkowski w oparciu o przekonanie o wspólnych cechach gotyku Pomorza i ziem polskich. Łuszczkiewicz postulował badanie polskich zabytków i uważał, że współczesna architektura powinna odrodzić się na bazie rodzimej odmiany stylów średniowiecznych. Podobne idee propagował Łepkowski, pisząc: "Tylko długie studiowanie zabytków na stumilowej przestrzeni od Marienburga przez Litwę, Płockie, Wielkopolskę, Wiślicę, aż po Przeworsk, w jedną ujęte całość zgromadzić by mogło wzory na odbudowanie naszej starej szkoły". Koncepcje tych badaczy przyniosły jednak znaczny odzew z pewnym opóźnieniem i przede wszystkim w Królestwie Polskim.
W latach 80. problematyką odrodzenia architektury polskiej – zwłaszcza sakralnej – zajmowali się Karol Matuszewski i Franciszek Ksawery Martynowski. Pierwszy z nich propagował styl wiślano-bałtycki, który wówczas zdobywał już znaczną popularność w Kongresówce. Nie brakowało także krytyków tej koncepcji; byli nimi m.in. wspomniany już Martynowski czy Zygmunt Kiślański. W tym samym czasie głos zabrał Łuszczkiewicz, prezentując wnioski ze swoich badań nad małopolskim gotykiem. Stwierdził wówczas – tym samym zaprzeczając wcześniej prezentowanym poglądom – że nie można wiązać ze sobą gotyku małopolskiego i pomorskiego. Pisał: "Powierzchowność badacza sprzed lat spowodowała połączenie budowli ostrołukowych XIV stulecia Pomorza, Prus, Brandenburgii z budowlami Małopolski w jeden styl, bądź odcień stylowy, „wiślano-bałtycki”".
Istotnym wydarzeniem na drodze popularyzacji koncepcji stylu wiślano-bałtyckiego był konkurs na projekt warszawskiego kościoła św. Floriana, ogłoszony w 1886 roku. Już w jego regulaminie określono, że "styl budowy ma być ostro-łuczny w odcieniu tak zwanym wiślano-bałtyckim". Spośród 25 projektów jury wybrało propozycję Józefa Piusa Dziekońskiego, zrealizowaną następnie w latach 1888–1894. Jak okazało się w praktyce, spektrum wzorców, po które sięgał architekt, było dość szerokie (wzorował się m.in. na wiedeńskim Votivkirche z lat 1856–1879) i zdaniem historyka sztuki Krzysztofa Stefańskiego [...] "ogólnikowe wskazania form „stylu wiślano-bałtyckiego” prowadziły do niekonsekwencji i dowolności w praktycznym wcielaniu jej w życie. W przypadku kościoła św. Floriana prowadziło to do powierzchownego nakładania „rodzimego” detalu ceglanego na katedralny typ świątyni zaczerpnięty z architektury Zachodu". Drugą czołową realizacją tego nurtu był kościół Wniebowzięcia NMP w Łodzi, zaprojektowany przez Konstantego Wojciechowskiego. Oba te budynki mają charakterystyczne cechy dla całego stylu wiślano-bałtyckiego: cegłę, zazwyczaj dwuwieżową fasadę, szczyty schodkowe, fryzy, blanki.
W latach 90. XIX w. nie brakowało głosów zwolenników stylu wiślano-bałtyckiego, takich jak ks. Antoni Brykczyński, piszący: "Jedynie praktycznym i zalecenia godnym stylem dla naszych kościołów "[...]" jest styl gotycki w jego odcieniu wiślano-bałtyckim". W Królestwie wznoszono w tym czasie liczne kościoły w stylu wiślano-bałtyckim, projektowane m.in. przez Dziekońskiego (np. katedra Opieki Najświętszej Marii Panny w Radomiu, kościół Wniebowzięcia NMP w Białymstoku, kościół Matki Bożej Pocieszenia w Żyrardowie, kościół św. Stanisława Biskupa i Męczennika w Czerwonce Liwskiej, kościół św. Stanisława Biskupa w Warszawie), Wojciechowskiego (kościół w Milejowie, Gorzkowicach, Zdunach), Jan Hinz (kościół w Markach), Edward Cichocki (kościół w Radziwiu, Rozniszowie), Władysław Marconi (kościół w Mogielnicy), Stefan Szyller (kościół w Dłutowie), Józef Stefan Pomian-Pomianowski (kościoły w Dąbrowie Górniczej, Sosnowcu-Pogoni, Sosnowcu-Niwce, Strzemieszycach, Sosnowcu-Zagórzu).
Styl ten, tak popularny w Królestwie, w Galicji został negatywnie oceniony. Łuszczkiewicz jako alternatywę dla stylu wiślano-bałtyckiego proponował formy małopolskiego gotyku. Sprzyjały temu badania nad krakowską sztuką średniowieczną, prowadzone na Uniwersytecie Jagiellońskim, Akademii Umiejętności i w Gronie Konserwatorów Galicji Zachodniej oraz Wschodniej. Architekci tacy jak Sławomir Odrzywolski (kościół w Miejscu Piastowym, 1886) czy Jan Sas-Zubrzycki (kościół w Szczurowej, 1887–1888; kościół w Trześniowie) stosowali tzw. styl przejściowy (między romanizmem a gotykiem), który w kolejnych latach stał się charakterystyczny dla Galicji. Kościoły w tym stylu najczęściej łączyły w sobie cegłę i kamień; kształtowane były bardziej indywidualnie, niż miało to miejsce w przypadku stylu wiślano-bałtyckiego. Sas-Zubrzycki, uważający style średniowieczne za najbardziej odpowiednie dla współczesnych kościołów, w połowie lat 90. wprowadził termin styl nadwiślański. Miała to być małopolska odmiana gotyku o rodzimych cechach, która wyraża "nasz rys narodowy, potężny, śmiały i zgodny z usposobieniem słowiańskim". W zasadzie jedynym dziełem zrealizowanym przez architekta w tym stylu był kościół św. Józefa w krakowskim Podgórzu. Sas-Zubrzycki wraz z Odrzywolskim i Teodorem Talowskim zdominowali budownictwo kościelne przełomu XIX i XX wieku w Galicji.
Styl zakopiański i style regionalne.
U podstaw koncepcji stylu zakopiańskiego, stworzonej przez Stanisława Witkiewicza, stały badania kultury i sztuki Podhala, prowadzone od lat 80. XIX wieku. Na poszukiwania w obrębie sztuki ludowej wpływ miało także zjawisko tzw. „chłopomanii” czy wreszcie patriotyzm. Witkiewicz i jego zwolennicy twierdzili, że typ architektury, jaki występował w regionie tatrzańskim, niegdyś stosowany był w całym kraju, ale został wyparty przez inne style. Witkiewicz głosił: "Myśmy znaleźli górala w przepysznej i ozdobnej chacie, otoczonego artyzmem, który przezierał się z każdego sprzętu, każdego szczegółu pospolitego użytku. Jego chałupa była skarbnicą kultury dawnej, przechowywanej przez ten lud". Formy zakopiańskie, stosowane w architekturze i rzemiośle, miały stać się nowym stylem narodowym. Wywoływało to na przełomie wieków gorące dyskusje i polemiki.
Witkiewicz wzniósł w Zakopanem kilka drewnianych willi, z których pierwszą była "Koliba" (1892). Styl ten próbowano zaszczepić także poza Podhalem (np. w dworcu w Syłgudyszkach na Litwie, proj. Stanisław Witkiewicz; w kamienicy przy ul. Chmielnej 30 w Warszawie, proj. Jarosław Wojciechowski; w kamienicy Jana Starowicza przy ul. Piotrkowskiej 292 w Łodzi, proj. Leon Lubotynowicz). Styl zakopiański, choć był pierwszą tak konsekwentną próbą propagowania stylu narodowego opartego na wzorach ludowych, nie przyjął się na szeroką skalę. Podobnie było z innymi stylami regionalnymi, takimi jak styl mazursko-kujawski propagowany przez Józefa Witkiewicza czy styl huculski (Julian Zachariewicz i Kazimierz Mokłowski). Styl zakopiański czasami jednak był stosowany w koloniach urzędniczych na Kresach (np. Brasław) jeszcze po 1918 r.
Styl swojski i dworkowy.
Z początkiem XX wieku nasilały się głosy krytyczne wobec powszechnie panującego historyzmu. Szczególnie chętnie w tym okresie posługiwano się terminem swojskości, jako poszukiwanego charakteru sztuki narodowej. Tak o swojskości pisano w 1910 roku przy okazji konkursu na kościół w Orłowie: "Owo poszukiwanie swojskości nie jest odgadywaniem jakiejś tajemnicy, dotychczas ukrytej, a tkwiącej gdzieś w stanie gotowym, ani też szukaniem za wszelką cenę nowych form, które jako narodowe uznane kiedyś będą. Istnieje tylko ogólne dążenie do charakteru, do własnego wyrazu w budownictwie, pragnienie piękna, które by się za swoje chętnie przyjęło". Równoległe pogłębiało się zainteresowanie sztuką ludową (co wynikało także z wpływu koncepcji stylu zakopiańskiego), budownictwem drewnianym i ochroną zabytków. Antoni Jabłoński-Jasieńczyk postulował zwrot ku "prostocie ludowych budowli". Podobne opinie formułował ks. Władysław Górzyński: "Duch nasz, duch swojski, całkowicie się wcielił li tylko w architekturę drzewną, tu go szukać należy". Równolegle pojawiło się zainteresowanie formami renesansowymi, barokowymi i klasycznymi. Spectrum motywów, po które sięgano, było więc szerokie. Zauważył to w 1913 roku Tadeusz Mokłowski: "„Modernizm” każe szukać motywów w pobliżu siebie, w zabytkach sztuki krajowej i na niej się uczyć sztuki tworzenia. Idąc za tą wskazówką, studiuyąc nasze zabytki przeszłości "[...]" możemy mieć nadzieję, że dojdziemy do stylu narodowego. "[...]" Jedni zwrócili się ku stylowi zakopiańskiemu i ludowej sztucy, drudzy starali się tworzyć w gotyku krakowskim czy nadwiślańskim, inni znowu szukali motywów w renesansie polskim" [...].
Wypracowaniu stylu swojskiego sprzyjała duża liczba konkursów na kościoły, m.in. dla cukrowni Zagłoba koło Puław (1906), w Limanowej (1909), Orłowie (1910), Mąkoszynie (1911). Kościół w Limanowej, wzniesiony w latach 1911–1916 według projektu Zdzisława Mączeńskiego, jest zdaniem cytowanego już K. Stefańskiego "jednym z najdoskonalszych wcieleń rodzącego się około 1910 r. „stylu swojskiego” w polskiej architekturze sakralnej". Ten i wymienione wcześniej kościoły stanowią połączenie rozmaitych motywów: ludowych (jak wieże-dzwonnice) i architektury drewnianej (np. wysokie dachy), barokowej i romańskiej (półkoliście zamknięte otwory okienne i drzwiowe).
Równolegle rozwijał się drugi nurt, tzw. dworkowy – odpowiednik swojskiego w architekturze świeckiej. Ideałem dla tego nurtu stał się polski dwór szlachecki z jego typowymi elementami: kolumnowym gankiem, wysokim łamanym dachem zw. polskim i alkierzami. Wznoszono nowe dwory na wsiach i w miastach; do architektury dworkowej nawiązywano w budynkach publicznych, takich jak szkoły czy dworce. Jedną z pierwszych realizacji tego nurtu był dwór w Dłużewie (1901–1902, proj. Jan Heurich). Ważnym wydarzeniem był konkurs na dwór w Opinogórze w 1908 roku, który wygrał projekt Józefa Gałęzowskiego (zrealizowany dopiero na początku XXI wieku i otwarty w 2008 roku).
Odzyskanie niepodległości w 1918 roku pobudziło artystów do dalszego rozwijania idei stylu narodowego. Powszechnie stosowano styl swojski i dworkowy; chętnie sięgano po motywy barokowe i z architektury drewnianej. Neogotyk zanikał. Przykładami stylu swojskiego z tego czasu są kościoły w Hucie Stepańskiej (1921–30, Z. Mączeński), Blachowni (1918, Konstanty Jakimowicz), Ujsołach (Wacław Krzyżanowski). Wznoszono także nowe świątynie drewniane (np. Kąclowa, 1922, Z. Mączeński). Powstawały też obiekty szkolne nawiązujące do baroku z czasów Wazów jak np. Liceum Batorego w Warszawie oraz kolonie dla urzędników (Żoliborz Oficerski, Żoliborz Urzędniczy). W stylu dworkowym odbudowywano między innymi liczne zniszczone podczas wojny dworce kolejowe, które miały być „widocznym znakiem ducha polskiego” dla przejeżdżających cudzoziemców i rodaków (jednym z głównych architektów był Romuald Miller).
W drugiej połowie lat 20. w architekturze świeckiej wygasał styl dworkowy. Choć w latach 30. nadal wznoszono (zwłaszcza na prowincji) obiekty w stylu swojskim, to problem stylu narodowego niemal zniknął z prasy. Nadal jednak powstawały w tym stylu kolonie urzędnicze na Kresach Wschodnich (np. w Równem, Łucku, Kamieńcu Koszyrskim, Kowlu, Duniłowiczach, Stołpcach, Brześciu, Brasławiu), dworce kolejowe (np. Lublin, Bielsk Podlaski, Hajnówka, Brześć), budynki szkolne. Architektura jednak zmierzała w stronę modernizmu, co widać np. w kościele św. Rocha w Białymstoku (po 1927, proj. O. Sosnowski), czy kościele Imienia Maryi w Bączalu Dolnym (przed 1957, proj. E. Chmielewski), które jednak w warstwie symbolicznej odwołują się do tradycji.
Polska sztuka dekoracyjna, art déco.
Ostatnią próbą stworzenia polskiego stylu narodowego była twórczość z kręgu polskiej sztuki dekoracyjnej, Warsztatów Krakowskich, formizmu i art déco. Przedstawiciele tego nurtu także nawiązywali do polskiej sztuki ludowej, renesansowej i barokowej, tworząc takie dzieła jak Dom Profesorów UJ (Ludwik Wojtyczko, pl. Inwalidów, Kraków). Kierunek ten odniósł sukces na Międzynarodowej Wystawie Sztuki Dekoracyjnej i Wzornictwa w Paryżu w 1925 roku, na której pawilon polski ozdobiony był malowidłami Zofii Stryjeńskiej. Pawilon Polski znany też z prasy francuskiej jako „kryształowa góra”, „latarnia morska” i „piramida ze szkła i żelaza” to przykład architektury art déco inspirowanej klasycznym dworkiem polskim, barokowymi kościołami i stylem zakopiańskim jako próba stworzenia polskiego stylu narodowego przez architekta Józefa Czajkowskiego. II wojna światowa przerwała te działania.
Po 1989.
Jak pisze historyk sztuki Andrzej Szczerski: "Po 1989 roku problem „stylu narodowego”, definiowanego w międzywojennych kategoriach, stracił na aktualności. Przede wszystkim współczesny świat artystyczny nie posługiwał się pojęciem tak rozumianej ekskluzywnej „kultury narodowej”". Co więcej, fascynacja kulturą zachodnią i otwarciem na Europę zepchnęła na dalszy plan zainteresowanie rodzimym dorobkiem, a punktem odniesienia i wzorem stało się to, co europejskie. Nie oznacza to jednak, że problem polskości zniknął – teraz jednak miejsce dawnych poszukiwań formalnych zajęły raczej odwołania do "kontekstu lokalnego. W ostatnich latach kluczową rolę odgrywa tu problem historii i pamięci, zbiorowej i indywidualnej, poprzez które można dotrzeć do specyfiki określonej kultury".

</doc>
<doc id="1605498" url="https://pl.wikipedia.org/wiki?curid=1605498" title="Kula do kręgli">
Kula do kręgli

Kula do kręgli – kula o średnicy 160 mm i masie 2800–2900 g, lub średnicy 165 mm i masie 3050–3150 g albo też średnicy 218 mm, masie 7250 g. Kule do kręgli wykonywane są najczęściej z tworzyw sztucznych.
Do ich wyrobu wykorzystywano także drewno gwajakowców.

</doc>
<doc id="1605499" url="https://pl.wikipedia.org/wiki?curid=1605499" title="Prozoroki (gmina)">
Prozoroki (gmina)

Prozoroki – dawna gmina wiejska istniejąca do 1945 roku w woj. nowogródzkim/Ziemi Wileńskiej/woj. wileńskim w Polsce (obecnie Białoruś). Siedzibą gminy było miasteczko Prozoroki (255 mieszk. w 1921 roku). Była to najdalej na wschód wysunięta jednostka administracyjna II Rzeczypospolitej. 
Na samym początku okresu międzywojennego gmina Prozoroki należała do powiatu dziśnieńskiego w woj. nowogródzkim. 13 kwietnia 1922 roku gmina wraz z całym powiatem dziśnieńskim została przyłączona do Ziemi Wileńskiej, przekształconej 20 stycznia 1926 roku w województwo wileńskie.
11 kwietnia 1929 roku do gminy Prozoroki przyłączono części gminy Plissa oraz zniesionej gminy Czerniewicze, natomiast fragmenty gminy Prozoroki włączono do gmin Jazno i Plissa, a z części gminy utworzono nową gminę Hołubicze. 
Po wojnie obszar gminy Prozoroki został odłączony od Polski i włączony do Białoruskiej SRR.
Demografia.
Według Powszechnego Spisu Ludności z 1921 roku gminę zamieszkiwało 9 703 osoby, 6 848 było wyznania rzymskokatolickiego, 2 566 prawosławnego, 7 ewangelickiego, 1282 mojżeszowego. Jednocześnie 7 452 mieszkańców zadeklarowało polską, 1 925 białoruską, 1 niemiecką, 151 żydowską, 1 łotewską i 9 rosyjską przynależność narodową. Było tu 1 593 budynków mieszkalnych.

</doc>
<doc id="1605503" url="https://pl.wikipedia.org/wiki?curid=1605503" title="Plisa (gmina)">
Plisa (gmina)

Plisa (początkowo "Plissa") – dawna gmina wiejska istniejąca do 1945 roku w woj. nowogródzkim/Ziemi Wileńskiej/woj. wileńskim w Polsce (obecnie na Białorusi). Siedzibą gminy było miasteczko Plisa ("Plissa"; 844 mieszk. w 1921 roku).
Na samym początku okresu międzywojennego gmina Plissa należała do powiatu dziśnieńskiego w woj. nowogródzkim. 13 kwietnia 1922 roku gmina wraz z całym powiatem dziśnieńskim została przyłączona do Ziemi Wileńskiej, przekształconej 20 stycznia 1926 roku w województwo wileńskie.
11 kwietnia 1929 roku do gminy Plissa przyłączono części gmin Głębokie i Prozoroki oraz zniesionej gminy Czerniewicze, natomiast fragmenty gminy Plissa włączono do gminy Prozoroki, a z części gminy utworzono nową gminę Hołubicze. 
Po wojnie obszar gminy Plisa został odłączony od Polski i włączony do Białoruskiej SRR.
Demografia.
Według Powszechnego Spisu Ludności z 1921 roku gminę zamieszkiwało 10 555 osób, 3 744 było wyznania rzymskokatolickiego, 6 239 prawosławnego, 3 ewangelickiego, 111 staroobrzędowego, 453 mojżeszowego a 5 mahometańskiego. Jednocześnie 3 058 mieszkańców zadeklarowało polską, 7 079 białoruską, 410 żydowską, 3 litewską, 2 estońską, 1 ukraińską i 2 rosyjską przynależność narodową. Było tu 1 777 budynków mieszkalnych.

</doc>
<doc id="1605504" url="https://pl.wikipedia.org/wiki?curid=1605504" title="Gmina Plissa">
Gmina Plissa



</doc>
<doc id="1605506" url="https://pl.wikipedia.org/wiki?curid=1605506" title="Dwór w Janowicach Wielkich">
Dwór w Janowicach Wielkich

Pałac w Janowicach Wielkich – zespół pałacowy usytuowany w północnej części wsi, na północnym brzegu niedaleko płynącego Bobru.
Historia.
Pałac w Janowicach zbudowany w XIV wieku przez rycerza von Beier. Hrabia Daniel von Schaffgotsch, właściciel pobliskiego Bolczowa, zlecił w latach 1608-1609 rozbudowę dworu. Po szkodach w 1642 roku podczas wojny trzydziestoletniej i po podpaleniu przez wojska szwedzkie w roku 1645 posiadłość znajdowała się w rękach rodziny von Manschwitz, a następnie: von Promnitz i zu Stolberg-Wernigerode. Barokowy kształt rezydencja przybrała w 1775 r., a kolejnej przebudowy dokonano w roku 1830. w latach 1830-1840 (wówczas dla Wilhelma Stolberga) założono piękny, dobrze zachowany do dziś park krajobrazowy z widokiem na Janowice, Rudawy Janowickie i pobliskie Góry Sokole. Park został wpisany na listę zabytków w 1977 roku. Do dziś w parku zachowało się blisko siedemset drzew. W 1803 r. powstały stylowe, drewniane, przysłupowo-ryglowe budynki gospodarcze. W 1917 pożar strawił oficyny, które wkrótce odbudowano przeznaczając część zabudowań gospodarczych pod schronisko młodzieżowe. Rozbudowano je w 1920 r. Z renesansowego detalu zachował się kominek w dawnej sali balowej. Po II wojnie światowej znajdowały się tu początkowo biura komunalne. W 1962 r. umieszczono w pałacu dom pomocy społecznej, który funkcjonuje do dziś. Dziś zespół pałacowy należy do jednych z najlepiej utrzymanych obiektów z tego okresu.
Opis obiektu.
Plan założenia składa się z wydłużonego prostokątnego korpusu oficyny oraz przyległego od zachodu kwadratowego założenia głównego z osiowo usytuowaną sienią. Na zachód od niej występuje układ dwutraktowy, na wsch. trzytraktowy, z korytarzowym traktem środkowym, z którego prowadzi przejście do oficyny. Budynek główny o bryle zwartej przykryty dachem czterospadowym. Oficyna posiada dachy kalenicowe z licznymi facjatami. W elewacji frontowej na osi występuje portal z kluczem i datą 1765. Po bokach gładkie pilastry na cokołach, podtrzymujące gierowany gzyms. Wnętrza korpusu głównego zachowały jedynie sklepione pomieszczenia piwnic i parteru (pocz. XVII i XVIII w.). W oficynie większość pomieszczeń zachowała historyczny charakter. Znaczną część zajmuje wielka sala balowa, obejmująca wysokość dwóch kondygnacji, po wschodniej stronie występuje empora wsparta na toskańskich kolumnach. Sufit posiada obramowania nieistniejącego obecnie plafonu. Obok sali balowej zachowało się pomieszczenie z kominkiem, na którym umieszczono żeliwną tarczę herbową Stolbergów z wyżej umieszczoną książęcą koroną. Wnętrze kominka wypełniają renesansowe żeliwne, płaskorzeźbione płyty pochodzące najprawdopodobniej z Dolnej Saksonii, być może z siedziby rodowej Wernigerode.

</doc>
<doc id="1605507" url="https://pl.wikipedia.org/wiki?curid=1605507" title="Pawieł Gagarin">
Pawieł Gagarin

Paweł Pawłowicz Gagarin (ros. Павел Павлович Гагарин; ur. 15 marca 1789 w Moskwie, zm. 4 marca 1872 w Petersburgu) – książę, rosyjski działacz państwowy, magnat ziemski.
Od 1831 senator, od 1844 członek Rady Państwa. Od 1849 członek Tajnej komisji prowadzącej śledztwo przeciwko organizacji młodzieżowej utopistów socjalistycznych. Członek Tajnego, a następnie Głównego Komitetu zajmującego się sprawami chłopskimi (1857-1861). W pracach zajmował pozycje antyreformatorskie. Zgodnie z propozycją Gagarina Rada Państwa przyjęła zapisy o darowiźnie w ramach uwłaszczenia, które jeszcze bardziej uzależniały chłopa.
W l. 1864-1872 przewodniczący Komitetu Ministrów Imperium Rosyjskiego.

</doc>
<doc id="1605508" url="https://pl.wikipedia.org/wiki?curid=1605508" title="Hermanowicze (gmina)">
Hermanowicze (gmina)

Hermanowicze – dawna gmina wiejska istniejąca do 1939 roku w woj. nowogródzkim/Ziemi Wileńskiej/woj. wileńskim w Polsce (obecnie na Białorusi). Siedzibą gminy było miasteczko Hermanowicze (593 mieszk. w 1921 roku). Gmina obejmowała tereny wiejskie wokół Dzisny.
Na samym początku okresu międzywojennego gmina Hermanowicze należała do powiatu dziśnieńskiego w woj. nowogródzkim. 13 kwietnia 1922 roku gmina wraz z całym powiatem dziśnieńskim została przyłączona do Ziemi Wileńskiej, przekształconej 20 stycznia 1926 roku w województwo wileńskie.
11 kwietnia 1929 roku do gminy Hermanowicze przyłączono część obszaru zniesionej gminy Stefanpol, natomiast część obszaru gminy Hermanowicze włączono do gminy Szarkowszczyzna. 
Po wojnie obszar gminy Hermanowicze został odłączony od Polski i włączony do Białoruskiej SRR. 
Nie mylić z gminą Hermanowice.
Demografia.
Według Powszechnego Spisu Ludności z 1921 roku gminę zamieszkiwało 7 575 osób, 4 027 było wyznania rzymskokatolickiego, 2 807 prawosławnego, 13 ewangelickiego, 430 staroobrzędowego, 298 mojżeszowego a 34 mahometańskiego. Jednocześnie 2 361 mieszkańców zadeklarowało polską przynależność narodową, 4 840 białoruska, 210 żydowską, 31 rosyjska, 131 litewską, 1 łotewską i 1 ukraińską. Były tu 1 272 budynki mieszkalne.

</doc>
<doc id="1605511" url="https://pl.wikipedia.org/wiki?curid=1605511" title="Marcin Palade">
Marcin Palade

Marcin Palade (ur. 22 marca 1971) – polski socjolog polityki, autor opracowań i analiz z zakresu preferencji społeczno-politycznych i geografii wyborczej w Polsce. Były wiceprezes Polskiego Radia.
Życiorys.
W drugiej połowie lat 80. związany z opozycją, działał w Duszpasterstwie Młodzieży Niepodległej i Międzyszkolnym Komitecie Solidarności w Warszawie. W 1995 ukończył studia na Wydziale Dziennikarstwa i Nauk Politycznych Uniwersytetu Warszawskiego.
Od 1997 prowadził Ośrodek Badań Wyborczych, a w 2003 współtworzył Polską Grupę Badawczą. W 2004 i 2005 PGB zwyciężyła w rankingu zgodności wyników sondaży z wynikami wyborów opracowanym przez Centrum Smitha, PGB jako jedyna przewidziała zwycięstwo Lecha Kaczyńskiego w drugiej turze wyborów prezydenckich w 2005.
Pomysłodawca i współorganizator prawyborów parlamentarnych w Wieruszowie (1997), Nysie (2001) i Bystrzycy Kłodzkiej (2001), prezydenckich w Nysie (2000) oraz prareferendum w Prudniku (2003) i Głuchołazach (2003).
Od lipca 2006 do listopada 2008 Prezes Zarządu Rozgłośni Regionalnej Polskiego Radia w Opolu. Z tej funkcji został usunięty w 2008 roku. Od listopada 2008 doradca Zarządu Polskiego Radia w Warszawie. Współautor programu zmian systemowych opracowanego przez Zespół ds. Modernizacji Spółki i jej zadań misyjnych. W 2009 z listy Prawicy Rzeczypospolitej bez powodzenia kandydował w wyborach do Parlamentu Europejskiego w okręgu dolnośląsko-opolskim. W styczniu 2016 powołany do zarządu Polskiego Radia, a następnie odwołany w kwietniu tego samego roku.
Publikował m.in. w „Do Rzeczy”, „Myśli.pl”, „Najwyższym Czasie”, „Gazecie Finansowej”, „Warszawskiej Gazecie”.

</doc>
<doc id="1605514" url="https://pl.wikipedia.org/wiki?curid=1605514" title="Sandro Viletta">
Sandro Viletta

Sandro Viletta (ur. 23 stycznia 1986 w Valbella) – szwajcarski narciarz alpejski, mistrz olimpijski i brązowy medalista mistrzostw świata juniorów.
Kariera.
Startuje w slalomie specjalnym i slalomie gigancie. Pierwszy sukces w karierze osiągnął podczas mistrzostw świata juniorów w Québecu w 2006 roku. Zdobył tam brązowy medal w slalomie, przegrywając tylko z Mikkelem Bjørge z Norwegii i Austriakiem Romedem Baumannem. Startował także na dwóch poprzednich imprezach tego cyklu, jednak ani razu nie ukończył rywalizacji. W zawodach Pucharu Świata zadebiutował 12 listopada 2006 roku w Levi, gdzie nie ukończył pierwszego przejazdu w slalomie. Pierwsze pucharowe punkty zdobył 25 lutego 2007 roku w Garmisch-Partenkirchen, zajmując 16. miejsce w slalomie. Pierwsze podium i zarazem pierwsze zwycięstwo w zawodach PŚ wywalczył 3 grudnia 2011 roku w Beaver Creek, gdzie był najlepszy w supergigancie. Startował z "30" numerem startowym i wyprzedził o 0,20 s faworyta do zwycięstwa, Norwega Aksela Lunda Svindala. Najlepsze wyniki osiągnął w sezonie 2013/2014, zajmując 47. miejsce w klasyfikacji generalnej i czwarte w klasyfikacji kombinacji.
W 2009 roku wystartował na mistrzostwach świata w Val d’Isère, zajmując szóste miejsce w superkombinacji i trzynaste w slalomie. Na rozgrywanych dwa lata później mistrzostwach świata w Garmisch-Partenkirchen zajął 24. miejsce w gigancie, a rywalizacji w supergigancie nie ukończył. Brał też udział w mistrzostwach świata w Schladming w 2013 roku, gdzie w swoim jedynym starcie, superkombinacji, zajął piąte miejsce. W 2010 roku startował na igrzyskach olimpijskich w Vancouver, zajmując czternaste miejsce w superkombinacji i piętnaste w slalomie gigancie. Na tych samych igrzyskach wystartował również w slalomie, jednak został zdyskwalifikowany po drugim przejeździe. Największy sukces w karierze osiągnął na rozgrywanych w 2014 roku igrzyskach olimpijskich w Soczi, gdzie zwyciężył w superkombinacji. Wyprzedził tam bezpośrednio Chorwata Ivicę Kostelicia 0,34 s oraz Włocha Christofa Innerhofera o 0,47 s.

</doc>
<doc id="1605516" url="https://pl.wikipedia.org/wiki?curid=1605516" title="Zalesie (gmina w województwie wileńskim)">
Zalesie (gmina w województwie wileńskim)

Zalesie – dawna gmina wiejska istniejąca do 1945 roku w woj. nowogródzkim/Ziemi Wileńskiej/woj. wileńskim w Polsce (obecnie na Białorusi). Siedzibą gminy była wieś Zalesie (291 mieszk. w 1921 roku).
Na samym początku okresu międzywojennego gmina Zalesie należała do powiatu dziśnieńskiego w woj. nowogródzkim. 13 kwietnia 1922 roku gmina wraz z całym powiatem dziśnieńskim została przyłączona do Ziemi Wileńskiej, przekształconej 20 stycznia 1926 roku w województwo wileńskie.
11 kwietnia 1929 roku do gminy Zalesie przyłączono części gmin Głębokie i Szarkowszczyzna oraz zniesionej gminy Wierzchnie, natomiast część obszaru gminy Zalesie włączono do gminy Szarkowszczyzna.
Po wojnie obszar gminy Zalesie został odłączony od Polski i włączony do Białoruskiej SRR.
Demografia.
Według Powszechnego Spisu Ludności z 1921 roku gminę zamieszkiwało 7 697 osób, 1 068 było wyznania rzymskokatolickiego, 6 301 prawosławnego, 5 ewangelickiego, 307 staroobrzędowego, 16 mojżeszowego. Jednocześnie 2 481 mieszkańców zadeklarowało polską przynależność narodową, 5 014 białoruską, 1 niemiecką, 16 żydowską a 185 rosyjską. Były tu 1 131 budynków mieszkalnych.

</doc>
<doc id="1605517" url="https://pl.wikipedia.org/wiki?curid=1605517" title="Peña de Cerredo">
Peña de Cerredo



</doc>
<doc id="1605518" url="https://pl.wikipedia.org/wiki?curid=1605518" title="August Menczak">
August Menczak

August Aleksander Menczak, ps. "Alot" (ur. 7 sierpnia 1894 w Przemyślu, zm. 7 sierpnia 1952 w Warszawie) – pułkownik dyplomowany pilot Wojska Polskiego, kawaler Orderu Virtuti Militari.
Życiorys.
Dzieciństwo i młodość.
Był synem Emila, kolejarza, i Rozalii z Jacyszynów, którzy mieszkali przy ul. Dekerta w Przemyślu. W 1914 zdał maturę w Gimnazjum nr 1 w Przemyślu. W czasie I wojny światowej 1914–1918 służył w cesarskiej i królewskiej armii. Ukończył Szkołę Podchorążych Rezerwy Artylerii w Budapeszcie i Oficerską Szkołę Obserwatorów Lotniczych w Wiener Neustadt. Skierowany na stanowisko pilota c. i k. 7 Kompanii Lotniczej (niem. "k.u.k. 7 Fliegerkompanien") przy 3 Armii. 
Dwudziestolecie międzywojenne.
W 1918 przyjęty został do Wojska Polskiego i przydzielony do personelu Eskadrylii Lotniczej w Krakowie. Następnie w 4 Wielkopolskiej eskadrze bojowej, jako adiutant szefa lotnictwa Naczelnego Dowództwa, dowódca 8 eskadry wywiadowczej. 14–15 sierpnia 1920 roku na czele eskadry walczył pod Radzyminem, bombardując okopy bolszewików. W czasie wojny z bolszewikami jego eskadra wykonała 171 lotów bojowych.
Następnie pełnił służbę w Departamencie IV Żeglugi Powietrznej MSWojsk. na stanowisku kierownika Referatu Regulaminów. Z dniem 25 października 1924 roku został wyznaczony w tym departamencie na stanowisko pełniącego obowiązki szefa Wydziału Ogólno-Organizacyjnego. Z dniem 1 kwietnia 1925 roku został przeniesiony do 4 pułku lotniczego w Toruniu na stanowisko zastępcy dowódcy pułku. Po ukończeniu kursu przy Szkole Podchorążych Lotnictwa w Dęblinie został przesunięty na stanowisko pełniącego obowiązki dowódcy pułku. W lipcu 1929 został zatwierdzony na stanowisku dowódcy pułku. Rozwinął garnizon toruński i zwiększył stan bojowy pułku. W styczniu 1931 zwolniony został ze stanowiska dowódcy 4 pułku lotniczego i przeniesiony do dyspozycji dowódcy Okręgu Korpusu Nr VIII. Z dniem 30 kwietnia 1931, oficjalnie – ze względu na stan zdrowia i na własną prośbę – przeniesiony został w stan spoczynku. Zamieszkał w Warszawie.
II wojna światowa.
Nie brał udziału w kampanii wrześniowej 1939. W czasie okupacji niemieckiej wstąpił do PAL, organizacji zbrojnej Robotniczej Partii Polskich Socjalistów. Został szefem wyszkolenia wojskowego i przeciwlotniczego obwodu PAL na Mokotowie. Przyjął pseudonim „Alot”. Walczył w powstaniu warszawskim, po jego upadku wywieziony do Wolbromia. 
Okres powojenny.
W lutym 1945 wrócił do Warszawy i złożył prośbę o przyjęcie do wojska. Został przyjęty i skierowany do 15 Mieszanego Szkolno-Treningowego Pułku Lotniczego w Radomiu jako starszy wykładowca taktyki lotniczej. Następnie wykładał w Centralnej Szkole Oficerów Polityczno-Wychowawczych w Łodzi, opracowywał historię polskiego lotnictwa do 1939. W 1946 objął stanowisko szefa sztabu kwatermistrzostwa Wojsk Lotniczych, następnie kierował sekcją wyszkolenia kadr lotnictwa cywilnego. 1947–1948 był redaktorem naczelnym „Wojskowego Przeglądu Lotniczego”.
Aresztowanie, śmierć i upamiętnienie.
Aresztowany 26 kwietnia 1951. Nie przyznał się do stawianych mu zarzutów wrogiej działalności przeciw państwu. Kiedy zagrożono mu, że w razie nieprzyznania się żona i wychowanica zostaną wtrącone do więzienia, przyznał się do niepopełnionych win. 13 maja 1952 został wraz z pułkownikami: Bernardem Adameckim, Józefem Jungravem, Władysławem Minakowskim, Szczepanem Ścibiorem i Stanisławem Michowskim skazany przez NSW 5/52 pod przewodnictwem płk. Piotra Parzenieckiego, nr sprawy Zg.R.7/52, na podstawie art. 86 § 1, 2 KK WP na karę śmierci. Prezydent RP Bolesław Bierut nie skorzystał z prawa łaski. Stracony 7 sierpnia 1952. Zrehabilitowany w 1956. 
Dokładne miejsce pochówku nieznane. Mogiła symboliczna na Cmentarzu Wojskowym w Warszawie (kwatera 14A-4-25) oraz w Kwaterze „na Łączce”.

</doc>
<doc id="1605519" url="https://pl.wikipedia.org/wiki?curid=1605519" title="Svätý Kríž">
Svätý Kríž

Svätý Kríž (węg. "Liptószentkereszt, Szentkereszt, Szent Kereszt") – gmina i wieś (obec) na Słowacji, w powiecie Liptowski Mikułasz.
Wieś po raz pierwszy wzmiankowana była w 1277.
W latach 1974–1982 przeniesiono tutaj i zrekonstruowano zabytkowy ewangelicki kościół artykularny z zatopionej miejscowości Paludza. Kościół służy obecnie wiernym z parafii ewangelickiej Svätý Kríž – Lazisko.
W spisie powszechnym w 2001 ponad 99% mieszkańców zadeklarowało się jako Słowacy – pojedyncze osoby podały narodowość czeską oraz morawską. 52% mieszkańców to ewangelicy, a 32% katolicy.

</doc>
<doc id="1605522" url="https://pl.wikipedia.org/wiki?curid=1605522" title="Eugen Lennhoff">
Eugen Lennhoff

Eugen Lennhoff (1891-1944) – austriacki dziennikarz i historyk wolnomularstwa, autor m.in. wydawanych wielokrotnie prac "Die Freimaurer" (1929) i napisanej wspólnie z Oskarem Posnerem "Internationales Freimaurer Lexicon" (1932)

</doc>
<doc id="1605526" url="https://pl.wikipedia.org/wiki?curid=1605526" title="Szarkowszczyzna (gmina)">
Szarkowszczyzna (gmina)

Szarkowszczyzna – dawna gmina wiejska istniejąca do 1939 roku w woj. nowogródzkim/Ziemi Wileńskiej/woj. wileńskim w Polsce (obecnie na Białorusi). Siedzibą gminy było miasteczko Szarkowszczyzna (Nowa) (1037 mieszk. w 1921 roku).
Na samym początku okresu międzywojennego gmina Szarkowszczyzna należała do powiatu dziśnieńskiego w woj. nowogródzkim. 13 kwietnia 1922 roku gmina wraz z całym powiatem dziśnieńskim została przyłączona do Ziemi Wileńskiej, przekształconej 20 stycznia 1926 roku w województwo wileńskie.
1 kwietnia 1929 roku do gminy Szarkowszczyzna przyłączono części gmin: Kozłowszczyzna (5 miejscowości), Jody (4 miejscowości) i Nowy Pohost (11 miejscowości). 11 kwietnia 1929 roku do gminy Szarkowszczyzna przyłączono także części gmin Hermanowicze (4 miejscowości) i Zalesie (2 miejscowości), zaś część obszaru jej gminy (1 miejscowość) przyłączono do gminy Zalesie.
Po wojnie obszar gminy Szarkowszczyzna został odłączony od Polski i włączony do Białoruskiej SRR.
Demografia.
Według Powszechnego Spisu Ludności z 1921 roku gminę zamieszkiwało 6 268 osób, 1 843 było wyznania rzymskokatolickiego, 3383 prawosławnego, 4 ewangelickiego, 266 staroobrzędowego, 769 mojżeszowego a 3 mahometańskiego. Jednocześnie 1 929 mieszkańców zadeklarowało polską przynależność narodową, 3 563 białoruska, 1 niemiecką, 665 żydowską, 95 litewską, 14 rosyjska, 1 łotewską. Były tu 1 004 budynki mieszkalne.

</doc>
<doc id="1605527" url="https://pl.wikipedia.org/wiki?curid=1605527" title="Oskar Posner">
Oskar Posner

Oskar Posner (1878-1932) – niemiecki lekarz i historyk wolnomularstwa, współautor wydanego wspólnie z Lennhoffem monumentalnego "Internationales Freimaurer Lexicon" (1932).

</doc>
<doc id="1605528" url="https://pl.wikipedia.org/wiki?curid=1605528" title="Maxence Flachez">
Maxence Flachez

Maxence Flachez (ur. 5 sierpnia 1972 w Grenoble) – były francuski piłkarz występujący na pozycji obrońcy.
Kariera.
Flachez zawodową karierę rozpoczynał w pierwszoligowym Olympique Lyon. We francuskiej ekstraklasie zadebiutował 29 sierpnia 1992 w zremisowanym 2:2 pojedynku z Olympique Marsylia. W 1995 roku wywalczył z klubem wicemistrzostwo Francji. W Olympique spędził w sumie 3 sezony, w ciągu których rozegrał tam 55 spotkań i zdobył 2 bramki. W 1995 roku przeszedł na wypożyczenie do innego pierwszoligowca - FC Martigues. W 1996 roku spadł z nim do drugiej ligi.
Latem 1996 roku Flachez został graczem drugoligowego FC Sochaux-Montbéliard. Od początku gry w nowym klubie był tam podstawowym graczem. W 1998 roku awansował z Sochaux do ekstraklasy. Po roku powrócił jednak z zespołem do drugiej ligi. Jego klub spędził tam kolejne dwa sezony, a potem ponownie wywalczył awans do Ligue 1. W 2003 roku Flachez dotarł z zespołem do finału Pucharu Ligi Francuskiej, ale uległ tam 1:4 AS Monaco. Rok później Sochaux ponownie uczestniczyło w finale tych rozgrywek, ale tym razem zwyciężyło w nich, po pokonaniu w rzutach karnych FC Nantes. W Sochaux Flachez grał łącznie osiem lat. W tym czasie wystąpił tam 280 razy i strzelił 12 goli.
Na początku sezonu 2004/2005 trafił do drugoligowego En Avant Guingamp. W tym klubie grał przez rok. Przez ten czas rozegrał tam 30 spotkań. Latem 2005 podpisał kontrakt z innym drugoligowcem - Valenciennes FC. W 2006 roku awansował z klubem do Ligue 1. W Valenciennes grał jeszcze przez rok. W 2007 roku przeniósł się do drugoligowego Grenoble Foot 38. W 2008 roku zajął z klubem 3. miejsce w lidze i awansował z nim do ekstraklasy. W 2009 roku Flachez zakończył karierę.

</doc>
<doc id="1605530" url="https://pl.wikipedia.org/wiki?curid=1605530" title="Czerniewicze (gmina)">
Czerniewicze (gmina)

Czerniewicze – dawna gmina wiejska istniejąca do 1929 roku w woj. nowogródzkim/Ziemi Wileńskiej/woj. wileńskim w Polsce (obecnie na Białorusi). Siedzibą gminy były Czerniewicze (150 mieszk. w 1921 roku).
Na samym początku okresu międzywojennego gmina Czerniewicze należała do powiatu dziśnieńskiego w woj. nowogródzkim. 13 kwietnia 1922 roku gmina wraz z całym powiatem dziśnieńskim została przyłączona do Ziemi Wileńskiej, przekształconej 20 stycznia 1926 roku w województwo wileńskie.
Gminę zniesiono 11 kwietnia 1929 roku, a jej obszar włączono do gmin Jazno, Łużki, Plissa i Prozoroki.
Demografia.
Według Powszechnego Spisu Ludności z 1921 roku gminę zamieszkiwało 2 557 osób, 826 było wyznania rzymskokatolickiego, 1 719 prawosławnego, 2 staroobrzędowego, 10 mojżeszowego. Jednocześnie 182 mieszkańców zadeklarowało polską przynależność narodową, 2 373 białoruską, 4 małoruską, 1 litewską a 1 rosyjską. Było tu 428 budynków mieszkalnych.

</doc>
<doc id="1605538" url="https://pl.wikipedia.org/wiki?curid=1605538" title="Stefanpol (gmina)">
Stefanpol (gmina)

Stefanpol (pocz. "Stefanopol") – dawna gmina wiejska istniejąca do 1929 roku w woj. nowogródzkim/Ziemi Wileńskiej/woj. wileńskim w Polsce (obecnie na Białorusi). Siedzibą gminy był Stefanpol (237 mieszk. w 1921 roku).
Na samym początku okresu międzywojennego gmina Stefanpol należała do powiatu dziśnieńskiego w woj. nowogródzkim. 13 kwietnia 1922 roku gmina wraz z całym powiatem dziśnieńskim została przyłączona do Ziemi Wileńskiej, przekształconej 20 stycznia 1926 roku w województwo wileńskie.
Gminę zniesiono 11 kwietnia 1929 roku, a jej obszar włączono do gmin Łużki, Hermanowicze i Mikołajów.
Demografia.
Według Powszechnego Spisu Ludności z 1921 roku gminę zamieszkiwało 3 400 osób, 1 029 było wyznania rzymskokatolickiego, 2 298 prawosławnego, 2 ewangelickiego, 27 staroobrzędowego, 44 mojżeszowego. Jednocześnie 706 mieszkańców zadeklarowało polską przynależność narodową, 2 660 białoruska, 28 żydowską, 2 łotewską, 3 rosyjska, 1 francuską. Było tu 569 budynków mieszkalnych.

</doc>
<doc id="1605541" url="https://pl.wikipedia.org/wiki?curid=1605541" title="Ryszard Klachacz">
Ryszard Klachacz

Ryszard Klachacz (ur. 11 grudnia 1914 w Tychach zm. 18 października 2011 tamże) – funkcjonariusz Policji Państwowej, który uciekł z sowieckiego "transportu śmierci".
Absolwent Szkoły Policyjnej w Katowicach przy ulicy Poniatowskiego 15, starszy posterunkowy komisariatu w Hajdukach Wielkich (Chorzów-Batory).
1 września 1939, po odebraniu meldunku o wybuchu II wojny światowej, ruszył na Wschód. Wraz z kilkoma policjantami przeprawił około 150 ludzi przez rzekę San. Jeden z nielicznych policjantów, któremu udało się uciec z transportu śmierci do Ostaszkowa.
30 września 2007 w Częstochowie na Jasnej Górze, miała miejsce uroczystość Stowarzyszenia "Rodzina Policyjna 1939", na której bp Marian Duś poświęcił sztandar, którego ojcem chrzestnym został Ryszard Klachacz, ostatni żyjący funkcjonariusz Śląskiej Policji Państwowej II RP. Honorowy Patronat objęli m.in. Prezydent RP Lech Kaczyński i prymas Polski kard. Józef Glemp.
18 października 2011 zmarł w domu na zapalenie płuc, a cztery dni później został pochowany z honorami wojskowymi, przy udziale Kompanii Reprezentacyjnej Policji, na cmentarzu parafialnym przy kościele św. Marii Magdaleny w Tychach.

</doc>
<doc id="1605544" url="https://pl.wikipedia.org/wiki?curid=1605544" title="Wierzchnie (gmina)">
Wierzchnie (gmina)

Wierzchnie (pocz. "Wierchnia") – dawna gmina wiejska istniejąca do 1929 roku w woj. nowogródzkim/Ziemi Wileńskiej/woj. wileńskim w Polsce (obecnie na Białorusi). Siedzibą gminy były Wierzchnie (191 mieszk. w 1921 roku).
Na samym początku okresu międzywojennego gmina Wierzchnie należała do powiatu dziśnieńskiego w woj. nowogródzkim. 13 kwietnia 1922 roku gmina wraz z całym powiatem dziśnieńskim została przyłączona do Ziemi Wileńskiej, przekształconej 20 stycznia 1926 roku w województwo wileńskie. 1 kwietnia 1929 z gminy wyłączono 19 miejscowości i włączono do gminy Kozłowszczyzna w powiecie postawskim.
Gminę zniesiono 11 kwietnia 1929 roku, a jej obszar włączono do gmin Głębokie, Zalesie i Kozłowszczyzna.
Demografia.
Według Powszechnego Spisu Ludności z 1921 roku gminę zamieszkiwało 5 959 osób, 4 667 było wyznania rzymskokatolickiego, 1 147 prawosławnego, 2 ewangelickiego, 66 staroobrzędowego, 64 mojżeszowego a 13 greckokatolickiego. Jednocześnie 5 328 mieszkańców zadeklarowało polską przynależność narodową, 628 białoruską, 1 litewską, 2 rosyjską. Były tu 1 131 budynków mieszkalnych.

</doc>
<doc id="1605547" url="https://pl.wikipedia.org/wiki?curid=1605547" title="Hermann Gruber">
Hermann Gruber

Hermann Gruber (ur. 5 lutego 1851 w Kufstein, zm. 8 maja 1930) – niemiecki jezuita i badacz wolnomularstwa, inicjator katolicko-wolnomularskich rozmów w Akwizgranie w 1928, według "Internationales Freimaurer Lexicon" Lennhoffa i Posnera "najbardziej autorytatywny przeciwnik wolnomularstwa w obozie katolickim". Do zakonu jezuitów wstąpił 2 października 1868 a święcenia kapłańskie przyjął 6 września 1878.

</doc>
<doc id="1605550" url="https://pl.wikipedia.org/wiki?curid=1605550" title="Orzechowo (gmina)">
Orzechowo (gmina)

Orzechowo (początkowo "Orzechowno") – dawna gmina wiejska istniejąca do 1923 roku w woj. nowogródzkim/Ziemi Wileńskiej/woj. wileńskim w Polsce (obecnie na Białorusi). Siedzibą gminy było miasteczko Orzechowo ("Orzechowno"; 301 mieszk. w 1921 roku).
Na samym początku okresu międzywojennego gmina Orzechowno należała do powiatu dziśnieńskiego w woj. nowogródzkim. 13 kwietnia 1922 roku gmina wraz z całym powiatem dziśnieńskim została przyłączona do Ziemi Wileńskiej.
Gminę Orzechowo zniesiono 1 kwietnia 1923 roku, a jej obszar włączono do gminy Prozoroki.
Demografia.
Według Powszechnego Spisu Ludności z 1921 roku gminę zamieszkiwało 2 332 osoby, 717 było wyznania rzymskokatolickiego, 1 481 prawosławnego, 2 ewangelickiego a 122 mojżeszowego. Jednocześnie 1 406 mieszkańców zadeklarowało polską, 789 białoruską, 101 żydowską, 12 litewską, 12 rosyjską, 1 ukraińską i 1 łotewską przynależność narodową. Było tu 409 budynków mieszkalnych.

</doc>
<doc id="1605551" url="https://pl.wikipedia.org/wiki?curid=1605551" title="Gmina Orzechowno">
Gmina Orzechowno



</doc>
<doc id="1605552" url="https://pl.wikipedia.org/wiki?curid=1605552" title="Piłka do hokeja na wrotkach">
Piłka do hokeja na wrotkach



</doc>
<doc id="1605553" url="https://pl.wikipedia.org/wiki?curid=1605553" title="Hermman Gruber">
Hermman Gruber



</doc>
<doc id="1605554" url="https://pl.wikipedia.org/wiki?curid=1605554" title="Michaił Rejtern">
Michaił Rejtern

Michaił Christiforowicz Rejtern (), ur. 24 września 1820 w Porieczu, zm. 23 sierpnia 1890 w Carskim Siole – hrabia (1890), rosyjski działacz państwowy.
Urodzony w rodzinie generała. Ukończył liceum rolnicze w 1839. Minister Finansów w latach 1862-1878. Od 1862 członek Rady Państwa. Przeprowadził szereg reform finansowych. Był zwolennikiem szerokiej rozbudowy kolei żelaznych i bankowego systemu kredytowego, rozwoju nowych gałęzi przemysłu ciężkiego. Próbował zmniejszać deficyt budżetowy państwa poprzez zwiększenie podatków bezpośrednich i pośrednich, zmniejszenia budżetu Ministerstwa Obrony i Ministerstwa Morskiego, a także poprzez sprzedaż mienia państwowego. Sprzedał Alaskę Stanom Zjednoczonym w 1867 i Kolej Nikołajewską w 1868 prywatnemu przedsiębiorcy. W 1874 udało mu się zrealizować budżet Rosji bez deficytu.
W latach 1881-1887 (inne źródła 1886?) przewodniczący Komitetu Ministrów Imperium Rosyjskiego. Odznaczony wysokimi odznaczeniami państwowymi: Orderem Świętego Aleksandra Newskiego, Orderem Świętej Anny 1 klasy, Orderem Świętego Włodzimierza 1 klasy, 2 klasy i 3 klasy, Orderem Świętego Andrzeja a także Orderem Orła Białego] oraz Orderem Świętego Stanisława 1 klasy.

</doc>
<doc id="1605557" url="https://pl.wikipedia.org/wiki?curid=1605557" title="Piłka do hokeja na rolkach">
Piłka do hokeja na rolkach



</doc>
<doc id="1605561" url="https://pl.wikipedia.org/wiki?curid=1605561" title="No-One but You (Only the Good Die Young)">
No-One but You (Only the Good Die Young)

No-One but You (Only the Good Die Young) – napisana przez Briana Maya ballada soft rockowa, którą nagrali żyjący członkowie brytyjskiego zespołu Queen. W roku 1997 utwór wydano na singlu, który promował ich album kompilacyjny "Queen Rocks". Jest to pierwszy i jak dotąd jedyny utwór Queen, który powstał bez udziału Freddiego Mercury’ego (nie licząc utworów nagranych jako Queen + Paul Rodgers). Rolę wokalistów pełnią w nim gitarzysta Brian May i perkusista Roger Taylor.
Geneza utworu.
May napisał „No-one But You…” bezpośrednio po śmierci księżnej Diany, ale utwór zadedykowany jest Freddiemu Mercury’emu i wszystkim, którzy zmarli przedwcześnie. W tekście zawarte jest odniesienie do mitu o Ikarze ("„Oni tylko latają zbyt blisko słońca”"), którego sylwetka znajduje się również na okładce singla.
Utwór był pierwotnie przeznaczony na solowy album Maya, "Another World", jednak gdy Roger Taylor zapoznał się z demem, zasugerował by nagrać „No-One but You…” jako Queen. Jest to ostatni utwór, przy którego stworzeniu John Deacon współpracował z Mayem i Taylorem.

</doc>
<doc id="1605562" url="https://pl.wikipedia.org/wiki?curid=1605562" title="The Mediaeval Baebes">
The Mediaeval Baebes



</doc>
<doc id="1605564" url="https://pl.wikipedia.org/wiki?curid=1605564" title="Hołubicze (gmina)">
Hołubicze (gmina)

Hołubicze – dawna gmina wiejska istniejąca w latach 1929–1945 w woj. wileńskim w Polsce (obecnie na Białorusi). Siedzibą gminy było miasteczko Hołubicze (97 mieszk. w 1921 roku).
Gminę Hołubicze utworzono 11 kwietnia 1929 roku w powiecie dziśnieńskim w woj. wileńskim z części obszaru gmin Dokszyce, Głębokie, Plissa i Prozoroki oraz z części obszaru zniesionej gminy Tumiłowicze.
Na południe i wschód od Hołubicz, pomiędzy rzeczkami Sosza i Berezyną rozciąga się aż w głąb pobliskiej Rosji Puszcza Hołowicka, która była w l. 30, XX w. celem wypraw myśliwskich min. polskich urzędników państwowych.
Po wojnie obszar gminy Hołubicze został odłączony od Polski i włączony do Białoruskiej SRR.

</doc>
<doc id="1605565" url="https://pl.wikipedia.org/wiki?curid=1605565" title="Lista państw obu Ameryk">
Lista państw obu Ameryk

Lista państw obu Ameryk – lista państw i terytoriów zależnych Ameryki Północnej i Południowej. 
Na terenie obu Ameryk znajduje się 35 państw oraz 24 terytoria zależne m.in. Francji, Holandii, Wielkiej Brytanii i Stanów Zjednoczonych. Największym państwem Ameryki jest Kanada (9 984 670 km²), a najmniejszym – Saint Kitts i Nevis (261 km²). Najbardziej zaludnionym państwem Ameryki są Stany Zjednoczone (337 341 954 mieszkańców) a najmniej – Saint Kitts i Nevis (54 488 mieszkańców).

</doc>
<doc id="1605569" url="https://pl.wikipedia.org/wiki?curid=1605569" title="Mangabka czarna">
Mangabka czarna

Mangabka czarna, mangaba czarna ("Lophocebus aterrimus") – gatunek ssaka naczelnego z podrodziny koczkodanów (Cercopithecinae) w obrębie rodziny koczkodanowatych (Cercopithecidae). Zamieszkuje lasy Afryki Centralnej. 
Zasięg występowania.
Mangabka czarna występuje w zależności od podgatunku:
Taksonomia.
Gatunek po raz pierwszy naukowo opisał w 1890 roku holenderski entomolog Anthonie Cornelis Oudemans nadając mu nazwę "Cercopithecus aterrimus". Jako miejsce typowe odłowu holotypu Oudemans wskazał Wodospady Stanleya, w Demokratycznej Republica Konga. 
Autorzy "Illustrated Checklist of the Mammals of the World" rozpoznają dwa podgatunki, jednak zachodzi potrzeba dokładniejszych badań aby potwierdzić ich status.
Morfologia.
Długość ciała (bez ogona) 40–62 cm, długość ogona 55–85 cm; masa ciała samic 4,5–6,7 kg, samców 8 kg. Sierść miękka, matowa, czarna, na głowie wysoki czub długich włosów, po bokach twarzy długie pęki sierści tworzące bokobrody, a czasami długie włosy na ramionach. Twarz naga, ciemna, ogon długi, porośnięty rzadką sierścią. Nie ma żadnych plam ani na czubku głowy, ani na grzbiecie. Posiada worki policzkowe.
Zwyczaje.
Mangaby mają zwyczaj wzajemnego dbania o czystość ciała. Najczęściej samice oczyszczają ciała samców. Prowadzą nadrzewny tryb życia, rzadko przebywają na ziemi, wszystkożerne. Mangaby czarne żywią się głównie orzechami, nasionami i dojrzałymi owocami, ale jadają również pędy i soczyste łodygi roślin oraz drobną zwierzynę. Żyje w stadach po kilkanaście osobników. Cechą mangaby czarnej jest sposób porozumiewania się członków stada przy pomocy mimiki twarzy.
Ciąża i wychowanie młodych.
Ciąża trwa około 170 dni, samica rodzi zazwyczaj jedno młode. Młode zostaje pod opieką matki przez około 1,5 roku. Młode czepiają się brzucha matki i są rozpieszczane przez pozostałych członków grupy. Nawet agresywne w stosunku do siebie samce, potrafią być czułe dla młodych. Samiec, będący ojcem młodych, nie uczestniczy w wychowywaniu potomstwa, ale toleruje jego obecność. Po osiągnięciu dojrzałości płciowej samce opuszczają grupę rodzinną i zakładają własną, podczas gdy samice pozostają w stadzie.

</doc>
<doc id="1605575" url="https://pl.wikipedia.org/wiki?curid=1605575" title="Czeressa (gmina)">
Czeressa (gmina)

Czeressa (początkowo "Czeress", przejściowo "Czerez") – dawna gmina wiejska istniejąca do 1927 roku w woj. nowogródzkim/Ziemi Wileńskiej/woj. wileńskim w Polsce (obecnie na Białorusi). Siedzibą gminy była Czeress ("Czeress, Czerez"; 131 mieszk. w 1921 roku)
Na samym początku okresu międzywojennego gmina Czeress należała do powiatu dziśnieńskiego w woj. nowogródzkim. 13 kwietnia 1922 roku gmina wraz z całym powiatem dziśnieńskim została przyłączona do Ziemi Wileńskiej, przekształconej 20 stycznia 1926 roku w województwo wileńskie. 1 stycznia 1926 roku gminę Czerez wyłączono z powiatu dziśnieńskiego i przyłączono do powiatu brasławskiego w tymże województwie.
Gminę Czeressa zniesiono 1 kwietnia 1927 roku, a jej obszar włączono do gmin Leonpol, Nowy Pohost i Miory.
Demografia.
Według Powszechnego Spisu Ludności z 1921 roku gminę zamieszkiwało 5 746 osób, 428 było wyznania rzymskokatolickiego, 4 955 prawosławnego, 319 staroobrzędowego, 36 mojżeszowego, 8 mahometańskiego. Jednocześnie 355 mieszkańców zadeklarowało polską przynależność narodową, 5 362 białoruską, 4 małoruską, 19 żydowską, 8 tatarską a 2 rosyjską. Było tu 1 098 budynków mieszkalnych.

</doc>
<doc id="1605576" url="https://pl.wikipedia.org/wiki?curid=1605576" title="Iwan Durnowo">
Iwan Durnowo

Iwan Nikołajewicz Durnowo, ros. Иван Николаевич Дурново (ur. 13 marca 1834 w woj. czernichowskim, zm. 11 czerwca 1903 w pobliżu Berlina, pochowany w Petersburgu) – rosyjski działacz państwowy, oficer armii carskiej.
Ukończył Michajłowską Szkołę Artyleryjską w Petersburgu. W latach 1863–1870 marszałek szlachty guberni czernihowskiej, w l. 1870–1882 gubernator guberni jekatierynosławskiej. Od 1882 wiceminister spraw wewnętrznych, w l. 1889–1895 minister tego resortu.
W czasie kierowania resortem przeprowadził kilka reform: O kierowaniu wsiami 1890, O ziemskich przedsiębiorstwach 1890, Prawa miejskie 1892.
W latach 1895–1903 przewodniczący Komitetu Ministrów Imperium Rosyjskiego.

</doc>
<doc id="1605577" url="https://pl.wikipedia.org/wiki?curid=1605577" title="Gmina Czeress">
Gmina Czeress



</doc>
<doc id="1605578" url="https://pl.wikipedia.org/wiki?curid=1605578" title="Gmina Czerez">
Gmina Czerez



</doc>
<doc id="1605579" url="https://pl.wikipedia.org/wiki?curid=1605579" title="Pożar buszu w Australii Zachodniej (1961)">
Pożar buszu w Australii Zachodniej (1961)

Pożar buszu w Australii Zachodniej w 1961- klęska żywiołowa, która miała miejsce w styczniu i lutym 1961 i wystąpiła w południowo-zachodniej części Australii Zachodniej. Pożar od 20 do 24 stycznia pustoszył okolice Dwellingup a od 11 do 15 lutego okolice Pemberton. W wyniku pożarów nikt nie zginął. Miasta Dwellingup i Karridale zostały w dużej mierze uszkodzone. Pierwszy z pożarów wybuch w Dwellingup 19 stycznia 1961, następnego dnia pożary wybuchały w Darling Scarp wokół Mundaring oraz Mount Helena. W wyniku pożaru 123 osoby straciły domy a spaleniu uległo 4400 km² ziemi. 

</doc>
<doc id="1605580" url="https://pl.wikipedia.org/wiki?curid=1605580" title="Bezier">
Bezier



</doc>
<doc id="1605582" url="https://pl.wikipedia.org/wiki?curid=1605582" title="Ja w środku tańczę">
Ja w środku tańczę

Ja w środku tańczę (ang. "Inside I'm Dancing") – brytyjsko-francusko-irlandzki film z 2004 roku, wyreżyserowany przez Damiena O’Donnella.
Fabuła.
Film opowiada o drodze do usamodzielnienia dwóch niepełnosprawnych mężczyzn: Rory’ego O’Shea (James McAvoy) i Michaela Connolly’ego (Steven Robertson). Po wynajęciu odpowiedniego mieszkania poszukują osoby, która mogłaby się nimi zająć. Wybór pada na piękną Siobhan (Romola Garai).

</doc>
<doc id="1605583" url="https://pl.wikipedia.org/wiki?curid=1605583" title="Corcubión">
Corcubión

Corcubión – miasto w Hiszpanii, w prowincji A Coruña, we wspólnocie autonomicznej Galicja.
Pierwsze ślady osadnictwa (ślady osady celtyckiej) pochodzą z czasów przed naszą erą. W średniowieczu osada należała do rodu Traba, a od XIV wiek do rodu Altamira. W tym czasie była to ważna osada portowa.
W miejscowości znajduje się kościół San Pedro de Redonda z XII wieku.

</doc>
<doc id="1605584" url="https://pl.wikipedia.org/wiki?curid=1605584" title="Labatt Tankard 2009">
Labatt Tankard 2009

Labatt Tankard 2009 - prowincjonalne mistrzostwa Wyspy Księcia Edwarda mężczyzn w curlingu, eliminacje do Tim Hortons Brier 2009.
Turniejem eliminacyjnym był "Open Playdowns" rozegrany między 29 stycznia a 1 lutego, wyłoniono wówczas 8 drużyn, które zakwalifikowały się do turnieju finałowego. Odbył się on w dniach 10-15 lutego w Montague, na lodowisku Montague Curling Club.
Obrońcą tytułu z Labatt Tankard 2008 był Peter Gallant, jednak nie brał on udziału w otwartych eliminacjach, Robert Campbell z jego drużyny jest rezerwowym w zespole Johna Likely a Mark O’Rourke otwierającym u Roda MacDonalda. 
Mistrzem prowincji została drużyna Roda MacDonalda pokonując w 11-endowym finale Johna Likely'ego 7:6.
Wyniki.
Play off.
Finał.
15 lutego 2009, 15:00
Tie-breaker.
14 lutego 2009, 14:00
14 lutego 2009, 9:00
Round Robin.
Sesja 1..
10 lutego 2009, 19:00
Sesja 2..
11 lutego 2009, 14:00
Sesja 3..
11 lutego 2009, 20:00
Sesja 4..
12 lutego 2009, 14:00
Sesja 5..
12 lutego 2009, 20:00
Sesja 6..
13 lutego 2009, 14:00
Sesja 7..
13 lutego 2009, 19:00

</doc>
<doc id="1605587" url="https://pl.wikipedia.org/wiki?curid=1605587" title="Gmina Dukszty">
Gmina Dukszty

Dukszty – dawna gmina wiejska istniejąca do 1939 roku na obszarze Ziemi Wileńskiej/woj. wileńskiego (obecnie na Litwie). Siedzibą gminy było miasteczko Dukszty (1076 mieszkańców w 1921 roku).
Początkowo gmina należała do powiatu jezioroskiego w guberni kowieńskiej. 31 października 1919 gminę włączono do utworzonego pod Zarządem Cywilnym Ziem Wschodnich nowego powiatu brasławskiego, który wszedł w skład okręgu wileńskiego. 20 grudnia 1920 gmina weszła w skład tymczasowego okręgu nowogródzkiego, a 19 lutego 1921 została włączona do nowo utworzonego woj. nowogródzkiego. Od 13 kwietnia 1922 gmina Dukszty należała do objętej władzą polską Ziemi Wileńskiej, przekształconej 20 stycznia 1926 roku w województwo wileńskie. 1 stycznia 1926 roku gminę przyłączono do powiatu święciańskiego w tymże województwie.
11 kwietnia 1929 roku do gminy Dukszty przyłączono część obszaru gminy Daugieliszki. 24 listopada 1933 roku część obszaru gminy Dukszty włączono do gminy Daugieliszki. Po wojnie obszar gminy Dukszty wszedł w struktury administracyjne Związku Radzieckiego.
Demografia.
Według Powszechnego Spisu Ludności z 1921 roku gminę zamieszkiwało 4021 osób, 3213 było wyznania rzymskokatolickiego, 27 prawosławnego, 1 ewangelickiego, 339 staroobrzędowego, 435 mojżeszowego a 6 mahometańskiego. Jednocześnie 1.728 mieszkańców zadeklarowało polską przynależność narodową, 8 białoruska, 19 żydowską, 2031 litewską, 234 rosyjską, a 1 francuską. Było tu 659 budynków mieszkalnych.

</doc>
<doc id="1605593" url="https://pl.wikipedia.org/wiki?curid=1605593" title="Przygody kota Gotfryda">
Przygody kota Gotfryda

Przygody kota Gotfryda (ang. "Gofrette", 2007) – kanadyjski serial animowany, który jest emitowany w Polsce na kanale TVP Polonia w bloku Dobranocka.
Fabuła.
Gotfryd to mały i przede wszystkim szczęśliwy kotek, który ma przyjazne usposobienie. Razem ze swoimi przyjaciółmi mieszka w kolorowej krainie Zanimo. Tu przeżywa codziennie wiele fascynujących przygód i ciekawych wydarzeń.
Wersja polska.
Realizacja: Studio Nagrań Dora
Udział wzięli:
i inni
Piosenkę śpiewał: Jacek Wolszczak

</doc>
<doc id="1605595" url="https://pl.wikipedia.org/wiki?curid=1605595" title="Piotr Stańczak">
Piotr Stańczak

Piotr Stańczak (ur. 23 lipca 1966 w Potoku, zm. 7 lutego 2009 w Pakistanie) – polski geolog, porwany i zamordowany przez talibańskich terrorystów.
Praca w Pakistanie i porwanie.
Piotr Stańczak, inżynier-geolog przebywał w Pakistanie jako pracownik firmy Geofizyka Kraków, należącej do PGNiG, realizującej kontrakt „Soghri 3D” dla pakistańskiego przedsiębiorstwa Oil &amp; Gas Development Company Limited (OGDCL).
Został porwany najprawdopodobniej przez terrorystów z ugrupowania Tehrik-i-Taliban Pakistan 28 września 2008. W momencie porwania podróżował w okolicach miejscowości Pind Sultani, około 100 km od Islamabadu. Samochód, którym jechał, został ostrzelany. Towarzyszący mu kierowcy oraz ochroniarz (wszyscy pochodzenia pakistańskiego) zostali zabici, a Polaka porywacze uprowadzili własnym samochodem.
2 października talibowie przyznali się do porwania Polaka. W związku z porwaniem Geofizyka Kraków zawiesiła wykonywanie prac w Pakistanie.
Żądania porywaczy.
W pierwszej połowie października 2008 porywacze wysłali nagranie video do redakcji pakistańskiego tygodnika Dawn. Na kilkuminutowym filmie Piotr Stańczak odczytywał oświadczenie po polsku i angielsku, prosząc o spełnienie żądań porywaczy, którzy domagali się uwolnienia 110 talibów z pakistańskich więzień. Na materiałach, którymi dysponowała redakcja, widać było wycelowaną w Polaka broń. Według relacjonującego nagranie dziennikarza, żądania były niemożliwe do spełnienia przez pakistański rząd.
Ultimatum i śmierć.
W ostatnich dniach stycznia 2009 porywacze wystosowali ultimatum do władz Pakistanu. Zażądali uwolnienia więzionych talibów i wycofania sił bezpieczeństwa z terytoriów plemiennych. Zagrozili zabiciem zakładnika w razie niespełnienia żądań do 4 lutego 2009.
7 lutego 2009 talibowie oświadczyli, że Piotr Stańczak został zabity poprzez dekapitację. Pakistański dziennikarz, który spotkał się z porwanym Polakiem, utrzymuje że porwany do samego końca był przekonany, że uda mu się przeżyć. Porywacze przed śmiercią, podziwiając odwagę inż. Stańczaka, zaproponowali mu, by porzucił chrześcijaństwo i przeszedł na islam. Inżynier miał odpowiedzieć, że by to zrobić, powinien najpierw udać się do Polski i naradzić z rodziną. Potwierdził to pakistański współwięzień.
Pod koniec kwietnia władze pakistańskie przekazały polskiej placówce dyplomatycznej w Islamabadzie ciało zabitego Piotra Stańczaka.
Inżynier Piotr Stańczak, zgodnie z wolą najbliższej rodziny, pochowany został na Cmentarzu Komunalnym w Krośnie 5 maja 2009.
Piotr Stańczak jest pierwszym zachodnim zakładnikiem od czasów Amerykanina Daniela Pearla zamordowanym w Pakistanie przez talibów.
Śledztwo.
Ustalono, że mimo iż zginęły trzy osoby towarzyszące geologowi w samochodzie, był jednak inny świadek porwania. Zeznania aresztowanego terrorysty Atty Ullaha Khana doprowadziły w lipcu 2009 do aresztowania prawicowego pakistańskiego parlamentarzysty Shah Abdula Aziza.
Cztery osoby odpowiedzialne za porwanie Stańczaka zostały aresztowane w Pakistanie w lutym 2010. Według polskiego MSZ została schwytana również „część z pakistańskich talibów” odpowiedzialnych za zabicie Polaka.
W listopadzie 2017 MON poinformowało, że afgańskie służby specjalne we współpracy ze Służbą Kontrwywiadu Wojskowego zatrzymały Ibrahima Panjabi, który współdziałał z organizacją terrorystyczną odpowiedzialną za zamordowanie Piotra Stańczaka.
Apel o odznaczenie.
Kilka tygodni przed pierwszą rocznicą śmierci Piotra Stańczaka, w Internecie pojawił się apel do prezydenta Polski o pośmiertne odznaczenie geologa. Można w nim przeczytać m.in.:
Apel został też nagłośniony przez publikację w Gazecie Wyborczej oraz portalu Gazeta.pl w styczniu 2010. Prezydent Lech Kaczyński zapowiedział rozpoczęcie formalnej procedury, której celem jest przyznanie odznaczenia. Pół roku później, postanowieniem z dnia 30 września 2010, prezydent Bronisław Komorowski odznaczył Piotra Stańczaka Krzyżem Oficerskim Orderu Odrodzenia Polski.

</doc>
<doc id="1605596" url="https://pl.wikipedia.org/wiki?curid=1605596" title="Noc świętojańska (moneta)">
Noc świętojańska (moneta)



</doc>
<doc id="1605597" url="https://pl.wikipedia.org/wiki?curid=1605597" title="Klasówka">
Klasówka



</doc>
<doc id="1605602" url="https://pl.wikipedia.org/wiki?curid=1605602" title="Herb kraju południowoczeskiego">
Herb kraju południowoczeskiego

Herb kraju południowoczeskiego to jeden z symboli tego kraju. 
Opis herbu.
Tarcza herbowa czwórdzielna w krzyż.
Identyczny wzór posiada heraldyczna flaga kraju.
Uzasadnienie symboliki herbu.
Lew w pierwszym polu był początkowo herbem dynastii Przemyślidów, aby stopniowo stać się herbem Bohemii i całego Królestwa Czech. Czerwona róża w srebrnym polu to symbol panów na zamku w Rožmberku, natomiast róża złota w polu błękitnym, to znak panów na Jindřichův Hradcu. Zielona barwa trzeciego pola symbolizować ma lasy kraju południowoczeskiego. Złoto-srebrny słup to odpowiednio: złoty szlak – średniowieczny trakt, którym do Czech transportowano austriacką sól, i rzeka Wełtawa, która przez kraj południowoczeski biegnie niemal dokładnie z południa na północ. Miejskie mury zaczerpnięto z herbu stolicy regionu – Czeskich Budziejowic.

</doc>
<doc id="1605604" url="https://pl.wikipedia.org/wiki?curid=1605604" title="We the Best">
We the Best

We the Best – drugi album didżeja z Miami i członka grupy "Terror Squad", DJ Khaleda. Wydany został 12 czerwca 2007. Na płycie usłyszeć można: Fat Joe, Rick Ross, Lil Wayne, Birdman, T.I., Akon, Bone Thugs-n-Harmony, T-Pain, Dre, The Game, Trick Daddy, Young Jeezy, Plies, Juelz Santana, Jadakiss, Ja Rule, Styles P, Trina, Flo Rida, Paul Wall, Bun B and C-Ride.
Album zadebiutował na ósmym miejscu listy Billboard 200 z 79.000 sprzedanymi egzemplarzami w pierwszy tydzień. Do stycznia 2008 sprzedano 316.380 płyt.

</doc>
<doc id="1605608" url="https://pl.wikipedia.org/wiki?curid=1605608" title="Groszek czerniejący">
Groszek czerniejący

Groszek czerniejący ("Lathyrus niger" Bernh.) – gatunek rośliny wieloletniej z rodziny bobowatych. Znany również jako groszek czarny.
Rozmieszczenie.
Występuje w południowej i środkowej Europie. W Polsce na całym niżu. 
Biologia i ekologia.
Bylina, geofit. Kwitnie od czerwca do lipca. Rośnie w jasnych lasach dębowych i sosnowych, zaroślach, na miejscach słonecznych i suchych. W klasyfikacji zbiorowisk roślinnych gatunek charakterystyczny dla O. "Quercetalia pubescenti-petraeae".

</doc>
<doc id="1605610" url="https://pl.wikipedia.org/wiki?curid=1605610" title="Lathyrus niger">
Lathyrus niger



</doc>
<doc id="1605623" url="https://pl.wikipedia.org/wiki?curid=1605623" title="Nikołaj Bunge">
Nikołaj Bunge

Nikołaj Christianowicz Bunge (ros. Николай Христианович Бунге, ur. 23 listopada 1823 w Kijowie, zm. 15 czerwca 1895 Carskie Sioło), ekonomista, akademik Petersburskiej Akademii Nauk 1890, rosyjski działacz państwowy.
Od 1850 profesor Uniwersytetu Kijowskiego, od 1852 szef katedry ekonomii i statystyki. W l. 1859–1880 (z przerwami) rektor Uniwersytetu Kijowskiego. Od 1865 kierownik Oddziału Banku Państwowego w Kijowie. W 1880 zastępca ministra, a w latach 1881–1886 minister finansów.
W latach 1887–1895 przewodniczący Komitetu Ministrów Imperium Rosyjskiego. Zwolennik liberalizmu i przeciwnik poglądów Karola Marksa w dziedzinie ekonomii. Będąc ministrem finansów dążył do wzmocnienia i rozbudowy państwowych kolei żelaznych. Dał pozwolenie na budowę prywatnych kolei. Za pieniądze skarbu państwa rozwijał metalurgię i przemysł maszynowy, ratował przed bankructwem przedsiębiorstwa i banki. Bunge próbował uporządkować system budżetowy państwa i system pieniężny. Prowadził politykę reform na wsi.

</doc>
<doc id="1605624" url="https://pl.wikipedia.org/wiki?curid=1605624" title="Teddy Dunn">
Teddy Dunn

Teddy Dunn, właściwie Edward Wilkes Jobiden Dunn (ur. 11 listopada 1980) – amerykański aktor filmowy i telewizyjny. Znany jest głównie z roli Duncana Kane'a w serialu "Weronika Mars".
W 2009 roku Dunn zrezygnował z aktorstwa. Obecnie zajmuje się prawem.

</doc>
<doc id="1605625" url="https://pl.wikipedia.org/wiki?curid=1605625" title="Widze (gmina)">
Widze (gmina)

Widze (pocz. "Widzy") – dawna gmina wiejska istniejąca do 1939 roku na obszarze Ziemi Wileńskiej/woj. wileńskiego (obecnie na Białorusi). Siedzibą gminy było miasteczko Widze (856 mieszkańców w 1921 roku).
Początkowo gmina należała do powiatu jezioroskiego w guberni kowieńskiej. 31 października 1919 gminę włączono do utworzonego pod Zarządem Cywilnym Ziem Wschodnich nowego powiatu brasławskiego, który wszedł w skład okręgu wileńskiego. 20 grudnia 1920 gmina weszła w skład tymczasowego okręgu nowogródzkiego, a 19 lutego 1921 została włączona do nowo utworzonego woj. nowogródzkiego. Od 13 kwietnia 1922 gmina Widze należała do objętej władzą polską Ziemi Wileńskiej, przekształconej 20 stycznia 1926 roku w województwo wileńskie.
Po wojnie obszar gminy Widze wszedł w struktury administracyjne Związku Radzieckiego.
Demografia.
Według Powszechnego Spisu Ludności z 1921 roku gminę zamieszkiwało 9.313 osób, 7.721 było wyznania rzymskokatolickiego, 105 prawosławnego, 9 ewangelickiego, 1119 staroobrzędowego, 318 mojżeszowego a 41 mahometańskiego. Jednocześnie 8.585 mieszkańców zadeklarowało polską przynależność narodową, 240 białoruska, 6 niemiecką, 184 żydowską, 197 litewską, 91 rosyjska, 6 estońska, 3 czeską i 1 fińską. Było tu 1.727 budynków mieszkalnych.

</doc>
<doc id="1605628" url="https://pl.wikipedia.org/wiki?curid=1605628" title="Rdza źdźbłowa">
Rdza źdźbłowa



</doc>
<doc id="1605629" url="https://pl.wikipedia.org/wiki?curid=1605629" title="Teatr na Wodzie">
Teatr na Wodzie



</doc>
<doc id="1605630" url="https://pl.wikipedia.org/wiki?curid=1605630" title="Rymszany (gmina)">
Rymszany (gmina)

Rymszany – dawna gmina wiejska istniejąca do 1939 roku na obszarze Ziemi Wileńskiej/woj. wileńskiego (obecnie na Litwie). Siedzibą gminy było miasteczko Rymszany (290 mieszkańców w 1921 roku).
Początkowo gmina należała do powiatu jezioroskiego w guberni kowieńskiej. 31 października 1919 gminę włączono do utworzonego pod Zarządem Cywilnym Ziem Wschodnich nowego powiatu brasławskiego, który wszedł w skład okręgu wileńskiego. 20 grudnia 1920 gmina weszła w skład tymczasowego okręgu nowogródzkiego, a 19 lutego 1921 została włączona do nowo utworzonego woj. nowogródzkiego. Od 13 kwietnia 1922 gmina Rymszany należała do objętej władzą polską Ziemi Wileńskiej, przekształconej 20 stycznia 1926 roku w województwo wileńskie.
Po wojnie obszar gminy Rymszany wszedł w struktury administracyjne Związku Radzieckiego.
Demografia.
Według Powszechnego Spisu Ludności z 1921 roku gminę zamieszkiwało 5.261 osób, 4.906 było wyznania rzymskokatolickiego, 86 prawosławnego, 103 staroobrzędowego, 155 mojżeszowego a 11 mahometańskiego. Jednocześnie 3.511 mieszkańców zadeklarowało polską przynależność narodową, 19 białoruska, 151 żydowską, 1505 litewską, 75 rosyjską. Było tu 1.009 budynków mieszkalnych.

</doc>
<doc id="1605631" url="https://pl.wikipedia.org/wiki?curid=1605631" title="Klub Adekwatny">
Klub Adekwatny



</doc>
<doc id="1605636" url="https://pl.wikipedia.org/wiki?curid=1605636" title="From the Inside (album Alice Coopera)">
From the Inside (album Alice Coopera)

From the Inside – czwarty studyjny album Alice Coopera, wydany w 1978 roku, zainspirowany pobytem w klinice.

</doc>
<doc id="1605637" url="https://pl.wikipedia.org/wiki?curid=1605637" title="Opsa (gmina)">
Opsa (gmina)

Opsa – dawna gmina wiejska istniejąca do 1939 roku na obszarze Ziemi Wileńskiej/woj. wileńskiego (obecnie na Białorusi). Siedzibą gminy było miasteczko Opsa (714 mieszkańców w 1921 roku), która do 15 marca 1927 roku była siedzibą powiatu brasławskiego.
Początkowo gmina należała do powiatu jezioroskiego w guberni kowieńskiej. 31 października 1919 gminę włączono do utworzonego pod Zarządem Cywilnym Ziem Wschodnich nowego powiatu brasławskiego, który wszedł w skład okręgu wileńskiego. 20 grudnia 1920 gmina weszła w skład tymczasowego okręgu nowogródzkiego, a 19 lutego 1921 została włączona do nowo utworzonego woj. nowogródzkiego. Od 13 kwietnia 1922 gmina Opsa należała do objętej władzą polską Ziemi Wileńskiej, przekształconej 20 stycznia] 1926 roku w województwo wileńskie.
Po wojnie obszar gminy Opsa wszedł w struktury administracyjne Związku Radzieckiego.
Demografia.
Według Powszechnego Spisu Ludności z 1921 roku gminę zamieszkiwało 8187 osób, 7376 było wyznania rzymskokatolickiego, 97 prawosławnego, 4 ewangelickiego, 330 staroobrzędowego, 372 mojżeszowego a 8 mahometańskiego. Jednocześnie 6444 mieszkańców zadeklarowało polską przynależność narodową, 241 białoruska, 4 niemiecką, 348 żydowską, 1135 litewską, 7 tatarską, 4 rosyjską, 3 łotewską a 1 małoruską. Było tu 1412 budynków mieszkalnych.

</doc>
<doc id="1605642" url="https://pl.wikipedia.org/wiki?curid=1605642" title="Brandon T. Jackson">
Brandon T. Jackson

Brandon Timothy Jackson (ur. 7 marca 1984 w Detroit) – amerykański aktor, komik stand upowy. Zdobywca nagrody Black Reel, także dwukrotnie nominowany do tej nagrody.

</doc>
<doc id="1605643" url="https://pl.wikipedia.org/wiki?curid=1605643" title="12h Sebring">
12h Sebring



</doc>
<doc id="1605646" url="https://pl.wikipedia.org/wiki?curid=1605646" title="Dryświaty (gmina)">
Dryświaty (gmina)

Dryświaty – dawna gmina wiejska istniejąca do 1939 roku na obszarze Ziemi Wileńskiej/woj. wileńskiego (obecnie na Białorusi, przy granicy z Litwą). Siedzibą gminy było miasteczko Dryświaty (191 mieszk. w 1921 roku).
Początkowo gmina należała do powiatu jezioroskiego w guberni kowieńskiej. 31 października 1919 gminę włączono do utworzonego pod Zarządem Cywilnym Ziem Wschodnich nowego powiatu brasławskiego, który wszedł w skład okręgu wileńskiego. 20 grudnia 1920 gmina weszła w skład tymczasowego okręgu nowogródzkiego, a 19 lutego 1921 została włączona do nowo utworzonego woj. nowogródzkiego. Od 13 kwietnia 1922 gmina Dryświaty należała do objętej władzą polską Ziemi Wileńskiej, przekształconej 20 stycznia 1926 roku w województwo wileńskie. Gmina Dryświaty była jedną z 7 gmin wzdłuż granicy z Łotwą.
Po wojnie obszar gminy Dryświaty wszedł w struktury administracyjne Związku Radzieckiego.
Demografia.
Według Powszechnego Spisu Ludności z 1921 roku gminę zamieszkiwało 6.010 osób, 4.492 było wyznania rzymskokatolickiego, 652 prawosławnego, 799 staroobrzędowego, a 67 mojżeszowego. Jednocześnie 5.093 mieszkańców zadeklarowało polską przynależność narodową, 15 żydowską, 6 litewską, 298 rosyjską a 1 łotewską. Było tu 958 budynków mieszkalnych.

</doc>
<doc id="1605648" url="https://pl.wikipedia.org/wiki?curid=1605648" title="Alfred Siatecki">
Alfred Siatecki

Alfred Siatecki (ur. 18 czerwca 1947 w Kostrzynie nad Odrą) – polski prozaik, publicysta, reportażysta, autor słuchowisk.
Biografia.
Absolwent Wyższej Szkoły Rolniczej w Szczecinie, dokształcał się na Uniwersytecie Hohenheim w Stuttgarcie. Debiutował w 1969 roku opowiadaniem w „Wiadomościach Zachodnich”. Był dziennikarzem „Gazety Lubuskiej” i dwutygodnika społeczno-kulturalnego „Nadodrze”. Znany m.in. z cyklu opowieści „z kluczem”, rozpoczętym w 2009 roku tomem "Klucz do bramy. Rozmowy nieautoryzowane albo nieodbyte o przeszłości środkowego Nadodrza", którego wydawcą jest Muzeum Ziemi Lubuskiej.
Członek Związku Literatów Polskich (od 1985). Mieszka w Raculi.
Nagrody i wyróżnienia.
Otrzymał Nagrodę Twórczą Młodych „Zielone Grono” (1982), Lubuską Nagrodę Kulturalną (1986), Nagrodę Kulturalną Prezydenta Zielonej Góry (1989 i 2019), dwukrotnie Lubuski Wawrzyn Literacki w kategorii proza (2000 i 2021), nominację do Lubuskiego Wawrzynu Literackiego za zbiór opowieści "Drugi klucz do bramy" (2010) a także Nagrodę Redakcji „Studiów Zielonogórskich” "Laudant illa sedista legunt" (2011), Nagrodę Literacką im. Andrzeja K. Waśkiewicza (2015), Lubuski Laur 2016 w kategorii sensacja za powieść "Porąbany", Zielonogórską Nagrodę Literacką „Winiarka” (2017), dyplom honorowy Lubuskich Wawrzynów Literackich 2017 za całokształt twórczości, Nagrodę Kulturalną Marszałka Województwa Lubuskiego (2018), Złoty Medal Prezydenta Zielonej Góry (2019), nominację do Lubuskiego Wawrzynu Literackiego 2020 za powieść "Zaproszenie na śmierć".
Publikacje.
Niektóre publikacje:

</doc>
<doc id="1605649" url="https://pl.wikipedia.org/wiki?curid=1605649" title="Teresa Palmer">
Teresa Palmer

Teresa Mary Palmer (ur. 26 lutego 1986 w Adelaide) – australijska aktorka i modelka, występowała m.in. w filmach "Uczeń czarnoksiężnika" oraz "Wiecznie żywy".
Życie prywatne.
Urodziła się w australijskiej Adelajdzie, obecnie mieszka w Kalifornii w Los Angeles. Ukończyła w 2003 roku Mercedes College. Od 2013 jej mężem jest Mark Webber.

</doc>
<doc id="1605650" url="https://pl.wikipedia.org/wiki?curid=1605650" title="Słobódka (gmina)">
Słobódka (gmina)

Słobódka – dawna gmina wiejska istniejąca do 1939 roku na obszarze Ziemi Wileńskiej/woj. wileńskiego (obecnie na Białorusi). Siedzibą gminy było miasteczko Słobódka (592 mieszkańców w 1921 roku).
Początkowo gmina należała do powiatu jezioroskiego w guberni kowieńskiej. 31 października 1919 gminę włączono do utworzonego pod Zarządem Cywilnym Ziem Wschodnich nowego powiatu brasławskiego, który wszedł w skład okręgu wileńskiego. 20 grudnia 1920 gmina weszła w skład tymczasowego okręgu nowogródzkiego, a 19 lutego 1921 została włączona do nowo utworzonego woj. nowogródzkiego. Od 13 kwietnia 1922 gmina Słobódka należała do objętej władzą polską Ziemi Wileńskiej, przekształconej 20 stycznia 1926 roku w województwo wileńskie. Gmina Słobódka była jedną z 7 gmin wzdłuż granicy z Łotwą.
Po wojnie obszar gminy Słobódka wszedł w struktury administracyjne Związku Radzieckiego.
Demografia.
Według Powszechnego Spisu Ludności z 1921 roku gminę zamieszkiwało 9.344 osób, 7.961 było wyznania rzymskokatolickiego, 155 prawosławnego, 7 ewangelickiego, 913 staroobrzędowego, 558 mojżeszowego a 10 mahometańskiego. Jednocześnie 6.299 mieszkańców zadeklarowało polską przynależność narodową, 2.063 białoruska, 4 niemiecką, 504 żydowską, 446 rosyjska, 10 tatarska, 5 litewską i 3 łotewską. Było tu 1.710 budynków mieszkalnych.

</doc>
<doc id="1605651" url="https://pl.wikipedia.org/wiki?curid=1605651" title="Noia (Hiszpania)">
Noia (Hiszpania)

Noia (w starożytności "Noega") – miasto w Hiszpanii, w prowincji A Coruña, we wspólnocie autonomicznej Galicja (Hiszpania). Największy rozkwit miasta przypadł na XV wiek- wtedy Noia była jednym z najważniejszych portów Galicji.

</doc>
<doc id="1605653" url="https://pl.wikipedia.org/wiki?curid=1605653" title="Czartawa pospolita">
Czartawa pospolita

Czartawa pospolita ("Circaea lutetiana" L.) – gatunek rośliny wieloletniej z rodziny wiesiołkowatych. Występuje w całej Europie, na znacznym obszarze Azji oraz w Afryce Północnej (Algeria i Tunezja). W Polsce dość pospolity. 
Biologia i ekologia.
Bylina, geofit. Rośnie w cienistych lasach, przede wszystkim liściastych, łęgowych, a także mieszanych lasach iglastych. W klasyfikacji zbiorowisk roślinnych gatunek charakterystyczny dla All. "Alno-Ulmion". Kwitnie od czerwca do sierpnia.

</doc>
<doc id="1605656" url="https://pl.wikipedia.org/wiki?curid=1605656" title="Circaea lutetiana">
Circaea lutetiana



</doc>
<doc id="1605659" url="https://pl.wikipedia.org/wiki?curid=1605659" title="Brasław (gmina)">
Brasław (gmina)

Brasław – dawna gmina wiejska istniejąca do 1939 roku na obszarze Ziemi Wileńskiej/woj. wileńskiego (obecnie na Białorusi). Siedzibą gminy było miasteczko Brasław (1587 mieszkańców w 1921 roku), które od 15 marca 1927 roku – nie posiadając praw miejskich – było siedzibą powiatu brasławskiego.
Początkowo gmina należała do powiatu jezioroskiego w guberni kowieńskiej. 31 października 1919 gminę włączono do utworzonego pod Zarządem Cywilnym Ziem Wschodnich nowego powiatu brasławskiego, który wszedł w skład okręgu wileńskiego. 20 grudnia 1920 gmina weszła w skład tymczasowego okręgu nowogródzkiego, a 19 lutego 1921 została włączona do nowo utworzonego woj. nowogródzkiego. Od 13 kwietnia 1922 gmina Brasław należała do objętej władzą polską Ziemi Wileńskiej, przekształconej 20 stycznia 1926 roku w województwo wileńskie. Gmina Brasław była jedną z 7 gmin wzdłuż granicy z Łotwą.
Po wojnie obszar gminy Brasław wszedł w struktury administracyjne Związku Radzieckiego.
Demografia.
Według Powszechnego Spisu Ludności z 1921 roku gminę zamieszkiwało 11 181 osób, 8205 było wyznania rzymskokatolickiego, 1366 prawosławnego, 8 ewangelickiego, 301 staroobrzędowego, 3 greckokatolickiego, 6 mahometańskiego, 1292 mojżeszowego. Jednocześnie 5229 mieszkańców zadeklarowało polską przynależność narodową, 4418 białoruska, 1 niemiecką, 978 żydowską, 429 litewską, 123 rosyjską, 2 łotewską a 1 estońską. Było tu 1913 budynków mieszkalnych.

</doc>
<doc id="1605660" url="https://pl.wikipedia.org/wiki?curid=1605660" title="Bruno Ahlberg">
Bruno Ahlberg

Bruno Ahlberg (ur. 23 kwietnia 1911 w Espoo, zm. 9 lutego 1966 w Helsinkach) – fiński bokser, brązowy medalista letnich igrzysk olimpijskich w Los Angeles w 1932 roku w wadze półśredniej.
W 1932 roku na turnieju olimpijskim pokonał kolejno Kanadyjczyka Tony'ego Manciniego i Włocha Luciano Fabbroniego. W walce półfinałowej przegrał z Niemcem Erichem Campe, natomiast w walce o trzecie miejsce walkowerem pokonał Brytyjczyka Davida McCleave'a. Był to pierwszy fiński medal olimpijski w boksie.
Cztery lata później na turnieju olimpijskim w Berlinie przegrał już w pierwszej walce z Amerykaninem Jimmym Clarkiem.
Był dwukrotnym mistrzem Finlandii w latach 1932 i 1933 oraz wicemistrzem w 1935 roku.
W 1937 roku przeszedł na zawodowstwo. Do 1941 roku stoczył 25 walk, z których 11 wygrał, 8 przegrał i 6 zremisował.

</doc>
<doc id="1605661" url="https://pl.wikipedia.org/wiki?curid=1605661" title="Dyskografia Placebo">
Dyskografia Placebo

Dyskografia brytyjskiego zespołu Placebo, grającego rock alternatywny, założonego w 1994 w Londynie przez Briana Molko i Stefana Olsdala.

</doc>
<doc id="1605662" url="https://pl.wikipedia.org/wiki?curid=1605662" title="Żeleznowodsk">
Żeleznowodsk

Żeleznowodsk (ros. "Железноводск") – miasto w Rosji w Kraju Stawropolskim, w pobliżu miasta Piatigorsk. Zostało założone w roku 1842.
Jest położone na południu Stawropolskiego wzniesienia, w podgórzach Większego Kaukazu, na południowym, południowo-zachodnim i częściowo wschodnim zboczu góry Żelaznej, w dolinie rzeczek Dżejmuk i Kuczuk.
W mieście znajduje się uzdrowisko wchodzące w grupę uzdrowisk Kaukaskich Mineralnych Wód.
W 2003 roku miasto dostało tytuł „Najlepsze miasto Rosji” wśród małych miast.
Liczba ludności to 23,8 tys. (dane na rok 2008).
Historia.
Historia Żeleznowodska zaczyna się w XX wieku. Znany rosyjski lekarz, społecznik i humanista F.J. Haass w 1810 r. odkrył na zboczu góry Żelaznej dwa mineralne źródła. Ten dzień stał się urodzinami Żeleznowodskiego uzdrowiska.
W 1911 roku zostało tu otworzone pierwsze sanatorium dla dzieci o nazwie „Górskie powietrze”, przy którym stworzono instytut fizycznych metod leczenia. Wspaniałe górskie powietrze, mineralne wody, bogata roślinność oraz gry na powietrzu sprawiały, że dzieci szybko wracały do zdrowia.
W roku 1841 sławny rosyjski poeta Michaił Lermontow spędził ostatni dzień swojego życia w Żeleznowodsku. Stąd wyruszył na kosztujący go życie pojedynek na zboczach góry Maszuk w Piatigorsku.
Klimat.
Klimat górski podobny do klimatu Średnich Alp. Lato umiarkowanie gorące z chłodnawymi nocami i dużą liczbą słonecznych dni. W okresie zimowym nie jest zimno.

</doc>
<doc id="1605665" url="https://pl.wikipedia.org/wiki?curid=1605665" title="Kōrei">
Kōrei

 — 7. cesarz Japonii, według tradycyjnego porządku dziedziczenia.
W roku 317 p.n.e. został oficjalnie uznany za następcę tronu. Według Kojiki i Nihon-shoki jego imię przed objęciem władzy brzmiało Ooyamatonekohikofutoni no Mikoto (zapisywane 大日本根子彦太瓊尊 w Nihon-shoki, a 大倭根子日子賦斗邇命 w Kojiki).
Kōrei panował w latach 290–215 p.n.e.
Za jego panowania siedzibą cesarza był pałac w Tawaramoto w prefekturze Nara. Według Kojiki dożył 106 lat, według Nihon-shoki – 128. Przypuszcza się, że długość życia cesarza była mierzona według półrocznego kalendarza lub też, że okresy panowania "Kōrei" i "Kōan" zostały zsumowane. Jest jednym z ośmiu cesarzy japońskich, na temat których brakuje dokładnych informacji w księgach historycznych (Kesshi Hachidai, "Osiem pokoleń bez historii").
Mauzoleum cesarza Kōrei znajduje się w prefekturze Nara. Nazywa się ono "Kataoka no Umasaka no misasagi".
Genealogia.
Ojcem "Kōrei" był cesarz Kōan, matką 

</doc>
<doc id="1605666" url="https://pl.wikipedia.org/wiki?curid=1605666" title="Flush the Fashion">
Flush the Fashion

Flush the Fashion – dwunasta płyta studyjna Alice Coopera z 1980 roku.

</doc>
<doc id="1605669" url="https://pl.wikipedia.org/wiki?curid=1605669" title="Rezerwat przyrody Strzaliny koło Tuczna">
Rezerwat przyrody Strzaliny koło Tuczna

Rezerwat przyrody „Strzaliny koło Tuczna” – faunistyczny rezerwat przyrody o powierzchni 17,83 ha, utworzony 3 czerwca 2008, w województwie zachodniopomorskim, w powiecie wałeckim, w gminie Tuczno, na południowy wschód od Strzalin, 4,5 km na wschód-południowy wschód od Tuczna.
Rezerwat przyrody nietoperzy, ekosystem podziemny, pozostałości grupy warownej Wału Pomorskiego wewnątrz "Góry Wisielczej" (151 m n.p.m.) wraz z otaczającym je lasem.
Celem ochrony jest zachowanie czwartego co do wielkości wśród znanych zimowisk nietoperzy w Polsce, zlokalizowanego w schronie grupy warownej „Góra Wisielcza”. Fortyfikacja z podziemnymi korytarzami o łącznej długości 800 m, powstała w latach 30. XX w. Po II wojnie światowej wysadzona, obecnie dostępna w niewielkiej części. Nietoperze do podziemi dostają się przez szyby wentylacyjne i przebywają tam od 2. połowy września do końca kwietnia. Inną osobliwością, ale części nadziemnej są mszaki występujące w 38 gatunkach, zwłaszcza wapieniolubne, naskalne, górskie, nietypowe dla niżowego krajobrazu.
Rezerwat przyrody obejmuje ochroną część nadziemną i podziemną. Planowane jest wprowadzenie zakazu wstępu w dniach 15 września do 15 kwietnia, w pozostałym okresie ma być dopuszczony ograniczony ruch turystyczny. Rozpoczęcie i zakończenie sezonu będzie każdorazowo poprzedzone rozpoznaniem specjalisty chiropterologa.
Obszar rezerwatu jest objęty ochroną czynną.
Na terenie tym w ramach sieci Natura 2000 utworzono specjalny obszar ochrony siedlisk „Strzaliny koło Tuczna” (kod PLH320021) o powierzchni 17,27 ha.
Nietoperze.
Polskie Towarzystwo Ochrony Przyrody „Salamandra” od 1997 corocznie przeprowadza liczenie nietoperzy. W pierwszym roku stwierdzono 700 osobników, w 2000 – 895.
Hibernują tu cztery prawnie chronione gatunki: nocek duży ("Myotis myotis"), nocek Natterera ("Myotis nattereri"), nocek rudy ("Myotis daubentoni"), gacek brunatny ("Plecotus auritus"). Czasem widywany jest nocek Bechsteina ("Myotis bechsteini"), dla którego jest to najdalej wysunięte na północ stanowisko w Polsce.

</doc>
<doc id="1605671" url="https://pl.wikipedia.org/wiki?curid=1605671" title="Amado Azar">
Amado Azar

Amado Azar (ur. 31 grudnia 1913 w Córdobie, zm. 11 kwietnia 1971) – argentyński bokser, srebrny medalista letnich igrzysk olimpijskich w Los Angeles w kategorii średniej.

</doc>
<doc id="1605672" url="https://pl.wikipedia.org/wiki?curid=1605672" title="Smołwy (gmina)">
Smołwy (gmina)

Smołwy (pocz. "Smotwy") – dawna gmina wiejska istniejąca do 1945 roku na obszarze Ziemi Wileńskiej/woj. wileńskiego (obecnie na Litwie). Siedzibą gminy było miasteczko Smołwy ("Smalvos"; 119 mieszkańców w 1921 roku), a następnie osiedle kolejowe Turmont ("Turmantas"; 18 mieszkańców w 1921 roku).
Początkowo gmina należała do powiatu jezioroskiego w guberni kowieńskiej. 31 października 1919 gminę włączono do utworzonego pod Zarządem Cywilnym Ziem Wschodnich nowego powiatu brasławskiego, który wszedł w skład okręgu wileńskiego. 20 grudnia 1920 gmina weszła w skład tymczasowego okręgu nowogródzkiego, a 19 lutego 1921 została włączona do nowo utworzonego woj. nowogródzkiego. Od 13 kwietnia 1922 gmina Smołwy należała do objętej władzą polską Ziemi Wileńskiej, przekształconej 20 stycznia 1926 roku w województwo wileńskie. Gmina Smołwy była jedną z 7 gmin wzdłuż granicy z Łotwą, stanowiąc trójstyk Polski, Litwy i Łotwy. W Turmoncie znajdowało się kolejowe przejście graniczne między Polską a Łotwą.
Po wojnie obszar gminy Smołwy wszedł w struktury administracyjne Związku Radzieckiego.
Demografia.
Według Powszechnego Spisu Ludności z 1921 roku gminę zamieszkiwało 3.659 osób, 3.124 było wyznania rzymskokatolickiego, 48 prawosławnego, 382 staroobrzędowego, 97 mojżeszowego a 8 mahometańskiego. Jednocześnie 3.389 mieszkańców zadeklarowało polską przynależność narodową, 3 białoruska, 34 żydowską, 170 rosyjska, 8 tatarska, 3 łotewską i 1 ukraińską. Było tu 614 budynków mieszkalnych.

</doc>
<doc id="1605673" url="https://pl.wikipedia.org/wiki?curid=1605673" title="Croton lechleri">
Croton lechleri

Croton lechleri – gatunek rośliny drzewiastej z rodziny wilczomleczowatych. Występuje na obszarze Ameryki Południowej i Środkowej.
Zastosowanie.
Roślina zarówno w liściach, żywicy, jak i korze zawiera wiele substancji, które działają leczniczo i profilaktycznie. Roślinę jako lecznicza była już od wieków szeroko wykorzystywana przez Indian.

</doc>
<doc id="1605674" url="https://pl.wikipedia.org/wiki?curid=1605674" title="Pożar buszu w Wiktorii (1939)">
Pożar buszu w Wiktorii (1939)

Pożar buszu w Wiktorii w 1939, czarny piątek – jeden z najtragiczniejszych pożarów buszu, jakie nawiedziły Australię. Miał on miejsce 13 stycznia 1939 w stanie Wiktoria. W jego wyniku zginęło 71 osób, a 3700 budynków, w tym ponad 1300 domów, uległo zniszczeniu. Spaliło się prawie 20 000 km² (2 miliony hektarów) ziemi: trzy czwarte stanu zostało dotknięte bezpośrednio lub pośrednio tą klęską żywiołową. 
Warunki pogodowe.
W dniach poprzedzających pożar w Melbourne wystąpiły wysokie temperatury sięgające 8 stycznia 43,8 °C, a 10 stycznia odnotowano temperaturę 44,7 °C. W dniu wybuchu pożaru (13 stycznia) zarejestrowano temperaturę 45,6 °C (był to najcieplejszy dzień w Melbourne aż do 7 lutego 2009, kiedy zanotowano temperaturę 46,4 °C). 
Lato na przełomie 1938 i 1939 było gorące i suche. Na początku stycznia wybuchły pożary w wielu miejscach. Następnie, w piątek 13 stycznia, silny wiatr północny spowodował połączenie się frontów kilku pożarów w jeden.
Skutki.
Największe szkody zostały wyrządzone w obszarach górskich, jak również w parku narodowym Great Otway oraz w hrabstwie Yarra Ranges. Pięć miejscowości zostało całkowicie zniszczonych: Hill End, Narbethong, Nayook West, Noojee i Woods Point. Poważne uszkodzenia wystąpiły również w Omeo, Pomonal, Warrandyte (obecnie są to przedmieścia Melbourne) oraz Yarra Glen.
Dla środowiska naturalnego była to wielka klęska ekologiczna, gdyż duże siedliska zwierząt zostały zniszczone. Na niektórych obszarach gleby potrzebowały dekad na odrodzenie się po pożarze oraz przez parę lat wody były skażone. Popiół z pożarów dotarł aż nad Nową Zelandię.

</doc>
<doc id="1605675" url="https://pl.wikipedia.org/wiki?curid=1605675" title="Waler Karbalewicz">
Waler Karbalewicz

Waler Karbalewicz (biał. "Валер Карбалевіч", ros. "Валерий Карбалевич", ur. 28 stycznia 1955 w obwodzie kostromskim) – białoruski politolog. 
W latach 1972–1973 pracował jako ślusarz i technik sanitarny w Słucku. W 1978 ukończył studia na Białoruskim Uniwersytecie Państwowym im. Włodzimierza Lenina, po czym został zatrudniony jako wykładowca w Białoruskiej Akademii Rolniczej (1978–1983). W 1986 obronił dysertację kandydacką z dziedziny nauk historycznych w Białoruskim Uniwersytecie Państwowym pod tytułem "Działalność Partii Komunistycznej w dziedzinie propagandy i zastosowania osiągnięć nauki i doświadczenia w gospodarstwie rolniczym" (ros. "Diejatielnost' Kompartii Biełarussii po propagandie i wniedrieniju dostiżenij nauki i pieriedowogo opyta w sielskochoziajstwiennoje proizwodstwo").
Od 1986 do 1993 pracował jako docent w Białoruskim Agrarnym Uniwersytecie Technicznym. 
Jest członkiem Rady Politycznej Zjednoczonej Partii Obywatelskiej. Od 1993 pełnił funkcję koordynatora wydziału nauki Narodowego Centrum Inicjatyw Strategicznych "Wschód-Zachód" (obecnie Centrum Analityczne "Strategia"). 
Stoi na czele redakcji pisma analitycznego "Hramadzianskaja alternatywa", jest również komentatorem politycznym czasopisma "Swobodnyje nowosti plus". Ma na swoim koncie ponad 300 publikacji poświęconych wewnętrznej i zewnętrznej polityce Białorusi. 

</doc>
<doc id="1605677" url="https://pl.wikipedia.org/wiki?curid=1605677" title="Sowica białolica">
Sowica białolica

Sowica białolica ("Ninox albifacies") – gatunek wymarłego ptaka z rodziny puszczykowatych (Strigidae). Była endemitem Nowej Zelandii. Występowała powszechnie w całym kraju przed przybyciem osadnictwa europejskiego do Nowej Zelandii w 1840.
Systematyka.
Sowica białolica była jednym z dwóch, obok sowicy ciemnolicej ("Ninox novaeseelandiae"), gatunków sów w Nowej Zelandii, gdzie była endemitem. 
Przez Europejczyków odkryta tuż po ich dotarciu do Nowej Zelandii w 1840, stała się szybko bardzo popularnym ptakiem łownym ze względu na charakterystyczny głos. Okazy zebrane na miejscu były wysyłane do Muzeum Brytyjskiego, gdzie opis naukowy tego gatunku autorstwa George'a Roberta Graya opublikowano w 1844. Gray początkowo umieścił gatunek w rodzaju "Athene" jako "Athene albifacies". Kilka lat później, w 1848 Johann Jacob Kaup umieścił ją w nowym rodzaju "Ieraglaux", w podrodzaju "Sceloglaux". Następnie podniesiono (między innymi Walter Buller) rangę "Sceloglaux" do osobnego rodzaju. Z analizy filogenetycznej przeprowadzonej przez Wooda i współpracowników (2017) wynika, że gatunki zaliczane do rodzaju "Ninox" nie tworzą kladu, do którego nie należałaby także sowica białolica; na tej podstawie autorzy synonimizują rodzaj "Sceloglaux" z rodzajem "Ninox" i przenoszą sowicę białolicą do rodzaju "Ninox".
Gray opisał gatunek na podstawie okazu zebranego w pobliżu Waikouaiti na Wyspie Południowej. Nie znając okazów z Wyspy Północnej, nie wyróżnił podgatunków.
Etymologia nazwy naukowej i zwyczajowej.
Naukowa nazwa gatunkowa "albifacies" znaczy: o białej twarzy, białolica ( – biały; "facies" – oblicze, wygląd), stąd też polska nazwa zwyczajowa tego gatunku. Podobne znaczenie ma mniej powszechna w języku angielskim nazwa zwyczajowa: White-faced Owl (pol.: sowa białotwarzowa, sowa białolica). Znacznie powszechniejsza angielska nazwa zwyczajowa – Laughing Owl (pol.: śmiejąca [się] sowa) pochodzi od charakterystycznego odgłosu wydawanego przez tę sowę. Przez rdzenną ludność Nowej Zelandii – Maorysów określana jest nazwą: Whēkau lub (rzadziej) Hakoke i Kakaha.
Charakterystyka.
Morfologia.
Upierzenie sowicy białolicej było żółtawo-brązowe prążkowane na przemian kolorem ciemnobrązowym. Miała białe paski na łopatkach i niekiedy na karku. Pióra pokrywy były białe i ostro zakończone. Na skrzydłach i ogonie miała jasnobrązowe paski. Palce i spód stopy koloru czerwonawo-bladożółtego – palce ponadto pokryte długimi, szczeciniastymi piórami, a spód stopy wieloma małymi kolcami. Szlara była biała i sięgała za i pod oczy, zanikając, przechodziła do szarobrązowych prążków. Młode miały ciemniejszą szlarę . Niektóre osobniki były bardziej rude, z brązową szlarą; ta różnica początkowo tłumaczona była osobnymi podgatunkami, jednak prawdopodobnie świadczy ona o indywidualnej zmienności. Są oznaki, że samce miały częściej formę kolorystycznie bogatszą niż samice (np. okaz OÖLM 1941/433 z Oberösterreichisches Landesmuseum w Linzu w Austrii). Oczy były ciemnobrązowe, duże i raczej wydatne. Dziób koloru kości słoniowej. Szpony również koloru kości słoniowej z ciemnymi końcami. Powieki były szare. Długość ciała wahała się od 35,5 do 40 cm. Falla "et al." podaje średnią długość „lecącego ptaka – od czubka dzioba do czubka ogona” równą 37,6 cm. Z kolei Buller odnotował samicę o długość ok. 44 cm, a Potts podaje długość trzech okazów – 38,8 cm (okaz typowy Graya), 41,6 cm (okaz z Dunedin Museum) oraz 43,8 cm. Długość skrzydła wahała się od 26 do 33 cm, a długość dzioba od 3,4 cm. Skok od 6,1 do 8,6 cm. Gurney odnotował rozpiętość skrzydeł równą 70 cm u świeżo schwytanego okazu. Waga wynosiła około 600 g. Samce były mniejsze od samic.
Występowanie i podgatunki.
Sowica białolica była szeroko rozpowszechnionym ptakiem na obu wyspach głównych Nowej Zelandii i na Wyspie Stewart/Rakiura (znana tam z zebranych okazów) oraz na Wyspach Chatham (znana tam z odkrytych kości).
Sowa ta w przeciwieństwie do drugiej nowozelandzkiej sowy, która zasiedla wnętrza kompleksów leśnych, preferowała raczej tereny otwarte – głównie tereny skaliste oraz skraje nizinnych lasów deszczowych. Była spotykana także w leśnych dystryktach Wyspy Północnej. Na Wyspie Północnej okazy mniejszego podgatunku "N. a. rufifacies" były rzekomo zebrane z dystryktów leśnych wulkanu Taranaki/Egmont (w 1856) lub Wairarapa (w 1868); niejasna historia drugiego i ewentualne zniknięcie obu podgatunków prowadzi do podejrzeń, że ptak mógł nie występować w ogóle na Wyspie Północnej (nie zebrano tam nigdy żadnego okazu). Hipoteza ta została jednak obalona po odkryciu wielu kości tej sowy na Wyspie Północnej. Raporty o spotkaniu ptaka pochodziły z okolic miasta Porirua oraz miasta Te Karaka, leżącego w pobliżu Auckland w północnej części tej wyspy; zgodnie z maoryską tradycją, gatunek ten po raz ostatni występował w rejonie Te Urewera (na północny wschód od jeziora Taupo).
Na Wyspie Południowej większy, nominatywny podgatunek "N. a. albifacies" zasiedlał nizinne dystrykty z lasami deszczowymi, wliczając regiony: Nelson, Canterbury i Otago. Był także spotykany w górach centralnej części wyspy i przypuszczalnie w regionie Fiordland. Podgatunek ten występował także na Wyspie Stewart/Rakiura, skąd zebrano jego okazy około 1881 roku. Z odkrytych kości wiadomo, że występował on także na Wyspach Chatham.
Trevor H. Worthy odnotował 57 okazów ciał i 17 okazów jaj w publicznych kolekcjach na całym świecie. Podsumował, że jedynymi okazami, które mogły być brakującym holotypem podgatunku "N. a. rufifacies" był okaz NHMW 50.809 lub ten z Universidad de Concepción.
Greenway wspomina o okazach z Cambridge (Massachusetts) (prawdopodobnie z Harvard Museum of Natural History) i Edynburga (Royal Museum), które mogą być pominięte w publikacji Worthy’ego.
Tryb życia i zachowanie.
Jej dieta była różnorodna, od chrząszczy i wet przez ptaki i gekony ważące powyżej 250 gramów, a później także przywleczone przez człowieka szczury i myszy. Sowica białolica była typowym przykładem ptaka polującego na zwierzęta ziemne, chwytając łup szponami, preferując polowanie z powietrza.
Wiedza na temat jej diety i zmienności tej diety w czasie jest zachowana w skamieniałych osadach jej wypluwek. Wypluwki te były skarbem dla paleobiologicznych badań nowozelandzkich późnoplejstoceńskich i holoceńskich społeczności zwierzęcych, tworząc skupienia doskonale zachowanych kości: „28 gatunków ptaków, hatterii, trzech żab, przynajmniej czterech gekonów, jednego scynka, dwóch nietoperzy oraz dwóch ryb, świadczące o różnorodności diety tego gatunku”, odkryte w wypluwkach z Gouland Downs (pol.: "Doły Gouland"), gdzie ptaki te gniazdowały.
Dieta tych sów generalnie odzwierciedlała występowanie społeczności małych zwierząt w rejonie, wliczając petrele z rodzajów "Pachyptila" i "Halobaena", które żyły w pobliskich koloniach, bekasy auklandzkie, kākāriki, a nawet duże dżdżownice. Introdukowany do Nowej Zelandii szczur polinezyjski spowodował zmniejszenie liczby rodzimych ofiar sowicy białolicej, która jednak mogła polować na niego. Dlatego też wciąż była ptakiem względnie pospolitym, zanim przybyli europejscy osadnicy. Będąc dość duża, potrafiła także poradzić sobie z konkurencją przywleczonych przez Europejczyków szczurów wędrownych, będących przyczyną wymarcia wielu rodzimych gatunków zwierząt, na które polowała sowica; jednakże gronostaje, wprowadzone w celu kontroli zdziczałych populacji królików i kotów okazały się już zbyt dużymi konkurentami w walce o pożywienie dla tych sów.
Pojedyncze osobniki ptasiej wszy z rodzaju "Strigiphilus" znaleziono posożytujące na tych sowach.
Głos.
Głos "Sceloglaux albifacies" był opisywany jako „głośny płacz składający się z serii ponurych wrzasków, często powtarzanych”. Angielska nazwa zwyczajowa gatunku – "Laughing Owl" (pol.: „śmiejąca się sowa”) – pochodzi właśnie od odgłosu, który wydawała. Inne opisy jej odgłosów brzmiały: „Swoisty/Charakterystyczny hałas ... zupełnie jak szczekanie młodych psów.”; „Dokładnie tak samo, jak dwóch mężczyzn krzyczących »cooee« do siebie nawzajem z odległości.”, lub przeraźliwe ćwierkanie, słyszane tylko wtedy, gdy ptak jest w locie i głównie, gdy jest ciemno i podczas dżdżystych nocy lub tuż przed deszczem. Blackburn opisuje głos ptaka (przypuszczalnie chodzi o sowicę białolicą) składający się z dwóch jednakowo długich i intensywnych sylab "kee-wee". Różnorodne gwizdanie, chichotanie i miauczenie obserwowano u ptaków trzymanych w niewoli.
Rozród.
Okres rozrodczy rozpoczynał się we wrześniu lub październiku. Gniazda były wysłane suchą trawą i leżały na gołym podłożu (ziemnogniazdowniki), na półkach skalnych, szczelinach lub pod głazami. Samica składała dwa białe, okrągławe jaja o wymiarach 44–51 x 38–43 mm. Wysiadywanie trwało 25 dni, podczas niego samiec karmił samicę siedzącą w gnieździe.
Wymarcie.
Przed latami 80. XIX w. gatunek stał się rzadki, a jego liczebność zmniejszała się w dalszym ciągu. Ostatnie osobniki z podgatunku "N. a. rufifacies" zostały schwytane w 1889 roku, a ostatnim odnotowanym osobnikiem (z podgatunku "N. a. albifacies") był martwy ptak znaleziony w Bluecliffs Station w regionie Canterbury 5 lipca 1914 roku. Pojawiały się także później niepotwierdzone doniesienia o obserwacjach tej sowy; ostatnimi takimi przypadkami były obserwacje z Wyspy Północnej znad jeziora Waikaremoana z roku 1925 i 1927. W swojej książce "The Wandering Naturalist", Brian Parkinson opisuje odnotowania sowicy białolicej w Pakahi, niedaleko miasta Opotiki (Wyspa Północna) w latach 40. XX w. Niezidentyfikowany ptak był słyszany lecąc i dając „najbardziej niespotykany dziwny płacz (wrzask), który mógł być prawie opisywany jako maniakalny” na wzgórzu Saddle Hill (Fiordland, Wyspa Południowa) w lutym 1956. W 1960 w regionie Canterbury znaleziono fragmenty jaja, które najprawdopodobniej należało do sowicy białolicej.
Przyczyny wymarcia są niejasne. Przypuszczalnie było ono spowodowane prześladowaniem – głównie z powodu odławiania modnych wówczas okazów ptaków, a także zmianami użytkowania ziemi oraz introdukcją drapieżników, takich jak koty i gronostaje. Do końca XX wieku powszechnie akceptowalną była teoria, że gatunek zniknął całkowicie wskutek nierównej rywalizacji z przywleczonym drapieżnikiem – szczurem polinezyjskim (pomysł zaproponowany przez Waltera Bullera). Odkąd w Nowej Zelandii pojawił się szczur polinezyjski, sowica białolica, która pierwotnie polowała na małe ptaki, jaszczurki i nietoperze, z czasem wykorzystywała także wprowadzoną mysz, co teorię stawia pod znakiem zapytania.
Bezpośrednie drapieżnictwo na tym nieostrożnym i łagodnie usposobionym ptaku wydaje się być bardziej prawdopodobną przyczyną wymarcia tego gatunku. Obszerny przegląd zmniejszania się populacji i ostatecznie zniknięcia prezentowany jest przez Williamsa i Harrisona.

</doc>
<doc id="1605678" url="https://pl.wikipedia.org/wiki?curid=1605678" title="Plusy (gmina)">
Plusy (gmina)

Plusy (pocz. "Plisko") – dawna gmina wiejska istniejąca do 1939 roku na obszarze Ziemi Wileńskiej/woj. wileńskiego (obecnie na Białorusi). Siedzibą gminy była wieś Plusy (88 mieszkańców w 1921 roku).
Początkowo gmina należała do powiatu jezioroskiego w guberni kowieńskiej. 31 października 1919 gminę włączono do utworzonego pod Zarządem Cywilnym Ziem Wschodnich nowego powiatu brasławskiego, który wszedł w skład okręgu wileńskiego. 20 grudnia 1920 gmina weszła w skład tymczasowego okręgu nowogródzkiego, a 19 lutego 1921 została włączona do nowo utworzonego woj. nowogródzkiego. Od 13 kwietnia 1922 gmina Plusy należała do objętej władzą polską Ziemi Wileńskiej, przekształconej 20 stycznia 1926 roku w województwo wileńskie. Gmina Plusy była jedną z 7 gmin wzdłuż granicy z Łotwą i była najdalej na północ wysuniętą jednostką administracyjną II Rzeczypospolitej.
Po wojnie obszar gminy Plusy wszedł w struktury administracyjne Związku Radzieckiego.
Demografia.
Według Powszechnego Spisu Ludności z 1921 roku gminę zamieszkiwało 5716 osób, 3968 było wyznania rzymskokatolickiego, 113 prawosławnego, 4 ewangelickiego, 1196 staroobrzędowego, 435 mojżeszowego. Jednocześnie 3332 mieszkańców zadeklarowało polską przynależność narodową, 1700 białoruska, 3 niemiecką, 425 żydowską, 2 litewską, 251 rosyjską, 3 łotewską. Było tu 1096 budynków mieszkalnych.

</doc>
<doc id="1605679" url="https://pl.wikipedia.org/wiki?curid=1605679" title="Sceloglaux">
Sceloglaux



</doc>
<doc id="1605680" url="https://pl.wikipedia.org/wiki?curid=1605680" title="Allan Carlsson">
Allan Carlsson

Carl Allan Carlsson-Ekbäck (ur. 8 listopada 1910 w Örebro, zm. 17 listopada 1983 w Norrköping) – szwedzki bokser, brązowy medalista letnich igrzysk olimpijskich w Los Angeles w kategorii piórkowej.

</doc>
<doc id="1605681" url="https://pl.wikipedia.org/wiki?curid=1605681" title="Frei zu Sein - Premium Version">
Frei zu Sein - Premium Version



</doc>
<doc id="1605683" url="https://pl.wikipedia.org/wiki?curid=1605683" title="Dziurawiec kosmaty">
Dziurawiec kosmaty

Dziurawiec kosmaty ("Hypericum hirsutum" L.) – gatunek rośliny wieloletniej z rodziny dziurawcowatych. Występuje w południowej i środkowej Europie. W Polsce występuje tylko na południu, także jako gatunek zawleczony. 
Biologia i ekologia.
Bylina, hemikryptofit. Rośnie w widnych, wilgotnych lasach i brzegach lasów, porębach i zaroślach, chętnie na glebach gliniastych. Kwitnie od czerwca do sierpnia. Gatunek charakterystyczny dla związku (AlL..) "Atropion belladonnae".

</doc>
<doc id="1605684" url="https://pl.wikipedia.org/wiki?curid=1605684" title="Hypericum hirsutum">
Hypericum hirsutum



</doc>
<doc id="1605685" url="https://pl.wikipedia.org/wiki?curid=1605685" title="Sieć miksująca">
Sieć miksująca

Sieć miksująca (MixNet, Digital mixes) – rodzaj sieci anonimizującej zapewniającej bardzo wysoki poziom anonimowości. 
Sieci miksujące zostały wymyślone przez Davida Chauma w 1981. Idea działania sieci miksującej opiera się na zmianie kolejności przesyłanych wiadomości w połączeniu z kryptografią klucza publicznego. Sieć składa się z węzłów pośredniczących (serwerów proxy), których zadaniem jest buforowanie, permutowanie, deszyfrowanie oraz wysyłanie przychodzących pakietów. 
Proces przesyłania wiadomości wygląda w następujący sposób: nadawca chcąc wysłać wiadomość W do odbiorcy o adresie A dołącza do niej losowy ciąg znaków C0 a następnie szyfruje całość kluczem publicznym odbiorcy. W ten sposób otrzymujemy wiadomość w postaci C0(W,L0). Do otrzymanego ciągu dołączamy adres węzła docelowego A i szyfrujemy całość kluczem publicznym C1 węzła przedostatniego. Operacja ta jest powtarzana dla każdego węzła pośredniczącego. W ten sposób otrzymujemy wiadomość w postaci Cn-1(Cn(...C1(C0(W,L0),A,L1)),Ln). Tak "opakowaną" wiadomość wysyłamy do pierwszego w kolejności serwera pośredniczącego o kluczu publicznym Cn-1, który deszyfruje otrzymany ciąg swoim kluczem prywatnym a następnie odrzuca nadmiarowość Ln-1. Operacja ta jest powtarzana dla każdego serwera pośredniczącego. W serwerach dodatkowo dokonywane jest buforowanie i permutowanie przychodzących pakietów aby uodpornić sieć na ataki polegające na śledzeniu wiadomości. 
Serwery pośredniczące można podzielić ze względu na sposób zmiany kolejności wiadomości na buforujące oraz na Stop And Go. Dodatkowo serwery buforujące można podzielić ze względu na warunek opróżnienia bufora na czasowe i progowe oraz ze względu na sposób zmiany kolejności wiadomości w buforze na deterministyczne oraz dwumianowe. W serwerach typu Stop And Go dla każdej wiadomości losowane jest opóźnienie po jakim zostanie ona przekazana do następnego węzła. W serwerach buforujących wiadomości są przechowywane do wystąpienia warunku opróżnienia bufora. Serwery czasowe opróżniają swoje bufory co stały okres natomiast progowe gdy w buforze znajdzie się zadana liczba pakietów. W serwerach o deterministycznej zmianie kolejności pakietów zawartość bufora jest, przed wysłaniem, permutowana w losowy sposób. W serwerach o dwumianowej zmianie kolejności pakietów przed wysłaniem, dla każdego pakietu, losowana jest wartość 0 lub 1 z zadanym prawdopodobieństwem. Wylosowanie 0 oznacza, że pakiet pozostanie w buforze do czasu następnego losowania w kolejnej rundzie natomiast wylosowanie 1 oznacza, że pakiet zostanie wysłany w rundzie bieżącej. W niektórych przypadkach szybkość działania sieci miksującej zależna jest od natężenia ruchu (np. dla serwerów o warunku opróżnienia bufora progowym). Dlatego też często wprowadza się tzw. ruch nadmiarowy nie niosący żadnej użytecznej informacji, którego zadaniem jest przyśpieszenie działania sieci oraz utrudnienie analizy ruchu. Niewątpliwą zaletą sieci miksujących jest bardzo wysoki poziom anonimowości, który zapewniają. Obecnie nieznany jest silniejszy mechanizm zapewniania anonimowości a wszelkie najsilniejsze rozwiązania bazują na sieciach miksujących. Dużą wadą MixNetów są opóźnienia wnoszone przez poszczególne węzły. Dlatego też często wykorzystuje się rozwiązania implementujące wybrane cechy sieci miksującej. Przykładem mogą być sieci Crowds (Random walks), których idea działania polega na losowaniu w każdym z serwerów pośredniczących następnego węzła. W ten sposób każdy z węzłów wie jedynie skąd wiadomość przyszła i gdzie została wysłana. Żaden węzeł nie ma wiedzy o całej trasie pokonywanej przez wiadomość. Użycie tego mechanizmu w połączeniu z wprowadzaniem ruchu nadmiarowego pozwala na znaczne utrudnienie śledzenia wiadomości.

</doc>
<doc id="1605687" url="https://pl.wikipedia.org/wiki?curid=1605687" title="SpG Swarovski Wattens-Innsbruck">
SpG Swarovski Wattens-Innsbruck



</doc>
<doc id="1605688" url="https://pl.wikipedia.org/wiki?curid=1605688" title="Zabużanin">
Zabużanin



</doc>
<doc id="1605691" url="https://pl.wikipedia.org/wiki?curid=1605691" title="Trash (album Alice Coopera)">
Trash (album Alice Coopera)

Trash – osiemnasty studyjny album Alice Coopera z 1989 roku

</doc>
<doc id="1605692" url="https://pl.wikipedia.org/wiki?curid=1605692" title="Piotr Wałujew">
Piotr Wałujew

Piotr Aleksandrowicz Wałujew, (ur. w Carycynie pod Moskwą, zm. w Petersburgu) – hrabia, rosyjski działacz państwowy.
Życiorys.
Urodził się roku w Carycynie pod Moskwą, w rosyjskiej rodzinie szlacheckiej. Odebrał edukację domową, którą 17 marca 1832 roku poprzez wydanie atestu potwierdził Uniwersytet Moskiewski. Służbę państwową rozpoczął w kancelarii generała-gubernatora moskiewskiego 17 kwietnia 1831 roku. Najniższą, XIV rangę cywilną w tabeli rang otrzymał 12 lutego 1833 roku. Kamerjunkier od 11 października 1834 roku, obejmował różne stanowiska w kancelarii cesarskiej. W latach 1839–1840 stał na czele Pierwszego Oddziału Kancelarii Własnej Cara Mikołaja I. Oddelegowany do pomocy namiestnikowi Królestwa Polskiego – kniaziowi Iwanowi Paskiewiczowi – w 1843 roku. Od 27 lipca 1845 roku był urzędnikiem do specjalnych poruczeń przy generale-gubernatorze bałtyckim Jewgieniju Gołowinie. Między 8 maja a 13 grudnia 1849 roku pracował w Ministerstwie Spraw Wewnętrznych. Awansowany na kamerhera (IV ranga dworska) i rzeczywistego radcę stanu (IV ranga cywilna) odpowiednio 21 stycznia 1850 i 9 maja 1852 roku. W okresie od do był gubernatorem kurlandzkim. Na początku urzędowania, w sierpniu 1853 roku, odbył inspekcję wybranych miast guberni. W dniach 2–4 wizytował Windawę, 15–16 Libawę, a na koniec Połągę. Jako gubernator bronił interesów państwa przed miejscową szlachtą.
W latach 1858–1861 (od 21 kwietnia) był dyrektorem drugiego departamentu w Ministerstwie Dóbr Państwowych. Awansowany na tajnego radcę (III ranga cywilna) 12 kwietnia 1859 roku, 5 dni później został sekretarzem stanu. W 1861 roku obejmował kolejne urzędy: od 1 stycznia kierował sprawami Komitetu Ministrów, od był kierownikiem Ministerstwa Spraw Wewnętrznych i senatorem w Senacie Rządzącym, wreszcie od 9 listopada ministrem spraw wewnętrznych i członkiem Rady Państwa Imperium Rosyjskiego.
Mimo konserwatywnych poglądów wprowadzał w życie liberalne reformy Aleksandra II. Pod jego kierownictwem była opracowana reforma zniesienia pańszczyzny w Rosji w 1864 roku. Doprowadził też do uchwalenia w 1865 roku ustawy o cenzurze, którą już w 1862 roku podporządkował swojemu ministerstwu. Prowadził zróżnicowaną politykę społeczną i narodowościową. Proponował przyznanie szerszych praw Polakom, co miałoby odciągnąć ich od wystąpień antyrosyjskich. Sprzeciwiał się też brutalnym metodom represji stosowanym przez Michaiła Murawjowa po upadku powstania styczniowego. Prawosławny biskup czernihowski Filaret określił wręcz Wałujewa jako „wroga i gnębiciela prawosławia, Polaka z domieszką Niemca”. Z drugiej strony Wałujew wydał specjalny cyrkularz zakazujący druku publikacji w języku ukraińskim, albowiem nie uznawał istnienia takowego. Idąc za sugestią generał-gubernatora wileńskiego Konstantina von Kaufmana wydał także okólnik zabraniający druku w języku litewskim oraz języku żmudzkim przy użyciu alfabetu łacińskiego. W brutalny sposób tłumił kontestujące ruchy społeczne, w szczególności narodników. Podniesiony do rangi rzeczywistego tajnego radcy (II cywilna) 28 października 1866 roku. Z powodu braku zadowalającej reakcji na klęskę głodu został roku zdymisjonowany; oficjalnym powodem dymisji były problemy zdrowotne.
Po opuszczeniu służby państwowej kilka miesięcy spędził za granicą Imperium Rosyjskiego. W 1869 roku został pierwszym prezesem założonego przez Leopolda Kronenberga Petersburskiego Banku Dyskontowego i Pożyczkowego.
W 1870 roku był inicjatorem powszechnego obowiązku służby wojskowej. Opracował i przedstawił Aleksandrowi II materiał "Myśli żołnierza o służbie wojskowej" dotyczący tego problemu. Od roku był ministrem Dóbr Państwowych. Kierował komisją, nazywaną Komisją Wałujewa, badającą stan gospodarki rolnej i jej wydajność. Od do 4 października 1881 roku był przewodniczącym Komitetu Ministrów Imperium Rosyjskiego. Otrzymał tytuł hrabiego 19 lutego 1880 roku. Podczas koronacji Aleksandra III 15 maja 1883 roku niósł insygnia władzy monarchy w postaci carskiego jabłka. Zmarł roku w Petersburgu, wieku 75 lat.
Twórczość.
Autor kilku tekstów literackich. W młodości spotykał się z Aleksandrem Puszkinem. W latach 30. przyjaźnił się z Michaiłem Lermontowem w ramach działalności w Stowarzyszeniu Szesnastu. W latach 50. napisał pracę "Myśli Rosjanina w drugiej połowie 1855", gdzie pod wpływem klęski rosyjskiej w wojnie krymskiej skrytykował rząd rosyjski. Największymi z jego dzieł są powieść "Łorin" (wydana w 1882) oraz "Pamiętniki".
Rodzina.
Matką Piotra Wałujewa była Jelizawieta Frederyka von den Brinken, z drugiego małżeństwa baronowa Fölkersham (ur. 1793, zm. 1872).
W 1836 roku zawarł małżeństwo z Marią Pietrowną Wiaziemską (ur. 8 lipca 1813, zm. 25 lutego 1849), córką Piotra Wiaziemskiego. Drugą jego żoną była Anna Iwanowna Wakulskaja (ur. 16 września 1830, zm. 20 marca 1883), córka pułkownika Iwana Piotra Wakulskiego.

</doc>
<doc id="1605694" url="https://pl.wikipedia.org/wiki?curid=1605694" title="Tajna misja (serial telewizyjny)">
Tajna misja (serial telewizyjny)

Tajna Misja (ang. "Mission Top Secret") – polsko-australijski serial przygodowy dla młodzieży w reżyserii Marcusa Cole’a i Colina Budsa. Autorami scenariusza są David Phillips i Benjamin Legrand, zdjęcia zrealizował Jerzy Gościk, a muzykę napisał Ian Davidson. Odcinki serialu realizowane były w różnych krajach przy współpracy lokalnych stacji telewizyjnych, m.in. we Francji, Niemczech, Polsce, Hiszpanii, Włoszech, Australii i Wielkiej Brytanii. Serial był kilkakrotnie emitowany na różnych antenach TVP. W czerwcu 2014 i październiku 2022 roku był emitowany na kanale TVP ABC.
Fabuła.
Serial opowiada o przygodach rodzeństwa Alberta i Victorii, którzy po stracie rodziców i pobycie w jednym z sierocińców w Sydney, zostają adoptowani przez swojego stryja Joshuę. Okazuje się on być wynalazcą, specjalistą od technologii komputerowych (do jego dzieł należą m.in.: automatyzacja własnej farmy, komputer rozumiejący ludzką mowę, specjalne urządzenia służące do komunikacji, samochód poruszający się dzięki energii słonecznej), ciągle pragnącym zdobyć prestiżową nagrodę społeczności naukowych. Farma stryja znajduje się niedaleko od Sydney; opiekę nad nią sprawuje pani Snipe oraz jej 12 letnia córka Jemma, która dzieli z wynalazcą zainteresowania.
Pewnego dnia dziewczyna przypadkowo uruchamia starego satelitę telekomunikacyjnego – okazuje się, iż posiada on połączenie wideo oraz audio. Zafascynowana tym odkryciem wraz z Albertem oraz Vicki z pomocą stryja i jego komputera, powołują do życia międzynarodową Sieć Centauri zrzeszającą dzieci z różnych części świata które pragną, by wszędzie panował pokój.
W niedługim czasie po tych zdarzeniach, wychodzi na jaw że ojciec rodzeństwa pracował nad tajnym projektem Astrotel, w laboratorium kosmicznym. Satelita Astrotel znajduje się na kursie kolizyjnym z Ziemią, a jego zawartością interesuje się bogaty przestępca Neville Savage, depczący po piętach Albertowi i Vicki będąc przekonanym, iż ojciec pozostawił im hasła dostępu do urządzenia. Centauri podejmuje walkę z Savage’em.
Obsada polskiego dubbingu.
Opracowanie wersji polskiej: Telewizja Polska
Reżyser: Maria Piotrowska
Dialogi:
Dźwięk: Stefan Chomnicki
Montaż: Danuta Sierant i Anna Łukasik
W wersji polskiej udział wzięli:
i inni
Lektor: Stanisław Olejniczak
Spis odcinków.
Serial składa się z 4-odcinkowych epizodów stanowiących oddzielne ciągi fabularne.

</doc>
<doc id="1605695" url="https://pl.wikipedia.org/wiki?curid=1605695" title="Zabużanie">
Zabużanie

Zabużanie – Polacy pochodzący z terenów na wschód od Buga; nazwa określająca najczęściej obywateli polskich wysiedlonych w latach 1944–1952 z terenów byłych polskich Kresów Wschodnich na podstawie układów republikańskich zawartych w 1944 r. przez PKWN z republikami radzieckimi (Białoruską, Ukraińską i Litewską).
Później terminem tym zaczęto określać osoby uprawnione do odszkodowania za mienie zabużańskie, czyli dobytek pozostawiony podczas wysiedleń. Poza samymi przesiedleńcami termin ten mógł więc obejmować także ich spadkobierców.

</doc>
<doc id="1605697" url="https://pl.wikipedia.org/wiki?curid=1605697" title="Carmelo Robledo">
Carmelo Robledo

Carmelo Robledo (ur. 13 lipca 1912 w Buenos Aires, zm. 9 listopada 1961) – argentyński bokser, wagi piórkowej. Złoty medalista letnich igrzysk olimpijskich w Los Angeles.

</doc>
<doc id="1605699" url="https://pl.wikipedia.org/wiki?curid=1605699" title="Alaksandr Fiaduta">
Alaksandr Fiaduta

Alaksandr Iosifawicz Fiaduta (biał. Аляксандр Іосіфавіч Фядута, ros. Александр Иосифович Федута, "Aleksandr Iosifowicz Fieduta"; ur. 3 listopada 1964 w Grodnie) – białoruski literaturoznawca i politolog.
Życiorys.
W 1986 r. ukończył studia na Wydziale Filologii Grodzieńskiego Uniwersytetu Państwowego, po czym pracował jako nauczyciel języka rosyjskiego w grodzieńskich szkołach (do 1991).
W 1991 r. wybrano go przewodniczącym KC Leninowskiej Komunistycznej Radzieckiej Młodzieży Białorusi (od 1992: Związku Młodzieży Białorusi) – funkcję pełnił do 1994 r.
W 1994 r. wszedł w skład sztabu wyborczego Alaksandra Łukaszenki. Po jego zwycięstwie wyborczym objął urząd szefa Wydziału Informacji Społeczno-Politycznej Administracji Prezydenta. Na początku 1995 r. przeszedł na stronę opozycji, podejmując pracę w gazetach prywatnych (m.in. "Biełorusskaja diełowaja gazieta", "Moskowskije nowosti", "Imia", "Narodnaja wola").
W 1997 r. obronił dysertację kandydacką z dziedziny filologii pod tytułem "Problem czytelnika w świadomości twórczej A. Puszkina".
11 kwietnia 2021 Fiaduta został razem z Jurasiem Ziankowiczem zatrzymany podczas pobytu w Moskwie przez białoruskie służby specjalne we współpracy z Federalną Służbą Bezpieczeństwa i przewieziony do aresztu KGB w Mińsku. Z powodu jakoby udziału w spisku mającym na celu organizację przewrotu na Białorusi wszczęto przeciwko niemu sprawę karną, za co grozi kara pozbawienia wolności od 8 do 12 lat.
5 września 2022 Fiaduta został skazany przez sąd w Mińsku na 10 lat pozbawienia wolności w kolonii karnej za „spisek w celu przejęcia władzy państwowej w sposób niekonstytucyjny”.

</doc>
<doc id="1605701" url="https://pl.wikipedia.org/wiki?curid=1605701" title="Armend Dallku">
Armend Dallku

Armend Dallku (ur. 16 czerwca 1983 r. w Prisztinie, Socjalistyczna Federacyjna Republika Jugosławii) - albański piłkarz, grający na pozycji obrońcy, reprezentant Albanii.
Kariera piłkarska.
Kariera klubowa.
Wychowanek kosowskiego klubu KF Kosova Vushtrri, w sekcji młodzieżowej którego występował w latach 1997–2002. Od 2002 do 2004 roku grał dla zespołu KF Prishtina. W 2004 roku rozpoczął grę w KS Elbasani i występował tam do 2005 roku. Od 2005 roku występuje w ukraińskim klubie piłkarskim Worskła Połtawa. W czerwcu 2016 powrócił do KF Prishtina.
Kariera reprezentacyjna.
Występował w narodowej reprezentacji Albanii. Łącznie rozegrał 36 spotkań i strzelił 1 gola.

</doc>
<doc id="1605706" url="https://pl.wikipedia.org/wiki?curid=1605706" title="Laborans de Panormo">
Laborans de Panormo

Laborans de Panormo (ur. ok. 1120, zm. 6 października 1189) – włoski kardynał.
Pochodził z Florencji. Studiował na uniwersytecie w Paryżu, uzyskując tytuł magistra. Napisał wiele dzieł teologicznych, jednak jego życiowym dziełem był sporządzony w latach 1162-82 zbiór prawa kanonicznego "Compilatio decretorum", będący próbą lepszego uporządkowania i uzupełnienia "Decretum" Gracjana (ok. 1140). We wrześniu 1173 został mianowany kardynałem przez papieża Aleksandra III. Podpisywał bulle papieskie jako diakon S. Maria in Portico (14 października 1173 do 3 sierpnia 1179) oraz jako prezbiter Santa Maria in Trastevere (26 lutego 1180 do 6 października 1189). Uczestniczył w Trzecim Soborze Laterańskim.

</doc>
<doc id="1605710" url="https://pl.wikipedia.org/wiki?curid=1605710" title="David Carstens">
David Carstens

David Daniel Carstens (ur. we wrześniu 1914 w Strand, zm. 6 sierpnia 1955 w Johannesburgu) – południowoafrykański bokser, złoty medalista letnich igrzysk olimpijskich w Los Angeles w kategorii półciężkiej.

</doc>
<doc id="1605712" url="https://pl.wikipedia.org/wiki?curid=1605712" title="Katarzyna Branicka">
Katarzyna Branicka



</doc>
<doc id="1605715" url="https://pl.wikipedia.org/wiki?curid=1605715" title="Kolej Linowa Žaliakalnis w Kownie">
Kolej Linowa Žaliakalnis w Kownie



</doc>
<doc id="1605718" url="https://pl.wikipedia.org/wiki?curid=1605718" title="Ernest Peirce">
Ernest Peirce

Ernest „Eddie” Pierce (ur. 25 września 1909 w Somerset West, zm. 23 stycznia 1998 w Apache Junction) – południowoafrykański bokser, brązowy medalista letnich igrzysk olimpijskich w Los Angeles w kategorii średniej.
Zawody w 1932 były jego jedynymi igrzyskami olimpijskimi. W walce o brąz pokonał Rogera Michelota. W 1930 również zdobył brąz na Igrzyskach Imperium Brytyjskiego.

</doc>
<doc id="1605730" url="https://pl.wikipedia.org/wiki?curid=1605730" title="Lawrence Stevens">
Lawrence Stevens

Lawrence Stevens (ur. 25 lutego 1913 w Johannesburgu, zm. 17 sierpnia 1989 w Durbanie) – południowoafrykański bokser kategorii lekkiej, złoty medalista letnich igrzysk olimpijskich w Los Angeles w kategorii lekkiej.

</doc>
<doc id="1605733" url="https://pl.wikipedia.org/wiki?curid=1605733" title="Thomas Mermillod Blondin">
Thomas Mermillod Blondin

Thomas Mermillod Blondin (ur. 3 stycznia 1984 w Annecy) – francuski narciarz alpejski.
Kariera.
Po raz pierwszy na arenie międzynarodowej Thomas Mermillod Blondin pojawił się 9 grudnia 1999 roku w Les Menuires, gdzie w zawodach FIS Race w gigancie zajął 44. miejsce. Nigdy nie wystąpił na mistrzostwach świata juniorów. W zawodach Pucharu Świata zadebiutował 6 stycznia 2007 roku w Adelboden, gdzie nie zakwalifikował się do pierwszego przejazdu giganta. Pierwsze pucharowe punkty wywalczył blisko rok później 5 stycznia 2008 roku w tej samej miejscowości, kończąc giganta na jedenastej pozycji. Na podium po raz pierwszy stanął 26 lutego 2011 roku w Bansku, gdzie superkombinację ukończył na trzecim miejscu. W zawodach tych lepsi byli tylko Włoch Christof Innerhofer oraz Niemiec Felix Neureuther. W kolejnych latach jeszcze kilkukrotnie stawał na podium, jednak nigdy nie zwyciężył. Najlepsze wyniki osiągnął w sezonie 2013/2014, który ukończył na 28. pozycji w klasyfikacji generalnej oraz trzeciej w klasyfikacji superkombinacji. Trzecie miejsce w klasyfikacji superkombinacji zajął także w sezonie 2012/2013.
W 2010 roku wystartował na igrzysk olimpijskich w Vancouver, gdzie jego najlepszym wynikiem było dziewiętnaste miejsce w superkombinacji. Na rozgrywanych cztery lata później igrzyskach olimpijskich w Soczi był piętnasty w aupergigancie, a rywalizacji w superkombinacji nie ukończył. Był też między innymi szósty w superkombinacji podczas mistrzostw świata w Val d’Isère w 2009 roku oraz dziewiąty w tej samej konkurencji na mistrzostwach świata w Vail/Beaver Creek sześć lat później.

</doc>
<doc id="1605734" url="https://pl.wikipedia.org/wiki?curid=1605734" title="Archidiecezja Baltimore">
Archidiecezja Baltimore

Archidiecezja Baltimore (łac. "Archidioecesis Baltimorensis", ang. "Archdiocese of Baltimore") – rzymskokatolicka archidiecezja ze stolicą w Baltimore, w stanie Maryland, w Stanach Zjednoczonych. Obejmuje ona miasto Baltimore, oraz hrabstwa stanu Maryland: Allegany, Anne Arundel, Baltimore, Carroll, Frederick, Garrett, Harford, Howard i Washington.
Arcybiskup Baltimore jest również metropolitą Baltimore. Sufraganiami metropolii są diecezje: Arlington, Richmond, Wheeling-Charleston, Wilmington. Metropolia obejmuje w całości stany Delaware, Wirginia, Wirginia Zachodnia oraz część stanu Maryland.
Od 15 sierpnia 1859 arcybiskupi Baltimore posiadają pierwszeństwo wśród biskupów Stanów Zjednoczonych. Często określani są też tytułem prymasa Stanów Zjednoczonych, który jest tylko honorowy i nie ma statusu oficjalnego.
Historia.
26 listopada 1784 powstała prefektura apostolska Stanów Zjednoczonych Ameryki, której stolica usytuowana była w Baltimore. Była ona pierwszą jednostką administracyjną Kościoła katolickiego w Stanach Zjednoczonych. Wcześniej tereny prefektury podlegały diecezji Quebecu.
6 listopada 1789 prefektura został podniesiona do rangi diecezji i przyjęła nazwę "diecezja Baltimore".
8 kwietnia 1808 na części terytorium biskupstwa powstały cztery nowe diecezje: bostońska (obecnie archidiecezja), Bardstown, Nowy Jork (obecnie archidiecezja) oraz filadelfijska (obecnie archidiecezja). Tego samego dnia diecezję Baltimore podniesiono do rangi archidiecezji.
11 lipca 1820 odłączyły się diecezje: Charleston i Richmond. Na rzecz tej drugiej arcybiskupstwo Baltimore straciło jeszcze część terytorium 15 sierpnia 1858. 3 marca 1868 powstała diecezja Wilmington.
22 lipca 1939 arcybiskupstwo połączono z archidiecezją waszyngtońską. Powstała tym samym archidiecezja Baltimore-Waszyngton. Unia ta trwała do 15 listopada 1947.

</doc>
<doc id="1605737" url="https://pl.wikipedia.org/wiki?curid=1605737" title="Myrcen">
Myrcen



</doc>
<doc id="1605740" url="https://pl.wikipedia.org/wiki?curid=1605740" title="Józef Kazimierz Łubieński">
Józef Kazimierz Łubieński

Józef Kazimierz Łubieński (ur. 3.05.1803 w Grochowie w obwodzie siedleckim, zm. 1846) syn Aleksandra i Elżbiety Czajkowskiej, brat Feliksa.
Porucznik 4 Pułku Piechoty Liniowej Królestwa Polskiego, szpieg rosyjski.
Od 1827 pozostawał na usługach agenta policji rosyjskiej Henryka Mackrotta, któremu złożył w sumie 300 raportów. Denuncjował oficerów 4 Pułku nie sprzyjających Rosji i o stosunkach w Szkole Podchorążych Piechoty. W czasie powstania listopadowego pociągnięty do odpowiedzialności przez Komisję Rozpoznawczą, oddany jako szpieg w ręce sądu cywilnego. W 1834 władze rosyjskie uznały go za godnego wynagrodzenia za okazaną wierność 29 listopada 1830.
"W armii Królestwa Polskiego wstąpił 20.9.19 do 4 ppl. jako żoł. z ochoty, 31.10.20 sierż., ł .6.24 ppor. W powstaniu ppor. 4 ppl., 6.2.31 por., 24.3.31 wykreślony z kontroli, jako należący do tajnej policji. Przybył 16.4.32 z woj. krak. do Warszawy, stawił się przed KRW, ponowił przysięgę wierności carowi.".
Józef Łubieński (Łubiński):
Józef Święcicki – ostatni dowódca 4 pułku piechoty liniowej (słynnych "czwartaków") – w używa nazwiska Józef Łubiński (nie Łubieński).
Również to Józef Łubiński (nie Łubieński) został – Rozkazem dziennym z dnia 24 marca 1830 r. Naczelnego Wodza Powstania Listopadowego, generała Jana Skrzyneckiego – wykreślony z kontroli "jako zhańbiony należeniem do tayney policji".
Robert Bielecki w Aneksie do utożsamia z jedną osobą nazwiska Józef Łubiński i Józef Łubieński, nie wyjaśniając, które nazwisko jest tu właściwe.
Wacław Tokarz w i Robert Bielecki w używają nazwiska Józef Łubieński.

</doc>
<doc id="1605744" url="https://pl.wikipedia.org/wiki?curid=1605744" title="Oxford United F.C.">
Oxford United F.C.

Oxford United F.C – angielski klub piłkarski założony w 1893 roku, rozgrywający mecze na stadionie Kassam Stadium w Oksford. Obecnie występuje w League One.
Historia.
Oxford United został założony w 1893 jako Headington United, przyjmując obecną nazwę w 1960 roku. Oxford dołączył do Football League w 1962 roku po zwycięstwie w Southern Football League, dochodząc do drugiej ligi w 1968 roku. Po spadku w 1976 roku, w latach 1984 i 1986 klub kolejny raz awansował do pierwszej ligi, a także zdobył Puchar Ligi. Oxford nie był w stanie zagrać w 1987 roku w Pucharze UEFA z powodu zakazu UEFA odnośnie do gry angielskich klubów w europejskich pucharach. Spadek z ekstraklasy w 1988 roku rozpoczął upadek trwający 18 lat, wliczając spadek do Conference National w 2006 roku. To był pierwszy raz w historii angielskiej piłki nożnej kiedy zespół, który zdobył trofeum, spadł z Football League. Po czterech sezonach, Oxford awansował do League Two w dniu 16 maja 2010 po 3-1 zwycięstwo nad York City w finale play-off Conference National na Wembley.
United rozgrywa swoje mecze na stadionie Kassam w Oksfordzie o pojemności 12,5 tys. miejsc. W ciągu ostatnich trzech lat stadion Oxfordu szczycił się najwyższą średnią frekwencją w Conference. Klub przeniósł się na stadion Kassam w 2001 roku opuszczając Manor Ground po 76 latach. Swindon Town jest głównym klubowym rywalem Oxfordu. Zespół rywalizuje także z Wycombe Wanderers i Reading.
Obecny skład.
"stan na 6 grudnia 2017"

</doc>
<doc id="1605745" url="https://pl.wikipedia.org/wiki?curid=1605745" title="Ivan Joller">
Ivan Joller

Ivan Joller (ur. 24 kwietnia 1983 r. w Stans) – szwajcarski biathlonista. Zadebiutował w biathlonie w rozgrywkach Pucharu Europy w roku 2000.
Starty w Pucharze Świata rozpoczął zawodami w Pokljuce w roku 2005 zajmując 37. miejsce w sprincie. Jego najlepszy dotychczasowy wynik w Pucharze Świata to 10. miejsce w biegu indywidualnym w Vancouver w sezonie 2008/09.
Podczas Mistrzostw świata juniorów w roku 2002 w Ridnaun-Val Ridanna zajął 57. miejsce w sprincie i 51 w biegu indywidualnym. Na Mistrzostwach świata juniorów w roku 2003 w Kirach zajął 56. miejsce w biegu indywidualnym, 40 w sprincie, 48 w biegu pościgowym i 14 w sztafecie. Na Mistrzostwach świata juniorów w roku 2005 w Haute Maurienne zajął 17. miejsce w biegu indywidualnym, 35 w sprincie i 40 w biegu pościgowym.
Podczas Mistrzostw świata w roku 2008 w Östersund zajął 76. miejsce w biegu indywidualnym i 18 w sztafecie.
Srebrny medalista Zimowych igrzysk wojskowych w Dolinie Aosty (2010), w drużynowym biegu patrolowym na 25 km. W 2013 w Annecy zdobył złoty medal w biegu patrolowym na 25 km.

</doc>
<doc id="1605746" url="https://pl.wikipedia.org/wiki?curid=1605746" title="Oxford United">
Oxford United



</doc>
<doc id="1605747" url="https://pl.wikipedia.org/wiki?curid=1605747" title="Andy Bown">
Andy Bown

Andy Bown (właśc. Andrew Steven Bown, ur. 27 marca 1946 w Londynie) – angielski muzyk, wyspecjalizowany w grze na keyboardzie i gitarze basowej. Obecnie jest członkiem zespołu Status Quo, gdzie oprócz wymienionych instrumentów gra na harmonijce.
Kariera.
Pierwszym zespołem Bowna był The Herd (założony w 1965), a po jego rozpadzie spędził dwa lata z grupą Judas Jump. Następnie grał na gitarze w zespole Petera Framptona (którego znał z The Herd), po czym trafił do Status Quo – najpierw jako muzyk sesyjny (od roku 1973), biorąc udział w nagrywaniu albumu "Hello!", a potem jako pełnoprawny członek zespołu (od 1976).
W latach 1980–1981 Bown grał na gitarze basowej podczas trasy koncertowej Pink Floyd, wziął też udział w nagrywaniu albumu "The Final Cut" i solowego albumu Rogera Watersa, "The Pros and Cons of Hitch Hiking".
Andy Bown jest współautorem wielu utworów Status Quo, w tym przebojów „Whatever You Want” i „Burning Bridges”.
Sprzęt muzyczny.
Podczas koncertów Bown używa pianina Roland RD-100, organów Hammonda C3 i syntezatora Roland D-70, podłączonych do Roland U-220, modułu Vintage Keys i Akai Sampler. Do organów Hammonda podłącza głośnik Leslie. Gitary używane przez Bowna to Fender Telecaster, Gibson Les Paul, semiakustyczna Washburn i akustyczna Takamine.

</doc>
<doc id="1605748" url="https://pl.wikipedia.org/wiki?curid=1605748" title="Jak stracić przyjaciół i zrazić do siebie ludzi">
Jak stracić przyjaciół i zrazić do siebie ludzi

Jak stracić przyjaciół i zrazić do siebie ludzi (ang. "How to Lose Friends &amp; Alienate People") – brytyjski film z 2008 roku wyreżyserowany przez Roberta B. Weide. Adaptacja książki Toby'ego Younga pod tym samym tytułem.
Opis fabuły.
Brytyjski dziennikarz Sidney Young, specjalizujący się głównie w skandalach z udziałem gwiazd wszelkiego autoramentu, otrzymuje posadę w poczytnym amerykańskim piśmie „Sharps”. Z początku Young jest nieugięty w swoich poglądach i nie może zrozumieć wiernopoddańczych i mało obiektywnych artykułów o gwiazdach. Stara się pisać prawdę i obnażać ich niedoskonałości. Wkrótce Young zaczyna rozumieć, że aby osiągnąć szczyty kariery w show biznesie, musi grać wedle ustalonych reguł.

</doc>
<doc id="1605751" url="https://pl.wikipedia.org/wiki?curid=1605751" title="Miodożer zielony">
Miodożer zielony

Miodożer zielony ("Manorina melanophrys") – gatunek małego ptaka z rodziny miodojadów (Meliphagidae). Zamieszkuje endemicznie wschodnią i południowo-wschodnią Australię. Nie wyróżnia się podgatunków.
Systematyka.
Gatunek po raz pierwszy opisany został przez Johna Lathama w 1801 roku.
Morfologia.
Upierzenie głównie oliwkowozielone. Krótki, zakrzywiony w dół, jasnożółty dziób, za okiem czerwonopomarańczowy płat gołej skóry, pomarańczowożółte stopy i nogi.
Ekologia i zachowanie.
Zamieszkują głównie otwarte lasy eukaliptuse i zadrzewienia z gęstym podszytem. Występują zarówno w szerokich wąwozach podgórskich, jak i na równinach przybrzeżnych, często na obrzeżach lasów deszczowych. Występują również na obszarach podmiejskich, w tym w parkach i ogrodach, zwłaszcza w pobliżu potoków lub innych źródeł wody, gdzie zachowały się eukaliptusy i gęste zarośla. Są osiadłe, ich kolonie przebywają w jednej lokalizacji przez wiele lat. Cała kolonia zmienia miejsce pobytu w przypadku zdarzeń losowych takich jak pożar buszu czy utrata źródeł wody.
Ptaki te gniazdują w koloniach liczących 8–200 osobników. Pary zwykle łączą się na całe życie. Sezon lęgowy trwa cały rok, jego szczyt przypada na okres od czerwca do listopada. Gniazdo buduje samica. W zniesieniu 1–3 jaja, najczęściej 2. Samica wysiaduje je przez około 15 dni. Karmieniem piskląt zajmują się oboje rodzice. W obowiązkach rodzicielskich pomagają im pomocnicy – są to zwykle osobniki młode lub te, które nie znalazły partnera do lęgu, niekiedy także inne gniazdujące ptaki z kolonii. Miodożery zielone bronią agresywnie swoich terenów lęgowych przed innymi wróblowymi, gnieżdżącymi się w okolicy. Przepędzają inne ptaki w celu zapewnienia dla siebie i swoich piskląt odpowiedniej ilości pożywienia. Młode są w pełni opierzone po około 15 dniach od wyklucia.
Żerują jako część kolonii. Żywią się głównie owadami, ale również nektarem i manną.
Status.
IUCN uznaje miodożera zielonego za gatunek najmniejszej troski (LC, "Least Concern") nieprzerwanie od 1988 roku. Liczebność populacji nie została oszacowana, ale ptak ten opisywany jest jako bardzo liczny. Trend liczebności populacji uznawany jest za spadkowy.

</doc>
<doc id="1605757" url="https://pl.wikipedia.org/wiki?curid=1605757" title="Morze Scotia">
Morze Scotia

Morze Scotia – morze podbiegunowe w południowej części Oceanu Atlantyckiego.
Morze ograniczają łuki wyspowe. Jest ono położone pomiędzy Orkadami Południowymi i Szetlandami Południowymi na południu, wyspami Sandwich Południowy od wschodu, a od północy Georgią Południową i łańcuch gór podmorskich. Na dnie morza znajduje się grzbiet Scotia. Od południowej strony graniczy z Morzem Weddella, a od zachodu z Cieśniną Drake’a.
Powierzchnia morza wynosi 1,3 mln km², średnia głębokość 3118 m, maksymalna głębokość 5870 m.
Historia.
Akwen został nazwany w 1932 roku, na cześć statku "Scotia", na którym w latach 1903–1904 ekspedycja oceanograficzna przemierzała wody południowe Atlantyku. Wyprawa miała zadanie zbadanie wód na odcinku między 53 i 61° szerokości geograficznej południowej.

</doc>
<doc id="1605759" url="https://pl.wikipedia.org/wiki?curid=1605759" title="Sandy Paillot">
Sandy Paillot

Sandy Paillot (ur. 27 lutego 1987 w Lyonie) – francuski piłkarz występujący na pozycji obrońcy. Obecnie jest zawodnikiem klubu Grenoble Foot 38.
Kariera.
Paillot jest wychowankiem Olympique Lyon. Przed rozpoczęciem sezonu 2007/2008 został włączony do pierwszej drużyny Olympique. Latem 2007 wziął z nim udział w południowokoreańskim Peace Cup. Wystąpił tam we wszystkich 4 meczach swojej drużyny. W Ligue 1 zadebiutował 23 stycznia 2008 w wygranym 2:0 pojedynku z FC Lorient. Było to jednocześnie jedyne spotkanie rozegrane przez Paillota w barwach Olympique.
31 stycznia 2008 został wypożyczony do drugoligowego Grenoble Foot 38. Zadebiutował tam 22 lutego 2008 w przegranym 0:1 ligowym meczu ze Stade Brestois 29. Do końca sezonu 2007/2008 zagrał w Grenoble łącznie 11 razy, a jego zespół po zajęciu 3. pozycji w lidze wywalczył awans do Ligue 1. Po zakończeniu sezonu Paillot powrócił do Lyonu, jednak 15 sierpnia 2008 ponownie został wypożyczony do Grenoble. 20 grudnia 2008 w wygranym 2:1 pojedynku z Le Mans UC 72 strzelił pierwszego gola w trakcie gry w Ligue 1. Po zakończeniu sezonu 2008/2009 działacze Grenoble wykupili Paillota z Lyonu na stałe.

</doc>
<doc id="1605760" url="https://pl.wikipedia.org/wiki?curid=1605760" title="Aleksandr Choroszyłow">
Aleksandr Choroszyłow

Aleksandr Wiktorowicz Choroszyłow (ros. Александр Викторович Хорошилов; ur. 16 lutego 1984 w Moskwie) – rosyjski narciarz alpejski.
Kariera.
Po raz pierwszy na arenie międzynarodowej Aleksandr Choroszyłow pojawił się 22 stycznia 2000 roku w zawodach FIS Race w Les Carroz, zajmując dziesiąte miejsce w slalomie. W 2001 roku brał udział w mistrzostwach świata juniorów w Verbier, gdzie jego najlepszym wynikiem było 35. miejsce w slalomie. Jeszcze trzykrotnie startował na imprezach tego cyklu, najlepszy wynik osiągając podczas mistrzostw świata juniorów w Mariborze w 2004 roku, gdzie był szesnasty w kombinacji.
W zawodach Pucharu Świata zadebiutował 17 grudnia 2004 roku w Val Gardena, zajmując 53. miejsce w supergigancie. Pierwsze pucharowe punkty wywalczył 22 stycznia 2006 roku w Kitzbühel, zajmując ósme miejsce w kombinacji. Na podium zawodów pucharowych po raz pierwszy stanął 14 grudnia 2014 roku w Åre, kończąc slalom na trzeciej pozycji. W zawodach tych wyprzedzili go jedynie Austriak Marcel Hirscher oraz Niemiec Felix Neureuther. Jedyne zwycięstwo odniósł 27 stycznia 2015 roku w Schladming, gdzie triumfował w slalomie, przed Włochem Stefano Grossem i Felixem Neureutherem. Najlepsze wyniki osiągał w sezonie 2014/2015, kiedy zajął trzynaste miejsce w klasyfikacji generalnej, a w klasyfikacji slalomu był trzeci.
Na igrzyskach olimpijskich w Turynie w 2006 roku zajął między innymi 22. miejsce w kombinacji. Na rozgrywanych cztery lata później igrzyskach w Vancouver zajął 21. miejsce w superkombinacji i 23. miejsce w slalomie. Brał też udział w igrzyskach olimpijskich w Soczi w 2014 roku, gdzie jego najlepszym wynikiem było czternaste miejsce w slalomie. Był również piąty w tej konkurencji podczas mistrzostw świata w Sankt Moritz w 2017 roku i ósmy podczas mistrzostw świata w Vail/Beaver Creek dwa lata wcześniej.

</doc>
<doc id="1605761" url="https://pl.wikipedia.org/wiki?curid=1605761" title="Dragontown">
Dragontown

Dragontown – album Alice Coopera wydany w 2001 roku, tematycznie będący kontynuacją poprzedniej płyty "Brutal Planet".
Spis utworów.
Edycja podstawowa (2001):
Bonusy na limitowanej edycji koncertowej (7500 sztuk, wydanie 2002 r.):
Dodatkowo edycja limitowana zawierała:

</doc>
<doc id="1605764" url="https://pl.wikipedia.org/wiki?curid=1605764" title="Zasilanie Phantom">
Zasilanie Phantom

Zasilanie Phantom (zwykle oznaczane jako P48 lub 48V) – metoda zasilania napięciem stałym urządzeń audio. Energia jest przesyłana za pomocą kabla tymi samymi żyłami, którymi przesyłany jest sygnał. Najczęściej stosowane do zbiorowego zasilania mikrofonów pojemnościowych, ale też czasami aktywnych DI-boxów, głośników i innych urządzeń. Źródłami zasilania są najczęściej miksery i przedwzmacniacze mikrofonowe.
Informacje techniczne.
Napięcie zasilania Phantom zwykle przyjmuje wartość 48 V, ale czasem jest niższe i wówczas oznaczane jako P24 dla 24 V lub P12 dla 12 V. Pierwsze mikrofony pojemnościowe były zasilane napięciem od 9 do 12 V.
Większość kart dźwiękowych w komputerach współpracuje z mikrofonami elektretowymi podłączanymi linią niesymetryczną. Nie jest to jednak technika Phantom, lecz tzw. "bias". W technice tej wykorzystywany jest tylko jeden przewód, a typowy poziom napięcia to 1,5 do 9 V. Zasilanie stałym napięciem w przypadku mikrofonów elektretowych nie służy do polaryzacji okładek kondensatora, tylko do zasilania wbudowanego przedwzmacniacza, dlatego może być dużo niższe.

</doc>
<doc id="1605767" url="https://pl.wikipedia.org/wiki?curid=1605767" title="Cambridge United F.C.">
Cambridge United F.C.

Cambridge United Football Club – angielski klub piłkarski z miasta Cambridge, grający obecnie w League One. Klub został założony w 1912 roku jako Abbey United.
W 1992 roku Cambridge United występował nieudanie w barażach na awans do pierwszej ligi; w 2005 roku spadł z Football League Two do Football Conference

</doc>
<doc id="1605769" url="https://pl.wikipedia.org/wiki?curid=1605769" title="Cambridge United">
Cambridge United



</doc>
<doc id="1605777" url="https://pl.wikipedia.org/wiki?curid=1605777" title="Aromobatidae">
Aromobatidae

Aromobatidae – rodzina płazów z rzędu płazów bezogonowych (Anura). Do rodziny tej należy 5 rodzajów wyodrębnionych na podstawie badań molekularnych z rodziny drzewołazowatych.
Zasięg występowania.
Większość gatunków tej rodziny występuje w Ameryce Południowej, na wschodnich zboczach And, w całym regionie Amazonii, choć niektóre gatunki zamieszkują Amerykę Środkową i Małe Antyle.
Charakterystyka.
Małe płazy o szarym lub brązowym zabarwieniu skóry. Nie potrafią odosobnić trujących alkaloidów w ich skórze, dlatego nie są toksyczne. Większość gatunków spędza życie na lądzie i są aktywne całą dobę (oprócz "Aromobates nocturnus" który jest gatunkiem wiodącym nocny i wodny tryb życia).
Systematyka.
Do rodziny Aromobatidae należą następujące podrodziny:
oraz takson o niepewnej pozycji systematycznej i niesklasyfikowany w żadnej z podrodzin:

</doc>
<doc id="1605779" url="https://pl.wikipedia.org/wiki?curid=1605779" title="Poena cullei">
Poena cullei

Poena cullei (łac. „kara worka”) – forma wykonania kary śmierci, praktykowana między innymi w starożytnym Rzymie, nakładana głównie za ojcobójstwo. Polegała na zaszyciu skazanego żywcem w skórzanym worku i wrzuceniu do morza lub rzeki. Inną nazwą używaną na określenie tej formy egzekucji była . Stosowano ją wobec ludzi, którzy popełnili przestępstwo zwane parricidium, najczęściej rozumiane jako ojcobójstwo lub matkobójstwo, ale mogące niekiedy oznaczać też np. zdradę. Skazanego zazwyczaj zaszywano w worku wraz z żywymi zwierzętami"."
Starożytność.
Rzymscy juryści opisywali karę jako starodawną i ustanowioną zwyczajem przodków (). Według świadectwa historyka Valeriusa Maximusa, Tarkwiniusz Pyszny miał nakazać wykonanie na jednym z duumwirów w ramach kary za świętokradztwo. Jakkolwiek późniejsi historycy uznali tę relację za niepewną, kara worka z pewnością posiadała archaiczny rodowód, sięgający co najmniej II w. p.n.e., być może okresu wojen z Kartaginą"." Śmierć przez utopienie w worku nie zawsze stanowiła element systemu kar; niekiedy praktyka ta stanowiła formę tzw. rytuału oczyszczenia (), podczas którego starano się odwrócić gniew bogów poprzez oczyszczenie społeczności z elementów nieczystych, za które uznawano np. chore zwierzęta, wybryki natury czy hermafrodytów"." Na podobnej zasadzie społeczeństwo rzymskie traktowało sprawców najcięższych zbrodni, uznając ich za obrzydliwych bogom i tym samym traktując jako formę pozbycia się skazy ze swojego otoczenia"". Zaszywanie zwierząt wraz ze skazanym dowodzi związku praktyki z haruspicją"."
W okresie późniejszym praktyka z formy rytuału przekształciła się w skodyfikowany element prawa karnego, a karę stosowano niemal wyłącznie za morderstwa popełnione na osobach krewnych"". W 81. p.n.e. dyktator Sulla najprawdopodobniej utrzymał w zapisach "". W 55 p.n.e. teoretycznie zniosło stosowanie kary, choć podług niektórych badaczy zniesienie to miało charakter jedynie częściowy"". Mimo zmian w zapisie jednak była wciąż wymierzana"". Jej stosowanie wspierał starający się o przywrócenie powszechnego szacunku do religii i obyczajów Oktawian August, a za cesarza Klaudiusza, jak pisze Seneka, karę wykonywano w sposób masowy"". Pewne korekty prawodawstwa w tym zakresie wprowadził cesarz Hadrian"." Zdaniem Antoniego Dębińskiego w okresie pryncypatu czasowo zaniechano kary worka na rzecz bardziej wówczas popularnych form egzekucji tudzież poprzez spalenie. Dalej świadectwa stosowania kary worka można znaleźć w reskryptach Konstantyna Wielkiego i jego potomków, w Kodeksie Teodozjusza i aż do końca funkcjonowania Zachodniego Cesarstwa Rzymskiego"." W Kodeksie Teodozjusza poświęcono karze znaczną część dziewiątej księgi, zatytułowanej . Ponadto kompleksowy opis kary zachował się w relacji jurysty Modestyna. Źródła wskazują, że karę worka stosowano także wobec pierwszych chrześcijan i sprawców przestępstwa adulterium"." Po upadku cesarstwa jej wykonywanie w Zachodniej Europie na pewien czas zanikło.
Przebieg wykonania kary w czasach rzymskich.
Zachowane źródła pozwalają odtworzyć dokładnie sposób wykonywania kary"." Kat i jego wspólnicy poprzedzali egzekucję chłostą"." Głowę skazanego owijano wilczą skórą i ubierano go w ciężkie obuwie, co mogło służyć zapobieganiu ucieczce, lecz najpewniej miało wymiar magiczny"." Do worka z bydlęcej skóry () zaszywano go wraz z czterema zwierzętami: psem, kogutem, małpą oraz wężem. W zależności od źródeł konfiguracja tych zwierząt zmieniała się, np. w Kodeksie Teodozjusza wymieniono tylko węża"". Niektórzy autorzy wcale nie wspominają o wrzucaniu zwierząt do worka. Następnie worek wrzucano na wóz i kierowano się w stronę najbliższej rzeki, jeziora bądź morza. Wóz był zaprzężony w czarne woły. Sens symboliki egzekucji oddał Cyceron, pisząc:
Przebieg wykonania kary worka wskazuje na wyraźny wpływ elementów teatralnych, symbolicznych i magicznych. Dobór zwierząt uznawanych wówczas za złowrogie, nieczyste bądź chtoniczne miał, poza funkcją zaostrzenia kary, znaczenie symboliczne. Również utopienie w wodzie stanowiło formę pohańbienia skazanego, poprzez odebranie mu możliwości pochówku.
Wieki późniejsze.
Szczegółowe zapiski regulujące sposób wykonywania kary worka znalazły się w zwodach praw Justyniana Wielkiego. znana i być może stosowana była w średniowieczu na terenach Cesarstwa Bizantyjskiego, Cesarstwa Niemieckiego, znano ją także w krajach Skandynawii"". Jej stosowanie, nie wolne od lokalnych modyfikacji, zalecało wiele europejskich zwodów prawa karnego, np. Zwierciadło saskie czy kompilacja Alfonsa Mądrego.
W Zachodniej Europie prawdopodobnie powrócono sporadycznie do stosowania tej kary około XII wieku. Niekiedy w średniowieczu i czasach późniejszych kara worka miała charakter polityczny, a nie kryminalny. Stosowanie tego typu egzekucji w średniowieczu i wiekach późniejszych było elementem szerokiego oparcia prawodawstwa europejskiego na rzymskim pierwowzorze.
W niektórych rejonach Europy nigdy jednak nie wprowadzono "poena cullei" bądź też nie przywrócono jej stosowania, natomiast tam, gdzie ją nadal praktykowano, dochodziło do takich modyfikacji jak orzekanie kary worka za inne zbrodnie (np. wielokrotne dzieciobójstwo), stosowanie na zwłokach oraz zastępowanie jednych gatunków zwierząt innymi. W średniowieczu i nowożytności z reguły nie zaszywano w worku ani trudnych do zdobycia małp, ani węży, a prawo saskie wręcz preferowało koty. Odrodzenie klasycznej kary "poena cullei" w okresie od XV do początku XVII wieku odnotowano w krajach Rzeszy, na obszarze Francji i Niderlandów oraz półwyspów Iberyjskiego i Apenińskiego. Florike Egmont zaznacza jednak, że fakt pojawienia się kary worka w średniowiecznych zwodach praw niekoniecznie musiał oznaczać powrót do jej regularnego stosowania, a inspirowane prawem rzymskim zapisy mogły wręcz stanowić popis erudycji w wykonaniu jurystów.
Duża popularność kary worka w XV–XVII stuleciach na terenie praktycznie całej Europy wynikała po części z ogólnego wzrostu brutalności sądownictwa w tym okresie, jak i z rozwoju inkwizycyjnego charakteru procesów. Jednym z europejskich świadectw znajomości kary jest "Porządek sądów..." pióra Bartłomieja Groickiego, gdzie też podano szczegółową symbolikę poszczególnych zwierząt wykorzystanych przy jej wykonywaniu. Z innych polskich pisarzy prawniczych wymienia ją także Paweł Szczerbic. Z kolei konkretne przykłady wykonania kary znaleźć można np. w Kronice Polskiej Marcina Bielskiego. Później w Europie przewidywał ją m.in. "Algemeines Edict wegen das Kindesmordes" z 1720 roku oraz II i III Statut Litewski, w których karę tego typu przewidziano za ojcobójstwo. Ostatni znany przypadek jej zastosowania pochodzi z 1734 z terenów Saksonii"." Prawnik Teodor Ostrowski zaznaczał, że na ziemiach polskich w jego czasach, tj. jeszcze w XVIII wieku, zapisy statutu litewskiego mówiące o pozostawały w mocy. Karę poczęto wykreślać z prawodawstwa europejskiego w drugiej połowie XVIII wieku, wraz z rozwojem idei oświeceniowych i humanitaryzmu.
W badaniach historycznych.
W wieku XIX kara spotkała się z dużym zainteresowaniem historyków prawa, kultury i starożytności. Do grona zainteresowanych nią naukowców należeli m.in. Karl von Amira oraz Theodor Mommsen. Przez niektórych badaczy podnoszona była teza o germańskim, barbarzyńskim rodowodzie tego rytuału, który to wywód w późniejszych badaniach został zarzucony. W XX wieku zwracano uwagę zwłaszcza na rytualny i teatralny charakter wydarzenia. Zaczęto również zauważać fakt, że w różnych kontekstach kulturowych symbolika i jej interpretacja zmieniały się, wraz ze zmianą mentalności epoki. Jej liczącą tysiąclecia ciągłość Florike Egmond podała jako przykład ilustrujący tzw. długie trwanie w historii.

</doc>
<doc id="1605780" url="https://pl.wikipedia.org/wiki?curid=1605780" title="CRT (ujednoznacznienie)">
CRT (ujednoznacznienie)



</doc>
<doc id="1605787" url="https://pl.wikipedia.org/wiki?curid=1605787" title="Baszta Lontowa w Kołobrzegu">
Baszta Lontowa w Kołobrzegu

Baszta Lontowa w Kołobrzegu (potocznie Baszta Prochowa) – jedna z dwóch zachowanych baszt średniowiecznych w Kołobrzegu.
Baszta Lontowa jest jedynym obiektem średniowiecznego systemu obronnego miasta, który przetrwał do dnia dzisiejszego w całości.
Historia.
Baszta Lontowa została wzniesiona w XIV wieku i pierwotnie wchodziła w skład gotyckich murów miejskich.
Przetrwała rozbudowę bastionowych fortyfikacji Kołobrzegu w XVII i XVIII wieku oraz wyburzanie Twierdzy Kołobrzeg pod koniec XIX wieku. W czasie walk o miasto w 1945 r. nieznacznie uszkodzona. Po II wojnie światowej wskutek niepoprawnego tłumaczenia jej nazwy z języka niemieckiego została nazwana błędnie "Basztą Prochową" (w rzeczywistości Baszta Prochowa znajdowała się w pobliżu ulic Katedralnej i Rzecznej). Po 1945 roku jej wnętrze było wielokrotnie przebudowywane. Mieściły się w niej dom noclegowy, kawiarnia, punkt informacji turystycznej i siedziba kołobrzeskiego oddziału PTTK. W 2019 roku budynek nabyło miasto.
Architektura.
Baszta została zbudowana na planie prostokąta. Ma 4 kondygnacje i strych. Obiekt jest podpiwniczony. Dach kryty czerwoną dachówką. Elewacja jest zdobiona pięcioma pionowymi lizenami, w których znajdują się nisze okienne. Część parterowa posiada po prawej stronie portal wejściowy, z zamurowaną częścią ostrołukową, a także jest zaopatrzona w neogotyckie okno ze zdeformowanym zakończeniem gotyckim. Murowana część dachu od wschodu i zachodu posiada podobne, rytmiczne zdobienia jak elewacja frontowa, jednak widoczne są pewne zakłócenia, wynikające ze zniszczeń i przebudowy. Baszta graniczyła z fosą i była włączona w mur miejski. Od strony południowej elewacja posiada identyczne lizeny, jednak są one pozbawione okien. Zaopatrzono je jedynie w wąskie otwory strzelnicze. 

</doc>
<doc id="1605788" url="https://pl.wikipedia.org/wiki?curid=1605788" title="Dagmara Bollová">
Dagmara Bollová

Dagmara Bollová (ur. 16 września 1942) – słowacka polityk i nauczycielka, posłanka do Rady Narodowej.
Absolwentka pedagogiki na Uniwersytecie Komeńskiego w Bratysławie. Pracowała jako nauczycielka, była zastępczynią dyrektora i dyrektorem szkoły średniej. W latach 2002–2006 sprawowała mandat posłanki do Rady Narodowej z ramienia Komunistycznej Partii Słowacji, w 2006 pełniła funkcję obserwatora OBWE podczas wyborów na Białorusi. Po konflikcie z władzami partii opuściła KSS. Była kandydatką w wyborach prezydenckich w 2009, w pierwszej turze głosowania otrzymała około 1,1% głosów, zajmując 6. miejsce wśród 7 kandydatów.

</doc>
<doc id="1605791" url="https://pl.wikipedia.org/wiki?curid=1605791" title="Genezjusz z Brescello">
Genezjusz z Brescello

Genezjusz z Brescello (zm. w V wieku) – pierwszy biskup nieistniejącej już diecezji Brixellum (389-VII w.), dziś Brescello w regionie Emilia-Romania, włoski święty Kościoła katolickiego.
Według źródeł średniowiecznych Genezjusz żył na przełomie IV i V wieku, w tym samym czasie co inni wielcy biskupi z tamtego regionu: Savino z Piacenzy, Prospero z Reggio i Giminiano z Modeny. 
Wszystkie informacje dotyczące jego życia pochodzą z dość niepewnego źródła, jakim jest "Revelatio beati Genesii episcopi", związanego z wydarzeniami dotyczącymi odbudowy Brescello zburzonego w VI w. podczas wojny gockiej. Kiedy założyciel dynastii władców Canossy, Adalbert Atto (lub Azzo), inicjując odbudowę zamku w Brescello, tchnął nowe życie w podupadłą miejscowość, wydawało się ze wszech miar właściwe, aby odnieść się do chwały dawnych czasów. "Revelatio" napisana w czasach odbudowy Brescello, opowiada o znalezisku dokonanym w tamtym czasie. Według opisu, podczas odbudowy odnaleziono ciało jakiegoś zapomnianego świętego z Brescello. O jego świętości świadczyły cuda dokonujące się przed i w czasie odnalezienia. Jego tożsamość wskazywał napis, który ukazał się na grobie:
Niestety informacje "Revelatio" nie są wystarczająco wiarygodne, gdyż nawiązują do podobnych inwencji, popularnych w tamtych czasach. Napis też nie wydaje się być dość antyczny. Ponadto, nie ma dowodów na istnienie kultu tego świętego przed opisanym w "Revelatio" znalezieniem grobu. W każdym razie począwszy od X w. istnieje udokumentowany kult świętego. W czasach Adalberta Azzo zostało wzniesione w Brescello opactwo benedyktyńskie pod wezwaniem św. Genezjusza. Na XI w. przypada okres rozkwitu opactwa, na rzecz którego Matylda toskańska przekazała bogate darowizny. 
Kult świętego nie rozszerzył się jednak zbytnio. Do dziś przetrwał właściwie tylko w Brescello, którego Genezjusz jest patronem oraz w okolicach tej miejscowości. 
Relikwie świętego przechowywane są do dziś w jednej z kaplic kościoła parafialnego w Brescello ("Chiesa di Santa Maria Nascente"). 
Święto liturgiczne ku czci św. Genezjusza obchodzone jest w Brescello 25 sierpnia.

</doc>
<doc id="1605792" url="https://pl.wikipedia.org/wiki?curid=1605792" title="Megumi Izumi">
Megumi Izumi

Megumi Izumi (ur. 4 marca 1983 w Akicie) – japońska biathlonistka, jej największym sukcesem jest 9. miejsce w biegu indywidualnym w czasie Mistrzostw Świata Juniorów w 2004 roku.
Osiągnięcia.
Mistrzostwa Świata Juniorów.
IN – bieg indywidualny, SP – sprint, PU – bieg pościgowy, MS – bieg ze startu wspólnego, RL – sztafeta

</doc>
<doc id="1605795" url="https://pl.wikipedia.org/wiki?curid=1605795" title="Cerkiew św. Marii Magdaleny w Grajewie">
Cerkiew św. Marii Magdaleny w Grajewie

Cerkiew św. Marii Magdaleny – nieistniejąca dziś cerkiew prawosławna w Grajewie, z 1878. 
Historia.
Cerkiew została wzniesiona z myślą o stacjonujących w Grajewie żołnierzach carskich straży granicznej oraz ich rodzin. Budowa obiektu rozpoczęła się w listopadzie 1876, poświęcenie cerkwi miało miejsce w dwa lata później. Koszt prac budowlanych wyniósł 41 tys. rubli, z czego połowę pokryli ofiarodawcy, połowę zaś państwo. Około 1890 członek komory celnej w Grajewie Aleksander Paul opłacił ogrodzenie cerkwi płotem oraz wykonanie nowej bramy wejściowej. W trzy lata później cerkiew była remontowana. W 1915 jej ostatni proboszcz wyjechał z Grajewa, od tej pory obiekt nie miał formalnie gospodarza. 
Po 1918, kiedy większość prawosławnych opuściła Grajewo, świątynia została zaadaptowana na katolicką kapliczkę Serca Pana Jezusa należącą do grajewskiego gimnazjum im. Mikołaja Kopernika, co jednak nie zapobiegło jej stopniowemu niszczeniu. W 1933, w ramach akcji rewindykacji cerkwi prawosławnych, została ostatecznie rozebrana. W Grajewie od 1892 znajdował się również niewielki cmentarz prawosławny, zaniedbany i niemal nieużytkowany po 1918. 
W 2006 parafia prawosławna w Ełku zażądała zwrotu gruntów w Grajewie związanych w przeszłości z prawosławnymi, w tym obszaru cmentarza i miejsca po cerkwi.
Architektura.
Autorem projektu murowanej cerkwi był architekt Trusow; analogiczny projekt został wykorzystany przy budowie świątyni w Aleksandrowie Kujawskim, Mławie, Słupcy i Granicy. Obiekt posiadał jedną kopułę wspartą na ośmiobocznym bębnie oraz dzwonnicę położoną nad wejściem do cerkwi. Świątynia była malowniczo położona nad stawem, w miejscu zwanym „ogrodem Kościuszki”.

</doc>
<doc id="1605796" url="https://pl.wikipedia.org/wiki?curid=1605796" title="Rezerwat przyrody Jezioro Prosino">
Rezerwat przyrody Jezioro Prosino

Rezerwat przyrody „Jezioro Prosino” – faunistyczny rezerwat przyrody w województwie zachodniopomorskim, w powiecie drawskim, w gminie Czaplinek, 0,2 km na wschód od drogi wojewódzkiej nr 163 Czaplinek-Połczyn Zdrój, 0,7 km na południowy wschód od Kluczewa, 3,0 km na północny zachód od Spyczynej Góry (202 m n.p.m.), 4,2 km na północ od Starego Drawska. Obejmuje obszar jeziora Prosino z pasem roślinności nadbrzeżnej.
Znajduje się w granicach Drawskiego Parku Krajobrazowego oraz dwóch obszarów sieci Natura 2000: siedliskowego „Jeziora Czaplineckie” PLH320039 i ptasiego „Ostoja Drawska” PLB320019.
Rezerwat został utworzony zarządzeniem Ministra Ochrony Środowiska i Zasobów Naturalnych z dnia 17 listopada 1988 na powierzchni 81,00 ha. Rozporządzeniem Wojewody Zachodniopomorskiego z dnia 31 grudnia 2007 powiększono go do 86,00 ha.
Celem ochrony w rezerwacie (według obowiązujących aktów prawnych) są gatunki ptaków wodno-błotnych oraz zajmowane przez nie siedliska. Rezerwat chroni populacje chronionych i zagrożonych gatunków roślin nasiennych, w szczególności: narecznicy grzebieniastej ("Dryopteris cristata"), turzycy łuszczkowatej ("Carex lepidocarpa"), bobrka trójlistkowego ("Menyanthes trifoliata"), oraz zwierząt: żurawia ("Grus grus"), bąka ("Botaurus stellaris"), kani rudej ("Milvus milvus"), rybitwy rzecznej ("Sterna hirundo"), błotniaka stawowego ("Circus aeruginosus"), zimorodka ("Alcedo atthis"), gąsiorka ("Lanius callurio").
Rezerwat jest położony w zasięgu terytorialnym Nadleśnictwa Połczyn, ale poza zarządzanymi przez nie gruntami. Nadzór nad rezerwatem sprawuje Regionalny Konserwator Przyrody w Szczecinie. Na mocy obowiązującego planu ochrony ustanowionego w 2008 roku, obszar rezerwatu objęty jest ochroną czynną.
Od południa i zachodu rezerwat obchodzi znakowany czerwony turystyczny Szlak Solny z Czaplinka do Połczyna-Zdroju.

</doc>
<doc id="1605800" url="https://pl.wikipedia.org/wiki?curid=1605800" title="Jagdstaffel 44">
Jagdstaffel 44

Jagdstaffel 44 (Königlich Sächsische Jagdstaffel Nr. 44, Jasta 44s) – jednostka lotnictwa niemieckiego Luftstreitkräfte z okresu I wojny światowej.
Informacje ogólne.
Jednostka została utworzona 11 grudnia 1917 roku we Fliegerersatz Abteilung Nr. 6 w Grossenhain.
Pierwszym dowódcą eskadry został ppor. Max Raste z Jasta 21. Zdolność operacyjną osiągnęła 23 grudnia 1917 roku, a następnie została skierowana pod dowództwo 3 Armii i ulokowana na lotnisku polowym w Leiffincourt. Od kwietnia 1918 roku została włączona w skład dowodzonej przez Heinricha Krolla Jagdgruppe 12, która operowała na terytorium dowodzonym przez 18 Armię. 19 października została skierowana na lotnisko polowe w Donstiennes, gdzie stacjonowała do końca wojny.
Eskadra walczyła między innymi na samolotach Albatros D.V, Fokker Dr.I i Fokker D.VII.
"Jasta 44" w całym okresie wojny odniosła ponad 19 zwycięstw nad samolotami nieprzyjaciela. W okresie od grudnia 1917 do listopada 1918 roku jej straty wynosiły 2 zabitych w walce, 2 rannych, 2 w niewoli, jeden ranny w wypadku lotniczym..
Łącznie przez jej personel przeszło 2 asów myśliwskich:

</doc>
<doc id="1605803" url="https://pl.wikipedia.org/wiki?curid=1605803" title="Milan Sidor">
Milan Sidor

Milan Sidor (ur. 22 lutego 1951 w Krušincu, zm. 31 maja 2014 w Preszowie) – słowacki polityk, nauczyciel akademicki i przedsiębiorca, kandydat w wyborach prezydenckich.
Posiadał stopień kandydata nauk. Do 1990 pracował jako nauczyciel akademicki na Uniwersytecie Pavla Jozefa Šafárika w Koszycach, później prowadził własną działalność gospodarczą w ramach ITAS Prešov, instytutu zajmującego się edukacją, sztuką i sportem. Był kandydatem Komunistycznej Partii Słowacji w wyborach prezydenckich w 2009, w pierwszej turze głosowania otrzymał około 1,1% głosów, zajmując ostatnie miejsce wśród 7 kandydatów.

</doc>
<doc id="1605804" url="https://pl.wikipedia.org/wiki?curid=1605804" title="Julie Bonnevie-Svendsen">
Julie Bonnevie-Svendsen

Julie Bonnevie-Svendsen (ur. 16 kwietnia 1987 w Nittedal) – norweska biathlonistka, brązowa medalistka mistrzostw świata juniorów. Zadebiutowała w biathlonie w rozgrywkach juniorskich w roku 2005.
Starty w Pucharze Świata rozpoczęła zawodami w Hochfilzen w roku 2007 zajmując 37. miejsce w biegu indywidualnym. Jej najlepszy dotychczasowy wynik w Pucharze świata to 8. miejsce w sprincie w Östersund w sezonie 2007/08.
Podczas Mistrzostw świata juniorów w roku 2005 w Lahti zajęła 37. miejsce w biegu indywidualnym, 10 w sprincie, 7 w biegu pościgowym oraz 6 w sztafecie. Na Mistrzostwach świata w roku 2006 w Presque Isle zajęła 4. miejsce w sprincie, 12 w biegu pościgowym i 4 w sztafecie. Na Mistrzostwach świata w roku 2007 w Martell-Val Martello zajęła 9. miejsce w biegu indywidualnym, 8 w sprincie, 6 w biegu pościgowym i zdobyła brązowy medal w sztafecie.
Na Mistrzostwach świata w roku 2008 w Östersund zajęła 8. miejsce w sprincie, 16 w biegu pościgowym, 24 w biegu masowym oraz 8 w sztafecie.
10 maja 2011 roku postanowiła zakończyć sportową karierę.
Osiągnięcia.
Mistrzostwa Świata Juniorów.
IN – bieg indywidualny, SP – sprint, PU – bieg pościgowy, MS – bieg ze startu wspólnego, RL – sztafeta

</doc>
<doc id="1605805" url="https://pl.wikipedia.org/wiki?curid=1605805" title="Reprezentacja Urugwaju w piłce siatkowej mężczyzn">
Reprezentacja Urugwaju w piłce siatkowej mężczyzn

Reprezentacja Urugwaju w piłce siatkowej mężczyzn – narodowa drużyna reprezentująca Urugwaj w rozgrywkach międzynarodowych. W latach 50 oraz 60 XX wieku drużyna Urugwaju była jedną z najlepszych drużyn Ameryki Południowej, jednakże w ciągu następnych lat, dominującą pozycje na kontynencie zyskały drużyny Brazylii oraz Argentyny.
Do największych sukcesów zespołu urugwajskiego zalicza się sześć medali Mistrzostw Ameryki Południowej oraz 13 miejsce na olimpiadzie w 1960 roku.
Obecnie drużyna zajmuje 51. miejsce w rankingu FIVB.
Osiągnięcia.
Mistrzostwa Ameryki Południowej.
 2. miejsce - 1951, 1956, 1971
 3. miejsce - 1958, 1964, 1969

</doc>
<doc id="1605807" url="https://pl.wikipedia.org/wiki?curid=1605807" title="Zabójcy">
Zabójcy



</doc>
<doc id="1605810" url="https://pl.wikipedia.org/wiki?curid=1605810" title="Kanae Meguro">
Kanae Meguro

 – japońska biathlonistka.
Jej największym sukcesem jest 16. miejsce w sztafecie w czasie Zimowych Igrzysk Olimpijskich w 2006 roku.
Osiągnięcia.
Mistrzostwa Świata.
IN – bieg indywidualny, SP – sprint, PU – bieg pościgowy, MS – bieg ze startu wspólnego, RL – sztafeta

</doc>
<doc id="1605811" url="https://pl.wikipedia.org/wiki?curid=1605811" title="Wybory parlamentarne w Islandii w 1971 roku">
Wybory parlamentarne w Islandii w 1971 roku

Wybory parlamentarne w Islandii odbyły się 13 czerwca 1971.
Do Alþingi dostało się pięć partii, w tym nowo utworzona Unia Lewicowo-Liberalna. Rządząca Islandią przez 12 lat koalicja Partii Niepodległości i Partii Socjaldemokratycznej utraciła większość parlamentarną. Premierem nowego rządu został Ólafur Jóhannesson z Partii Postępu, który utworzył centrolewicową koalicję ze Związkiem Ludowym oraz Unią Lewicowo-Liberalną.

</doc>
<doc id="1605812" url="https://pl.wikipedia.org/wiki?curid=1605812" title="Mistrz (film)">
Mistrz (film)



</doc>
<doc id="1605815" url="https://pl.wikipedia.org/wiki?curid=1605815" title="János Flesch">
János Flesch

János László Flesch (ur. 30 września 1933 w Budapeszcie, zm. 9 grudnia 1983 w Whitstable) – węgierski szachista i autor książek szachowych, arcymistrz od 1980 roku.
Kariera szachowa.
W połowie lat. 60. XX wieku należał do ścisłej czołówki węgierskich szachistów. W 1964 r. wystąpił w narodowej drużynie na szachowej olimpiadzie w Tel Awiwie, natomiast w następnym roku – na drużynowych mistrzostwach Europy w Hamburgu, na których zdobył dwa brązowe medale (wraz z drużyną oraz za indywidualny wynik na IX szachownicy). Pomiędzy 1958 a 1975 r. wielokrotnie startował w indywidualnych mistrzostwach Węgier, najlepsze wyniki osiągając w latach 1963 (V m.), 1964 (IV m.), 1965 (V m.) oraz 1966 (V m.).
Wielokrotnie uczestniczył w turniejach międzynarodowych, sukcesy odnosząc m.in. w:
Był jednym ze specjalistów w grze "na ślepo" (bez patrzenia na szachownicę), w 1960 r. ustanowił w Budapeszcie rekord świata, jednocześnie rozgrywając symultanę z 52 przeciwnikami, wszystkie partie rozgrywając w pamięci. Był również autorem kilkunastu książek, z których wysoko ceniona była księga turniejów międzystrefowych rozegranych w roku 1976.
Ostatni turniej w karierze rozegrał pod koniec 1983 r. w Ramsgate. Zginął w wypadku samochodowym 9 grudnia tego roku, w miejscowości Whitstable (na drodze z Ramsgate do Londynu). W wypadku ciężkich obrażeń doznała również jego żona, która zmarła kilka godzin później w szpitalu w Canterbury.
W 1963 r. Międzynarodowa Federacja Szachowa przyznała mu tytuł mistrza międzynarodowego, natomiast w 1980 r. – honorowy tytuł arcymistrza, za wyniki osiągnięte w przeszłości.
Najwyższy ranking w karierze osiągnął 1 lipca 1981 r., z wynikiem 2460 punktów dzielił wówczas 11-12. miejsce wśród węgierskich szachistów. Według retrospektywnego systemu rankingowego Chessmetrics, najwyższą punktację osiągnął w kwietniu 1967 roku (2566 punktów, 95. miejsce na świecie).

</doc>
<doc id="1605816" url="https://pl.wikipedia.org/wiki?curid=1605816" title="Janos Flesch">
Janos Flesch



</doc>
<doc id="1605817" url="https://pl.wikipedia.org/wiki?curid=1605817" title="Škoda Octavia (1959)">
Škoda Octavia (1959)

Škoda Octavia − samochód osobowy produkowany w latach 1959−1971 w Mladej Boleslavi, następca modelu 440.
Na bazie Octavii wytwarzano także modele: Octavia Super (następca Škody 445), Octavia Touring Sport (TS), Octavia 1200 TS oraz Octavia Combi.
Po zakończeniu produkcji modelu podstawowego i wprowadzeniu na rynek Škody 1000 MB nadal trwała produkcja wersji kombi, którą zakończono w 1971 roku.
Dane techniczne:
Škoda Octavia "typ 985" - lata produkcji: 1959 - 1961
Škoda Octavia Super "typ 993" - lata produkcji: 1959 - 1961
Škoda Octavia TS (Touring Sport) "typ 995" - lata produkcji: 1960 - 1964
Škoda Octavia 1200 TS (Touring Sport) "typ 999" - lata produkcji: 1960 - 1964
Škoda Octavia "typ 702" - lata produkcji: 1961 - 1964
Škoda Octavia Super "typ 703" - lata produkcji: 1961 - 1964
Škoda Octavia Combi "typ 993 C" - lata produkcji: 1961
Škoda Octavia Combi "typ 703 C" - lata produkcji 1961 - 1969
Škoda Octavia Combi "typ 704" - lata produkcji 1969 - 1971

</doc>
<doc id="1605821" url="https://pl.wikipedia.org/wiki?curid=1605821" title="Milan Melník">
Milan Melník

Milan Melník (ur. 9 maja 1938 w miejscowości Košická Nová Ves) – słowacki chemik, nauczyciel akademicki i polityk, profesor, kandydat w wyborach prezydenckich w 2009 i 2014.
Życiorys.
W 1962 został absolwentem wydziału farmaceutycznego Uniwersytetu Komeńskiego w Bratysławie. Początkowo pracował na macierzystej uczelni, następnie przeszedł do katedry chemii nieorganicznej na Słowackiego Uniwersytetu Technicznego w Bratysławie. Uzyskiwał na niej kolejne stopnie doktorskie (1973, 1990), a w 1993 został profesorem. Odbywał staże naukowe m.in. w Finlandii, Polsce, Włoszech, Kanadzie, Stanach Zjednoczonych i Japonii. Uzyskał członkostwo m.in. w American Chemical Society.
W 2009 jako kandydat bezpartyjny z poparciem Partii Ludowej – Ruchu na rzecz Demokratycznej Słowacji wystartował w wyborach prezydenckich. W pierwszej turze głosowania otrzymał około 1% głosów, zajmując 5. miejsce wśród 7 kandydatów. Ponownie jako niezależny kandydował w wyborach w 2014. Dostał wówczas poniżej 0,5% głosów, zajmując 12. miejsce wśród 14 pretendentów.
W 2008 został odznaczony Orderem Ľudovíta Štúra II klasy.

</doc>
<doc id="1605822" url="https://pl.wikipedia.org/wiki?curid=1605822" title="Jean Lefebvre">
Jean Lefebvre

Jean Lefebvre (ur. 3 października 1919 w Valenciennes, zm. 9 lipca 2004 w Marakeszu) – francuski aktor filmowy, komik, który w ciągu trwającej blisko pół wieku kariery wystąpił w około 100 filmach.
Polskim widzom najbardziej znany jest z roli żandarma Fougasse’a z serii popularnych komedii z Louisem de Funesem w roli głównej. Lefebvre wystąpił w 4 pierwszych częściach tego cyklu: "Żandarm z Saint-Tropez" (1964), "Żandarm w Nowym Jorku" (1965), "Żandarm się żeni" (1968) i "Żandarm na emeryturze" (1970). U boku de Funesa pojawił się także w komediach: "Piękna Amerykanka" (1961), "Pozwolenie na zemstę" (1962), "Światło księżyca w Maubeuge" (1962), "Dżentelmen z Epson" (1962), "Szczęściarze" (1962), "Napad na bank" (1963), "Mysz domowa" (1964), "Wielki pan" (1965).
Sporą popularność zyskał także występem w innym filmowym cyklu, były to komedie: "Gdzie się podziała siódma kompania?" (1973), "Odnaleźliśmy siódmą kompanię" (1975) i "Siódma kompania w świetle księżyca" (1977)
Pojawił się również w tak wybitnych filmach jak: "I Bóg stworzył kobietę" (1956; reż. Roger Vadim) czy "Przedział morderców" (1965; reż. Costa-Gavras).
Lefebvre był pięciokrotnie żonaty. Z tych związków miał 5 dzieci.
Zmarł na zawał serca podczas wakacji w Maroku. Miał 84 lata.

</doc>
<doc id="1605823" url="https://pl.wikipedia.org/wiki?curid=1605823" title="Colostethus alessandroi">
Colostethus alessandroi



</doc>
<doc id="1605824" url="https://pl.wikipedia.org/wiki?curid=1605824" title="Reprezentacja Peru w piłce siatkowej mężczyzn">
Reprezentacja Peru w piłce siatkowej mężczyzn

Reprezentacja Peru w piłce siatkowej mężczyzn - narodowa drużyna reprezentująca Peru w rozgrywkach międzynarodowych. W latach 50, 70 oraz 90 XX wieku, drużyna Peru była jedną z najlepszych drużyn w Ameryce Południowej, jednakże w ciągu następnych lat dominacje na kontynencie zdobyły drużyny Brazylia oraz Argentyny. Obecnie drużyna przechodzi znaczący kryzys przez utraciła kontakt z innymi drużynami w regionie takimi jak Wenezuela czy Chile. Drużyna zajmuje 127. miejsce w rankingu FIVB.
Do największych sukcesów zespołu peruwiańskiego zalicza się dwa medale Mistrzostw Ameryki Południowej oraz 14 miejsce na olimpiadzie w 1960 roku. 
Osiągnięcia.
Mistrzostwa Ameryki Południowej.
 3. miejsce - 1951, 1961

</doc>
<doc id="1605825" url="https://pl.wikipedia.org/wiki?curid=1605825" title="Tomomi Otaka">
Tomomi Otaka

Tomomi Otaka (ur. 21 listopada 1976 w Hokkaido) – japońska biathlonistka, jej największym sukcesem jest 16. miejsce w sztafecie w czasie Zimowych Igrzysk Olimpijskich w 2006 roku.
Osiągnięcia.
Mistrzostwa Świata.
IN – bieg indywidualny, SP – sprint, PU – bieg pościgowy, MS – bieg ze startu wspólnego, RL – sztafeta

</doc>
<doc id="1605827" url="https://pl.wikipedia.org/wiki?curid=1605827" title="Twerecz (gmina)">
Twerecz (gmina)

Twerecz – dawna gmina wiejska istniejąca do 1939 roku na obszarze Ziemi Wileńskiej/woj. wileńskiego (obecnie na Litwie). Siedzibą gminy był Twerecz ("Tverečius").
Początkowo gmina należała do powiatu święciańskiego w guberni wileńskiej. 7 czerwca 1919 weszła w skład utworzonego pod Zarządem Cywilnym Ziem Wschodnich okręgu wileńskiego, przejętego 9 września 1920 przez Tymczasowy Zarząd Terenów Przyfrontowych i Etapowych. W związku z powstaniem Litwy Środkowej 9 października 1920 gmina wraz z główną częścią powiatu święciańskiego znalazła się w jej strukturach. 13 kwietnia 1922 roku gmina weszła w skład objętej władzą polską Ziemi Wileńskiej, przekształconej 20 stycznia 1926 roku w województwo wileńskie.
11 kwietnia 1929 roku do gminy Twerecz przyłączono części obszaru gmin Mielegjany i Hoduciszki. Po wojnie obszar gminy Twerecz wszedł w struktury administracyjne Związku Radzieckiego.

</doc>
<doc id="1605829" url="https://pl.wikipedia.org/wiki?curid=1605829" title="Szemetowszczyzna (gmina)">
Szemetowszczyzna (gmina)

Szemetowszczyzna (do 1926 "Szemietowo") – dawna gmina wiejska istniejąca do 1939 roku na obszarze Ziemi Wileńskiej/woj. wileńskiego (obecnie na Białorusi). Siedzibą gminy była Szemetowszczyzna.
Początkowo gmina należała do powiatu święciańskiego w guberni wileńskiej. 7 czerwca 1919 roku weszła w skład utworzonego pod Zarządem Cywilnym Ziem Wschodnich okręgu wileńskiego, przejętego 9 września 1920 roku przez Tymczasowy Zarząd Terenów Przyfrontowych i Etapowych. W związku z powstaniem Litwy Środkowej 9 października 1920 roku gmina wraz z główną częścią powiatu święciańskiego znalazła się w jej strukturach. 13 kwietnia 1922 roku gmina weszła w skład objętej władzą polską Ziemi Wileńskiej, przekształconej 20 stycznia 1926 roku w województwo wileńskie.
27 września 1926 roku nazwę gminy i jej siedziby zmieniono na "Szemetowszczyzna". 11 kwietnia 1929 roku do gminy Szemetowszczyzna przyłączono część obszaru gminy Swir. Po wojnie obszar gminy Szemetowszczyzna wszedł w struktury administracyjne Związku Radzieckiego.

</doc>
<doc id="1605831" url="https://pl.wikipedia.org/wiki?curid=1605831" title="Zygmunt Wielogórski">
Zygmunt Wielogórski

Zygmunt Jakub Wielogórski (ur. 29 lipca 1949 w miejscowości Pruszyn-Pieńki, zm. 25 czerwca 2022) – polski polityk i samorządowiec, były wojewoda siedlecki.
Życiorys.
W 1991 został absolwentem prawa na Uniwersytecie Marii Curie-Skłodowskiej w Lublinie.
W latach 1967–1971 pracował w gminnej spółdzielni w Czuryłach. Następnie do 1981 pozostawał pracownikiem zatrudniony w organach powiatowych i wojewódzkich Ludowych Zespołów Sportowych. W latach 80. był rewidentem w urzędzie wojewódzkim, a od 1984 do 1989 instruktorem w wojewódzkim komitecie Zjednoczonego Stronnictwa Ludowego i naczelnikiem gminy Siedlce. Na początku lat 90. został działaczem Polskiego Stronnictwa Ludowego.
Od 1994 do 1997 pełnił funkcję wojewody siedleckiego. Później pracował m.in. jako dyrektor wydziału w urzędzie marszałkowskim. W 2002 został wicestarostą powiatu siedleckiego, a po wyborach samorządowych w 2006 objął stanowisko starosty tego powiatu. Utrzymał je również w 2010 po kolejnych wyborach samorządowych. W 2014 ponownie wybrany do rady powiatu, kończąc w 2015 urzędowanie na stanowisku starosty.
Odznaczenia.
Odznaczony m.in. Krzyżem Kawalerskim Orderu Odrodzenia Polski (1998).

</doc>
<doc id="1605832" url="https://pl.wikipedia.org/wiki?curid=1605832" title="Dorfgastein">
Dorfgastein

Dorfgastein – gmina w Austrii, w kraju związkowym Salzburg, w powiecie St. Johann im Pongau. Według Austriackiego Urzędu Statystycznego liczyła 1651 mieszkańców (1 stycznia 2015).

</doc>
<doc id="1605833" url="https://pl.wikipedia.org/wiki?curid=1605833" title="Neofilologia">
Neofilologia

Neofilologia – nauka badająca język i piśmiennictwo jednego z nowożytnych narodów. Wśród działów neofilologii wyróżnia się anglistykę, germanistykę, romanistykę i slawistykę.
Przedrostek „neo-” wskazuje na odrębność neofilologii od filologii klasycznej, która z kolei zajmuje się dorobkiem literackim i językami starożytnych Greków i Rzymian.

</doc>
<doc id="1605836" url="https://pl.wikipedia.org/wiki?curid=1605836" title="Black Friday">
Black Friday



</doc>
<doc id="1605837" url="https://pl.wikipedia.org/wiki?curid=1605837" title="Tamami Tanaka">
Tamami Tanaka

Tamami Tanaka (ur. 26 maja 1975 w Toyama) – japońska biathlonistka, jej największym sukcesem jest 4. miejsce w biegu indywidualnym w czasie Mistrzostw Świata w 2000 roku.
Osiągnięcia.
Mistrzostwa Świata.
IN – bieg indywidualny, SP – sprint, PU – bieg pościgowy, MS – bieg ze startu wspólnego, RL – sztafeta

</doc>
<doc id="1605840" url="https://pl.wikipedia.org/wiki?curid=1605840" title="Zagłębie Steelers">
Zagłębie Steelers

Zagłębie Steelers – polski zespół futbolu amerykańskiego z siedzibą w Będzinie, członek PZFA, występujący obecnie w Topliga.
Klub założony został 9 września 2007 przez Marcina Walaszczyka, Szymona Widerę, Mateusza Labochę i Michała Krzelowskiego. Członkiem Polskiego Związku Futbolu Amerykańskiego został 1 października 2007 roku. Występuje obecnie pod nazwą sponsora Zagłębie Steelers Interpromex.
Mecze drużyny odbywają się w Ośrodku Sportu i Rekreacji „Sarmacja” ul.Sportowa 4, Będzin.
Podstawowe informacje.
Liczba zawodników: 50
Liczba juniorów: 0
Barwy klubowe: Srebrno-Czarne, Srebrno-Czerwone
Stadion domowy: Ośrodek Sportu i Rekreacji „Sarmacja” Będzin, pojemność 10.000 miejsc (1.000 siedzących) / oświetlenie - brak / boisko - 104 m x 67 m
Zarząd:
Dotychczasowe osiągnięcia.
PLFA II 2008 – 3 miejsce w dywizji południowej (5 w bilansie końcowym)
PLFA II 2009 - 2 miejsce w dywizji południowej (2 w bilansie końcowym),awans do fazy Play-off, mistrzostwo PLFA II, awans od PLFA I
PLFA I - 2 Sezon w najwyższej klasie rozgrywkowej
Sezon po sezonie.
Sezon 2012.
Drużyna nie została zaproszona do nowo powstałej Topligi, która to od sezonu 2012 będzie najwyższą klasą rozgrywkową w Polsce. Zespół występował w PLFA I Grupa Południowa
Powołania do Reprezentacji.
2008 U19 - Marcin Walaszczyk, Adam Mrozik, Konrad Starczewski, Bartosz Bednarczyk, Artur Neska
2009 U19 - Mariusz Ozimek, Konrad Starczewski, Radosław Rintz, Artur Neska, Mariusz Krawczyk
2013 - Marcel Kramarczyk, Jacek Sikora, Bartosz Bednarczyk

</doc>
<doc id="1605841" url="https://pl.wikipedia.org/wiki?curid=1605841" title="Josias Erbprinz zu Waldeck und Pyrmont">
Josias Erbprinz zu Waldeck und Pyrmont



</doc>
<doc id="1605844" url="https://pl.wikipedia.org/wiki?curid=1605844" title="Czerwony wtorek">
Czerwony wtorek



</doc>
<doc id="1605845" url="https://pl.wikipedia.org/wiki?curid=1605845" title="Filzmoos (kraj związkowy Salzburg)">
Filzmoos (kraj związkowy Salzburg)

Filzmoos – gmina w Austrii, w kraju związkowym Salzburgu, w powiecie St. Johann im Pongau. Gmina znana jest ze swoich walorów turystycznych.

</doc>
<doc id="1605849" url="https://pl.wikipedia.org/wiki?curid=1605849" title="Energia powierzchniowa">
Energia powierzchniowa



</doc>
<doc id="1605850" url="https://pl.wikipedia.org/wiki?curid=1605850" title="Żukojnie (gmina)">
Żukojnie (gmina)

Żukojnie (do 1926 "Aleksandrowo") – dawna gmina wiejska istniejąca w latach 1926-1939 na obszarze woj. wileńskiego (obecnie na Białorusi). Siedzibą gminy były Żukojnie Strackie.
Gmina Żukojnie powstała 9 lutego 1926 roku w powiecie święciańskim w woj. wileńskim, w związku z przemianowaniem gminy Aleksandrowo na "Żukojnie". 11 kwietnia 1929 roku do gminy Żukojnie przyłączono części obszaru gmin Łyntupy i (zniesionej) Michałowo, natomiast części obszaru gminy Żukojnie włączono do gmin Kiemieliszki i Janiszki.
Po wojnie obszar gminy Żukojnie wszedł w struktury administracyjne Związku Radzieckiego.

</doc>
<doc id="1605851" url="https://pl.wikipedia.org/wiki?curid=1605851" title="Ikuyo Tsukidate">
Ikuyo Tsukidate

Ikuyo Tsukidate (ur. 15 stycznia 1977 r. w Aomori) – japońska biathlonistka, jej największym sukcesem jest 13. miejsce w sztafecie w czasie Mistrzostw Świata w 2003 roku.
Osiągnięcia.
Mistrzostwa Świata.
IN – bieg indywidualny, SP – sprint, PU – bieg pościgowy, MS – bieg ze startu wspólnego, RL – sztafeta

</doc>
<doc id="1605853" url="https://pl.wikipedia.org/wiki?curid=1605853" title="Baszta Więzienna w Kołobrzegu">
Baszta Więzienna w Kołobrzegu

Baszta Więzienna w Kołobrzegu – jedna z dwóch zachowanych baszt średniowiecznych w Kołobrzegu.
Historia.
Baszta została wzniesiona w XIV wieku. Wchodziła w skład północnego odcinka gotyckich murów miejskich. W średniowieczu pełniła funkcję więzienia. Przetrzymywano w niej ludzi oczekujących na proces lub wykonanie wyroku.
Opis.
Baszta znajduje się na podwórzu przed blokiem mieszkalnym przy ul. Wąskiej (dojazd od strony ul. Łopuskiego) w sąsiedztwie osiedlowego parkingu i placu zabaw dla dzieci. Z budynku wieży zachowały się w całości tylko przyziemia i jedna ściana pierwszej kondygnacji zabezpieczona w formie trwałej ruiny.

</doc>
<doc id="1605854" url="https://pl.wikipedia.org/wiki?curid=1605854" title="Świr (gmina)">
Świr (gmina)

Świr (rzadziej "Swir") – dawna gmina wiejska istniejąca do 1939 roku na obszarze Ziemi Wileńskiej/woj. wileńskiego (obecnie na Białorusi). Siedzibą gminy było miasteczko Świr.
Początkowo gmina należała do powiatu święciańskiego w guberni wileńskiej. 7 czerwca 1919 weszła w skład utworzonego pod Zarządem Cywilnym Ziem Wschodnich okręgu wileńskiego, przejętego 9 września 1920 przez Tymczasowy Zarząd Terenów Przyfrontowych i Etapowych. W związku z powstaniem Litwy Środkowej 9 października 1920 gmina wraz z główną częścią powiatu święciańskiego znalazła się w jej strukturach. 13 kwietnia 1922 roku gmina weszła w skład objętej władzą polską Ziemi Wileńskiej, przekształconej 20 stycznia 1926 roku w województwo wileńskie.
11 kwietnia 1929 roku części obszaru gminy Świr włączono do gmin Łyntupy i Szemetowszczyzna. Po wojnie obszar gminy Świr wszedł w struktury administracyjne Związku Radzieckiego.

</doc>
<doc id="1605855" url="https://pl.wikipedia.org/wiki?curid=1605855" title="Jagdstaffel 55">
Jagdstaffel 55

Jagdstaffel 55 – Königlich Preußische Jagdstaffel Nr. 55 – Jasta 55 jednostka lotnictwa niemieckiego Luftstreitkräfte z okresu I wojny światowej.
Informacje ogólne.
Jednostka została utworzona 1 stycznia 1918 roku we Fliegerersatz Abteilung Nr. 2 w Schneidemuhl (obecnie Piła).
Pierwszym dowódcą eskadry został ppor. Karl Meierdirks z Jagdstaffel 40. Zdolność operacyjną osiągnęła w marcu 1918 roku, a następnie została skierowana do Palestyny, gdzie przybyła 31 marca. Została umieszczona w bazie Dżanin wówczas w Turcji, gdzie przebywała do 20 września. Następnie została przeniesiona do miejscowości Derra, stacjonowała tam do końca wojny. Znana też była jako Jagdstaffel 1F. Jednostka operowała wspólnie z Siłami Powietrznymi Imperium Osmańskiego ("Osmanlı Hava Kuvvetleri").
Eskadra walczyła między innymi na samolotach Albatros D.III, Albatros D.V, Pfalz D.III.
"Jasta 55" w całym okresie wojny odniosła ponad 8 zwycięstw nad samolotami nieprzyjaciela. W okresie od marca 1918 do listopada 1918 roku jej straty wynosiły 8 zabitych w walce, 1 w niewoli, jeden zabity w wypadku lotniczym..
Łącznie przez jej personel przeszło 2 asów myśliwskich:

</doc>
<doc id="1605856" url="https://pl.wikipedia.org/wiki?curid=1605856" title="Gmina Swir">
Gmina Swir



</doc>
<doc id="1605857" url="https://pl.wikipedia.org/wiki?curid=1605857" title="Władimir Zarubin">
Władimir Zarubin

Władimir Iwanowicz Zarubin, ros. "Влади́мир Ива́нович Зару́бин" (ur. 7 sierpnia 1925 roku w Adnrijadobkwie w Obwodzie orłowskim, zm. 21 czerwca 1996 roku w Moskwie) – radziecki animator współpracujący ze studiem filmów animowanych Sojuzmultfilm.
W latach 1970-1976 był animatorem do filmu animowanego Wilk i Zając.

</doc>
<doc id="1605862" url="https://pl.wikipedia.org/wiki?curid=1605862" title="Neslia paniculata">
Neslia paniculata



</doc>
<doc id="1605865" url="https://pl.wikipedia.org/wiki?curid=1605865" title="ALC">
ALC



</doc>
<doc id="1605866" url="https://pl.wikipedia.org/wiki?curid=1605866" title="Jezioro Kamińskie">
Jezioro Kamińskie

Jezioro Kamińskie – jezioro położone na terenie Parku Krajobrazowego Puszcza Zielonka, niedaleko wsi Kamińsko w województwie wielkopolskim.
Jest to jezioro rynnowe, usytuowane w rynnie subglacjalnej biegnącej od strony północno-zachodniej, w kierunku południowo-wschodnim. Linia brzegowa tylko częściowo dostępna, w niektórych miejscach zabagniona. Poziom lustra wody niestabilny (od lat 70. XX w. do 2000 r. obniżył się o 2,4 m). Połączone rowem z Jeziorem Czarnym i jeziorem Pławno, tworzy zlewnię bezodpływową.
Nad jeziorem znajdują się „"Mokradła nad jeziorem Kamińsko"” o powierzchni 5,57ha - jeden z użytków ekologicznych Parku Krajobrazowego Puszcza Zielonka.
Nad jeziorem Kamińskim znajdują się pole namiotowe i kąpielisko niestrzeżone, a w okolicy szlaki rowerowe i piesze.

</doc>
<doc id="1605867" url="https://pl.wikipedia.org/wiki?curid=1605867" title="Morgan Taylor">
Morgan Taylor

Frederick Morgan Taylor (ur. 17 kwietnia 1903 w Sioux City, zm. 16 lutego 1975 w Rochester) – amerykański lekkoatleta płotkarz, mistrz olimpijski. Jako pierwszy w historii zdobył 3 medale olimpijskie w biegu na 400 metrów przez płotki.
Podczas amerykańskich kwalifikacji przedolimpijskich dwukrotnie pobił rekord świata na 400 m przez płotki, choć wynik (53,6 s) nie został zatwierdzony przez IAAF. Ten sam wynik osiągnął w wygranym finale na tym dystansie podczas igrzysk olimpijskich w 1924 w Paryżu, jednak znowu nie stał się on rekordem świata, ponieważ Taylor przewrócił jeden płotek, co według ówczesnych przepisów wykluczało uznanie rezultatu za rekordowy. Ponieważ drugi na mecie Charles Brookins został zdyskwalifikowany za przekroczenie toru, trzeci na mecie srebrny medalista Erik Wilén został nowym rekordzistą olimpijskim.
Taylor został rekordzistą świata w 1928, gdy przebiegł dystans 400 metrów przez płotki w 52,0 s. Na igrzyskach olimpijskich w 1928 w Amsterdamie i w 1932 w Los Angeles zdobywał brązowe medale na tym dystansie. Na tych ostatnich Igrzyskach był chorążym reprezentacji USA.
Był mistrzem Stanów Zjednoczonych (AAU) w biegu na 440 jardów przez płotki w latach 1924–1926 i w biegu na 400 metrów przez płotki w 1928. Był także akademickim mistrzem USA (NCAA) w biegu na 220 jardów przez płotki w 1925

</doc>
<doc id="1605869" url="https://pl.wikipedia.org/wiki?curid=1605869" title="Łyntupy (gmina)">
Łyntupy (gmina)

Łyntupy (1919 alt. "Lyntupy") – dawna gmina wiejska istniejąca do 1939 roku na obszarze Ziemi Wileńskiej/woj. wileńskiego (obecnie na Białorusi). Siedzibą gminy były Łyntupy.
Początkowo gmina należała do powiatu święciańskiego w guberni wileńskiej. 7 czerwca 1919 weszła w skład utworzonego pod Zarządem Cywilnym Ziem Wschodnich okręgu wileńskiego, przejętego 9 września 1920 przez Tymczasowy Zarząd Terenów Przyfrontowych i Etapowych. W związku z powstaniem Litwy Środkowej 9 października 1920 gmina wraz z główną częścią powiatu święciańskiego znalazła się w jej strukturach. 13 kwietnia 1922 roku gmina weszła w skład objętej władzą polską Ziemi Wileńskiej, przekształconej 20 stycznia 1926 roku w województwo wileńskie.
11 kwietnia 1929 roku do gminy Łyntupy przyłączono części obszaru gmin Swir, Święciany, Komaje, Hoduciszki i (zniesionej) Michałowo, natomiast część obszaru gminy Łyntupy włączono do gminy Żukojnie. Po wojnie obszar gminy Łyntupy wszedł w struktury administracyjne Związku Radzieckiego.

</doc>
<doc id="1605871" url="https://pl.wikipedia.org/wiki?curid=1605871" title="Kazimierz Filipiak (wojewoda)">
Kazimierz Filipiak (wojewoda)

Kazimierz Bronisław Filipiak (ur. 3 września 1942 w Szczytach, zm. 1 grudnia 2018 w Zgierzu) – polski chemik, nauczyciel akademicki, ostatni wojewoda sieradzki.
Życiorys.
Syn Władysława i Zofii. W 1965 ukończył studia chemiczne na Wydziale Matematyczno-Fizyczno-Chemicznym Uniwersytetu Łódzkiego. W 1973 obronił doktorat na Politechnice Łódzkiej. Specjalizuje się w adsorpcji i katalizie oraz ochronie środowiska.
W latach 1965–1995 pozostawał pracownikiem naukowym Instytutu Chemii Ogólnej na PŁ, dochodząc do stanowiska starszego wykładowcy. W 1980 wstąpił do „Solidarności”, należał do założycieli związku na Politechnice Łódzkiej. Od 1992 wchodził w skład zarządu Regionu Łódzkiego, pełniąc w latach 1995–1998 funkcję wiceprzewodniczącego.
W 1998 był wojewodą sieradzkim, ostatnim w historii tego województwa. Z ramienia AWS sprawował mandat radnego sejmiku łódzkiego I kadencji.
Po odejściu z urzędu wojewódzkiego był prezesem Łódzkiego Rolno-Spożywczego Rynku Hurtowego w Łodzi, a także ponownie pracownikiem naukowym PŁ. Od 2002 zajmuje stanowisko dyrektora w łódzkim Zakładzie Wodociągów i Kanalizacji.
Należał do Ruchu Społecznego AWS, następnie wstąpił do Partii Centrum. Kilkakrotnie bez powodzenia kandydował w późniejszych wyborach parlamentarnych i samorządowych. Działał w Chrześcijańskim Ruchu Samorządowym.
Odznaczony m.in. Złotym Krzyżem Zasługi.

</doc>
<doc id="1605872" url="https://pl.wikipedia.org/wiki?curid=1605872" title="Kościół Wniebowzięcia Najświętszej Maryi Panny w Karczowie">
Kościół Wniebowzięcia Najświętszej Maryi Panny w Karczowie

Kościół Wniebowzięcia Najświętszej Maryi Panny – rzymskokatolicki kościół filialny w Karczowie. Kościół należy do parafii św. Wawrzyńca w Dąbrowie w dekanacie Niemodlin, diecezji opolskiej.
Historia kościoła.
Po raz pierwszy kościół w tej miejscowości był wzmiankowany w 1447 roku. Obecna świątynia w stylu neoromańskim została zbudowana 1906 roku, w miejsce poprzedniego drewnianego kościoła z 1594 roku, o czym informuje tablica pamiątkowa. Fundatorem nowego kościoła był Fridrich von Wichelhaus, właściciel sąsiedniego Naroku.
Wnętrze kościoła.
We wnętrzu kościoła znajduje się obraz św. Franciszka Ksawerego pochodzący z przełomu XVIII i XIX wieku oraz obraz Matki Boskiej Częstochowskiej z XIX wieku, a także barokowa – uszkodzona – rzeźba Chrystusa Zmartwychwstałego. Ponadto w świątyni znajduje się marmurowa płyta nagrobna z XVII wieku z kartuszami herbowymi Prószkowskich, z zatartą inskrypcją.

</doc>
<doc id="1605873" url="https://pl.wikipedia.org/wiki?curid=1605873" title="Hiromi Suga">
Hiromi Suga

 – japońska biathlonistka, jej największym sukcesem są 9. miejsca w sztafecie w czasie Mistrzostw Świata w Biathlonie w 1996, 2000 i 2001 roku.
Osiągnięcia.
Mistrzostwa Świata.
IN – bieg indywidualny, SP – sprint, PU – bieg pościgowy, MS – bieg ze startu wspólnego, RL – sztafeta

</doc>
<doc id="1605875" url="https://pl.wikipedia.org/wiki?curid=1605875" title="Jewgenija Estes">
Jewgenija Estes



</doc>
<doc id="1605877" url="https://pl.wikipedia.org/wiki?curid=1605877" title="Doogie Howser, lekarz medycyny">
Doogie Howser, lekarz medycyny

Doogie Howser, lekarz medycyny ("Doogie Howser, M.D.") – amerykański serial telewizyjny z Neilem Patrickiem Harrisem w roli tytułowej.
Opis fabuły.
Doogie Howser był genialnym sześciolatkiem, gdy gazety zaczęły o nim pisać. Później obserwowały dalszy jego rozwój. Szybko został studentem, aż w wieku czternastu lat lekarzem z prawem do wykonywania zawodu. Gazeta pisała o tym: "Nie wolno mu kupić piwa, ale może przepisywać morfinę". Serial emitowany po raz pierwszy na przełomie lat 80. i 90.

</doc>
<doc id="1605878" url="https://pl.wikipedia.org/wiki?curid=1605878" title="Gmina Hoduciszki">
Gmina Hoduciszki

Hoduciszki – dawna gmina wiejska istniejąca do 1939 roku na obszarze Ziemi Wileńskiej/woj. wileńskiego (obecnie na Litwie). Siedzibą gminy były Hoduciszki ("Adutiškis").
Początkowo gmina należała do powiatu święciańskiego w guberni wileńskiej. 7 czerwca 1919 weszła w skład utworzonego pod Zarządem Cywilnym Ziem Wschodnich okręgu wileńskiego, przejętego 9 września 1920 przez Tymczasowy Zarząd Terenów Przyfrontowych i Etapowych. W związku z powstaniem Litwy Środkowej 9 października 1920 gmina wraz z główną częścią powiatu święciańskiego znalazła się w jej strukturach. 13 kwietnia 1922 roku gmina weszła w skład objętej władzą polską Ziemi Wileńskiej, przekształconej 20 stycznia 1926 roku w województwo wileńskie.
11 kwietnia 1929 roku do gminy Hoduciszki przyłączono części obszaru gmin Komaje i Mielegjany, natomiast część obszaru gminy Hoduciszki włączono do gmin Komaje, Łyntupy, Mielegjany i Twerecz. Po wojnie obszar gminy Hoduciszki wszedł w struktury administracyjne Związku Radzieckiego.

</doc>
<doc id="1605880" url="https://pl.wikipedia.org/wiki?curid=1605880" title="Dyskografia Radiohead">
Dyskografia Radiohead

Dyskografia angielskiego zespołu Radiohead, grającego rock alternatywny, założonego w 1985.

</doc>
<doc id="1605881" url="https://pl.wikipedia.org/wiki?curid=1605881" title="Komaje (gmina)">
Komaje (gmina)

Komaje – dawna gmina wiejska istniejąca do 1939 roku na obszarze Ziemi Wileńskiej/woj. wileńskiego (obecnie na Białorusi). Siedzibą gminy były Komaje.
Początkowo gmina należała do powiatu święciańskiego w guberni wileńskiej. 7 czerwca 1919 weszła w skład utworzonego pod Zarządem Cywilnym Ziem Wschodnich okręgu wileńskiego, przejętego 9 września 1920 przez Tymczasowy Zarząd Terenów Przyfrontowych i Etapowych. W związku z powstaniem Litwy Środkowej 9 października 1920 gmina wraz z główną częścią powiatu święciańskiego znalazła się w jej strukturach. 13 kwietnia 1922 roku gmina weszła w skład objętej władzą polską Ziemi Wileńskiej, przekształconej 20 stycznia 1926 roku w województwo wileńskie.
11 kwietnia 1929 roku do gminy Komaje przyłączono część obszaru gminy Hoduciszki, natomiast części obszaru gminy Komaje włączono do gmin Hoduciszki i Łyntupy. Po wojnie obszar gminy Komaje wszedł w struktury administracyjne Związku Radzieckiego.

</doc>
<doc id="1605882" url="https://pl.wikipedia.org/wiki?curid=1605882" title="Hannah Montana 3">
Hannah Montana 3

Hannah Montana 3 – ścieżka dźwiękowa do trzeciego sezonu Hannah Montany. Walt Disney Records wydał płytę 7 lipca 2009 roku w Stanach. Album miał zostać wstępnie wydany 14 lipca tego samego roku, lecz premiera została przesunięta z nieznanych powodów. Soundtrack to czwarty album alter ego Miley Cyrus Hannah Montany. Album jest kontynuacją zdobywcy potrójnej platyny Hannah Montany 2/Meet Miley Cyrus.
Album zyskał głównie pozytywne recenzje od About.com i Entertainment Weekly za pełne zabawy piosenki i za umiejętność pójścia głębiej w „poszukiwaniu ballad”. Magazyny porównały wokal Cyrus do Shanii Twain, Kelly Clarkson, Gwen Stefani i innych. AllMusic nie chwalił tych porównań, ale chociaż Miley starała się „dać fanom tego czego chcą.”
"Hannah Montana 3" zadebiutowała na pozycji 2. Billboard 200, ze sprzedażą 137 tys. egzemplarzy. Piosenki takie jak: „He Could Be the One” i „Let’s Get Crazy” stały się utworami o najwyższej pozycji na listach w Stanach i Kanadzie. Przy czym pierwszy z nich osiągnął pozycje dziesiątą na Billboard Hot 100.
Tło.
W 2008 i 2009 roku Cyrus nagrywała piosenki na soundtrack do trzeciego sezonu Hannah Montany i na ścieżkę dźwiękową "". Piosenki takie jak „Let’s Get Crazy” i „Let’s Do This” znalazły się na obu soundtrackach. Wielu producentów i autorów pracowało nad albumem, w tym sędzia American Idol Kara DioGuardi, która jest współproducentem i współautorem „Mixed Up”, „He Could Be the One”, „Supergirl” i „Don’t Wanna Be Torn”. „The Best of Both Worlds” napisał Matthew Gerrard i Robbie Nevil, którzy przyczynili się także do pisania tekstu do „Ice Cream Freeze”. Colleen Fitzpatrick (z Vitamin C) jest autorką tekstu do „Let’s Get Crazy”, a Tim James do „Let’s Do This”, która pierwotnie została nagrana i napisana przez piosenkarza country Adama Teftellera, przed nagraniem przez Montanę. Tylko jedna piosenka na płycie nie jest wykonywana przez Hannah „Let’s Make This Last 4Ever”, którą zaśpiewał aktor Hannah Montany Mitchel Musso. Na albumie znalazły się dwa duety: pierwszy, który miał zostać pierwotnie nagrany przez samą Miley „I Wanna Know You” z Davidem Archuletą oraz nowa wersja piosenki z "Hannah Montany" „If We Were a Movie” z Corbinem Bleu, która została użyta we finale drugiego sezonu serialu.
Wydanie.
Album został wydany na formacie CD i digital download 7 lipca 2009 roku. Wersja deluxe dostępna na iTunes Store zawiera płytę CD oraz DVD z ośmioma klipami nakręconymi podczas koncertu w Kalifornii. W Wielkiej Brytanii 7 września 2009 roku wydano edycję specjalną z trochę zmienioną okładką zawierającą dysk CD oraz DVD, ponadto plakat oraz specjalny bonus. 30 października 2009 roku Walt Disney Records wydał wersję karaoke albumu pod tytułem: "Disney’s Karaoke Series: Hannah Montana 3". Pierwsze wydanie karaoke planowana na 13 października 2009 roku, jednak z nieznanych powodów przesunięto premierę. Płyta zawiera osiem piosenek ze ścieżki dźwiękowej oraz osiem w wersji wokalnej.
Krytyka.
Album otrzymał mieszane recenzje. Heather Phares z AllMusic pisała o albumie bardziej negatywnie niż o "Hannah Montanie 2" czy "". Phares skarżyła się, że album nie „urósł” do wieku Miley: „Miley Cyrus miała 13 lat gdy zaczęła karierę jako Hannah Montana, przed wydaniem "Hannah Montana 3" miała niecałe 17. Był to całkiem spory okres w życiu nastolatki, ale nigdy nie poznasz go ze słuchania tych piosenek. „Inną negatywną cechą albumu było zbyt nagłe przejście z szybkiego popu w spokojne ballady. Heather opisała „Ice Cream Freeze (Let’s Chill)” jako uderzające podobieństwo do „Hoedown Throwdown” Miley, które nie otrzymało pozytywnych komentarzy od krytyków. Dla "AllMusic" najgorsza piosenka z płyty to „Just a Girl”. magazyn wspomniał. że: „jedyną gorszą rzeczą od śpiewania wielkiej gwiazdy o zniszczeniu jej przez sławę jest wielka dziecięca gwiazda śpiewająca o tym.” W podsumowaniu stwierdzono, że „Hannah Montana 3 daje fanom to czego chcą, jednak muzyka trochę przytłacza. „Warren Truit z About.com spojrzał na piosenki z „młodzieżowego punktu widzenia” i wziął pod uwagę to, że utwory nie mogą reprezentować jej życia. „It’s All Right Here” i „He Could Be the One” przyrównał do Shanii Twain. Powiedział także, że piosenki są mieszanką Gwen Stefani, Joan Jett i Avril Lavigne z „Radio Disneyowskim pop rockiem.” Wspomniał także, że „Ice Cream Freeze” jest tak samo głupkowate jak „Hoedown Throwdown”. W podsumowaniu napisał: „Gdy przychodzi co do czego "Hannah Montana 3" jest niewinną, makową zabawą dla młodych fanów. Melodie na Hannah Montanie 3 może są trochę cukierkowe, ale autorzy przynajmniej zdają sobie sprawę z tego kim są ich odbiorcy w przeciwieństwie do „katastrofy bezładowego gatunku” Jonas Brothers z "Lines, Vines and Trying Times". Fanom Hannah bardzo podobają się utwory z płyty, a rodzice mogą tolerować większość utworów z płyty. Mikael Wood z Entertainment Weekly ocenił piosenki jako bardziej lżejsze i bardziej pozytywne niż na poprzednich albumach. Napisał:
Sukces komercyjny.
"Hannah Montana 3" zadebiutowało na drugiej pozycji Billboard 200, ze sprzedażą 137 000 kopii oraz na pozycji piątej Top Digital Albums i osiemnastej Top Internet Albums. Album także znalazł się w pierwszej dziesiątce amerykańskiej listy Top Kid Albums i Top Soundtrack. Na liście Top Kid Albums ścieżka dźwiękowa do filmu okupowała pozycję pierwszą, natomiast soundtrack do trzeciego sezonu Hannah Montany znalazł się o oczko niżej. W drugim tygodniu "Hannah Montana 3" awansowała na pozycję pierwszą notowania Top Kid Albums, a spadła na trzecią Billboard 200. W czwartym tygodniu album spadł na pozycję piątą, a w kolejnym już na siódmą.
Promocja.
Disney promował album za pomocą rozgłośni radiowej Radio Disney, teledysków, które można było zobaczyć na kanale Disney Channel oraz strony internetowej. W październiku 2008 roku Miley jako Hannah Montana nagrała koncert w Irvine, w Kalifornii, gdzie wykonała piosenki z trzeciego serialu Hannah Montany w celu wykonania zdjęć do serialu i klipów. Cyrus na koncercie wykonała piosenki: „It’s All Right Here”, „Let’s Do This”, „Ice Cream Freeze (Let’s Chill)”, „Mixed Up”, „Just a Girl”, „Let’s Get Crazy”, „Supergirl” i „Every Part of Me”. Ostatnie pięć piosenek miało swoją wideo premierę codziennie od 29 czerwca do 3 lipca 2009 roku z odliczaniem do wydania albumu. Radio Disney promował piosenki z płyty codziennie od 29 czerwca do 4 lipca 2009 roku, na trzy dni przed wydaniem soundtracku. Ponadto Disney wydał także grę "„Hannah Montana: Sing Whaaat”", w której Jason Earles próbuje odgadnąć nazwy piosenek z płyty oraz "Rock the Beat" na oficjalnej stronie Hannah Montany.
Personel.
"Źródło"

</doc>
<doc id="1605883" url="https://pl.wikipedia.org/wiki?curid=1605883" title="Kamińskie (województwo podlaskie)">
Kamińskie (województwo podlaskie)

Kamińskie – wieś w Polsce położona w województwie podlaskim, w powiecie kolneńskim, w gminie Grabowo.
Na przełomie 1783/1784 wieś leżała w parafii Grabowo, dekanat wąsoski diecezji płockiej i była własnością sześciu rodzin szlacheckich: Czaplickiego, Kurzątkowskiego, Kuczyńskiego, Rutkowskiego, Szymanowskiego i Szczuki. W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii św. Jana Chrzciciela w Grabowie.

</doc>
<doc id="1605885" url="https://pl.wikipedia.org/wiki?curid=1605885" title="Mielegiany (gmina)">
Mielegiany (gmina)

Mielegiany (1919 alt. "Mielegjany") – dawna gmina wiejska istniejąca do 1939 roku na obszarze Ziemi Wileńskiej/woj. wileńskiego (obecnie na Litwie). Siedzibą gminy były Mielegiany (ob. "Melegiany"; lit. "Mielagėnai").
Początkowo gmina należała do powiatu święciańskiego w guberni wileńskiej. 7 czerwca 1919 weszła w skład utworzonego pod Zarządem Cywilnym Ziem Wschodnich okręgu wileńskiego, przejętego 9 września 1920 przez Tymczasowy Zarząd Terenów Przyfrontowych i Etapowych. W związku z powstaniem Litwy Środkowej 9 października 1920 gmina wraz z główną częścią powiatu święciańskiego znalazła się w jej strukturach. 13 kwietnia 1922 roku gmina weszła w skład objętej władzą polską Ziemi Wileńskiej, przekształconej 20 stycznia 1926 roku w województwo wileńskie.
11 kwietnia 1929 roku do gminy Mielegjany przyłączono części obszaru gmin Hoduciszki i (zniesionej) Zabłociszki, natomiast część obszaru gminy Mielegjany włączono do gmin Hoduciszki i Twerecz. Po wojnie obszar gminy Mielegiany wszedł w struktury administracyjne Związku Radzieckiego.

</doc>
<doc id="1605886" url="https://pl.wikipedia.org/wiki?curid=1605886" title="Gmina Mielegjany">
Gmina Mielegjany



</doc>
<doc id="1605888" url="https://pl.wikipedia.org/wiki?curid=1605888" title="Ihar Hurynowicz">
Ihar Hurynowicz

Ihar Mikałajewicz Hurynowicz (, , "Igor Nikołajewicz Gurinowicz"; ur. 5 marca 1960 w Mińsku) – białoruski piłkarz występujący na pozycji napastnika, reprezentant Związku Radzieckiego i Białorusi, trener piłkarski.
Kariera klubowa.
Mistrz Związku Radzieckiego z Dynamem Mińsk (1982), którego był wychowankiem. W sezonie 1992/93 rozegrał 3 spotkania w barwach ŁKS Łódź, zdobywając z tym klubem brązowy medal mistrzostw Polski. Ponadto grał w takich klubach jak: Brighton &amp; Hove Albion FC, Dynama Brześć, APEP FC, Weres Równe, Tarpieda Mińsk, Lokomotiw Moskwa, CD Castellón, LASK Linz i Ataka-Aura Mińsk.
Kariera reprezentacyjna.
W 1978 roku Hurynowicz z reprezentacją Związku Radzieckiego U-19 wywalczył mistrzostwo Europy. Rok później z kadrą U-20 zdobył wicemistrzostwo świata na turnieju rozegranym w Japonii.
28 marca 1984 zaliczył jeden występ w seniorskiej reprezentacji Związku Radzieckiego w towarzyskim meczu z NRD (1:2). W 1994 roku zdecydował się reprezentować Białoruś, dla której rozegrał 3 spotkania i zdobył 1 bramkę.

</doc>
<doc id="1605889" url="https://pl.wikipedia.org/wiki?curid=1605889" title="Ryōko Takahashi">
Ryōko Takahashi

 – japońska biathlonistka, jej największym sukcesem jest 6. miejsce w biegu indywidualnym w czasie Zimowych Igrzysk Olimpijskich w 1998 roku.
Osiągnięcia.
Mistrzostwa Świata.
IN – bieg indywidualny, SP – sprint, PU – bieg pościgowy, MS – bieg ze startu wspólnego, RL – sztafeta

</doc>
<doc id="1605890" url="https://pl.wikipedia.org/wiki?curid=1605890" title="Phoenix LPGA International">
Phoenix LPGA International

Phoenix LPGA International jest zawodowym kobiecym turniejem golfowym, od 1980 corocznie rozgrywanym w ramach LPGA Tour. Na przestrzeni lat kilkakrotnie ulegała modyfikacji nazwa turnieju, zwykle jako rezultat zmiany sponsora tytularnego. Podobnie zmianie ulegał gospodarz turnieju, jednak tradycyjnie zawsze jest to pole golfowe z okolicy miasta Phoenix w Arizonie, USA.
W 2001 podczas drugiej rundy tego turnieju Annika Sörenstam jako pierwsza kobieta w historii, a czwarty człowiek w ogóle, robiąc 13 birdie i 5 parów zagrała 18 dołków w 59 uderzeniach. Aktualną mistrzynią (2009) jest najbardziej utytułowana australijska golfistka Karrie Webb.
Z założenia turniej ten rozgrywany jest przez cztery dni na 72 dołkach. Wyjątkiem był sezon 1983, kiedy to skrócono go do trzech rund z powodu deszczu.

</doc>
<doc id="1605892" url="https://pl.wikipedia.org/wiki?curid=1605892" title="Kiemieliszki (gmina)">
Kiemieliszki (gmina)

Kiemieliszki – dawna gmina wiejska istniejąca do 1939 roku na obszarze Ziemi Wileńskiej/woj. wileńskiego (obecnie na Litwie). Siedzibą gminy były Kiemieliszki.
Początkowo gmina należała do powiatu święciańskiego w guberni wileńskiej. 7 czerwca 1919 weszła w skład utworzonego pod Zarządem Cywilnym Ziem Wschodnich okręgu wileńskiego, przejętego 9 września 1920 przez Tymczasowy Zarząd Terenów Przyfrontowych i Etapowych. W związku z powstaniem Litwy Środkowej 9 października 1920 gmina wraz z główną częścią powiatu święciańskiego znalazła się w jej strukturach. 13 kwietnia 1922 roku gmina weszła w skład objętej władzą polską Ziemi Wileńskiej, przekształconej 20 stycznia 1926 roku w województwo wileńskie.
11 kwietnia 1929 roku do gminy Kiemieliszki przyłączono części obszaru gmin Żukojnie i (zniesionej) Michałowo, natomiast część obszaru gminy Kiemieliszki włączono do gminy Janiszki. Po wojnie obszar gminy Kiemieliszki wszedł w struktury administracyjne Związku Radzieckiego.

</doc>
<doc id="1605893" url="https://pl.wikipedia.org/wiki?curid=1605893" title="Jerzy Świteńki">
Jerzy Świteńki

Jerzy Świteńki (ur. 8 lutego 1960 w Starych Bogaczowicach) – polski prawnik, sędzia i adwokat, były wojewoda wałbrzyski.
Życiorys.
Ukończył w 1983 studia na Wydziale Prawa i Administracji Uniwersytetu Wrocławskiego, po których odbył aplikację sądową, pracował jako asesor sądowy, następnie orzekał jako sędzia Sądu Rejonowego w Wałbrzychu. W 1994 rozpoczął praktykę adwokacką w ramach prywatnej kancelarii prawnej.
W latach 1990–1993 sprawował urząd wojewody wałbrzyskiego. W 1998 powrócił do administracji rządowej, został wówczas dyrektorem generalnym Ministerstwa Sprawiedliwości i dyrektorem gabinetu minister Hanny Suchockiej, pełniąc tę funkcję do 2000. Od tego czasu ponownie wykonuje zawód adwokata w Wałbrzychu.
W latach 1994–2005 należał do Unii Wolności, kierował regionem wałbrzyskim tego ugrupowania.
Odznaczony Srebrnym Krzyżem Zasługi (1998), jest członkiem honorowym Rotary Club Świdnica-Wałbrzych.

</doc>
<doc id="1605894" url="https://pl.wikipedia.org/wiki?curid=1605894" title="Daugieliszki (gmina)">
Daugieliszki (gmina)

Daugieliszki (1919 alt. "Daugiliszki") – dawna gmina wiejska istniejąca do 1939 roku na obszarze Ziemi Wileńskiej/woj. wileńskiego (obecnie na Litwie). Siedzibą gminy były Daugieliszki Nowe.
Początkowo gmina należała do powiatu święciańskiego w guberni wileńskiej. 7 czerwca 1919 weszła w skład utworzonego pod Zarządem Cywilnym Ziem Wschodnich okręgu wileńskiego, przejętego 9 września 1920 przez Tymczasowy Zarząd Terenów Przyfrontowych i Etapowych. W związku z powstaniem Litwy Środkowej 9 października 1920 gmina wraz z główną częścią powiatu święciańskiego znalazła się w jej strukturach. 13 kwietnia 1922 roku gmina weszła w skład objętej władzą polską Ziemi Wileńskiej, przekształconej 20 stycznia 1926 roku w województwo wileńskie.
11 kwietnia 1929 roku do gminy Daugieliszki przyłączono części obszaru gmin Łyngmiany i (zniesionej) Zabłociszki, natomiast część obszaru gminy Daugieliszki włączono do gminy Dukszty. 24 listopada 1933 roku do gminy Daugieliszki przyłączono część obszaru gminy Dukszty.
Po wojnie obszar gminy Daugieliszki wszedł w struktury administracyjne Związku Radzieckiego.

</doc>
<doc id="1605895" url="https://pl.wikipedia.org/wiki?curid=1605895" title="Safeway International">
Safeway International



</doc>
<doc id="1605900" url="https://pl.wikipedia.org/wiki?curid=1605900" title="Yesterdays (album Yes)">
Yesterdays (album Yes)

Yesterdays – album kompilacyjny grupy Yes wydany w 1975 roku. Zawierał wybrane utwory z dwóch pierwszych płyt zespołu oraz dwa utwory z innych wydawnictw: "America" (nagrany dla potrzeb składanki wytwórni Atlantic "The New Age Of Atlantic" w 1972 r.) i "Dear father" (ukazał się na singlu "Sweet dreams").

</doc>
<doc id="1605901" url="https://pl.wikipedia.org/wiki?curid=1605901" title="Jasna Polana (rejon biłozerski)">
Jasna Polana (rejon biłozerski)

Jasna Polana (ukr. "Ясна Поляна") – wieś na południu Ukrainy, w obwodzie chersońskim, w rejonie biłozerskim. Położona na lewym brzegu Ingulca. Miejscowość liczy 39 mieszkańców.
Historia.
Miejscowość założona na początku XX wieku.

</doc>
<doc id="1605902" url="https://pl.wikipedia.org/wiki?curid=1605902" title="Gmina Michałowo (ujednoznacznienie)">
Gmina Michałowo (ujednoznacznienie)

dawne gminy:

</doc>
<doc id="1605904" url="https://pl.wikipedia.org/wiki?curid=1605904" title="Tawrijśke (rejon biłozerski)">
Tawrijśke (rejon biłozerski)

Tawrijśke (ukr. Таврійське) – wieś na południu Ukrainy, w obwodzie chersońskim, w rejonie biłozerskim. 566 mieszkańców.
Historia.
Miejscowość założona jako chutor na początku XX wieku.

</doc>
<doc id="1605905" url="https://pl.wikipedia.org/wiki?curid=1605905" title="Bolesław Marciniszyn">
Bolesław Marciniszyn

Bolesław Władysław Marciniszyn (ur. 5 października 1952 w Wirach) – polski samorządowiec, przedsiębiorca, były prezydent Świdnicy, ostatni wojewoda wałbrzyski.
Życiorys.
W latach 1971–1976 studiował na Wydziale Inżynierii Sanitarnej Politechniki Wrocławskiej.
Pracował jako kierownik gospodarki wodno-ściekowej w firmie „Elmot” w Świdnicy, następnie od 1982 jako inspektor i dyrektor w Okręgowej Dyrekcji Inwestycji. W 1992 założył prywatne przedsiębiorstwo rodzinne pod nazwą „Texel”, działające początkowo jako spółka cywilna, przekształcone później w spółkę jawną.
W latach 1994–1995 zajmował stanowisko prezydenta Świdnicy. W 1998 był wojewodą wałbrzyskim, ostatnim w historii tego województwa. Po odejściu z urzędu wojewódzkiego powrócił do prowadzenia działalności gospodarczej.
Z ramienia AWS sprawował mandat radnego sejmiku dolnośląskiego I kadencji. Należał w tym okresie do Ruchu Społecznego AWS. W wyborach parlamentarnych w 2001 bezskutecznie kandydował do Senatu z ramienia Bloku Senat 2001. Od 2002 do 2006 był radnym świdnickiej rady miasta (z listy Obywatelskiego Konwentu Samorządowego). W 2010 wszedł w skład rady powiatu świdnickiego z ramienia Platformy Obywatelskiej. W 2014 kandydował do rady Świdnicy z listy komitetu Alicji Synowskiej, a w 2018 został kandydatem do rady powiatu z ramienia KWW Wspólny Powiat.

</doc>
<doc id="1605906" url="https://pl.wikipedia.org/wiki?curid=1605906" title="Gmina Michałów (ujednoznacznienie)">
Gmina Michałów (ujednoznacznienie)

dawne gminy:

</doc>
<doc id="1605907" url="https://pl.wikipedia.org/wiki?curid=1605907" title="Pożary buszu">
Pożary buszu

Pożary buszu są jednym z najpoważniejszych niebezpieczeństw zagrażających buszom. Występują w Australii, w południowo-wschodniej części pojawiają się przede wszystkim latem i jesienią, natomiast na północy kraju pożary buszu mają miejsce głównie zimą.
Przyczyny pożarów buszu.
Przyczyny antropogeniczne:
Przyczyny przyrodnicze:

</doc>
<doc id="1605908" url="https://pl.wikipedia.org/wiki?curid=1605908" title="BMT">
BMT



</doc>
<doc id="1605910" url="https://pl.wikipedia.org/wiki?curid=1605910" title="Kizomys">
Kizomys

Kizomys (ukr. "Кізомис") – wieś na południu Ukrainy, w obwodzie chersońskim, w rejonie biłozerskim. Położona w rejonie ujścia Dniepru do Limanu Dniepru. 1797 mieszkańców.
Historia.
Miejscowość założona 26 lipca 1783 roku jako Kizyj Mys. W 1859 zamieszkiwało tutaj 217 osób w 66 zagrodach.

</doc>
<doc id="1605911" url="https://pl.wikipedia.org/wiki?curid=1605911" title="Michałowo (gmina w województwie wileńskim)">
Michałowo (gmina w województwie wileńskim)

Michałowo (początkowo "Michałów"; 1919 alt. "Michałówka") – dawna gmina wiejska istniejąca do 1929 roku na obszarze Ziemi Wileńskiej/woj. wileńskiego (obecnie na pograniczu Litwy i Białorusi). Siedzibą gminy było Michałowo.
Początkowo gmina należała do powiatu święciańskiego w guberni wileńskiej. 7 czerwca 1919 weszła w skład utworzonego pod Zarządem Cywilnym Ziem Wschodnich okręgu wileńskiego, przejętego 9 września 1920 przez Tymczasowy Zarząd Terenów Przyfrontowych i Etapowych. W związku z powstaniem Litwy Środkowej 9 października 1920 gmina wraz z główną częścią powiatu święciańskiego znalazła się w jej strukturach. 13 kwietnia 1922 roku gmina weszła w skład objętej władzą polską Ziemi Wileńskiej, przekształconej 20 stycznia 1926 roku w województwo wileńskie.
1 stycznia 1926 roku dokonano wymiany części terenów między gminami Michałów a Święciany. Gminę Michałowo zniesiono 11 kwietnia 1929 roku, a jej obszar włączono do gmin Janiszki, Kiemieliszki, Łyntupy, Święciany i Żukojnie.

</doc>
<doc id="1605914" url="https://pl.wikipedia.org/wiki?curid=1605914" title="Zabłociszki (gmina)">
Zabłociszki (gmina)

Zabłociszki – dawna gmina wiejska istniejąca do 1929 roku na obszarze Ziemi Wileńskiej/woj. wileńskiego (obecnie na Litwie). Siedzibą gminy były Zabłociszki.
Początkowo gmina należała do powiatu święciańskiego w guberni wileńskiej. 7 czerwca 1919 weszła w skład utworzonego pod Zarządem Cywilnym Ziem Wschodnich okręgu wileńskiego, przejętego 9 września 1920 przez Tymczasowy Zarząd Terenów Przyfrontowych i Etapowych. W związku z powstaniem Litwy Środkowej 9 października 1920 gmina wraz z główną częścią powiatu święciańskiego znalazła się w jej strukturach. 13 kwietnia 1922 roku gmina weszła w skład objętej władzą polską Ziemi Wileńskiej, przekształconej 20 stycznia 1926 roku w województwo wileńskie.
1 stycznia 1926 roku do gminy Zabłociszki przyłączono część obszaru gminy Święciany. Gminę Zabłociszki zniesiono 11 kwietnia 1929 roku, a jej obszar włączono do gmin Daugieliszki, Łyngmiany, Mielegjany i Święciany.

</doc>
<doc id="1605915" url="https://pl.wikipedia.org/wiki?curid=1605915" title="Kino Śląsk we Wrocławiu">
Kino Śląsk we Wrocławiu

 
Kino Śląsk – jedno z najstarszych kin we Wrocławiu, znajdowało się przy obecnej ulicy Piłsudskiego, niegdyś Gartenstrasse 22 (ulica Ogrodowa). Obecnie w tym miejscu znajduje się Teatr Muzyczny Capitol. 
Historia.
Budynek kina został wybudowany w latach 1928–1929. Projektantem jego był berliński architekt, Friedrich Lipp, autor projektu kina Atrium w Berlinie. Działkę przy ulicy Gartenstr. 67 pod budowę sprzedał studniarz, mistrz Wolf. Otwarcie kina Schauburg miało miejsce 20 lutego 1929 roku. Prócz funkcji kina, spełniał rolę teatru, rewii i varietes. Budynek posiadał sześć pięter. W 1945 roku większa część kina została zniszczona, ocalała jedynie sala kinowa. 
Po działaniach wojennych w tym samym miejscu reaktywowano kino "Śląsk". Pierwszym wyświetlonym filmem była angielska produkcja pt. "Srebrna flota". W 1950 roku kino z rąk Miejskiej Rady Narodowej przeszło pod zarząd Centrali Rozpowszechniania Filmów. W latach 60. w budynku otworzono Państwową Operetkę Dolnośląską. W 1987 roku z powodu katastrofalnego stanu technicznego przeprowadzono remont kapitalny. Po dziesięciu latach trwania remontu budynek został zniszczony przez powódź w 1997 roku. W 1999 roku kino przestało istnieć i przeszło pod zarząd Operetki Wrocławskiej, zmieniając nazwę na Teatr Muzyczny – Operetka Wrocławska, a w 2003 roku otrzymało obecną nazwę – Teatr Muzyczny Capitol.
Architektura budynku.
Fasada budynku była wyłożona złotymi płytkami, ściany w holu kasowym zabudowane były witrynami, sufit był w kolorze srebrnym, a podłoga wyłożona była czarno-biało-czerwoną ceramiką. Na I piętro, gdzie znajdowała się górna sala i loże balkonowe, wchodziło się po łukowych schodach z mosiężną balustradą. Sufit i ściany na piętrze były platerowane srebrem, a podłoga wyłożona była wzorzystym dywanem. Balkony były wzorowane na berlińskim kinie, a ich balustrady wyłożono materiałem w kolorze masy perłowej. Sala kinowa wraz z balkonami mieściła 1200 widzów. Na wyższych piętrach znajdowały się mieszkania. Prócz głównej sali w budynku były dwa dziedzińce, hall, westybul i sklep.
W latach powojennych kino zostało odbudowane w socrealistycznym stylu z parkietem i boazerią z paździerzowych płyt.

</doc>
<doc id="1605917" url="https://pl.wikipedia.org/wiki?curid=1605917" title="Karl zu Leiningen">
Karl zu Leiningen

Karl zu Leiningen (Karl Friedrich Wilhelm Emich zu Leiningen) (ur. 12 września 1804 w Amorbach (Bawaria), zm. 13 listopada 1856 na zamku Waldleiningen k. Amorbach) – trzeci książę Leiningen, arystokratyczny polityk niemiecki i premier rządu parlamentu frankfurckiego.
Rodzina.
Karl zu Leiningen był synem Emicha Carla, księcia zu Leiningen (1763-1814) i jego drugiej żony, Wiktorii von Sachsen-Coburg-Saalfeld (1786-1861). Jego młodszą siostrą była Feodora zu Leiningen. Po śmierci ojca jego matka wyszła 11 lipca 1818 za mąż za Edwarda Augusta, księcia Kentu i Stathearn, młodszego syna króla Jerzego III. Z tego małżeństwa narodziła się przyrodnia siostra Karla – Wiktoria, późniejsza królowa Wielkiej Brytanii i Irlandii, cesarzowa Indii.
Karl ożenił się 13 lutego 1829 w Amorbach z Marią, baronową von Klebelsberg (ur. 27 marca 1806 w Soběslavi koło Taboru w Czechach, zm. 28 października 1880 w Bonn). Miał z nią dwóch synów:
Życiorys.
Po prywatnych naukach pobieranych na rodzinnym zamku Karl ukończył prywatną szkołę w Bonn. O jego wychowanie dbała matka, troszcząc się, by jego edukacja odpowiadała posiadanemu statusowi społecznemu oraz kształtowała wrażliwość na sztukę. Od 1821 do 1823 Karl studiował prawo na Uniwersytecie w Getyndze pod kierunkiem Karla Friedricha Eichhorna. Ferie spędzał w Anglii u boku swojej matki, ojczyma i przyrodniej siostry Wiktorii. Na angielskim dworze, także dzięki staraniom matki, pogłębiał swoje zainteresowania sztuką i malarstwem.
W latach 1823–1842 oddawał się przede wszystkim zarządzaniu majątkiem rodowym Leiningen i zajmował rozbudową nowej rezydencji Waldleiningen. Aktywnie wkraczał w świat lokalnej polityki, reprezentując interesy wyższej szlachty i burżuazji. Światopoglądowo zmierzał jednak w kierunku liberalizmu. Był członkiem izby wyższej (izby panów) sejmu bawarskiego. Od 1820 zasiadał także w izbie wyższej parlamentu krajowego Wielkiego Księstwa Hesji, zaś od 1833 w Badenii, gdzie otrzymał rangę wielkoksiążęcego generała-majora.
Od 20 kwietnia 1842 należał do 21 założycieli „Mainzer Adelsverein” – stowarzyszenia, które postawiło sobie za zadanie wspieranie emigracji niemieckiej do Teksasu. Został wybrany pierwszym prezesem towarzystwa, ale nie był zbyt aktywny. Stowarzyszenie popadło w trudności finansowe i organizacyjne, a w 1844 zostało przekształcone w spółkę akcyjną. Od 1843 był marszałkiem wyższej izby sejmu bawarskiego. Stanowisko to utrzymał do 1848, otrzymując w międzyczasie tytuł generała-leutnanta kawalerii, wskutek czego stale podróżował między Amorbach a Monachium. W tym czasie wielu Niemców osiedliło się w Teksasie, niektórzy z nich zasiedlili północny brzeg rzeki Llano River, zakładając w 1847 na cześć Karla miasto Leiningen.
Dzięki reformom, które propagował zasiadając w bawarskim parlamencie i swoim politycznym broszurom Karl von Leiningen zyskał opinię liberalnego reformatora. Bronił parlamentaryzmu i stopniowego ograniczania politycznych przywilejów arystokracji. Dlatego też został obwołany 15 lipca 1848 premierem tymczasowego rządu parlamentu frankfurckiego pod kierunkiem regenta Jana, arcyksięcia z dynastii Habsburgów (tytułowanego namiestnikiem Rzeszy). Dzięki tej nominacji chciano znaleźć kompromis, odzwierciedlający podzielone religijnie państwa niemieckie. Karl był bowiem ewangelikiem, a regent katolikiem. Ponadto sądzono, że Karl dzięki swoim bliskim kontaktom z dworem angielskim uzyska dla rządu frankfurckiego uznanie ze strony Wielkiej Brytanii oraz pośrednictwo brytyjskie w konflikcie wokół Szlezwika i Holsztyna.
Jednakże pruski król Fryderyk Wilhelm IV zawarł, pod naciskiem opinii międzynarodowej (szczególnie Rosji) rozejm z Danią w Malmö; pomijając całkowicie stanowisko rządu frankfurckiego w sprawie tych dwóch księstw. W konflikcie między tymczasowym parlamentem a Prusami, wobec konfliktów politycznych i społecznych targających rozbitymi państwami niemieckimi, Karl von Leiningen był w pełni świadomy swej bezsilności. Dlatego też 5 września 1848 złożył dymisję. Zaś jego następcą został Anton von Schmerling.
Po „przygodzie” z Wiosną Ludów Karl wycofał się z życia politycznego z przekonaniem, że jego starania o zjednoczenie Niemiec były daremne. Rzesza niemiecka, która powstała, nie była takim państwem, jakie sobie wyobrażał. Stała się bowiem państwem militarnym, z przewagą Prus, junkierstwa i bogatej burżuazji. Karl von Leiningen był postępowym arystokratą bawarskim, któremu obce były wzorce monarchii pruskiej. Bliskie mu były idee liberalne, obecne w ustroju angielskim. W 1851 zrezygnował także z prezesury w Adelverein. Swoje stanowisko przekazał 12 maja 1851 Hermannowi zu Wied. Zmarł 13 listopada 1856 na zamku Waldleiningen na atak serca.

</doc>
<doc id="1605918" url="https://pl.wikipedia.org/wiki?curid=1605918" title="Herbert Nürnberg">
Herbert Nürnberg

Herbert Nürnberg (ur. 16 lipca 1914 w Kilonii, zm. 24 czerwca 1995) – niemiecki bokser wagi lekkiej, dwukrotny mistrz Europy.
Startując w Mistrzostwach Europy w Mediolanie 1937, zdobył złoty medal, następnie po dwóch latach obronił ten tytuł w Dublinie 1939 roku.
Czterokrotnie zdobywał mistrzostwo Niemiec w 1937, 1940, 1941 i 1942, a w 1939, 1943 i 1944 był wicemistrzem kraju.
Walczył jako zawodowiec w latach 1945–1951, odbył 74 walki, odnosząc 51 zwycięstw, 19 remisując i 4 przegrywając.

</doc>
<doc id="1605919" url="https://pl.wikipedia.org/wiki?curid=1605919" title="Kłapaja">
Kłapaja

Kłapaja (ukr. "Клапая") – wieś na południu Ukrainy, w obwodzie chersońskim, w rejonie biłozerskim. 189 mieszkańców.

</doc>
<doc id="1605920" url="https://pl.wikipedia.org/wiki?curid=1605920" title="Mistrzostwa Świata w Piłce Nożnej 1962 (eliminacje strefy CONCACAF)">
Mistrzostwa Świata w Piłce Nożnej 1962 (eliminacje strefy CONCACAF)

W eliminacjach do Mistrzostw Świata w Piłce Nożnej 1962 strefy NAFC/CCCF wzięło udział 7 drużyn, ze zgłoszonych 8. Przed rozpoczęciem rozgrywek wycofała się Kanada. Zwycięzcy trzech grup eliminacyjnych awansowali do fazy finałowej, z której najlepsza drużyna awansowała do barażu z drużyną CONMEBOL.
Przebieg eliminacji.
Grupa 2.
"O awansie zadecydował mecz dodatkowy."

</doc>
<doc id="1605924" url="https://pl.wikipedia.org/wiki?curid=1605924" title="Jewgienija Artamonowa">
Jewgienija Artamonowa



</doc>
<doc id="1605926" url="https://pl.wikipedia.org/wiki?curid=1605926" title="Liman Dniepru">
Liman Dniepru



</doc>
<doc id="1605927" url="https://pl.wikipedia.org/wiki?curid=1605927" title="Krutyj Jar (obwód chersoński)">
Krutyj Jar (obwód chersoński)

Krutyj Jar (ukr. "Крутий Яр") – wieś na południu Ukrainy, w obwodzie chersońskim, w rejonie biłozerskim. Miejscowość liczy 201 mieszkańców.

</doc>
<doc id="1605928" url="https://pl.wikipedia.org/wiki?curid=1605928" title="Reprezentacja Belgii U-21 w piłce nożnej mężczyzn">
Reprezentacja Belgii U-21 w piłce nożnej mężczyzn

Reprezentacja Belgii U-21 w piłce nożnej – młodzieżowa reprezentacja Belgii sterowana przez Belgijski Związek Piłki Nożnej. Jej największym sukcesem jest dotarcie do półfinału Mistrzostw Europy U-21 2007 oraz czwarte miejsce na Igrzyskach Olimpijskich 2008.
W 1976 roku UEFA wprowadziła nowe zasady w odniesieniu do młodzieżowych reprezentacji piłkarskich – drużyny do lat 23 zostały zastąpione przez zespoły do lat 21. "Young Devils" po raz pierwszy w Mistrzostwach Europy U-21 wystąpili na Euro 2002, jednak zostali wówczas wyeliminowani już w rundzie grupowej. Turniej rozpoczęli od zwycięstwa 2:1 z Grecją, jednak następnie zanotowali dwie porażki – 1:0 z Czechami i 2:0 z Francją. Kolejnymi mistrzostwami z udziałem Belgów było Euro 2007. Podopieczni Jean-François De Sarta na imprezie tej zajęli drugie miejsce w swojej grupie z jednym zwycięstwem i dwoma remisami na koncie, a w półfinale przegrali 2:0 z Serbią 2:0.
W 2008 roku młodzieżowa reprezentacja Belgii po raz pierwszy w swojej historii wzięła udział w Igrzyskach Olimpijskich. W pierwszym spotkaniu grupowym przegrała 1:0 z Brazylią, a po czerwonych kartkach dla Vincenta Kompany'ego i Marouane Fellainiego mecz kończyła w dziewiątkę. Następnie Belgowie po golach Moussy Dembélé i Kevina Mirallasa wygrali 2:0 z Chinami, a po trafieniu Farisa Harouna zwyciężyli 1:0 z Nową Zelandią. "Young Devils" wyszli z grupy z drugiej pozycji i w ćwierćfinale pokonali 3:2 Włochy. Dwie bramki dla Belgów strzelił wówczas Dembélé, a jednego gola zdobył Mirallas. W półfinale Belgowie przegrali 4:1 z Nigerią, a honorowe trafienie zanotował Laurent Ciman. W pojedynku o brązowy medal "Young Devils" ponieśli porażkę 3:0 z Brazylią i ostatecznie na igrzyskach zajęli czwarte miejsce.

</doc>
<doc id="1605929" url="https://pl.wikipedia.org/wiki?curid=1605929" title="WWE Elimination Chamber">
WWE Elimination Chamber

WWE Elimination Chamber – cykl corocznych gal profesjonalnego wrestlingu produkowanych przez federację WWE i nadawanych na żywo w systemie pay-per-view oraz na WWE Network. Pierwsza gala cyklu została wyprodukowana 21 lutego 2010 i zastąpiła dotychczasową coroczny cykl gal No Way Out. Podczas gal organizuje się przynajmniej jeden Elimination Chamber match, głównie o tytuł WWE Championship, zaś w poprzednich latach również drugi o World Heavyweight Championship. Nazwa cyklu została wybrana przez fanów federacji poprzez głosowanie w ankiecie na oficjalnej stronie WWE – innymi nazwami były do wyboru "Heavy Metal", "Battle Chamber", "Chamber of Conflict" i pozostawienie oryginalnego "No Way Out". W lutym 2015 zastąpiono cykl wprowadzając galę Fastlane. Zdecydowano się jednak przenieść organizację gali Elimination Chamber na 31 maja. Podczas gali po raz pierwszy w historii broniono WWE Intercontinental Championship oraz odbył się pierwszy drużynowy Elimination Chamber match o WWE Tag Team Championship. W przyszłym roku nie zorganizowano gali, jednakże po przywróceniu podziału federacji na brandy, kolejna edycja Elimination Chamber odbyła się w lutym 2017 dla wrestlerów z brandu SmackDown. Edycja z 2018 została zorganizowana dla wrestlerów z brandu Raw, gdzie odbył się pierwszy siedmioosobowy Elimination Chamber match, a także pierwszy żeński Elimination Chamber match.
Z powodu nazistowskiej przeszłości Niemiec i nazwy „Elimination Chamber” mającej nawiązanie do komor gazowych, w Niemczech gala jest emitowana pod nazwą „No Escape”.
Koncept.
W Elimination Chamber matchu bierze udział sześciu zawodników, gdzie dwóch zaczyna pojedynek w ringu, a reszta jest zamknięta w czterech oddzielnych małych komorach. Co pięć minut, jeden z czterech uczestników zostaje uwolniony z komory i dołącza do walki w klatce. Walka jest kontynuowana dopóki wszystkie cztery osoby nie zostaną wypuszczone z komor, wskutek czego pojedynek trwa minimum dwadzieścia minut. Celem walki jest wyeliminowanie wszystkich uczestników przypinając lub poddając przeciwnika, co może się odbyć w ringu lub otaczającej go stalowej podłogi od klatki (zasada ta jest od gali z 2012, jednakże oficjalnie wszystkie przypięcia i poddania muszą odbyć się w ringu). W pojedynku nie występują dyskwalifikacje. Zwycięzcą meczu jest ostatnia pozostająca w klatce niewyeliminowana osoba.
Podczas pierwszych trzech gal z lat 2010–2012 odbyły się po dwa pojedynki w klatce: jeden dla wrestlerów występujących w brandzie Raw, drugi dla wrestlerów ze SmackDown. W sierpniu 2011 zakończono podział i połączono brandy w jeden roster. W 2013 odbył się tylko jeden Elimination Chamber Match, gdzie zwycięzca stał się pretendentem do World Heavyweight Championship na WrestleManii 29. W 2014 odbyła się walka w klatce o zunifikowany WWE World Heavyweight Championship. W 2015 odbył się pierwszy tego typu pojedynek o WWE Intercontinental Championship, zaś drugi był pierwszym Tag Team Elimination Chamber matchem o WWE Tag Team Championship. Cykl porzucono w 2016, jednakże w lutym 2017 powrócił jako ekskluzywny dla brandu SmackDown. Rok później zorganizowano galę dla zawodników z brandu Raw.
Wyniki gal.
2010.
Elimination Chamber (2010) (znane również jako No Way Out (2010) w Niemczech) – gala wrestlingu wyprodukowana przez federację World Wrestling Entertainment (WWE). Odbyła się 21 lutego 2010 w Scottrade Center w Saint Louis w stanie Missouri. Emisja była przeprowadzana na żywo w systemie pay-per-view. Była to pierwsza gala w chronologii cyklu Elimination Chamber.
Podczas gali odbyło się siedem walk, w tym jedna nietransmitowany w telewizji pojedynek i dwie walki wieczoru. Sheamus bronił WWE Championship w Raw Elimination Chamber matchu walcząc z Triple H, Tedem DiBiasem, Randym Ortonem, Johnem Ceną i Kofim Kingstonem. W SmackDown Elimination Chamber matchu, The Undertaker bronił World Heavyweight Championship z Chrisem Jericho, Johnem Morrisonem, Reyem Mysterio, CM Punkiem i R-Truthem. Prócz tego, Drew McIntyre bronił WWE Intercontinental Championship w pojedynku z Kanem, The Miz bronił WWE United States Championship w walce z Montel Vontavious Porterem, zaś Maryse i Gail Kim zawalczyły z LayCool (Laylą i Michelle McCool) w divas tag-team matchu.
Gala zyskała 285 000 wykupień w systemie pay-per-view, co było wzrostem liczby wobec zeszłorocznej edycji No Way Out. Mimo tego krytycy i fani negatywnie ocenili galę, gdzie głównym zarzutem było nikłe zainteresowanie walkami, które nie odbywały się w klatce.
2011.
Elimination Chamber (2011) (znane również jako No Escape (2011) w Niemczech) – gala wrestlingu wyprodukowana przez federację World Wrestling Entertainment (WWE). Odbyła się 20 lutego 2011 w Oracle Arena w Oakland w Kalifornii. Emisja była przeprowadzana na żywo w systemie pay-per-view. Była to druga gala w chronologii cyklu Elimination Chamber.
Podczas gali zorganizowano sześć walk, w tym jedna będąca Dark matchem. W pierwszym Elimination Chamber matchu, Edge obronił World Heavyweight Championship pokonując Reya Mysterio, Kane’a, Drewa McIntyre’a, Big Showa i Wade’a Barretta. John Cena pokonał CM Punka, Johna Morrisona, Sheamusa, Randy’ego Ortona i R-Trutha, dzięki czemu wywalczył pojedynek o WWE Championship na WrestleManii XXVII. Galę wykupiono 212 000 razy, co było mniejszą ilością w porównaniu do 287 000 wykupień zeszłorocznej edycji gali.
2012.
Elimination Chamber (2012) (znane również jako No Escape (2012) w Niemczech) – gala wrestlingu wyprodukowana przez federację WWE. Odbyła się 19 lutego 2012 w Bradley Center w Milwaukee w stanie Wisconsin. Emisja była przeprowadzana na żywo w systemie pay-per-view. Była to trzecia gala w chronologii cyklu Elimination Chamber.
Podczas gali zorganizowano sześć walk, w tym jedną będącą Dark matchem. Walką wieczoru był Ambulance match, w którym John Cena pokonał Kane’a. W pierwszym Elimination Chamber matchu, CM Punk obronił WWE Championship pokonując The Miza, Chrisa Jericho, Kofiego Kingstona, Dolpha Zigglera i R-Trutha. W drugim tego typu pojedynku, Daniel Bryan obronił World Heavyweight Championship poprzez pokonanie Santino Marelli, Wade’a Barretta, Cody’ego Rhodesa, Big Showa i The Great Khaliego. Galę wykupiono 178 000 razy, co stanowiło mniejszą liczbę w porównaniu do 212 000 wykupień zeszłorocznej edycji cyklu.
2013.
Elimination Chamber (2013) (znane również jako No Escape (2013) w Niemczech) – gala wrestlingu wyprodukowana przez federację WWE. Odbyła się 17 lutego 2013 w New Orleans Arena w Nowym Oleanie w stanie Luizjana. Emisja była przeprowadzana na żywo w systemie pay-per-view. Była to czwarta gala w chronologii cyklu Elimination Chamber.
Podczas gali odbyło się osiem walk, w tym jedna podczas pre-show. W walce wieczoru The Rock obronił WWE Championship pokonując CM Punka; gdyby został odliczony poza ringowo lub zdyskwalifikowany, straciłby tytuł na rzecz pretendenta. Prócz tego odbył się Elimination Chamber match, w którym Jack Swagger pokonał Randy’ego Ortona, Chrisa Jericho, Marka Henry’ego, Kane’a i Daniela Bryana, dzięki czemu stał się pretendentem do tytułu World Heavyweight Championship na WrestleManii 29. Galę wykupiono 213 000 razy, co było wzrostem wobec 178 000 wykupień zeszłorocznej edycji Elimination Chamber.
2014.
Elimination Chamber (2014) (znane również jako No Escape (2014) w Niemczech) – gala wrestlingu wyprodukowana przez federację WWE. Odbyła się 23 lutego 2014 w Target Center w Minneapolis w stanie Minnesota. Emisja była przeprowadzana na żywo w systemie pay-per-view. Była to piąta gala w chronologii cyklu Elimination Chamber.
Podczas gali odbyło się osiem walk, w tym jedna podczas pre-show. Walką wieczoru był Elimination Chamber match o WWE World Heavyweight Championship, gdzie Randy Orton obronił mistrzostwa pokonując Johna Cenę, Daniela Bryana, Christiana, Cesaro i Sheamusa. Galę wykupiono 183 000 razy i była to niższa liczba wobec zeszłorocznych 213 000 wykupień.
2015.
Elimination Chamber (2015) (znane również jako No Escape (2015) w Niemczech) – gala wrestlingu wyprodukowana przez federację WWE. Odbyła się 31 maja 2015 w American Bank Center w Corpus Christi w Teksasie. Emisja była przeprowadzana na żywo za pośrednictwem WWE Network oraz w systemie pay-per-view. Była to szósta gala w chronologii cyklu Elimination Chamber, a także jedyna wyprodukowana w maju.
Podczas gali odbyło się siedem walk, w tym jedna podczas pre-show. Na gali po raz pierwszy odbyła się walka o WWE Intercontinental Championship, a także odbył się pierwszy tag-teamowy Elimination Chamber match. W walce wieczoru Dean Ambrose pokonał WWE World Heavyweight Championa Setha Rollinsa przez dyskwalifikację. Prócz tego, Kevin Owens pokonał Johna Cenę w swojej pierwszej walce w głównym rosterze federacji.

</doc>
<doc id="1605930" url="https://pl.wikipedia.org/wiki?curid=1605930" title="Janiszki (gmina)">
Janiszki (gmina)

Janiszki (od 1929 "Podbrodzie") – dawna gmina wiejska istniejąca na obszarze Ziemi Wileńskiej/woj. wileńskiego II Rzeczypospolitej (obecnie na Litwie). Siedzibą gminy były Janiszki.
Początkowo gmina należała do powiatu wileńskiego w guberni wileńskiej. 7 czerwca 1919 weszła w skład utworzonego pod Zarządem Cywilnym Ziem Wschodnich okręgu wileńskiego, przejętego 9 września 1920 przez Tymczasowy Zarząd Terenów Przyfrontowych i Etapowych. W związku z powstaniem Litwy Środkowej 9 października 1920 gmina wraz z główną częścią powiatu wileńskiego znalazła się w jej strukturach. 13 kwietnia 1922 roku gmina weszła w skład objętej władzą polską Ziemi Wileńskiej (powiat wileński połączono z powiatem trockim w nowy powiat wileńsko-trocki).
1 stycznia 1926 roku gminę przyłączono do powiatu święciańskiego w Ziemi Wileńskiej, przekształconej 20 stycznia 1926 w województwo wileńskie. 11 kwietnia 1929 roku do gminy Janiszki przyłączono części obszaru gmin Żukojnie, Kiemieliszki i (zniesionej) Michałowo. 22 kwietnia 1929 roku gminę przemianowano na "gmina Podbrodzie".

</doc>
<doc id="1605932" url="https://pl.wikipedia.org/wiki?curid=1605932" title="Indywidualne mistrzostwa Niemiec na żużlu">
Indywidualne mistrzostwa Niemiec na żużlu

Indywidualne Mistrzostwa Niemiec w sporcie żużlowym to rozgrywany corocznie cykl turniejów wyłaniających mistrza Niemiec.
Klasyfikacja medalowa.
Indywidualna.
Poniższa tabela zawiera zestawienie zawodników, którzy zdobyli przynajmniej jeden medal indywidualnych mistrzostw kraju na żużlu.
Łącznie najwięcej medali (13) zdobył Martin Smolinski. W sumie medale zdobywało 28 żużlowców.

</doc>
<doc id="1605933" url="https://pl.wikipedia.org/wiki?curid=1605933" title="Łyngmiany (gmina)">
Łyngmiany (gmina)

Łyngmiany (1919 alt. "Łyngmjany"; od 1929 "gmina Kołtyniany") – dawna gmina wiejska istniejąca na obszarze Ziemi Wileńskiej/woj. wileńskiego II Rzeczypospolitej (obecnie na Litwie). Siedzibą gminy były Łyngmiany ("Linkmenys").
Początkowo gmina należała do powiatu święciańskiego w guberni wileńskiej. 7 czerwca 1919 weszła w skład utworzonego pod Zarządem Cywilnym Ziem Wschodnich okręgu wileńskiego, przejętego 9 września 1920 przez Tymczasowy Zarząd Terenów Przyfrontowych i Etapowych. W związku z powstaniem Litwy Środkowej 9 października 1920 gmina wraz z główną częścią powiatu święciańskiego znalazła się w jej strukturach. 13 kwietnia 1922 roku gmina weszła w skład objętej władzą polską Ziemi Wileńskiej, przekształconej 20 stycznia 1926 roku w województwo wileńskie.
11 kwietnia 1929 roku do gminy Łyngmiany przyłączono części obszaru gmin Święciany i (zniesionej) Zabłociszki, natomiast część obszaru gminy Łyngmiany włączno do gminy Daugieliszki. 22 kwietnia 1929 roku gminę przemianowano na "gmina Kołtyniany".

</doc>
<doc id="1605934" url="https://pl.wikipedia.org/wiki?curid=1605934" title="LAC">
LAC

LAC (ang. "Location Area Code") – kod przypisywany do Location Area (LA), obszarów na które jest podzielona sieć radiowa używana w sieciach telefonii komórkowej. LAC zapisywany jest za pomocą dwóch bajtów i jest unikatowy na poziomie sieci komórkowej (dwie LA w danej sieci na pewno będą mieć różne LAC).
Każde "Location Area" zawiera zazwyczaj kilkadziesiąt lub kilkaset komórek (ang. "cell") rozróżnianych za pomocą numeru CID. Stacje bazowe obsługujące je, przesyłają na kanale rozgłoszeniowym (ang. "Broadcast Channel") informację o LAC przypisanym do tego "Location Area". Gdy terminal loguje się do sieci, lub w stanie "Idle" (czyli w sytuacji gdy jest włączony, ale nie nadaje i nie odbiera danych) przechodzi pod kontrolę stacji bazowej z/do komórki należącej do innego "Location Area", wysyła do sieci operację "Location Update". Przenoszona w niej informacja "Location Area Identity" (LAI = MCC + MNC + LAC) jest zapisywana w bazie danych VLR związanej z kontrolującym dany obszar Mobile Switching Centre i w sytuacji, gdy do abonenta będzie zestawiane połączenie, posłuży do jego lokalizacji.
Każdy operator dla każdego z pasm GSM oraz UMTS samodzielnie określa sposób podziału kraju na obszary LA i nadane im numery LAC.

</doc>
<doc id="1605938" url="https://pl.wikipedia.org/wiki?curid=1605938" title="Muzykiwka">
Muzykiwka

Muzykiwka (ukr. "Музиківка") – wieś na południu Ukrainy, w obwodzie chersońskim, w rejonie biłozerskim. Miejscowość liczy 2672 mieszkańców.
Historia.
Pierwsze wzmianki o Muzykiwce pochodzą z 1856 roku. Wieś zapewne istniała wcześniej, gdyż w 1859 odnotowano tutaj 1100 mieszkańców w 183 zagrodach.

</doc>
<doc id="1605939" url="https://pl.wikipedia.org/wiki?curid=1605939" title="Reprezentacja Czech U-21 w piłce nożnej mężczyzn">
Reprezentacja Czech U-21 w piłce nożnej mężczyzn

Reprezentacja Czech U-21 w piłce nożnej – młodzieżowa reprezentacja Czech, zarządzana przez Czeskomorawski Związek Piłki Nożnej. Zespół kilkakrotnie uczestniczył w Mistrzostwach Europy U-21.
Pomimo rozpadu Czechosłowacji 1 stycznia 1993 roku reprezentacja U-21 tego kraju występowała aż do 1994 roku. Od września tamtego roku występowała już pod szyldem reprezentacji Czech U-21. 5 września rozegrała swoje pierwsze spotkanie, wygrane 1:0 z Maltą. W 1996 roku drużyna wystąpiła na Mistrzostwach Europy U-21, na których dotarła do półfinału. W 1998 roku nie awansowała na ten turniej, ale w 2000 roku na Mistrzostwach na Słowacji dotarła do finału, w którym uległa 1:2 Włochom.
W 2002 roku na Mistrzostwach Europy w Szwajcarii Czesi ponownie dotarli do finału i tym razem wygrali po serii rzutów karnych Francję. W 2004 i 2006 roku młodzi Czesi nie wystąpili w mistrzostwach kontynentu, a w 2007 roku odpadli już po fazie grupowej.

</doc>
<doc id="1605940" url="https://pl.wikipedia.org/wiki?curid=1605940" title="Święciany (gmina)">
Święciany (gmina)

Święciany – dawna gmina wiejska istniejąca do 1939 roku na obszarze Ziemi Wileńskiej/woj. wileńskiego (obecnie na Litwie). Siedzibą gminy były Święciany ("Švenčionys"), które stanowiły odrębną gminę miejską.
Początkowo gmina należała do powiatu święciańskiego w guberni wileńskiej. 7 czerwca 1919 weszła w skład utworzonego pod Zarządem Cywilnym Ziem Wschodnich okręgu wileńskiego, przejętego 9 września 1920 przez Tymczasowy Zarząd Terenów Przyfrontowych i Etapowych. W związku z powstaniem Litwy Środkowej 9 października 1920 gmina wraz z główną częścią powiatu święciańskiego znalazła się w jej strukturach. 13 kwietnia 1922 roku gmina weszła w skład objętej władzą polską Ziemi Wileńskiej, przekształconej 20 stycznia 1926 roku w województwo wileńskie.
1 stycznia 1926 roku do gminy Święciany przyłączono część obszaru gminy Zabłociszki oraz dokonano wymiany części terenów między gminami Święciany a Michałowo. 11 kwietnia 1929 roku do gminy Święciany przyłączono części obszaru zniesionych gmin Zabłociszki i Michałowo, natomiast części obszaru gminy Święciany włączono do gmin Łyntupy i Łyngmiany. 20 października 1933 roku z gminy wyłączono zaścianek Ligumy (nazwa miejscowa: Podligumy), który włączono do Święcian.
Po wojnie obszar gminy Święciany wszedł w struktury administracyjne Związku Radzieckiego.

</doc>
<doc id="1605941" url="https://pl.wikipedia.org/wiki?curid=1605941" title="Teresa z Ávila">
Teresa z Ávila



</doc>
<doc id="1605943" url="https://pl.wikipedia.org/wiki?curid=1605943" title="Jan z Ávila">
Jan z Ávila



</doc>
<doc id="1605944" url="https://pl.wikipedia.org/wiki?curid=1605944" title="Wybory parlamentarne w Islandii w październiku 1959 roku">
Wybory parlamentarne w Islandii w październiku 1959 roku

Wybory parlamentarne w Islandii odbyły się 25-26 października 1959. Były to drugie wybory w tym roku.
Po raz pierwszy wybierano 60 członków Alþingi (dotychczas parlament był 52-osobowy). Po wyborach powstała koalicja Partii Niepodległości z Partią Socjaldemokratyczną, która miała przetrwać 12 lat, do wyborów w 1971 roku.
Antyamerykańskiej Partii na rzecz Zachowania Narodu ("Þjóðvarnarflokkurinn") po raz kolejny nie udało się zdobyć mandatów. W następnych wyborach jej członkowie wystartują z list Związku Ludowego.

</doc>
<doc id="1605945" url="https://pl.wikipedia.org/wiki?curid=1605945" title="Patrick Bergin">
Patrick Bergin

Patrick Connolly Bergin (ur. 4 lutego 1951 w Dublinie) – irlandzki aktor filmowy. Najbardziej znany z roli psychopatycznego męża Julii Roberts w filmie "Sypiając z wrogiem" oraz przywódcy terrorystów irlandzkich w "Czas patriotów".
Życiorys.
Urodził się i wychował w Dublinie w Irlandii. Jego ojciec był związkowcem Partii Pracy, a później senatorem w parlamencie.
W wieku siedemnastu lat wyjechał do Londynu, gdzie wkrótce zaczął studiować dramat. Podczas studiów pracował jako listonosz i robotnik. Po ukończeniu szkoły w Londynie założył eksperymentalną grupę teatralną Mum's Underground. Przez pięć lat pracował jako nauczyciel matematyki, a następnie odbył długą podróż po Europie.
Występował w teatrze repertuarowym. Po debiucie w filmie fabularnym w "Taffin" (1988) u boku Pierce'a Brosnana, zdobył uznanie za rolę informatora Michaela McGurka w miniserialu Australian Broadcasting Corporation "Act of Betrayal" (1988). Jako Terence O'Farrell w jednym z odcinków serialu BBC "Screen Two" (1991) – pt.: "Mieszanki morfiny i Dolly" ("Morphine and Dolly Mixtures") w powieści Yeatsa otrzymał nagrodę Welsh Best Actor Award. Podczas gdy w Wielkiej Brytanii Bergin zazwyczaj grał bohaterów, w Hollywood jest zwykle obsadzany jako czarny charakter.
Wykonywana przez niego piosenka „The Knacker” weszła do Top 10 w Irlandii.
Żonaty z Paulą Frazier, mają jedno dziecko.

</doc>
<doc id="1605946" url="https://pl.wikipedia.org/wiki?curid=1605946" title="Podbrodzie (gmina)">
Podbrodzie (gmina)

Podbrodzie (do 1929 "Janiszki") – dawna gmina wiejska istniejąca do 1939 roku na obszarze woj. wileńskiego (obecnie na Litwie). Siedzibą gminy było Podbrodzie ("Pabradė"), które stanowiło odrębną gminę miejską.
Gmina Podbrodzie powstała 22 kwietnia 1929 w powiecie święciańskim w woj. wileńskim, w związku z przemianowaniem gminy Janiszki na "Podbrodzie". Po wojnie obszar gminy Podbrodzie wszedł w struktury administracyjne Związku Radzieckiego.

</doc>
<doc id="1605951" url="https://pl.wikipedia.org/wiki?curid=1605951" title="Aleksjej Czerkaski">
Aleksjej Czerkaski



</doc>
<doc id="1605956" url="https://pl.wikipedia.org/wiki?curid=1605956" title="Gmina Kołtyniany">
Gmina Kołtyniany

Kołtyniany (do 1929 "Łyngmiany") – dawna gmina wiejska istniejąca do 1939 roku na obszarze woj. wileńskiego (obecnie na Litwie). Siedzibą gminy były Kołtyniany ("Kaltanėnai").
Gmina Kołtyniany powstała 22 kwietnia 1929 w powiecie święciańskim w woj. wileńskim, w związku z przemianowaniem gminy Łyngmiany na "Kołtyniany". Po wojnie obszar gminy Kołtyniany wszedł w struktury administracyjne Związku Radzieckiego.

</doc>
<doc id="1605969" url="https://pl.wikipedia.org/wiki?curid=1605969" title="Reprezentacja Meksyku w piłce siatkowej mężczyzn">
Reprezentacja Meksyku w piłce siatkowej mężczyzn

Reprezentacja Meksyku w piłce siatkowej mężczyzn – narodowa drużyna reprezentująca Meksyk w rozgrywkach międzynarodowych. Pomiędzy latami 50 a 70 XX wieku, drużyna Meksyku była jedną z najlepszych ekip Ameryki Północnej jednakże w ciągu następnych lat dominującą pozycję na kontynencie zdobyły drużyny Kuby oraz Stanów Zjednoczonych. Ostatnie lata przyniosły znaczną poprawę w meksykańskiej siatkówce która doprowadzała do kilku sukcesów w przeciągu ostatnich trzech lat. 
Do największych sukcesów ekipy Meksyku zalicza się pięć medali Mistrzostw Ameryki Północnej, Środkowej i Karaibów, trzy medale Igrzysk Panamerykańskich, złoty medal Pucharu Panamerykańskiego oraz 10 miejsce na igrzyskach olimpijskich w 1974 roku.
Obecnie drużyna zajmuje 23. miejsce w rankingu FIVB.

</doc>
<doc id="1605974" url="https://pl.wikipedia.org/wiki?curid=1605974" title="Banjo Paterson">
Banjo Paterson

Banjo Paterson, właśc. Andrew Barton Paterson (ur. 17 lutego 1864 w Narambli, zm. 5 lutego 1941 w Sydney) – australijski „poeta buszu” (ang. "bush poet"), dziennikarz i autor. Twórca wielu wierszy i ballad poruszających tematy z australijskiego życia, skupiających się szczególnie na problematyce obszarów wiejskich i tzw. australijskiego "outbacku", w szczególności okolice miejscowości Binalong (Nowa Południowa Walia), gdzie spędził znaczną część swojego dzieciństwa.
Napisał m.in.: "„Waltzing Matilda”", "„The Man from Snowy River”" (poemat) i "„Clancy of the Overflow”".

</doc>
<doc id="1605979" url="https://pl.wikipedia.org/wiki?curid=1605979" title="Mykilske (obwód chersoński)">
Mykilske (obwód chersoński)

Mykilske (ukr. "Микільське", ros. "Никольское") – wieś na południu Ukrainy, w obwodzie chersońskim, w rejonie biłozerskim. Położona na lewym brzegu rzeki Ingulec w sąsiedztwie jej ujścia do Dniepru. Miejscowość liczy 2575 mieszkańców.
Historia.
Wieś założona w 1783 roku. Dawniej nazywana Reprinka. W 1795 roku miała 198 mieszkańców. Później zamieszkali tu przesiedleńcy z guberni tulskiej.

</doc>
<doc id="1605986" url="https://pl.wikipedia.org/wiki?curid=1605986" title="Lophocebus aterrimus">
Lophocebus aterrimus



</doc>
<doc id="1605987" url="https://pl.wikipedia.org/wiki?curid=1605987" title="Nadeżdiwka (rejon biłozerski)">
Nadeżdiwka (rejon biłozerski)

Nadeżdiwka (ukr. "Надеждівка") – wieś na południu Ukrainy, w obwodzie chersońskim, w rejonie biłozerskim. Miejscowość liczy 1151 mieszkańców.

</doc>
<doc id="1605988" url="https://pl.wikipedia.org/wiki?curid=1605988" title="A Horse With No Name">
A Horse With No Name



</doc>
<doc id="1605989" url="https://pl.wikipedia.org/wiki?curid=1605989" title="Narząd Giraldesa">
Narząd Giraldesa



</doc>
<doc id="1605992" url="https://pl.wikipedia.org/wiki?curid=1605992" title="Ignacy Dygas">
Ignacy Dygas

Ignacy Dygas (ur. 29 lipca 1881 w Warszawie, zm. 17 maja 1947 tamże) – polski śpiewak operowy (tenor), pedagog muzyczny. 
Studiował w konserwatorium w Warszawie. Debiutował w 1905 w "Halce". Występował na scenach nie tylko Polski, ale także wielu innych państw. W latach 1930–1932 był prezesem Związku Artystów Scen Polskich.
Został pochowany na cmentarzu Powązkowskim w Warszawie (kwatera 209-4-28,29).

</doc>
<doc id="1605993" url="https://pl.wikipedia.org/wiki?curid=1605993" title="A Horse with no Name">
A Horse with no Name



</doc>
<doc id="1605995" url="https://pl.wikipedia.org/wiki?curid=1605995" title="Partia na rzecz Zachowania Narodu">
Partia na rzecz Zachowania Narodu

Partia na rzecz Zachowania Narodu (isl. "Þjóðvarnarflokkurinn") – islandzka partia polityczna założona 15 marca 1953 przez grupę redaktorów tygodnika „Frjáls Þjóð”. W roku 1968 weszła w skład Związku Ludowego.
Partia sprzeciwiała się członkostwu Islandii w NATO i domagała się referendum w tej sprawie. była również przeciwna obecności amerykańskich baz wojskowych na terytorium Islandii.
Wyniki wyborów parlamentarnych.
W wyborach w 1953 roku zdobyła dwa miejsca w Alþingi, jednak w trzech kolejnych wyborach nie udało jej się wprowadzić do parlamentu własnych przedstawicieli. W wyborach w 1963 roku wystawiła kandydatów na listach Związku Ludowego. Jeden z jej kandydatów, Gils Guðmundsson, odzyskał dzięki temu mandat i zasiadał w Alþingi do 1979 roku.

</doc>
<doc id="1605998" url="https://pl.wikipedia.org/wiki?curid=1605998" title="Jeroen Krabbe">
Jeroen Krabbe



</doc>
<doc id="1606004" url="https://pl.wikipedia.org/wiki?curid=1606004" title="Kōgen">
Kōgen

 — 8. cesarz Japonii, według tradycyjnego porządku dziedziczenia.
W 255 r. p.n.e. został oficjalnie uznany za następcę tronu. Według Kojiki i Nihon-shoki, jego imię przed objęciem władzy brzmiało Ooyamatonekohikokunikuru no Mikoto (zapisywane 大日本根子彦国牽尊 w Nihon-shoki i 大倭根子日子国玖琉命 w Kojiki).
Kōgen panował od 21 lutego 214 p.n.e. do 14 października 158 p.n.e.
Po intronizacji przeniósł siedzibę cesarską do . Według Kojiki dożył 57 lat, według Nihon-shoki – 116 lat. Jest jednym z ośmiu cesarzy japońskich, na temat których brakuje dokładnych informacji w księgach historycznych (Kesshi Hachidai, "Osiem pokoleń bez historii").
W wykopaliskach Inariyama Kofun znaleziono miecz Inariyama, na którym wykute zostały zdania zawierające linię genealogiczną, rozpoczynającą się od syna "cesarza Kōgen" – Oohiko, w związku z czym przyjmuje się, że również "cesarz Kōgen" istniał w rzeczywistości.
Mauzoleum cesarza Kōgen znajduje się w prefekturze Nara. Nazywa się ono "Tsurugi no ike no shima no e no misasagi".
Genealogia.
Ojcem "cesarza Kōgen" był cesarz Kōrei, matką .

</doc>
<doc id="1606010" url="https://pl.wikipedia.org/wiki?curid=1606010" title="Leopold III Habsburg">
Leopold III Habsburg

Leopold III Habsburg (ur. 1351 w Wiedniu, zm. 9 lipca 1386 w bitwie pod Sempach) – książę austriacki.
Leopold III był synem Albrechta II Kulawego i Joanny von Pfirt. Jego brat Rudolf Założyciel powierzył mu sprawy Tyrolu i ożenił go w 1365 z mediolańską księżniczką Viridis Visconti. Po śmierci Rudolfa panował we wszystkich posiadłosciach Habsburgów wraz z bratem Albrechtem III. 25 września 1379 w Neuberg an der Mürz podzielił dobra z bratem otrzymując oprócz pieniędzy Styrię, Karyntię, Marchię Wendyjską, część hrabstwa Gorycji i Tyrol. Bracia zapewnili sobie wzajemne dziedziczenie. W 1379 Leopold kupił hrabstwo Feldkirch. W 1381 otrzymał od Republiki Weneckiej miasto Treviso. Wenecjanie chcieli się w ten sposób zabezpieczyć by miasto nie dostało się pod władzę Padwy. Leopold jednak wkrótce odstąpił Treviso władającemu Padwą Francesco da Carrarze. W 1382 pod władzę Leopolda przeszło dobrowolnie miasto Triest poszukujące ochrony przed ekspansją Wenecji. Niedługo później Habsburg popadł w konflikt ze szwajcarskimi kantonami, który zakończył się jego śmiercią, w bitwie pod Sempach.
Rodzina.
Leopold III i Viridis Visconti mieli 4 synów:

</doc>
<doc id="1606011" url="https://pl.wikipedia.org/wiki?curid=1606011" title="Insineratehymn">
Insineratehymn

Insineratehymn – piąty studyjny album amerykańskiej grupy deathmetalowej Deicide. Wydawnictwo ukazało się 27 czerwca 2000 na mocy kontraktu z wytwórnią muzyczną Roadrunner Records.
Według danych z kwietnia 2002 album sprzedał się w nakładzie 26,939 egzemplarzy na terenie Stanów Zjednoczonych.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1606023" url="https://pl.wikipedia.org/wiki?curid=1606023" title="Juego del Palo">
Juego del Palo

Juego del Palo – sztuka walki kijem pochodząca z Wysp Kanaryjskich.
Jest tradycyjną sztuką walki praktykowaną przez rdzennych mieszkańców wysp - Guanczów, jeszcze przed przybyciem Hiszpanów w XV w. Rytualne pojedynki na kije są wzmiankowane w kronice "Bethencouriana" pochodzącej z 1402.
Od lat 70. XX wieku w związku z rozwojem turystyki walki stały się ważnym elementem folkloru wysp.
Do walki używa się kija długości 120-150 cm. Większość technik to techniki oburęczne.
Obecnie można wyróżnić dziewięć stylów, z których najważniejsze to:
"Styl Deniz" - opiera się na defensywie, przyjmowaniu ataków przeciwnika oraz wyprowadzaniu kontry. Głównymi technikami są szybkie kombinacje okrężnych uderzeń i pchnięć po linii prostej. Częstymi miejscami ataku są: oczy, uszy, gardło i krocze.
"Styl Morales" - walka na bliskim dystansie, głównymi technikami są uderzenia i pchnięcia po linii prostej.
"Styl Verga" - walka na bliskim dystansie, głównymi technikami są krótkie uderzenia, bloki i szybkie ciosy wyprowadzane z wysokiej gardy często wymagające krzyżowania nadgarstków.
"Styl Acosta" - do walki używane są krótsze kije, które są trzymane pośrodku. Ataki wyprowadzane są z niskiej gardy.
Pozostałe style to: "Quintero, Vidal, Confiero, Juego del Garrote, Juego del la Lata".
Linki zewnętrzne.
Strona o Juego del Palo 

</doc>
<doc id="1606025" url="https://pl.wikipedia.org/wiki?curid=1606025" title="CBC">
CBC

CBC może oznaczać:

</doc>
<doc id="1606027" url="https://pl.wikipedia.org/wiki?curid=1606027" title="Eriophoidea">
Eriophoidea



</doc>
<doc id="1606032" url="https://pl.wikipedia.org/wiki?curid=1606032" title="Herb kraju karlowarskiego">
Herb kraju karlowarskiego

Herb kraju karlowarskiego to jeden z symboli tego kraju. 
Opis herbu.
Tarcza herbowa czwórdzielna w krzyż.
Herb został zatwierdzony przez Izbę Poselską Republiki Czeskiej 14 sierpnia 2001.
Identyczny wzór posiada heraldyczna flaga kraju.
Uzasadnienie symboliki herbu.
Lew w pierwszym polu był początkowo herbem dynastii Przemyślidów, aby stopniowo stać się herbem Bohemii i całego Królestwa Czech. Fontanna odnosi się do licznych miejscowości uzdrowiskowych, a młoty przemysł górniczy. Lew wyrastający z fal to godło stolicy kraju, Karlowych Warów, które ma pochodzić z roku 1370, kiedy to nadał je miastu król Karol IV.

</doc>
<doc id="1606033" url="https://pl.wikipedia.org/wiki?curid=1606033" title="Pieter Boel">
Pieter Boel

Pieter Boel (ochrzczony 22 października 1622 w Antwerpii, zm. 3 września 1674 w Paryżu) – flamandzki malarz, rysownik i rytownik.
Urodził się w rodzinie o tradycjach artystycznych, jego ojciec Jan Boel (1592–1640) był grawerem i pośrednikiem w handlu sztuką, wuj Quirin Boel I grawerem, a brat Quirin Boel II (1620–40) – ilustratorem. Nauczycielem artysty był najprawdopodobniej Jan Fyt, ale mógł też wcześniej zetknąć się z Fransem Snydersem. Pod koniec lat 40. XVII wieku podróżował po Włoszech, odwiedzając Rzym i Genuę. Ok. 1650 osiedlił się w Antwerpii, gdzie był mistrzem cechowym w gildii św. Łukasza. W 1668 przeniósł się na stałe do Paryża i pracował obok innych malarzy flamandzkich pod kierunkiem Charles’a Le Bruna (1619–1690) w Królewskiej Manufakturze Gobelinów (fr. "Manufacture des Gobelins"). Zmarł w Paryżu w 1674. Jego uczniem był David de Coninck.
Pieter Boel malował głównie martwe natury przedstawiające cenne przedmioty, na ogół wzbogacone przedstawieniami ptaków i zwierząt. Sporadycznie współpracował z innymi malarzami, uzupełniając ich obrazy o wizerunki zwierząt; w czasie pobytu w Paryżu projektował tapiserie.

</doc>
<doc id="1606034" url="https://pl.wikipedia.org/wiki?curid=1606034" title="Homelski Uniwersytet Państwowy im. Franciszka Skaryny">
Homelski Uniwersytet Państwowy im. Franciszka Skaryny

Homelski Uniwersytet Państwowy im. Franciszka Skaryny (, ) – białoruska uczelnia z siedzibą w Homlu.
Historia uczelni sięga 1929 roku, gdy postanowieniem CKW Białoruskiej SRR o powołaniu w Homlu wyższej szkoły o profilu agronomiczno-pedagogicznym. W 1933 Instytut przekształcono w Instytut Pedagogiczny (trzyletni, później czteroletni). Od 1939 nosił imię Walerija Czkałowa.
Od 1969 Instytut funkcjonował jako Homelski Uniwersytet Państwowy. W 1988 na fali odwrotu od sowieckiej symboliki nadano mu imię Franciszka Skaryny. Obecnie jest drugim co do wielkości uniwersytetem na Białorusi.
Uniwersytet składa się z 12 wydziałów i 47 katedr oraz 2 instytutów. Istnieje możliwość kształcenia się na studiach aspiranckich i doktoranckich. Obecnie istnieją następujące wydziały:

</doc>
<doc id="1606035" url="https://pl.wikipedia.org/wiki?curid=1606035" title="Metoda elementów brzegowych">
Metoda elementów brzegowych

Metoda elementów brzegowych – jedna z metod numerycznych rozwiązywania równań różniczkowych; wykorzystuje ich rozwiązanie fundamentalne. Aproksymacja następuje tylko na brzegu obszaru. Otrzymuje się brzegowe równanie całkowe. Rozwiązanie daje rozkład funkcji lub jej pochodnej na brzegu obszaru.
Zalety:
Wady:

</doc>
<doc id="1606037" url="https://pl.wikipedia.org/wiki?curid=1606037" title="Liga ACB 2004/2005">
Liga ACB 2004/2005

Liga ACB – sezon 2004/2005.
Wyniki.
Runda zasadnicza.
P=Playoff S=spadek z ACB do niższej LEB
Play-off.
Ćwierćfinały.
(1) TAU Cerámica vs. (8) Gran Canaria:
"TAU Vitoria wygrał serię 3-2" 
(4) Unicaja Málaga vs. (5) Etosa Alicante:
"Unicaja wygrał serię 3-2"
(2) Real Madryt vs. (7) DKV Joventut:
"Real Madryt wygrał serię 3-1"
(6) Adecco Estudiantes vs. (3) Winterthur FC Barcelona:
"Adecco Estudiantes wygrał serię 3-1"
Półfinały.
(1) TAU Cerámica vs. (4) Unicaja Málaga:
"TAU Vitoria wygrał serię 3-1"
(2) Real Madryt vs. (6) Adecco Estudiantes:
"Real Madryt wygrał serię 3-1"
Finał ACB.
(2) Real Madryt vs. (1) TAU Cerámica:
"Real Madryt wygrał serię 3-2"

</doc>
<doc id="1606039" url="https://pl.wikipedia.org/wiki?curid=1606039" title="CVS">
CVS



</doc>
<doc id="1606043" url="https://pl.wikipedia.org/wiki?curid=1606043" title="Baranowicki Uniwersytet Państwowy">
Baranowicki Uniwersytet Państwowy

Baranowicki Uniwersytet Państwowy (biał. Баранавіцкі дзяржаўны універcітэт, ros. Барановичский государственный университет) – białoruska uczelnia wyższa z siedzibą w Baranowiczach.
Uniwersytet powstał 23 czerwca 2004 na mocy ukazu prezydenta Republiki Białorusi. Składa się z pięciu wydziałów:
Obecnie na uczelni studiuje ponad 3000 studentów na 26 kierunkach.

</doc>
<doc id="1606045" url="https://pl.wikipedia.org/wiki?curid=1606045" title="Liga ACB">
Liga ACB

Liga ACB (od sezonu 2011/12 oficjalnie Liga Endesa, od nazwy sponsora tytularnego) – najwyższa w hierarchii klasa męskich ligowych rozgrywek koszykarskich w Hiszpanii, będąca jednocześnie najwyższym szczeblem centralnym (I poziom ligowy). Zmagania w jej ramach toczą się cyklicznie (co sezon), systemem kołowym, według zasad FIBA i przeznaczone są dla najlepszych hiszpańskich klubów koszykarskich (wyłącznie profesjonalnych). Jej triumfator zostaje mistrzem Hiszpanii, zaś najsłabsze drużyny relegowane są do Liga Española de Baloncesto Oro (LEB Oro). Od sezonu 1983/84 rozgrywki organizowane są przez spółkę o nazwie ACB. Od sezonu 1996/97 występuje w niej 18 zespołów. Czołowe zespoły klasyfikacji końcowej każdego sezonu uzyskują prawo występów w europejskich pucharach w sezonie następnym (Euroligi, Europucharu ULEB, Ligi Mistrzów FIBA, bądź FIBA Europe Cup).
Mistrzowie Hiszpanii.
Zestawienie mistrzów Hiszpanii.
Liga Española de Baloncesto + Liga ACB
Statystyki.
Liderzy wszech czasów w rozegranych minutach.
Stan na zakończenie sezonu 2017–18. Zawodnicy, których nazwiska pogrubiono są nadal aktywni w lidze ACB.
Liderzy strzelców wszech czasów.
Stan na zakończenie sezonu 2017–18. Zawodnicy, których nazwiska pogrubiono są nadal aktywni w lidze ACB.

</doc>
<doc id="1606046" url="https://pl.wikipedia.org/wiki?curid=1606046" title="Jean-Charles François de Ladoucette">
Jean-Charles François de Ladoucette

Jean-Charles François de Ladoucette, baron Cesarstwa (ur. 3 października 1772 w Nancy, zm. 19 marca 1848 w Paryżu) – francuski szlachcic, działacz gospodarczy i polityczny, publicysta.
Do 1790 r. studiował prawo w Nancy, następnie wstąpił do Gwardii Narodowej. W roku IX według kalendarza rewolucyjnego został radnym miejskim w Villers-sur-Meuse. W 1802 r. został drugim z rzędu prefektem francuskiego departamentu Hautes-Alpes. Urząd ten pełnił do 1809 r., kiedy to został podniesiony do godności barona cesarstwa i mianowany prefektem ówczesnego departamentu Roer. W 1815 r., podczas napoleońskich "Stu Dni", był prefektem departamentu Moselle. Pełnił funkcję sekretarza Rady Stanu w Paryżu. Od 1834 r. do 24 lutego 1848 r. był deputowanym z Briey w departamencie Moselle (obecnie departament Meurthe i Mozela).
Zasłużył się zwłaszcza dla rozwoju gospodarczego i społeczno-kulturalnego departamentu Hautes-Alpes. Polecił wybudować nowoczesne drogi kołowe, łączące stolicę departamentu, Gap, z Italią (przez przełęcz Montgenèvre) oraz z doliną Drôme (przez przełęcz Cabre). Budowę drogi przez Montgenèvre wsparł kwotą 25 tys. franków ze swych prywatnych zasobów. Rozwijał rolnictwo, inicjował budowy kanałów irygacyjnych. Rozwinął akcję zalesiania ogromnych górskich nieużytków, polecając zorganizować w Gap pierwszą szkółkę leśną. Był członkiem założycielem Towarzystwa Naukowego Hautes-Alpes („Société d'études des Hautes-Alpes”, 1802), członkiem Francuskiego Narodowego Towarzystwa Archeologicznego („Société nationale des antiquaires de France”, 1818 – 1836) i członkiem korespondentem Komitetu Prac Historycznych i Naukowych („Comité des travaux historiques et scientifiques”, 1843-1844). W 1804 r. założył pierwsze muzeum w Gap. Wspierał pierwsze zorganizowane wykopaliska archeologiczne w regionie i doprowadził do spisania i wydania dziejów departamentu („Histoire des Hautes-Alpes”), w którym to dziele zanotowano m.in. szereg zabytków lokalnej gwary „haut-alpin”.
Jego postać upamiętnia posąg z białego marmuru (autor: rzeźbiarz z Gap, Jean Marcellin), wzniesiony w 1866 r. na głównym placu Gap na podstawie dekretu cesarskiego z 29 listopada 1861 r.

</doc>
<doc id="1606047" url="https://pl.wikipedia.org/wiki?curid=1606047" title="MEB">
MEB



</doc>
<doc id="1606048" url="https://pl.wikipedia.org/wiki?curid=1606048" title="William Bonin">
William Bonin

William George Bonin (ur. 8 stycznia 1947 w Willimantic, zm. 23 lutego 1996 w San Quentin) – amerykański seryjny morderca, znany także jako Autostradowy morderca. Taki sam pseudonim mieli również dwaj inni wielokrotni mordercy: Patrick Kearney i Randy Steven Kraft. Wraz z kilkoma wspólnikami zgwałcił i zamordował 21 młodych mężczyzn i chłopców. Udowodniono mu jednak tylko czternaście morderstw, za które został skazany na karę śmierci poprzez wstrzyknięcie trucizny.
Dzieciństwo i młodość.
Bonin urodził się i wychował w Connecticut. Jego ojciec był nałogowym hazardzistą i alkoholikiem. Natomiast matka często zostawiała Williama i jego braci pod opieką dziadka, który w przeszłości skazany był przez sąd za molestowanie dzieci. Mając osiem lat został aresztowany za kradzież, przez co trafił do młodzieżowego ośrodka wychowawczego, w którym młodzi ludzie odbywali karę za drobne przestępstwa. Tam był często wykorzystywany seksualnie przez starszych chłopców. Po powrocie do domu, gdy był nastolatkiem, sam zaczął molestować młodsze dzieci.

</doc>
<doc id="1606049" url="https://pl.wikipedia.org/wiki?curid=1606049" title="Kościół Podwyższenia Krzyża Świętego w Nowej Jamce">
Kościół Podwyższenia Krzyża Świętego w Nowej Jamce

Kościół Podwyższenia Krzyża Świętego – rzymskokatolicki kościół filialny w Nowej Jamce. Kościół należy do parafii św. Wawrzyńca w Dąbrowie, w dekanacie Niemodlin, diecezji opolskiej. 
Historia kościoła.
Świątynia została wybudowana w 1982 roku.

</doc>
<doc id="1606050" url="https://pl.wikipedia.org/wiki?curid=1606050" title="System wizyjny">
System wizyjny

System wizyjny, przemysłowy system wizyjny, widzenie przemysłowe, wizja maszynowa () – układ współpracujących ze sobą elektronicznych urządzeń, którego funkcją jest automatyczna analiza wizyjna otoczenia na podobieństwo zmysłu wzroku u ludzi.
System składa się z urządzeń pozyskujących informacje (kamera lub układ kamer), urządzenia służącego do akwizycji i przetwarzania danych (typu frame grabber) oraz urządzenia analizującego dane (procesor lub komputer z oprogramowaniem). Jeżeli badane obiekty nie emitują światła, integralną częścią systemów wizyjnych są jego źródła, czyli oświetlacze.
Przemysłowy system wizyjny najczęściej służy do sprawdzania cech fizycznych obiektów, takich jak: wymiary, kształt, kolor, stan powierzchni, (połysk, chropowatość, nadruk etc). Pozyskane przy jego pomocy dane stanowią podstawę do podjęcia odpowiedniej decyzji (np. o kolejnym etapie procesu wytwórczego). 
W produkcji, zadania wynikające z informacji uzyskanych przez system wizyjny najczęściej wykonują roboty przemysłowe – ze względu na ich szybkość i precyzję działania. Wówczas informacje te są wykorzystywane do sterowania napędami robota, np. w celu uchwycenia przedmiotu. Pozwala to kontynuować proces produkcyjny, chociaż czasami stanowi interwencję w jego przebieg (np. wychwycenie przedmiotu z wadą).
Ze względu na rodzaj zastosowanych urządzeń i moc przetwarzania wyróżnia się następujące typy systemów wizyjnych:
Chociaż obecnie przemysłowe systemy wizyjne stosuje się najczęściej do kontroli jakości produktów, światowym trendem jest zastosowanie ich już na etapie produkcji, do jej nadzorowania przez ocenę i informowanie, czy parametry produkcji zbliżają się do wartości granicznych. Pozwala to zapobiegać wytwarzaniu produktów wadliwych.

</doc>
<doc id="1606051" url="https://pl.wikipedia.org/wiki?curid=1606051" title="Cymbidium">
Cymbidium

Cymbidium ("Cymbidium") – rodzaj roślin z rodziny storczykowatych ("Orchidaceae"). Należy do niego około 70 gatunków. Zasięg obejmuje tropikalną i subtropikalną Azję (północne Indie, Japonia, Chiny, Borneo, Filipiny, Malezja) oraz Australię. Istnieje wiele odmian uprawnych różniących się kolorystyką kwiatów (od białego, poprzez żółty, czerwony, zielony, aż po odcienie brązu), kwiaty są jednobarwne lub dwubarwne. Storczyki z rodzaju "Cymbidium" należą do łatwiejszych w hodowli, zwłaszcza dotyczy to mieszańców. 
Morfologia.
Rośliny sympodialne, wytwarzają pseudobulwy, z których wyrastają długie, wstęgowate liście. Osiągają wysokość do 150 cm. 
Systematyka.
Jeden z rodzajów podplemienia "Cymbidiinae" z plemienia "Cymbidieae" wchodzącego w skład podrodziny epidendronowych ("Epidendroideae") z rodziny storczykowatych ("Orchidaceae"). Storczykowate są kladem bazalnym w rzędzie szparagowców "Asparagales" w obrębie jednoliściennych.
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa jednoliścienne ("Liliopsida" Brongn.), podklasa liliowe ("Liliidae" J.H. Schaffn.), nadrząd "Lilianae" Takht., rząd storczykowce ("Orchidales" Raf), podrząd "Orchidineae" Rchb., rodzina storczykowate ("Orchidaceae" Juss.), rodzaj cymbidium ("Cymbidium" Sw.).

</doc>
<doc id="1606052" url="https://pl.wikipedia.org/wiki?curid=1606052" title="DNR">
DNR



</doc>
<doc id="1606055" url="https://pl.wikipedia.org/wiki?curid=1606055" title="Stefan Pachnowski">
Stefan Pachnowski

Stefan Pachnowski (ur. 30 czerwca 1892 w Piaskach k. Kutna, zm. 1 lutego 1943 w Auschwitz) – polski prawnik, działacz samorządowy i społeczny, prezydent Włocławka.
Życiorys.
Syn Antoniego i Magdaleny. W 1912 ukończył szkołę handlową w Łodzi, w 1925 wydział prawa na Uniwersytecie Józefa Piłsudskiego oraz w 1928 kursy samorządowe w Warszawie.
W latach 1916–1918 należał do Polskiej Organizacji Wojskowej w Kutnie. 11 listopada 1918 brał udział w przejmowaniu władzy w Kutnie od Niemców, został wybrany zastępcą starosty Stanisława Chrzanowskiego. W latach 1926–1933 sprawował funkcję prezydenta Włocławka, początkowo jako zarządca komisaryczny, potem z wyboru. W czasie prezydentury zmagał się z problemami straży pożarnej, w tamtych czasach bardzo niestabilnej, oraz bezrobociem poszerzającym się w tamtych latach. Był przewodniczącym Komitetu Budowy Kujawskiej Elektrowni Okręgowej we Włocławku. W latach 1927–1935 członek Związku Miast Polskich, od 1927 zasiadał w Zarządzie i Komitecie Wykonawczym Związku.
W latach 30. XX w. był także dyrektorem wojewódzkiego biura Funduszu Pracy w Nowogródku, członkiem zarządu Związku Synarchicznego, współorganizatorem Polskiej Partii Radykalnej, współzałożycielem i redaktorem „Nowych Dróg” i „Nakazu Dnia”. Współpracował z „Kurierem Porannym”, w którym publikował artykuły. Wszedł także do zarządu Polskiej Wytwórni Filmowej EOS sp. z o.o.
Transportem 18 listopada 1942 przewieziony z Warszawy do obozu koncentracyjnego Auschwitz, gdzie 1 lutego 1943 zginął.
Od 21 kwietnia 1920 mąż Zofii z Piórkowskich, z którą miał córkę Hannę, zamężną Wałkówską (1921–2013), profesora filologii orientalnych we Wrocławiu, i syna Andrzej (1926–1944), żołnierza Armii Krajowej, poległego w powstaniu warszawskim.

</doc>
<doc id="1606056" url="https://pl.wikipedia.org/wiki?curid=1606056" title="Arkadiusz Czarnecki (trener)">
Arkadiusz Czarnecki (trener)

Arkadiusz Czarnecki (ur. 1967) - halowy wicemistrz i mistrz Polski juniorów w skoku wzwyż, trener koszykówki, nauczyciel wychowania fizycznego.
Absolwent LO w Przasnyszu i AWF w Gdańsku. W młodości uprawiał skok wzwyż. Był halowym wicemistrzem Polski juniorów młodszych i mistrzem kraju w tej grupie wiekowej na stadionie (1984). W 1986 r. uzyskał rekord życiowy 2.07. Jego karierę zawodnika przerwała kontuzja.
Trener I klasy koszykówki i II klasy lekkiej atletyki. Od 1993 pracuje w Lublinie. Odnosił sukcesy z młodzieżą – zdobył dwa brązowe medale mistrzostw Polski juniorów starszych i srebro juniorów. W sezonie 2001/2002 wywalczył awans z seniorami lubelskiego Startu do ekstraklasy. Przez dwa sezony prowadził drużynę w najwyższej klasie rozgrywkowej. Został trenerem roku 2002 w plebiscycie "Kuriera Lubelskiego".

</doc>
<doc id="1606057" url="https://pl.wikipedia.org/wiki?curid=1606057" title="Arkadiusz Czarnecki">
Arkadiusz Czarnecki



</doc>
<doc id="1606061" url="https://pl.wikipedia.org/wiki?curid=1606061" title="Prąd pierścieniowy">
Prąd pierścieniowy

Prąd pierścieniowy – ruch naładowanych elektrycznie cząstek w obszarze ziemskich pasów radiacyjnych, który może być interpretowany jako prąd płynący dookoła Ziemi, głównie w płaszczyźnie równika magnetycznego, rozmywający się w miarę zbliżania do biegunów.
Cząstki naładowane, poruszając się między tzw. punktami zwierciadlanymi, nie docierają do samych biegunów. W obszarze owalu zorzowego, gdzie zmieniają kierunek ruchu wzdłuż linii sił, wskutek zmiany gęstości linii pola uzyskują dodatkowo składową równoleżnikową.

</doc>
<doc id="1606062" url="https://pl.wikipedia.org/wiki?curid=1606062" title="Jerry City">
Jerry City

Jerry City – wieś w USA, w stanie Ohio, w hrabstwie Wood.
Według danych z 2000 roku wieś miała 453 mieszkańców.

</doc>
<doc id="1606065" url="https://pl.wikipedia.org/wiki?curid=1606065" title="Jerusalem">
Jerusalem

Miejscowości w USA:
Gminy w USA:
W Wielkiej Brytanii:

</doc>
<doc id="1606066" url="https://pl.wikipedia.org/wiki?curid=1606066" title="Jerusalem (Ohio)">
Jerusalem (Ohio)

Jerusalem – wieś w USA, w stanie Ohio, w hrabstwie Monroe.
Według danych z 2000 roku wieś miała 152 mieszkańców.

</doc>
<doc id="1606067" url="https://pl.wikipedia.org/wiki?curid=1606067" title="Aukštojo kalnas">
Aukštojo kalnas



</doc>
<doc id="1606068" url="https://pl.wikipedia.org/wiki?curid=1606068" title="Jewett (Ohio)">
Jewett (Ohio)

Jewett – wieś w USA, w stanie Ohio, w hrabstwie Harrison.
Według danych z 2000 roku wieś miała 784 mieszkańców.

</doc>
<doc id="1606069" url="https://pl.wikipedia.org/wiki?curid=1606069" title="Johnstown (Ohio)">
Johnstown (Ohio)

Johnstown – wieś w USA, w stanie Ohio, w hrabstwie Licking.
Według danych z 2000 roku wieś miała 3440 mieszkańców.

</doc>
<doc id="1606070" url="https://pl.wikipedia.org/wiki?curid=1606070" title="Junction City (Ohio)">
Junction City (Ohio)

Junction City – wieś w USA, w stanie Ohio, w hrabstwie Perry.
Według danych z 2000 roku wieś miała 818 mieszkańców.

</doc>
<doc id="1606071" url="https://pl.wikipedia.org/wiki?curid=1606071" title="Kalida">
Kalida

Kalida – wieś w USA, w hrabstwie Putnam, w stanie Ohio. Według spisu powszechnego z 2010 roku wieś miała 1542 mieszkańców.
Została założona w roku 1834 i do 1866 była siedzibą władz hrabstwa.
Dane demograficzne.
Zgodnie z danymi za rok 2000 we wsi mieszkało 1031 osób w 385 gospodarstwach domowych i 284 rodzinach. Gęstość zaludnienia wynosiła 355,4 os./km². We wsi znajdowało się 397 budynków mieszkalnych. Podział rasowy przedstawiał się następująco: 99,13% białych, 0,19% Indian, 0,48% przedstawicieli innych ras i 0,2% z dwóch lub więcej ras mieszanych. Latynosi stanowili 0,78% populacji.

</doc>
<doc id="1606075" url="https://pl.wikipedia.org/wiki?curid=1606075" title="Wilhelmsbahn AG">
Wilhelmsbahn AG



</doc>
<doc id="1606079" url="https://pl.wikipedia.org/wiki?curid=1606079" title="Kościół św. Maksymiliana Marii Kolbego w Magnuszowicach">
Kościół św. Maksymiliana Marii Kolbego w Magnuszowicach

Kościół św. Maksymiliana Marii Kolbego – rzymskokatolicki kościół filialny położony w Magnuszowicach. Świątynia należy do parafii Trójcy Świętej w Graczach, w dekanacie Niemodlin, diecezji opolskiej.
Historia kościoła.
Świątynia została wybudowana w latach 1981–1989, z inicjatywy ówczesnego proboszcza parafii w Graczach, księdza Kazimierza Kozołupa. Kamień węgielny poświęcił podczas pielgrzymki w 1983 roku, papież Jan Paweł II na Górze Świętej Anny. Konsekracji kościoła dokonał w 1989 roku biskup Antoni Adamiuk.

</doc>
<doc id="1606080" url="https://pl.wikipedia.org/wiki?curid=1606080" title="Sierpień 2007 w sporcie">
Sierpień 2007 w sporcie

12 sierpnia.
Walijczyk Dominic Dale zwyciężył w rozpoczynającym aktualny sezon 2007/2008 w snookerze turnieju rankingowym Shanghai Masters 2007. W finale pokonał rodaka Ryana Daya (10:6). Dale był również autorem najwyższego breaka całego turnieju (143 punkty), którego wbił właśnie w meczu finałowym.
8 sierpnia.
Zagłębie Lubin przegrało mecz z Steauą Bukareszt 1:2 i odpadło z Ligi Mistrzów.
5 sierpnia.
Agnieszka Radwańska wygrała zawodowy turniej tenisowy WTA w Sztokholmie, Nordea Nordic Light Open 2007. W finale pokonała 6/1 6/1 Rosjankę, Wierę Duszewinę i tym samym została pierwszą Polką w historii, która wygrała turniej WTA.

</doc>
<doc id="1606082" url="https://pl.wikipedia.org/wiki?curid=1606082" title="Rudaali">
Rudaali

Rudaali („Płaczka, żałobnica”) to indyjski dramat z 1993 roku wyreżyserowany przez Kalpanę Lajmi, autorkę" Chingaari" w oparciu o powieść Mahashwety Devi. W roli głównej nagrodzona za swoją grę Dimple Kapadia, znana z "Dil Chahta Hai", "Being Cyrus", czy "Krantiveer". Operatorem jest sławny Santosh Sivan ("Aśoka Wielki", "Dil Se", "The Terrorist", czy "Fiza")
Tytuł filmu „Rudaali” oznacza płaczkę, żałobnicę, kobietę z niższych kast wynajmowaną przez wyższe kasty do opłakiwania śmierci osób z wyższych kast. Publicznie wyrażały one rozpacz po stracie, której nie wypadało ze względu na wysoki status społeczny okazać rodzinie zmarłego.
Nagrody i uhonorowanie.
Dimple Kapadia uzyskała za rolę Shanichari grę National Film Award i Nagroda Filmfare Krytyki dla Najlepszej Aktorki. To jeden z ostatnich filmów Amjada Khana, grający tu umierającego Thakura aktor zmarł przed premierą. film ten dedykowano jemu.
Muzyka i piosenki.
Autorem muzyki i piosenek jest Bhupen Hazarika. Śpiewa on też (razem z Lata Mangeshkar i Asha Bhosle

</doc>
<doc id="1606083" url="https://pl.wikipedia.org/wiki?curid=1606083" title="Ha-Kerajot">
Ha-Kerajot

Ha-Kerajot (hebr. הַקְרָיוֹת) – obszar metropolitalny w Izraelu, obejmujący dzielnice Hajfy, jak i sąsiednie miasta Dystryktu Hajfy. Jest on położony nad Zatoką Hajfy na wybrzeżu Morza Śródziemnego. Jest to drugi pod względem populacji wielkomiejski obszar w Izraelu (1 100 000 mieszkańców).
Historia.
Skupisko tych pięciu podmiejskich dzielnic powstało w latach 30. XX wieku na obszarze peryferii Hajfy. W 2003 roku powstała propozycja połączenia wszystkich tych miast w jedno duże miasto Zevulon, które miałoby łączną populację 250 tys. mieszkańców. Propozycje została jednak odrzucona. Podczas drugiej wojny libańskiej w 2006 roku na tutejsze miasta spadły liczne rakiety wystrzelone z Libanu przez Hezbollah.
Pierścienie metropolii.
Obszar Ha-Kerajot dzieli się wewnętrzny i zewnętrzny pierścień metropolii.
W wewnętrznym obszarze metropolii znajdują się następujące miasta: Hajfa (populacja 265 100), Kirjat Atta (pop. 49 900), Kirjat Mockin (pop. 39 700), Kirjat Jam (pop. 36 500) i Kirjat Bialik (pop. 36 300).
W zewnętrznym obszarze znajdują się miasta: Baka-Dżatt, Ir ha-Karmel, Hadera, Neszer, Or Akiwa, Tirat Karmel i Umm al-Fahm.
Komunikacja.
W obszarze Ha-Kerajot przecinają się ważne szlaki komunikacyjne Izraela. Przez ten obszar przechodzą linie kolejowe Rakewet Jisra’el, pięć autostrad i dróg ekspresowych, oraz wiele innych ważnych dróg krajowych.

</doc>
<doc id="1606084" url="https://pl.wikipedia.org/wiki?curid=1606084" title="Październik 2008 w sporcie">
Październik 2008 w sporcie



</doc>
<doc id="1606086" url="https://pl.wikipedia.org/wiki?curid=1606086" title="Rozkład wartości osobliwych">
Rozkład wartości osobliwych



</doc>
<doc id="1606089" url="https://pl.wikipedia.org/wiki?curid=1606089" title="Manorina melanophrys">
Manorina melanophrys



</doc>
<doc id="1606092" url="https://pl.wikipedia.org/wiki?curid=1606092" title="NonVisual Desktop Access">
NonVisual Desktop Access

NonVisual Desktop Access (NVDA) – czytnik ekranowy dla systemu operacyjnego Microsoft Windows dostępny na licencji GPL. Rozwijany jest przez organizację NV Access oraz społeczność użytkowników.
Historia.
Michael Curran sfrustrowany brakiem darmowego i otwartego czytnika ekranu dla systemu Windows postanowił stworzyć własne oprogramowanie tego typu. Prace rozpoczął w kwietniu 2006, a w grudniu tego roku był w stanie posługiwać się NVDA jako jedynym czytnikiem ekranowym.
W 2019 roku NVDA stał się najczęściej używanym czytnikiem ekranowym.
Cechy programu.
Najważniejsze właściwości NVDA to:

</doc>
<doc id="1606093" url="https://pl.wikipedia.org/wiki?curid=1606093" title="Dystrykt Kyrenia">
Dystrykt Kyrenia



</doc>
<doc id="1606094" url="https://pl.wikipedia.org/wiki?curid=1606094" title="Maciej Kowalski (perkusista)">
Maciej Kowalski (perkusista)

 
Maciej Kowalski (ur. 1984 w Krakowie) znany również jako Darkside, Satyriasis i Alize666 – polski perkusista.
Życiorys.
Kowalski współpracował z takimi grupami muzycznymi jak: MasseMord, Crionics, Mgła, Kriegsmaschine, Thy Disease, Anal Stench, Tromsnar, Darzamat, Mournedge oraz Goderak. 
W 2003 roku wraz z zespołem Cronics w plebiscycie magazynu „Metal Hammer” uzyskał 4. miejsce w kategorii "debiut roku".

</doc>
<doc id="1606095" url="https://pl.wikipedia.org/wiki?curid=1606095" title="Reprezentacja Kanady w piłce siatkowej mężczyzn">
Reprezentacja Kanady w piłce siatkowej mężczyzn

Reprezentacja Kanady w piłce siatkowej mężczyzn – narodowa drużyna reprezentująca Kanadę w rozgrywkach międzynarodowych. Kanada jest obecnie jedną z najlepszych drużyn w Ameryce Północnej oraz jedną z najbardziej utytułowanych drużyn na tym kontynencie. Mimo to zespołowi Kanady nigdy nie udało się wygrać międzynarodowego turnieju głównie przez dominację drużyn Stanów Zjednoczonych oraz Kuby, które od lat dzielą między sobą triumfy w turniejach organizowanych w Ameryce Północnej.
Do największych sukcesów Kanady zalicza się 18 medali Mistrzostw Ameryki Północnej (3. miejsce w klasyfikacji medalowej), dwa medale Igrzysk Panamerykańskich oraz zajęcie czwartego miejsca na igrzyskach olimpijskich w 1984 roku.
Obecnie drużyna zajmuje 8. miejsce w rankingu FIVB.
Osiągnięcia.
Mistrzostwa Ameryki Północnej, Środkowej i Karaibów:
Igrzyska Panamerykańskie:
Puchar Panamerykański:
Liga Światowa:
Skład reprezentacji Kanady na Ligę Światową 2012.
Trener: Glenn HoagAsystent: Vincent Pichette

</doc>
<doc id="1606096" url="https://pl.wikipedia.org/wiki?curid=1606096" title="Jewgenija Artamonowa">
Jewgenija Artamonowa



</doc>
<doc id="1606097" url="https://pl.wikipedia.org/wiki?curid=1606097" title="Lista hiszpańskich prowincji według liczby ludności">
Lista hiszpańskich prowincji według liczby ludności

Lista prowincji Hiszpanii według liczby ludności (zgodnie ze spisem ludności INE, 1 stycznia 2008)

</doc>
<doc id="1606098" url="https://pl.wikipedia.org/wiki?curid=1606098" title="John Edwards (muzyk)">
John Edwards (muzyk)

John Victor Edwards, pseudonim Rhino (ur. 9 maja 1953 w Whitton) – brytyjski gitarzysta basowy, występujący w zespole Status Quo.
Kariera.
Edwards współpracował z Peterem Greenem, Climax Blues Band oraz Dexys Midnight Runners (album "Don’t Stand Me Down").
John Edwards oraz perkusista Jeff Rich zostali zaproszeni przez Ricka Parfitta do współpracy nad jego solowym albumem "Recorded Delivery", a w 1986 zostali nowymi członkami Status Quo, gdy z zespołu odeszli Alan Lancaster i Pete Kircher.
Edwards posiada też własny zespół, Rhino’s Revenge, który wydał album o tej samej nazwie w 2000. Drugi album, "Rhino’s Revenge II", ukazał się w 2015, a w jego nagrywaniu wzięła udział trójka dzieci Edwardsa.
Życie prywatne.
Ma żonę i troje dzieci, mieszka w Londynie.

</doc>
<doc id="1606099" url="https://pl.wikipedia.org/wiki?curid=1606099" title="Rakhee Gulzar">
Rakhee Gulzar

Rakhee Gulzar ((hindi: राखी गुलजार)inaczej Raakhee Gulzar, czy Raakhee) – bollywoodzka aktorka urodzona 15 sierpnia 1947 roku. W filmie aktywna od lat 60. do 2003 roku, gra nadal choć rzadziej. Nagrodzona w 1977 roku za główną rolę w filmie "Tapasya", za role drugoplanowe w "Ram Lakhan", "Shubho Mahurat" (2003) i "" (1973).
Aktorka pochodzi z Zachodniego Bengalu. Jeszcze jako nastolatka poślubiła bengalskiego reżysera Ajaya Biswasa. Małżeństwo trwało krótko. Potem została żoną autora dialogów, tekstów piosenek i reżysera Gulzara ("Maachis", "Hu Tu Tu"). Jej córka Megha Gulzar też jest reżyserem filmowym "Just Married (film 2007)".
Po roli w "Badhu Baran" w 1967 roku w Kalkucie zagrała w 1970 roku swoją pierwszą rolę w filmie bollywoodzkim "Jeevan Mrityu" z Dharmendra. w 1971 roku – podwójna rola z Shashi Kapoor w "Sharmilee". Potem jej najbardziej znane filmy w parze z Amitabh Bachchanem: "Kabhie Kabhie" (1976), "Muqaddar Ka Sikander" (1977), "Trishul" (1978), "Kaala Patthar" (1979) "Lawaaris" (1981) "Jurmana" (1979) i "Bemisal" (1982).
Od połowy lat 80. występuje w rolach matek np. "Ram Lakhan" (1989), "Baazigar" (1993), "Khalnayak" (1993), "Karan Arjun" (1995), "Border" (1997), "Soldier " (1998) and "Baadshah" (1999).
W 2003 otrzymała nagrodę za film "Shubho Mahurat". W 2003 została wyróżniona Orderem Padma Shri.

</doc>
<doc id="1606101" url="https://pl.wikipedia.org/wiki?curid=1606101" title="Raakhee Gulzar">
Raakhee Gulzar



</doc>
<doc id="1606102" url="https://pl.wikipedia.org/wiki?curid=1606102" title="Rakhee">
Rakhee



</doc>
<doc id="1606103" url="https://pl.wikipedia.org/wiki?curid=1606103" title="Raakhee">
Raakhee



</doc>
<doc id="1606104" url="https://pl.wikipedia.org/wiki?curid=1606104" title="Hazzan">
Hazzan

Hazzan (karaim. z hebr. חַזָּן "wypowiadający modlitwy") – w religii karaimskiej osoba sprawująca duchowe zwierzchnictwo nad gminą karaimską. Rola hazzana w religii karaimskiej różni się od chazana w judaizmie. Zwyczajowo hazzan przewodzi modlitwom w kienesie. Do jego obowiązków należy wykonywanie czynności duchownych oraz zaspokajanie religijnych potrzeb wiernych swej gminy przez odprawianie nabożeństw, wypełnianie posług religijnych, nadawanie imion, udzielanie ślubów, grzebanie zmarłych.
Hazzan wybierany jest przez ogół dorosłych członków wspólnoty (mężczyzn). Powinien mieć co najmniej 25 lat, być żonaty, znać Pismo Św. i karaimską liturgię oraz cieszyć się autorytetem. Ponadto nie może być ułomny fizycznie. Honorowym tytułem jest "ułłu hazzan", tj. wielki hazzan (senior). Hazzanowi w pełnieniu obowiązków pomaga "ochuwczu", przygotowujący się w praktyczny sposób do pełnienia takiej roli. Edukacji karaimskich hazzanów służyła działająca w Eupatorii na Krymie w latach 1894-1918 szkoła hazzanów (karaim. "Midrasz Hazzanim"), zwana powszechnie Aleksandrowską Szkołą Duchowną.
Strojem rytualnym hazzana jest spodnia szata w kolorze czarnym zwana "dżubbe" oraz wierzchnia wkładana przez głowę bez rękawów w kolorze białym przetykana złotymi lub srebrnymi nićmi zwana "ryza". Do przepasania służy czarny – a w szczególnie uroczyste dni niebieski – pas zwany "belibaw". Nakryciem głowy jest "biork" – czarny kołpak z białym otokiem.
Przed 1939 wszystkie cztery działające w Rzeczypospolitej gminy karaimskie (Wilno, Troki, Halicz, Łuck) miały swoich hazzanów. Ostatnim hazzanem w powojennej Polsce był Rafał Abkowicz (zm. 1992). W 1988 Ośrodek TVP we Wrocławiu zrealizował poświęcony mu reportaż pt. „Ostatni Hazzan” (reż. Ewa Straburzyńska).

</doc>
<doc id="1606105" url="https://pl.wikipedia.org/wiki?curid=1606105" title="Partia Nacjonalistyczna (Islandia)">
Partia Nacjonalistyczna (Islandia)

Partia Nacjonalistyczna (isl. "Flokkur Þjóðernissinna") – islandzka partia faszystowska istniejąca w latach 1934-1944. Nigdy nie miała przedstawicieli w Alþingi.
Celem partii była ochrona etnicznej tożsamości Islandczyków. Głosiła ona antysemityzm i wierzyła w "wyższość rasy aryjskiej". Miała charakter antykomunistyczny i antydemokratyczny. Postulowała likwidację Alþingi i zastąpienia go parlamentem o charakterze korporacyjnym. 
Członkowie Partii Nacjonalistycznej nosili szare koszule i opaski z czerwoną swastyką na ramieniu. Nie uznawali jednak zasady wodzostwa.
Partia wydawała własną gazetę "Ísland" i czasopismo "Mjölnir" (dosł. młot Thora). W roku 1944 została formalnie rozwiązana.

</doc>
<doc id="1606106" url="https://pl.wikipedia.org/wiki?curid=1606106" title="Ajn Karim">
Ajn Karim



</doc>
<doc id="1606107" url="https://pl.wikipedia.org/wiki?curid=1606107" title="Alan Gregov">
Alan Gregov

Alan Gregov (ur. 1 kwietnia 1970 w Zadarze) – chorwacki koszykarz i olimpijczyk, grający na pozycji rozgrywającego.
Życiorys.
Mierzy 191 cm i waży 85 kg.
Ma żonę Maję, i dwójkę dzieci – Valentin i Antoni.
Jego kuzynami są Arijan Komazec i Marko Popović, również chorwaccy koszykarze i olimpijczycy.

</doc>
<doc id="1606111" url="https://pl.wikipedia.org/wiki?curid=1606111" title="Transkarpatia">
Transkarpatia

Transkarpatia – album polskiej grupy muzycznej Darzamat. Wydawnictwo ukazało się 19 grudnia 2005 roku nakładem wytwórni muzycznej Metal Mind Records. W ramach promocji do utworu „The Burning Times” został zrealizowany teledysk w reżyserii Beniamina Szweda.

</doc>
<doc id="1606112" url="https://pl.wikipedia.org/wiki?curid=1606112" title="Tunel Roki">
Tunel Roki



</doc>
<doc id="1606114" url="https://pl.wikipedia.org/wiki?curid=1606114" title="Krolewec">
Krolewec



</doc>
<doc id="1606116" url="https://pl.wikipedia.org/wiki?curid=1606116" title="Sekretarz stanu (Polska)">
Sekretarz stanu (Polska)

Sekretarz stanu – najwyższy rangą urzędnik w polskim ministerstwie lub w Kancelarii Prezesa Rady Ministrów, powoływany przez Prezesa Rady Ministrów. Sekretarze stanu mianowani są również przez Prezydenta RP w Kancelarii Prezydenta RP. 
Opis.
Zgodnie z art. 37 ustawy o Radzie Ministrów oraz o zakresie działania ministrów, minister wykonuje swoje zadania m.in. przy pomocy sekretarza stanu i podsekretarzy stanu. Sekretarz stanu zastępuje ministra w zakresie przez niego ustalonym lub zastępuje go podsekretarz stanu, jeżeli sekretarz stanu nie został powołany. Zakres ich czynności ustala właściwy minister, zawiadamiając o tym Prezesa Rady Ministrów. Różnica między sekretarzem stanu i podsekretarzem stanu sprowadza się do kwestii kolejności w zastępstwie ministra oraz spraw reprezentacyjnych.
Powołanie sekretarza stanu w ministerstwie odbywa się na wniosek właściwego ministra, do odwołania nie jest konieczny wniosek ministra. Sekretarze stanu składają dymisję w razie przyjęcia dymisji Rady Ministrów. Sekretarzy i podsekretarzy stanu w Kancelarii Prezydenta powołuje i odwołuje Prezydent.
Zgodnie z art. 103 i 108 Konstytucji, stanowisko sekretarza stanu może być łączone z mandatem poselskim i senatorskim. Stanowi to wyjątek od zasady niepołączalności stanowisk ("incompatibilitas"), co wynika z faktu, że stanowisko sekretarza stanu jest uznawane za polityczne i obsadzane zgodnie z układem sił politycznych w Sejmie. Zasadzie "incompatibilitas" podlegają natomiast stanowiska podsekretarzy stanu.
Sekretarze stanu lub podsekretarze stanu, wskazani przez ministrów, wchodzą w skład Komitetu Stałego Rady Ministrów.
Sekretarze stanu pracujący w ministerstwach nazywani są zwykle wiceministrami. Sekretarze stanu pracujący w Kancelariach: Prezydenta i Prezesa Rady Ministrów nazywani są odpowiednio ministrami w Kancelarii Prezydenta i ministrami w Kancelarii Prezesa Rady Ministrów. 
Zwyczajowo wiceministra i podsekretarza stanu tytułuje się grzecznościowo ministrem dla podwyższenia ich godności, także w okresie, kiedy skończyli już pełnić swoją funkcję.

</doc>
<doc id="1606120" url="https://pl.wikipedia.org/wiki?curid=1606120" title="Retrakt (teoria kategorii)">
Retrakt (teoria kategorii)



</doc>
<doc id="1606131" url="https://pl.wikipedia.org/wiki?curid=1606131" title="Interferencja (pedagogika)">
Interferencja (pedagogika)

Interferencja (łac. "inter" ‘między’ + "ferre" ‘nieść’) – w pedagogice: nakładanie się na siebie wiedzy lub informacji, a także wpływ wyrobionych już nawyków na powstawanie nowych.
Interferencja może być procesem hamującym, kiedy jako reakcję na ten sam bodziec wytwarzają się dwa nawyki (hamowanie asocjacyjne), przy czym jeden hamuje drugi, lub kiedy zachodzi reprodukcja nawyku (hamowanie reproduktywne), czyli kiedy uwarunkowanie konkurencyjnym charakterem nawyków uniemożliwia odtworzenie żadnego z nich mimo ich wcześniejszego utrwalenia. 
Wyróżnić można interferencję retroaktywną, gdy nowy przyswajany materiał powoduje zapominanie starszego, oraz interferencję proaktywną, gdy materiał przyswojony wcześniej uniemożliwia przyswojenie nowego.

</doc>
<doc id="1606144" url="https://pl.wikipedia.org/wiki?curid=1606144" title="Pick-up (muzyka)">
Pick-up (muzyka)



</doc>
<doc id="1606145" url="https://pl.wikipedia.org/wiki?curid=1606145" title="ORAC">
ORAC

ORAC (skrótowiec od ang. "Oxygen Radical Absorbance Capacity") – zdolność pochłaniania reaktywnych form tlenu przez przeciwutleniacze (inaczej: pojemność antyutleniająca lub pojemność antyoksydacyjna) w próbkach biologicznych.
Metodą pomiaru pojemności antyutleniającej jest metoda "ORAC-FL" wykorzystująca fluoresceinę w roli sondy fluorescencyjnej. W metodzie tej jednostką miary jest "μ mol TE/100 g" tzn. mikromol TE (TE pochodzi od ang. "trolox equivalent") na 100 gramów próbki – zatem jednostka ta określa pojemność antyutleniającą 100 gramów próbki równoważnie do 1 mikromola troloksu. Metoda "ORAC-FL" została opracowana przez Krajowy Instytut ds. Procesu Starzenia ("National Institute on Aging") w amerykańskich laboratoriach Narodowych Instytutów Zdrowia (NIH). Stres oksydacyjny odgrywa rolę w powstawaniu i rozwoju chorób zwyrodnieniowych oraz chorób związanych z procesem starzenia się.
Dieta bogata w warzywa, owoce i inne pokarmy zawierające przeciwutleniacze wspomaga obronę organizmu przed niszczącym wpływem reaktywnych form tlenu. Także niektóre witaminy (np. A, C, E) i niektóre pierwiastki o znaczeniu biologicznym, jak np. selen, pełnią rolę przeciwutleniaczy. Dietetycy zalecają, aby osoby dorosłe spożywały dziennie 200 g warzyw i 200 g owoców, 6–7 kromek chleba oraz 200–250 gramów ziemniaków, ryżu, makaronu, nasion roślin strączkowych (dotyczy postaci gotowych do spożycia), aby pokryć zapotrzebowanie organizmu na witaminy, minerały, w tym przeciwutleniacze oraz błonnik. Zaznaczają przy tym, że warzywa, owoce, chleb, ryż (szczególnie ryż brązowy), ziemniaki i makaron (najlepiej z pełnego ziarna) oraz kasze i nasiona roślin strączkowych posiadają dużą wartość odżywczą przy jednoczesnej niskiej wartości energetycznej. Aby dostarczyć organizmowi niezbędne składniki, w tym przeciwutleniacze, należy regularnie spożywać różne owoce i warzywa.
Zasada metody ORAC-FL.
Metoda pomiaru ORAC-FL jest oparta na technice zastosowanej po raz pierwszy przez Glaziera. Wykorzystuje się reakcję utleniania cząsteczek substancji fluorescencyjnej po zmieszaniu jej ze związkiem dostarczającym wolnych rodników, np. związkiem azowym. Ogrzewanie podczas badania przyśpiesza proces tworzenia się rodników peroksydowych, które niszczą molekuły fluorescencyjne, powodując zanik fluorescencji. Przeciwutleniacz chroni cząsteczki substancji fluorescencyjnej przed rozpadem oksydacyjnym. Stopień ochrony jest mierzony fluorymetrycznie przy wykorzystaniu fluoresceiny jako substancji pomiarowej. W pierwotnej wersji tej metody stosowano białko β-fikoerytrynę. Intensywność fluorescencji spada w miarę postępowania procesu utleniania. Pomiar wykonywany jest zwykle po upływie 35 minut od czasu wprowadzenia związku azowego generującego wolne rodniki. Rejestrowany jest przebieg zaniku fluorescencji w postaci wykresów przedstawiających zależność intensywności fluorescencji w czasie, a następnie oblicza się obszar pomiędzy dwoma krzywymi: przy obecności przeciwutleniacza oraz bez niego. Następnie porównuje się otrzymane wykresy. Stopień ochronnej aktywności przeciwutleniacza opisywany jest ilościowo przez porównanie z troloksem jako substancją wzorcową. Stosując próbki troloksu o różnych stężeniach, przygotowuje się krzywą wzorcową, do której przyrównuje się wyniki uzyskane dla badanych próbek. Wyniki analiz, np. żywności, podaje się w jednostkach będących równoważnikami TE.
Zaletą tej metody jest możliwość badania zarówno związków wykazujących, jak i niewykazujących opóźnienia w działaniu antyoksydacyjnym. Ma to szczególne znaczenie właśnie w przypadku badania próbek żywności, które charakteryzują się tym, że zawierają mieszaniny różnych przeciwutleniaczy o różnej sile działania, jak też składników nie wykazujących cech przeciwutleniających.
Wady metody ORAC-FL: 
Jak do tej pory naukowcy nie określili ściśle i jednoznacznie zależności występującej pomiędzy wartościami ORAC różnych produktów żywnościowych a ich wpływem na zdrowie człowieka.
Wartości ORAC w żywności.
W 2007 roku Departament Rolnictwa USA ("United States Department of Agriculture, USDA") upublicznił spis wartości ORAC dla 277 artykułów spożywczych pochodzenia roślinnego, takich jak: owoce, warzywa, orzechy, fasole, przyprawy korzenne oraz produkty nasienno-zbożowe.
Wartości ORAC zostały przeliczone dla porcji artykułów żywnościowych o masie 100 g i wyrażone w mikromolach TE (równoważnikach troloksu, pochodnej witaminy E) i obejmują zarówno przeciwutleniacze rozpuszczalne w tłuszczach (czyli lipofilne, np. karotenoidy), jak i rozpuszczalne w wodzie (czyli hydrofilne), czyli całkowitą wartość ORAC.
† Surowe lub niedogotowane nasiona fasoli z gatunku "red kidney beans" i jemu podobnych, zawierają naturalną toksynę proteinową, która może wywołać łagodne lub ostre zatrucie pokarmowe, szczególnie groźne w skutkach w przypadku uczulenia. Tradycyjne przygotowanie fasoli przez uprzednie namoczenie jej w wodzie, a następnie ugotowanie, skutecznie zmniejsza ilość toksycznego białka do bezpiecznych wartości, bez znaczącej utraty wartości odżywczych. 
Gotowanie warzyw w wodzie znacznie zuboża wartości przeciwutleniajace zmierzone metodą ORAC-FL (do 30% w stosunku do wartości posiadanych w stanie surowym), podczas gdy gotowanie na parze tego mankamentu praktycznie nie wykazuje (zaledwie 20% przeciwutleniaczy ulega zniszczeniu).
Powyższy spis nie jest wyczerpujący, ponieważ nie uwzględnia niektórych produktów żywnościowych o najwyższych, znanych wartościach przeciwutleniających, np. pewne przyprawy korzenne oraz owoce, szczególnie jagody gatunku bez czarny (łac. "Sambucus nigra", ang. "elderberry") oraz owoce euterpy warzywnej (zwane ang. "acai", pt. "açai").
Spośród owoców i warzyw większe ilości antyoksydantów mają zwykle te gatunki z których część spożywana ma dużą zawartość suchej masy np. orzechy (włoskie, laskowe), migdały czy też fasola, w porównaniu do gatunków w które są silnie "uwodnione" np. ananas czy ogórek lub arbuz. Zdecydowana większość tradycyjnie stosowanych przypraw, bez względu na to czy są świeże czy suche i zmielone wykazuje wysoką wartość potencjału antyoksydacyjnego. 
Porównanie wartości ORAC.
Porównując wartości ORAC dla poszczególnych owoców i warzyw należy zwrócić szczególną uwagę na jednostki, w których przedstawiono obliczenia – niektóre badania podają wartości ORAC w przeliczeniu na 1 gram suchej masy produktu spożywczego, inne w przeliczeniu na 1 gram świeżego (uwodnionego) produktu, a jeszcze inne w przeliczeniu na porcję przeznaczoną do konsumpcji. Stąd też niektóre szeroko stosowane metody porównawcze dają błędne rezultaty, z uwagi na porównywanie niewymiernych wielkości, np. jednostki ORAC dla wodnistej masy owocu w stosunku do jednostki ORAC w konsumpcyjnej porcji żywności. Co poniektóre porównania niesprawiedliwie zawyżą uzyskane wartości dla określonych preparatów, np. rodzynki mają większe właściwości przeciwutleniające na gram masy w porównaniu do winogron, z uwagi na odwodnienie. Podobnie arbuzy z tego samego powodu wydają się nie posiadać właściwości przeciwutleniających z uwagi na olbrzymią procentową zawartość wody w ich miąższu.
Porównywanie jednostek ORAC względem ilości kilokalorii w gramie produktu spożywczego wykazuje szereg zalet, w tym ma praktyczne znaczenie w procesie odżywiania się z punktu widzenia przybierania na wadze ciała lub tracenia zbędnych kilogramów. 
Zakres wartości ORAC dla popularnych owoców wynosi od 1,40 micromol TE/gram w wodnistym arbuzie do 95 µmol TE/g w przypadku borówek. Czarne jagody leśne także posiadają wysokie wartości ORAC: do 92,6 µmol TE/g. 
W przypadku warzyw, szczególnie rozmaitych warzyw strączkowych (w tym fasoli), wartości ORAC wahają się od 1,15 µmol TE/g dla wodnistego ogórka do 149 µmol TE/g dla zwykłej fasolki czerwonej gatunku "red kidney bean" w stanie wysuszonych nasion.
Dla różnych gatunków orzechów rozpiętość skali ORAC wynosi od 7,19 µmol TE/g dla nerkowców aż do 179,4 µmol TE/g dla pekanów.
Wartości ORAC suszonych owoców wynoszą od 23,87 µmol TE/g dla daktyli gatunku "medjool" do 85,78 µmol TE/g dla suszonych śliwek węgierek.
Jabłka różnią się gatunkowo w zakresie wartości ORAC od 22,10 µmol TE/g do 42,75 µmol TE/g.
Zwyczajny ziemniak wykazuje ORAC poniżej 11 µmol TE/g, orzeszki ziemne: 31,66 µmol TE/g, a pomidory: zaledwie 4 µmol TE/g.
Pewne pospolite przyprawy kuchenne, np. goździki oraz cynamon zawierają najwyższe wartości zmierzone przez USDA: &gt;2500 w micromolach TE/gram. Kakao charakteryzuje się bardzo dużą zawartością przeciwutleniaczy ocenioną za pomocą metody ORAC, która w przypadku czekolady kuchennej wynosi 1032 µmol TE/g, niestety czekolada mleczna posiada już tylko 71,30 µmol TE/g. 
Producenci zdrowej żywności (ang. "health food") oraz dodatków witaminowych i mineralnych, wprowadzili do swojej oferty handlowej skoncentrowane odżywki o wysokich wartościach ORAC, reklamując je zwrotem "the number one ORAC product", czyli "najlepszy produkt ORAC". Te przechwałki zazwyczaj nie mają oparcia w literaturze naukowej. W przypadku wielu tak oferowanych preparatów nie przeprowadzono żadnych badań w zakresie ich dostępności biologicznej (przyswajalności), ani nie określono stopnia wykorzystania w metabolizmie przez organizm człowieka. 
Inicjatywa ORACWatch w USA jest przykładem niezależnej próby uźródłowienia i potwierdzenia, w oparciu o rzetelne materiały naukowe, wartości ORAC podawanych przez producentów zdrowej żywności i rozmaitych suplementów diety.

</doc>
<doc id="1606146" url="https://pl.wikipedia.org/wiki?curid=1606146" title="Zdolność pochłaniania wolnych rodników">
Zdolność pochłaniania wolnych rodników



</doc>
<doc id="1606147" url="https://pl.wikipedia.org/wiki?curid=1606147" title="Oxygen Radical Absorbance Capacity">
Oxygen Radical Absorbance Capacity



</doc>
<doc id="1606149" url="https://pl.wikipedia.org/wiki?curid=1606149" title="Gianni Alemanno">
Gianni Alemanno

Giovanni (Gianni) Alemanno (ur. 3 marca 1958 w Bari) – włoski polityk, parlamentarzysta, były minister od 2008 do 2013 burmistrz Rzymu.
Życiorys.
Z wykształcenia inżynier środowiska, absolwent Uniwersytetu w Perugii; studia ukończył w 2004. Zawodowo pracował jako dziennikarz i publicysta. Działalność polityczną rozpoczął w ramach postfaszystowskiego Włoskiego Ruchu Socjalnego. W 1992 został zięciem Pina Rautiego, byłego lidera tej formacji. Jego małżeństwo z Isabellą Rauti zakończyło się rozwodem.
Od 1994 do 2008 sprawował mandat poselski do Izby Deputowanych XII, XIII, XIV i XV kadencji. Po rozwiązaniu MSI został działaczem Sojuszu Narodowego, a w jego ramach jednym z liderów konserwatywnego skrzydła. Od 2001 do 2006 sprawował urząd ministra rolnictwa w drugim i trzecim rządzie Silvia Berlusconiego.
W 2006 bez powodzenia kandydował na stanowisko burmistrza Rzymu, przegrywając z Walterem Veltronim. Dwa lata później z poparciem m.in. Ludu Wolności ponownie ubiegał się o ten urząd, tym razem pokonując Francesca Rutelliego z Partii Demokratycznej. W 2013 bezskutecznie ubiegał się o reelekcję, przegrywając w drugiej turze z kandydatem PD.
W 2017 został sekretarzem nowo powołanej partii pod nazwą Movimento Nazionale per la Sovranità, która w 2019 przyłączyła się do formacji Bracia Włosi (Gianni Alemanno działał w niej uprzednio w latach 2014–2015).

</doc>
<doc id="1606150" url="https://pl.wikipedia.org/wiki?curid=1606150" title="Piłka do bandy">
Piłka do bandy



</doc>
<doc id="1606165" url="https://pl.wikipedia.org/wiki?curid=1606165" title="Antoni Grzybowski">
Antoni Grzybowski

Antoni Tomasz Grzybowski ps. „Antoniewicz” (ur. 7 marca 1911 w Warszawie zm. 15 września 1944 tamże) – kapral podchorąży rezerwy piechoty Wojska Polskiego, powstaniec warszawski, kawaler Krzyża Walecznych.
Życiorys.
Antoni Grzybowski urodził się w rodzinie Józefa, handlowca, i Wacławy z Gacparskich. Był starszym bratem Kazimierza ps. „Misiewicz” (1918–2009). Wychowywał się w latach I wojny światowej. W 1918 rozpoczął naukę w prywatnym Gimnazjum Wojciecha Górskiego w Warszawie. Od 1921 kontynuował naukę w Państwowym Gimnazjum im. Adama Mickiewicza uzyskując w 1929 świadectwo dojrzałości. W latach 1926–1928 uzyskał wyszkolenie wojskowe (w ramach przysposobienia wojskowego) przy 21 Warszawskim pułku piechoty.
W 1929 rozpoczął studia prawnicze na Uniwersytecie Warszawskim, które ukończył w 1937 uzyskując tytuł magistra praw. W międzyczasie, w latach 1934–1935 odbył służbę wojskową w trakcie, której ukończył Dywizyjny Kurs Podchorążych Rezerwy 28 DP przy 15 pułku piechoty „Wilków” w Dęblinie. Do wybuchu II wojny światowej pracował w Urzędzie Wojewódzkim Warszawskim.
Obowiązkowe ćwiczenia odbył w 72 pułku piechoty. W 1939 został zmobilizowany. W czasie kampanii wrześniowej walczył w szeregach 72 pułku piechoty, jako dowódca drużyny. Uniknął niemieckiej niewoli. Starając się utrzymać rodzinę trudnił się różnymi dorywczymi pracami, nie brał wtedy udziału w konspiracji wojskowej. Wiedząc o zaangażowaniu w niej jego brata Kazimierza obiecał mu, w razie potrzeby, włączenie się do walki.
Przed godziną „W” stawił się na zbiórce obejmując dowodzenie drużyną w plutonie dowodzonym przez brata Kazimierza. W czasie powstania warszawskiego walczył na Mokotowie w szeregach pułku „Baszta” (batalion „Olza”). Zginął 15 września 1944 trafiony kulą w czoło w czasie próby natarcia na żołnierzy III Rzeszy w bloku przy ulicy Aleje Niepodległości 131 przy 47. punkcie obserwacyjnym.

</doc>
<doc id="1606172" url="https://pl.wikipedia.org/wiki?curid=1606172" title="Rajmund z Peñafort">
Rajmund z Peñafort



</doc>
<doc id="1606176" url="https://pl.wikipedia.org/wiki?curid=1606176" title="Thomas Moore">
Thomas Moore

Thomas Moore, irl. "Tomás Ua Mórdha" (ur. 28 maja 1779 w Dublinie, zm. 25 lutego 1852 w Sloperton Cottage) – poeta irlandzki.
Twórczość.
Thomas Moore rozpoczął swoją pracę literacką od przekładów Anakreonta. Pod pseudonimem „Th. Little” ogłosił zbiór romantycznych wierszy miłosnych "The Poetical Works". Sławny stał się dzięki pieśniom "Irish Melodies" (tomy 1–10 wydane w latach 1807–1834), wzorowanych na dawnych pieśniach irlandzkich. Muzykę do nich napisał J. Stevenson. Opiewały piękno krajobrazu, tradycję i folklor Irlandii. Ich uzupełnieniem są wydane w 1815 r. "National Airs", pieśni na melodie nieirlandzkie.
Popularny stał się również jego poemat orientalny "Lalla Rokh" z 1817. Składały się na niego cztery opowieści poetyckie: "The Veiled Prophet of Khorassan", "The Paradise and the Peri", "The Fire Worshippers" oraz "The Light of the Haram". Muzykę do nich pisał Robert Schumann. Opisywał w nich wschodnie krajobrazy, czerpiąc wzorce z książek o Persji. Napisał również powieść poetycką "Loves of the Angels" (1823) oraz w 1827 powieść prozą "Epikurejczyk". Jednak nie są one wysoko cenione przez historyków literatury. Uznanie natomiast zdobyły satyry "The Two – Penny Post Bag" (1813) oraz "The Fudge Family in Paris" z 1818. Opracował także biografie Richarda Brinsleya Sheridana, Edwarda FitzGeralda oraz czterotomową "Historię Irlandii" (1835 – 1846).
Znał Byrona, u którego przebywał w Wenecji. Byron powierzył mu swoje "Memoires", jednak Moore po śmierci swego znajomego i za radą wydawcy Johna Murraya zniszczył je. Wydał natomiast w 1830 listy i dzienniki Byrona pod tytułem: "Letters and Journals of Lord Byron with Notices of His Life". Opracował także jego biografię.
Wydania zbiorowe jego dzieł ukazały się w 1840 oraz po śmierci w 1910; zaś w 1905 monografia S. Gwynn. Na gruncie polskim wywarł znaczny wpływ na twórczość Zygmunta Krasińskiego i Juliana Ursyna Niemcewicza. Przekłady poezji Thomasa Moore’a pojawiły się w drugim tomie antologii "Poeci języka angielskiego" z 1971.

</doc>
<doc id="1606180" url="https://pl.wikipedia.org/wiki?curid=1606180" title="Molson Scotia Cup 2009">
Molson Scotia Cup 2009

Molson Scotia Cup 2009 – prowincjonalne mistrzostwa Nowej Szkocji w curlingu mężczyzn, eliminacje do Tim Hortons Brier 2009.
Eliminacjami do finału były 3 turnieje. W dniach 15-18 stycznia 2009 rozegrano Turniej Strefy Północnej (Halifax) i Turniej Strefy Południowej Yarmouth z każdego z nich do dalszej gry zakwalifikowało się po 7 drużyn. Ostatnim turniejem był "Challenge" rozegrany w dniach 23-25 stycznia w Caledonia, w rywalizacji wzięły udział 3 zespoły z czego dalej zakwalifikowały się 2.
Turniej finałowy odbył się między 10-15 lutego w Chester na lodowisku Chester Curling Club. Obrońcą tytułu z Keith’s Tankard 2008 była drużyna Briana Rafuse.
Mistrzem prowincji została drużyna Marka Daceya (brązowi medaliści MŚ 2004) pokonując w finale Iana Fitzner-Leblanc 8:1.
Drużyny.
Sesja 1..
11 lutego 2009, 10:00
1 – przegrany do 102
2 – przegrany do 102
3 – przegrany do 101
4 – przegrany do 101
Sesja 2..
11 lutego 2009, 15:00
5 – przegrany do 103
6 – przegrany do 103
7 – przegrany do 104
8 – przegrany do 104
Sesja 3..
12 lutego 2009, 8:30
10 – przegrany do 106
101 – przegrany do 201
102 – przegrany do 201
9 – przegrany do 105
Sesja 4..
12 lutego 2009, 12:30
12 – przegrany do 107
104 – przegrany do 202
103 – przegrany do 202
11 – przegrany do 108
Sesja 5..
12 lutego 2009, 16:30
201
13 – przegrany do 110
105 – przegrany do 204
106 – przegrany do 205
Sesja 6..
12 lutego 2009, 20:30
202
14 – przegrany do 109
108 – przegrany do 205
107 – przegrany do 204
Sesja 7..
13 lutego 2009, 10:00
205
204
110 – przegrany do 206
109 – przegrany do 206
Sesja 8..
13 lutego 2009, 15:00
111 – przegrany do 207
203
15 – przegrany do 113
Sesja 9..
13 lutego 2009, 20:00
206
112 – przegrany do 209
207
113 – przegrany do 208
Sesja 10..
14 lutego 2009, 10:00
208
210
114 – przegrany do 212
209
Sesja 11..
14 lutego 2009, 15:00
211
212
Play-off.
A-B.
14 lutego 2009, 20:00
C1-C2.
14 lutego 2009, 20:00
Półfinał.
15 lutego 2009, 10:00
Finał.
15 lutego 2009, 15:00

</doc>
<doc id="1606182" url="https://pl.wikipedia.org/wiki?curid=1606182" title="Pawieł Ignatjew">
Pawieł Ignatjew

Pawieł Nikołajewicz Ignatjew (ros. Павел Николаевич Игнатьев, ur. w Petersburgu, zm. 1 stycznia 1880 tamże) – hrabia, rosyjski działacz państwowy, generał adiutant (1846), generał piechoty (1859).
W 1814 ukończył studia na Uniwersytecie Moskiewskim. W 1834-1846 dyrektor Korpusu Paziów. Od 1852 członek Rady Państwa. W 1854-1861 generał-gubernator Petersburga. W 1872-1877 przewodniczący Komitetu Ministrów Imperium Rosyjskiego.
Jego synem był gen. Nikołaj Ignatjew.

</doc>
<doc id="1606185" url="https://pl.wikipedia.org/wiki?curid=1606185" title="Port lotniczy Cần Thơ">
Port lotniczy Cần Thơ

Port lotniczy Cần Thơ (Sân bay Cần Thơ) – międzynarodowy port lotniczy położony 6 km na północ od Cần Thơ. Jest drugim co do wielkości portem lotniczym Wietnamu. 

</doc>
<doc id="1606186" url="https://pl.wikipedia.org/wiki?curid=1606186" title="Pacyfikacja Małopolski Wschodniej w 1930 roku">
Pacyfikacja Małopolski Wschodniej w 1930 roku



</doc>
<doc id="1606190" url="https://pl.wikipedia.org/wiki?curid=1606190" title="Kazimierz Marian Morawski">
Kazimierz Marian Morawski

Kazimierz Marian Dzierżykraj-Morawski, pseud. Acer, Keryks, Linkeus, Mordax (ur. 26 stycznia 1884 w Krakowie, zm. 25 października 1944 w Jędrzejowie) – polski historyk, eseista, działacz i teoretyk konserwatyzmu, monarchista, masonoznawca.
Życiorys.
Syn Kazimierza Morawskiego i Heleny, córki Władysława Wężyka. Autor m.in. książki „Studia i szkice z ery Sasów i Stanisławów” (1935) w której za namową prymasa Hlonda przedstawił pogląd o inspiratorskiej roli masonerii w rozbiorach Polski. Inicjator zwołania w 1938 w Warszawie Zjazdu Prasy Polskiej podczas którego utworzono Agencję Antymasońską.

</doc>
<doc id="1606193" url="https://pl.wikipedia.org/wiki?curid=1606193" title="Miloš Pavlović (szachista)">
Miloš Pavlović (szachista)

Miloš Pavlović, cyr. Милош Павловић (ur. 5 stycznia 1964) – serbski szachista, arcymistrz od 1995 roku.
Kariera szachowa.
Wielokrotnie startował w finałach indywidualnych mistrzostw Jugosławii i Serbii, największy sukces odnosząc w 2002 r. w mieście Banja Koviljača, gdzie (po dogrywce) zdobył tytuł mistrza Jugosławii. W 2003 r. reprezentował swój kraj na rozegranych w Płowdiwie drużynowych mistrzostwach Europy.
Odniósł szereg sukcesów na arenie międzynarodowej, zwyciężając bądź dzieląc I miejsca m.in. w:
Najwyższy ranking w dotychczasowej karierze osiągnął 1 października 2003 r., z wynikiem 2582 punktów zajmował wówczas drugie miejsce (za Branko Damljanoviciem) wśród szachistów Serbii i Czarnogóry.

</doc>
<doc id="1606194" url="https://pl.wikipedia.org/wiki?curid=1606194" title="Miloš Pavlović">
Miloš Pavlović



</doc>
<doc id="1606196" url="https://pl.wikipedia.org/wiki?curid=1606196" title="Resuspensja">
Resuspensja



</doc>
<doc id="1606198" url="https://pl.wikipedia.org/wiki?curid=1606198" title="Stadio di Corso Marsiglia">
Stadio di Corso Marsiglia

Stadio di Corso Marsiglia - stadion znajdujący się w Turynie, ma pojemność 15 000 miejsc. Juventus F.C. rozgrywał tam swoje mecze od 1922 do 1933 roku. Na stadionie tym Juventus F.C. wywalczył scudetto w sezonach 1925-26, 1930-31, 1931-32 i 1932-33.
Pierwszy mecz na tym stadionie odbył się 19 października 1922 roku. Jak na owe czasy był dobrze wyposażony - posiadał oświetlenie.
W 1933 roku Juventus F.C. przeniósł się na Stadio Olimpico di Torino (w owym czasie stadion ten był nazwany "Stadio Benito Mussolini")

</doc>
<doc id="1606199" url="https://pl.wikipedia.org/wiki?curid=1606199" title="Resuspensja osadu">
Resuspensja osadu



</doc>
<doc id="1606200" url="https://pl.wikipedia.org/wiki?curid=1606200" title="Roman Ilnyćkyj">
Roman Ilnyćkyj

Roman Ilnyćkyj (ur. 18 czerwca 1915, zm. 2 lutego 2000 w Nowym Jorku) – ukraiński dziennikarz, działacz społeczny i polityczny Organizacji Ukraińskich Nacjonalistów, a po 1940 roku – OUN-B.
Był współtwórcą Aktu odnowienia Państwa Ukraińskiego i członkiem rządu Jarosława Stećki. Wkrótce aresztowany, został osadzony wraz z Stepanem Banderą w Sachsenhausen.
Po wojnie pozostał na emigracji, w latach 1945–1949 był wydawcą i redaktorem tygodnika "Czas". Od 1957 był przewodniczącym Rady Politycznej OUN-B "Za kordonom"
Był autorem książki "Deutschland und die Ukraine", wydanej w 1956.

</doc>
<doc id="1606202" url="https://pl.wikipedia.org/wiki?curid=1606202" title="Milos Pavlović">
Milos Pavlović



</doc>
<doc id="1606206" url="https://pl.wikipedia.org/wiki?curid=1606206" title="Orientalne krzesło Króla Salomona">
Orientalne krzesło Króla Salomona

Orientalne krzesło Króla Salomona – termin używany niekiedy w wolnomularstwie na określenie tronu, na którym zasiada Czcigodny loży.

</doc>
<doc id="1606208" url="https://pl.wikipedia.org/wiki?curid=1606208" title="Nvda">
Nvda



</doc>
<doc id="1606209" url="https://pl.wikipedia.org/wiki?curid=1606209" title="Huze!">
Huze!

Huze! Huze! Huze! – jeden z okrzyków wznoszonych jako aklamacja podczas uroczystości w Rycie Szkockim Dawnym i Uznanym.

</doc>
<doc id="1606211" url="https://pl.wikipedia.org/wiki?curid=1606211" title="Wenta (karbonarska)">
Wenta (karbonarska)

Wenta (vendita) – odpowiednik Loży wolnomularskiej w karbonaryzmie, w polskiej nomenklaturze używano również określenia "namiot". Najwyższą władzą włoskiego karbonaryzmu była Alta Vendita (Wysoka Wenta). Tak samo nazywa się XIX-wieczny tekst, będący rzekomym planem infiltracji Kościoła katolickiego. Nazwę podstawowej jednostki karbonarskiej (vendita) wywodzi się od zwyczaju grupowej lub mafijnej zemsty (vendetta). Na terenach polskich z wentami związani byli m.in. Joachim Lelewel i Józef Zaliwski, którzy utworzyli na emigracji organizację Zemsta Ludu, a w Belgii współpracowali z wentami "Les Amis de la Vérité" i "Les Amis de la Sagesse".

</doc>
<doc id="1606212" url="https://pl.wikipedia.org/wiki?curid=1606212" title="Wskaźnik rozwoju HDI">
Wskaźnik rozwoju HDI



</doc>
<doc id="1606213" url="https://pl.wikipedia.org/wiki?curid=1606213" title="Zakon Kadiri">
Zakon Kadiri

Zakon Kadiri – działające w świecie islamu tajne stowarzyszenie o charakterze zbliżonym do wolnomularstwa, R. F. Burton określał ich mianem "orientalna masoneria".

</doc>
<doc id="1606220" url="https://pl.wikipedia.org/wiki?curid=1606220" title="Rocznik miechowski">
Rocznik miechowski

Rocznik miechowski – rocznik pochodzący z XIV wieku, uzupełniany współcześnie do 1434 roku.
Rocznik spisano na trzech kartach, włączonych w XV w. do większego kodeksu. W rękopisie z XIV w. zapiski wykonywane były jedną ręką do 1388, a następnie kilkunastoma rękami do 1434. Rękopis "Rocznika miechowskiego" spłonął w 1944 w Warszawie. Zachowały się jednak fotografie kart wykonane w okresie międzywojennym.
Oryginalna część "Rocznika miechowskiego" rozpoczyna się od 1290. Początek obejmuje 21 krótkich zapisek i stanowi wyciąg z innych roczników. Dalsza część stanowi jedno z najcenniejszych źródeł do dziejów Polski w XIV i na początku XV wieku. Zasadnicza część rocznika koncentruje się na wydarzeniach związanych z działalnością bożogrobowców z Miechowa.
W "Miechovii" Samuela Nakielskiego zawarte są fragmenty zaczerpnięte z jakiejś rękopiśmiennej księgi klasztornej, różniące się od zachowanej wersji rocznika, stąd przypuszczenie badaczy, że istniał jeszcze jeden dawniejszy rocznik miechowski, sięgający co najmniej roku 1348.

</doc>
<doc id="1606222" url="https://pl.wikipedia.org/wiki?curid=1606222" title="Rocznik Sędziwoja">
Rocznik Sędziwoja

Rocznik Sędziwoja – rocznik znany z rękopisu z połowy XV wieku, który należał do Sędziwoja z Czechła. Jest zaliczany do tzw. roczników małopolskich. Sądzi się, że wypisano go z jakiegoś większego tekstu, dodając cztery zapiski z lat 1331-1360.

</doc>
<doc id="1606223" url="https://pl.wikipedia.org/wiki?curid=1606223" title="Karl-Theodor zu Guttenberg">
Karl-Theodor zu Guttenberg

Karl-Theodor zu Guttenberg, właśc. Karl-Theodor Maria Nikolaus Johann Jacob Philipp Franz Joseph Sylvester Freiherr von und zu Guttenberg (ur. 5 grudnia 1971 w Monachium) – niemiecki polityk i prawnik, działacz bawarskiej Unii Chrześcijańsko-Społecznej (CSU) i jej sekretarz generalny (2008–2009), poseł do Bundestagu, w 2009 minister gospodarki i technologii, w latach 2009–2011 minister obrony.
Życiorys.
Pochodzi z niemieckiego rodu szlacheckiego, którego początki sięgają XIV wieku i którego członkowie od pokoleń angażowali się politycznie. Urodził się jako syn dyrygenta Enocha zu Guttenberga, właściciela zamku w gminie Guttenberg w Górnej Frankonii. Ukończył studia prawnicze na Universität Bayreuth, w 1999 zdał państwowy egzamin prawniczy pierwszego stopnia. Nie podszedł do egzaminu drugiego stopnia uprawniającego do wykonywania zawodów prawniczych. W 2007 doktoryzował się w zakresie prawa na macierzystej uczelni.
Jako niezależny dziennikarz publikował m.in. w „Die Welt”. Od 1994 zajmował się rodzinnym majątkiem (wycenianym na około 500 milionów euro), zarządzając przedsiębiorstwem Guttenberg GmbH. W 2000 wstąpił do Unii Chrześcijańsko-Społecznej, w 2007 stanął na czele partii w Górnej Frankonii. W 2002 po raz pierwszy wybrany na posła do Bundestagu, mandat deputowanego odnawiał w wyborach w 2005 i 2009. Gdy 2008 CSU po raz pierwszy od wielu lat utraciła absolutną większość w bawarskim landtagu, w listopadzie 2008 Karl-Theodor zu Guttenberg został wybrany na funkcję sekretarza generalnego partii. Stanowisko to zajmował do lutego 2009.
10 lutego 2009, po uprzedniej rezygnacji Michaela Glosa, został ministrem gospodarki i technologii w rządzie Angeli Merkel Tym samym został najmłodszym ministrem gospodarki w powojennych Niemczech. Zyskał pewną popularność, zajmując zdecydowane stanowisko w sprawie restrukturyzacji Opla i sprzeciwiając się forsowanemu przez kanclerz przejęciu koncernu przez kanadyjsko-rosyjskie konsorcjum Magna/Sbierbank.
28 października 2009, po kolejnych wyborach federalnych, objął urząd ministra obrony w drugim rządzie Angeli Merkel. Był krytykowany za brak kontroli nad resortem i niedostatecznie informowanie parlamentu i opinii publicznej na temat śmierci żołnierza Bundeswehry 17 grudnia 2010 w bazie w Afganistanie oraz otwierania listów żołnierzy z poczty polowej w tym kraju. Kontrowersje wzbudził także śmiertelny wypadek kadetki, która 7 listopada 2010 spadła z masztu na statku szkoleniowym niemieckiej marynarki „Gorch Fock”.
Z urzędu ministra ustąpił 1 marca 2011, kończąc urzędowanie dwa dni później. Zrezygnował też wówczas z mandatu deputowanego. Przyczyną było ujawnienie w połowie lutego plagiatu w jego pracy doktorskiej z zakresu prawa konstytucyjnego. 23 lutego 2011 Universität Bayreuth odebrał mu ten stopień, a sam polityk przyznał w liście do uczelni, że jego praca była obciążona poważnymi błędami. Prowadzone postępowanie karne umorzono w związku z wpłaceniem przez Karla-Theodora zu Guttenberga 20 tys. euro na cele charytatywne.
Po odejściu z funkcji publicznych zajął się m.in. działalnością konsultingową. Pracował w Center for Strategic and International Studies w Waszyngtonie. Na University of Southampton obronił pracę doktorską na temat bankowości korespondencyjnej.
Życie prywatne.
W 2000 ożenił się ze Stephanie Gräfin von Bismarck-Schönhausen, praprawnuczką kanclerza Ottona von Bismarcka. Jego żona, współpracując z minister Ursulą von der Leyen, zaangażowała się w działalność organizacji walczącej z pornografią dziecięcą w Internecie. Jego dziadek od strony matki uczestniczył w spisku na życie Adolfa Hitlera w 1944. Brat dziadka od strony ojca został stracony w 1945 za udział w ruchu oporu przeciw nazistom.

</doc>
<doc id="1606224" url="https://pl.wikipedia.org/wiki?curid=1606224" title="Tum Bin">
Tum Bin

 
Tum Bin (inaczej: Tum Bin - Love Will Find a Way hindi:तुम बिन, tj. "Bez ciebie - miłość odnajdzie drogę") to bollywoodzki dramat miłosny z 2001 roku. Reżyseria- debiutant Anubhav Sinha, potem autor "Cash", "Dus". W rolach głównych nominowani do nagród za debiut Sandali Sinha i Priyanshu Chatterjee, którzy potem w 2003 roku zagrali parę w "Pinjar". To historia miłości, która narodziła się ze śmierci. Odejście jednej osoby robi miejsce w czyimś życiu dla kogoś innego. Tematem filmu jest poczucie winy, zadośćuczynienie i pragnienie uzyskania przebaczenia. W filmie możemy śledzić jak bohaterowie wyzwalają się z bólu i rozpaczy, ku życiu i kolejnej szansie na miłość. Ale najpierw muszą zmierzyć się ze swoją niemożnością wyznania uczuć, z wątpliwościami, czy mają prawo do nich. W tej historii chodzi o to, by ludzie utraciwszy coś czy kogoś, nie pogubili się, a pogubiwszy się dali się komuś odnaleźć.
Fabuła.
Historię tę rozpoczyna tragedia. Młody, dobrze zapowiadający się biznesmen Shekhar Malhotra (Priyanshu Chatterjee) tego samego dnia dwa razy przypadkiem (jeśli istnieją przypadki) spotyka się z Amarem Shahem, właścicielem firmy z Kanady. Na wieczornym przyjęciu Amar namawia go na robienie kariery poza Indiami, przekonany, że Shekhar i tak odnajdzie kiedyś swoje miejsce w Kanadzie. Kilka godzin później Shekhar próbując uniknąć potrącenia chłopca, zabija Amara. Przerażony ucieka z miejsca wypadku. To zdarzenie wytrąca go z równowagi. Popada w przygnębienie. Nie może sobie znaleźć miejsca. Dręczony wyrzutami sumienia jedzie do Kanady, by prosić o wybaczenie rodzinę Amara. Na miejscu brakuje mu jednak odwagi, nie śmie ujawnić prawdę. Postanawia zadośćuczynić rodzinie Amara zapobiegając plajcie jego firmy. Pomaga mu w tym zrozpaczona z powodu śmierci ukochanego Piya (Sandali Sinha). Codzienna obecność z jego winy cierpiącej dziewczyny, budzi w nim współczucie, a potem miłość.

</doc>
<doc id="1606225" url="https://pl.wikipedia.org/wiki?curid=1606225" title="Mieczyk gandawski">
Mieczyk gandawski

Mieczyk gandawski ("Gladiolus ×gandavensis") – mieszaniec roślin z rodziny kosaćcowatych. Powstał w wyniku krzyżówki gatunków "Gladiolus psittacinus" i "Gladiolus cardninalis".
Zastosowanie.
Jest uprawiany jako ozdobna roślina gruntowa dająca wiele możliwości kolorystyki kwiatów w wyniku możliwości jej krzyżowania.

</doc>
<doc id="1606227" url="https://pl.wikipedia.org/wiki?curid=1606227" title="Miracula S. Adalberti">
Miracula S. Adalberti

Miracula S. Adalberti ("Cuda św. Wojciecha") – opis cudów Św. Wojciecha w języku łacińskim z XIII wieku.
"Miracula" powstały w latach 1260–1295. Ich autor był prawdopodobnie związany z Gnieznem (co sugeruje nazwanie Gniezna "stolicą Polski") lub Trzemesznem. W literaturze naukowej wiąże się powstanie dzieła z nakazem synodalnym arcybiskupa gnieźnieńskiego Jakuba Świnki z 1285, nakazującym ożywienie kultu św. Wojciecha.
Dzieło oparte było na wcześniejszym żywocie św. Wojciecha, znanym jako "Tempore illo". Autor "Cudów" znał także "Żywot św. Stanisława", autorstwa Wincentego z Kielczy, i być może inne, niezachowane źródła. Dzieło nie opisuje nowych cudów, zawiera jedynie opisy cudów znane także z innych przekazów. "Miracula S. Adalberti" były dość rozpowszechnione i zachowało się 9–10 przekazów. Zwykle jednak nie występowały w rękopisach samodzielnie, lecz razem z innymi żywotami św. Wojciecha (zwłaszcza z "Żywotem pierwszym") jako ich uzupełnienie.
"Miracula" zostały opublikowane drukiem w 1841 w serii "Monumenta Germaniae Historica" (tom 4) oraz w 1884 w serii "Monumenta Poloniae Historica" (tom 4).

</doc>
<doc id="1606228" url="https://pl.wikipedia.org/wiki?curid=1606228" title="Gladiolus gandawski">
Gladiolus gandawski



</doc>
<doc id="1606229" url="https://pl.wikipedia.org/wiki?curid=1606229" title="Gladiolus ×gandavensis">
Gladiolus ×gandavensis



</doc>
<doc id="1606231" url="https://pl.wikipedia.org/wiki?curid=1606231" title="Gladiolus gandavensis">
Gladiolus gandavensis



</doc>
<doc id="1606232" url="https://pl.wikipedia.org/wiki?curid=1606232" title="Rękopis eugeniuszowski">
Rękopis eugeniuszowski

Rękopis eugeniuszowski – najstarszy zachowany rękopis "Kroniki" Wincentego Kadłubka, uważany przez badaczy za najlepszy spośród znanych 29 średniowiecznych odpisów tego dzieła.
Jest to rękopis pergaminowy, pochodzący z XIV wieku. Oprawiony jest w skórzaną okładkę, pochodzącą z XVI wieku. Powstał na terenie Polski, na jej terenie znajdował się jeszcze w XVI wieku. Na przełomie XVII i XVIII wieku był własnością Gottfrieda Wilhelma Leibnitza. Przypuszcza się, że mógł go nabyć w 1669, kiedy przebywał na terenie Rzeczypospolitej Obojga Narodów; z drugiej strony nie wyklucza się, że otrzymał go od Szwedów. Przed 1715 Leibnitz przekazał go Eugeniuszowi Sabaudzkiemu; stąd pochodzi dzisiejsza nazwa rękopisu. Obecnie jest przechowywany w Bibliotece Narodowej w Wiedniu.
W okresie międzywojennym był jednym z dwóch XIV-wiecznych rękopisów Kroniki Kadłubka. Po II wojnie światowej, kiedy zniszczeniu uległ tzw. kodeks Kuropatnickiego, stał się najstarszym znanym rękopisem dzieła mistrza Wincentego.

</doc>
<doc id="1606233" url="https://pl.wikipedia.org/wiki?curid=1606233" title="Szafiarki">
Szafiarki

Szafiarki – społeczność internetowa, skupiająca przede wszystkim kobiety, prezentujące w internecie swój styl ubierania się poprzez publikację na blogach i portalach internetowych swoich zdjęć w różnych zestawach ubrań.
Historia szafiarstwa.
Pomysł na prezentowanie w internecie swojej prywatnej kolekcji strojów rozpropagowała Amerykanka Cory Kennedy.
W 2007 roku powstał pierwszy polski blog tego typu – Szafa Sztywniary, na którym po raz pierwszy pojawiła się nazwa „szafiarki”. W 2009 roku podobnych blogów było ponad 200, a ich liczba ciągle rośnie. W grudniu 2011 r. zanotowano ponad 700 aktywnych blogów szafiarskich. Na fali popularności szafiarstwa i mody ulicznej (street fashion) wyrosło wiele forów i portali internetowych opartych na formule prezentowania swoich zestawów kreacji przez zarejestrowane użytkowniczki.
Topowe szafiarki w Polsce.
W lutym 2013 przez Ogólnopolskie Panel Badawczy ARIADNA zostało przeprowadzone badanie polskiej blogosfery zgodnie z regułami sztuki badawczej.
Ranking rozpoznawalności szafiarek wśród nieczytających blogów.
Ranking rozpoznawalności szafiarek wśród czytających blogi.
Ranking szafiarek według regularności czytania przez internautów w wieku powyżej 15 lat.
Ranking szafiarek według regularności czytania przez internautów czytających blogi.

</doc>
<doc id="1606236" url="https://pl.wikipedia.org/wiki?curid=1606236" title="Jadeidi-Makr">
Jadeidi-Makr



</doc>
<doc id="1606238" url="https://pl.wikipedia.org/wiki?curid=1606238" title="Jadeide-Makr">
Jadeide-Makr



</doc>
<doc id="1606239" url="https://pl.wikipedia.org/wiki?curid=1606239" title="Emilia Michalska">
Emilia Michalska

Emilia Michalska, ps. Ewa Urbusiowa, Kalja (ur. 7 lipca 1906 w Pruchnej, zm. 24 października 1997 w Cieszynie) – polska poetka ludowa.
Pisała wiersze, bajki ludowe, ballady, pastorałki, gawędy, opowiadania i utwory sceniczne. Zajmowała się także malarstwem. Swoje utwory publikowała początkowo w prasie regionalnej i kalendarzach, później także w antologiach.
Zmarła w szpitalu w Cieszynie. Została pochowana w Pruchnej.

</doc>
<doc id="1606241" url="https://pl.wikipedia.org/wiki?curid=1606241" title="Jesion mannowy">
Jesion mannowy

Jesion mannowy ("Fraxinus ornus") – gatunek drzewa z rodziny oliwkowatych. Występuje naturalnie na terenie Europy Południowej i Środkowej oraz w Azji Zachodniej (Liban, Syria, Turcja). Jest uprawiany w wielu krajach, również w Polsce.
Zastosowanie.
Po nacięciu gałęzi wydobywać się zaczyna sok, który na wolnym powietrzu tworzy żółtobiaławe ziarenka zwane manną. Jest ona wykorzystywana w lecznictwie. Drewno wykorzystywane jest w stolarstwie i meblarstwie. Jest też uprawiany w parkach jako roślina ozdobna.

</doc>
<doc id="1606242" url="https://pl.wikipedia.org/wiki?curid=1606242" title="Fraxinus ornus">
Fraxinus ornus



</doc>
<doc id="1606245" url="https://pl.wikipedia.org/wiki?curid=1606245" title="Fidel Corrales Jiménez">
Fidel Corrales Jiménez

Fidel Corrales Jiménez (ur. 7 lipca 1987 w Pinar del Río) – kubański szachista, reprezentant Stanów Zjednoczonych od 2014, arcymistrz od 2008 roku.
Kariera szachowa.
Pierwsze znaczące sukcesy szachowe zaczął odnosić pod koniec 2004, zwyciężając w dwóch kołowych turniejach, rozegranych w Varadero oraz Holguin (oba w obsadzie krajowej). W 2005 zwyciężył w kolejnym turnieju w Holguin, natomiast w 2006 zakwalifikował się do rozegranego systemem pucharowym finału indywidualnych mistrzostw Kuby (w meczu o III m. przegrywając z Yunieskim Quezada Pérezem; w turnieju tym zdobył pierwszą normę na tytuł arcymistrza) oraz podzielił I m. (wspólnie z Walterem Arencibią) w otwartym turnieju memoriału Jose Raula Capablanki w Hawanie. W 2007 zwyciężył w Aguascalientes (wspólnie z José Gonzálezem Garcíą i Manuelem Leónem Hoyosem) oraz w Manresie (wspólnie z Marcem Narciso Dublanem). W bardzo udanym dla niego 2008 zdobył dwie kolejne normy arcymistrzowskie, w La Rodzie (dz. I m. wspólnie z Karenem Movsziszianem i Alexisem Cabrerą) oraz w Balaguerze (dz. II m. za Władimirem Bakłanem, wspólnie z Lazaro Bruzonem Batistą), zwyciężył również w kolejnych otwartych turniejach, rozegranych w Dömsödzie, Barcelonie, Harkanach, Manresie (wspólnie z m.in. Alexandrem Fierem, Raszad Babajew i Lazaro Bruzonem Batistą) oraz w Barberze del Valles (wspólnie z Lazaro Bruzonem Batistą). W 2009 zdobył srebrny medal w mistrzostwach Ameryki, rozegranych w São Paulo. W 2011 zwyciężył w rozegranym w Meridzie memoriale Carlosa Torre Repetto.
Najwyższy ranking w dotychczasowej karierze osiągnął 1 grudnia 2012, z wynikiem 2617 punktów zajmował wówczas 3. miejsce (za Leinierem Domínguezem Pérezem i Lázaro Bruzónem Batistą) wśród kubańskich szachistów.

</doc>
<doc id="1606247" url="https://pl.wikipedia.org/wiki?curid=1606247" title="Fidel Corrales Jimenez">
Fidel Corrales Jimenez



</doc>
<doc id="1606248" url="https://pl.wikipedia.org/wiki?curid=1606248" title="Sandali Sinha">
Sandali Sinha

Sandali Sinha (ur. 11 stycznia 1971 r.) - to bollywoodzka aktorka i modelka. 
Debiutowała w 2001 w filmie "Tum Bin" rolą bizneswoman, która przeżywa śmierć narzeczonego. Kolejna rola w wysoko ocenionym filmie "Pinjar" (rola kobiety porwanej i zgwałconej podczas Podziału Indii w 1947 roku. Za debiut nominowana do NagrodyZee Cine i Screen Weekly. 
Wcześnie straciła w wypadku samochodowym ojca. Matka wychowała sama trójkę dzieci (jej siostra jest ginekologiem, brat pilotem). Skończyła Jesus and Mary College w Delhi. Pierwotnie chciała być lekarzem, ale wciągnęła ją praca modelki. W videoclipie Sonu Nigam "Deewana" została zauważona przez debiutującego reżysera Anubhava Sinha. Zadebiutowała u niego w "Tum Bin"" u boku też debiutującego modela Priyanshu Chatterjee. Chodziła do szkoły aktorskiej Kishore Namit Kapoors. Przeniosła się z Delhi do Mumbaju, aby móc pełniej zaangażować się w prace w filmie.

</doc>
<doc id="1606251" url="https://pl.wikipedia.org/wiki?curid=1606251" title="Czyściec bulwiasty">
Czyściec bulwiasty

Czyściec bulwiasty ("Stachys affinis" Bunge) – gatunek rośliny z rodziny jasnotowatych 
Występowanie.
Roślina pochodząca z terenów Chin (prowincje: Gansu, Hebei, Hubei, Mongolia Wewnętrzna, Ningxia, Qinghai, Shaanxi, Shandong, Shanxi, Syczuan, Xinjiang). Jest uprawiany w wielu rejonach świata.
Morfologia.
Roślina o wysokości do 40 cm. Posiada podziemne części, tzw. rozłogi zakończone bulwiastymi zgrubieniami. Liście tej rośliny są podługowato-lancetowate, po brzegach widoczne są karby. Kwiaty kwitną bardzo rzadko, zebrane są w nibyokółkach.
Zastosowanie.
W Azji Wschodniej jest uprawiany jako warzywo (jego bulwy są jadalne).

</doc>
<doc id="1606257" url="https://pl.wikipedia.org/wiki?curid=1606257" title="Adam Sikora">
Adam Sikora



</doc>
<doc id="1606258" url="https://pl.wikipedia.org/wiki?curid=1606258" title="Adam Sikora (poeta)">
Adam Sikora (poeta)

Adam Sikora (ur. 14 grudnia 1819 w Jabłonkowie, zm. 14 grudnia 1871 tamże) – polski poeta, samouk, z wykształcenia tkacz.
Syn Adama i Marii z Lipowskich. Ukończył dwie klasy szkoły ludowej. Ze względu na trudną sytuację materialną nie mógł kontynuować edukacji. Poszedł w ślady ojca i został tkaczem.

</doc>
<doc id="1606259" url="https://pl.wikipedia.org/wiki?curid=1606259" title="Zdrowie osób LGBT">
Zdrowie osób LGBT

Zdrowie osób LGBT – obejmuje zagadnienia medyczne, dostępu do opieki oraz kwestie zdrowotne dotyczące lesbijek, gejów, osób biseksualnych i transseksualnych (LGBT). Według organizacji Gay and Lesbian Medical Association oraz Centers for Disease Control and Prevention kwestie związane ze zdrowiem osób LGBT zasadniczo różnią się względem populacji ogólnej, obejmując w szczególności: częstsze zakażenia wirusem HIV (wywołującym zespół nabytego niedoboru odporności), problemy z chorobami przenoszonymi drogą płciową, niektóre nowotwory (w tym raka piersi oraz szyjki macicy), zapalenia wątroby, problemy ze zdrowiem psychicznym (depresja), uzależnienia (np. palenie papierosów) i nadużywanie substancji psychoaktywnych. Większa skłonność do depresji, używek i zachowań autodestrukcyjnych są typową reakcją na wykluczenie społeczne, marginalizację i stygmatyzację ze strony reszty społeczeństwa.
Problem utrudnia fakt, iż osoby LGBT doświadczają stygmatyzacji i homofobii ze strony pracowników służby zdrowia; na jakość opieki wpływają również braki wiedzy lekarzy na temat specyfiki zdrowotnej tej grupy oraz sytuacji, w której się mogą znajdować (np. brak profesjonalnej edukacji seksualnej, dostępu do wiedzy o bezpiecznym seksie, niechęć i wykluczenie ze strony społeczeństwa).
Społeczność LGBT a służba zdrowia.
Barierami w dostępie do opieki zdrowotnej u osób LGBT są: dyskryminacja, homofobia i transfobia, która nadal zdarza się w placówkach zdrowotnych, brak równouprawnienia w miejscu pracy i w sektorze ubezpieczeń zdrowotnych oraz brak kompetentnej opieki ze względu na znikome przygotowanie medyczne z zakresu zdrowia osób LGBT w szkołach medycznych.„Generalnie, charakterystyczne potrzeby zdrowotne lesbijek pozostają niezauważone, są uznawane za nieistotne lub są po prostu ignorowane” (DeBold, 2007; Weisz, 2009).Cytat ten pochodzi z artykułu „Marginalizowane matki: Lesbijki negocjujące usługi w ramach heteronormatywnej służby zdrowia”, który mówi o tym, jak retoryka heteronormatywna wpływa na sposób postrzegania związków lesbijek. Tego typu opinie prowadzą do przekonania, że szkolenia z zakresu opieki zdrowotnej mogą nie brać pod uwagę kwestii związanych z opieką zdrowotną nad osobami LGBT i sprawiają, że niektórzy członkowie społeczności LGBT czują, że mogą być wyłączeni z korzystania z opieki zdrowotnej bez żadnych konsekwencji zdrowotnych.
Pracownicy służby zdrowia, którzy mają znikomą lub zerową wiedzę na temat społeczności LGBT, mogą skutkować brakiem lub spadkiem jakości opieki zdrowotnej, jaką otrzymują takie rodziny. W badaniach przeprowadzonych w Izraelu stwierdzono, że lekarze często ignorują specyficzne potrzeby populacji LGBT i nie mają wystarczającej wiedzy w tym zakresie. Badania w USA i Izraelu pokazały, iż wiele osób należących do mniejszości seksualnych obawia się stygmatyzacji oraz przejawów homofobii ze strony pracowników służby zdrowia co bywa powodem unikania lub też opóźniania kontaktu z lekarzami. Z tego też powodu w Stanach Zjednoczonych zaleca się lekarzom używanie neutralnego słownictwa w rozmowie z pacjentką lub pacjentem oraz ich rodzinami, a także nie wykazywanie postaw homofobicznych. W obu tych krajach zaleca się także edukację lekarzy oraz studentów uczelni medycznych o potrzebach i specyfice pacjentów LGBT.
Zagadnieniem wymagającym uwagi jest względny brak oficjalnych danych na temat tożsamości płciowej, które osoby odpowiedzialne za politykę zdrowotną mogłyby wykorzystać do planowania, szacowania kosztów, wdrażania i oceny polityki zdrowotnej oraz programów mających na celu poprawę zdrowia populacji transseksualnej.
Kolejnym poważnym problemem jest homofobia wśród pracowników służby zdrowia, w tym także u studentów medycyny. W badaniu ankietowym, przeprowadzonych w 2008 roku w Polsce na grupie bywalców klubów LGBT, 3% osób uważających, że środowisko LGBT jest dyskryminowane w Polsce wskazało, że jednym ze środowisk lub instytucji dyskryminujących jest służba zdrowia. 11% osób z tego badania spośród deklarujących unikanie ujawnienia swojej orientacji odpowiedziało, że unikało ujawnienia swojej orientacji seksualnej w kontaktach ze służbą zdrowia.
Badania socjologiczne prowadzone w Kanadzie, USA oraz Wielkiej Brytanii pokazały, że osoby LGBT doświadczają dyskryminacji i nierówności w kwestii dostępu i korzystania z opieki zdrowotnej. Odnosząc się do sytuacji w USA, Anne Dohrenwend zasugerowała, że troska o bezpieczeństwo i równe prawa pacjentów LGBT oraz zapewnienie naukowości debacie społecznej na temat tej populacji jest jednym z zadań współczesnej medycyny.
Wskazuje się na konieczność edukowania studentów psychologii i medycyny w zakresie psychologii i seksuologii LGBT, ze względu na możliwą nietolerancję lekarzy i psychologów w stosunku do osób o orientacji innej niż heteroseksualna. Źródłem nietolerancji przejawianej przez lekarzy mogą być stereotypy dotyczące zagadnień medycznych w stosunku do społeczności LGBT.
Kwestie zdrowotne dotyczące osób LGB.
Samotność.
Jak pokazują badania osoby LGB częściej niż osoby heteroseksualne dotyka samotność (która jest zdrowotnym czynnikiem ryzyka); na największą samotność cierpią osoby, które doświadczyły lub spodziewają się negatywnego nastawienia względem siebie. Zmniejszenie poczucia osamotnienia wśród starszych osób LGB powinno koncentrować się na obniżeniu homonegatywności oraz usprawnieniu działalności społecznej dla osób starszych LGB.
W jednym z badań stwierdzono, że dojrzewający biseksualiści utrzymują słabsze kontakty społeczne niż heteroseksualiści.
Wykazano, że homoseksualiści z AIDS mają mniejszą progresję choroby jeśli pozostają w związkach partnerskich. Kwestia mniejszej zapadalności na STD została opisana poniżej; inne potencjalne korzyści ze związków wymagają dalszych badań.
Choroby przenoszone drogą płciową.
Chociaż do zwiększonego ryzyka chorób przenoszonych drogą płciową predysponują ryzykowne zachowania, a nie orientacja seksualna, to występują one częściej w populacji LGB. W latach 1990–2005 nastąpił wzrost zachorowalności na bakteryjne choroby przenoszone drogą płciową u dorosłych LGB, podczas gdy ogólna tendencja w całej populacji jest spadkowa. Zauważono, że osoby LGB chętniej niż heteroseksualiści uczą się na temat potencjalnych zagrożeń związanych z aktywnością seksualną.
Palenie papierosów.
Palenie papierosów względnie częściej występuje w populacji LGB; zależność ta dotyczy zwłaszcza kobiet. Pomimo tego populacja LGB wykazuje podobne nastawienie do kwestii palenia tytoniu, a także posiada podobną wiedzę co osoby heteroseksualne. Możliwe, że niektóre kampanie reklamowe producentów wyrobów tytoniowych skierowane są właśnie do tej grupy odbiorców.
Choroby sercowo-naczyniowe.
Populacja LGB jest w grupie ryzyka chorób sercowo-naczyniowych; być może wiąże się to z częstszym paleniem papierosów oraz otyłością.
Zdrowie psychiczne.
W 2008 przedstawiono w „BMC Psychiatry” przegląd badań naukowych dotyczących kilku kwestii medycznych osób LGB, opublikowanych pomiędzy styczniem 1966 a kwietniem 2005. Z początkowej liczby 13706 badań wybrano 476 zawierających potencjalnie istotne informacje, z których 25 spełniało co najmniej jedno kryterium postawione przez naukowców. Kryteriami były (1) randomizacja; (2) współczynnik odpowiedzi wyższy niż 60%; (3) badanie w ogólnej populacji (a nie ograniczenie na przykład do młodzieży szkolnej) oraz (4) wielkość populacji – co najmniej 100 LB lub GB. Metaanaliza objęła łącznie 214344 heteroseksualistów i 11971 osób o innych preferencjach seksualnych. Autorzy przeglądu doszli do wniosku, iż osoby LGB w porównaniu do osób heteroseksualnych cechuje większe ryzyko: zaburzeń psychicznych, myśli samobójczych, nadużywania środków psychoaktywnych oraz umyślnego samookaleczenia. Autorzy przeglądu zwrócili uwagę, że o ile większość zaburzeń psychicznych występuje średnio co najmniej 1,5 razy częściej w populacji LGB, a wartości dla obu płci są podobne, to występuje duża przewaga nadużywania środków psychoaktywnych u kobiet LB.
Nie ma żadnych dowodów naukowych, iż przyczyną większej częstości zaburzeń psychicznych wśród LGB jest sama przynależność do grupy LGB – dlatego należy być ostrożnym w wyciąganiu jakichkolwiek związków przyczynowo-skutkowych. Nieznane są mechanizmy powodujące te zaburzenia – prawdopodobnie to stygmatyzacja, dyskryminacja i uprzedzenie, które większość osób LGB doświadcza, odgrywa główną rolę w zaburzeniach psychicznych i nadużywaniu alkoholu. Niejasna pozostaje jednak przewaga kobiet LB nad mężczyznami GB w nadużywaniu substancji psychoaktywnych.
Badania wskazują, że problemy napotykane od młodości przez osoby LGBT, takie jak zastraszanie, atakowanie i dyskryminacja mogą w znaczącym stopniu przyczynić się do depresji, popełniania samobójstw i innych problemów ze zdrowiem psychicznym w dorosłym życiu.
Jak pokazały badania statystyczne przeprowadzone w Anglii i Walii geje i lesbijki częściej niż heteroseksualiści korzystają z pomocy psychiatrów (mężczyźni OR 2,9, kobiety OR 2,8).
Zaburzenia lękowe.
Jakiekolwiek zaburzenia lękowe w ciągu całego życia częściej występują u gejów (RR 2,40, 95% CI 1,72-3,35), ale nie u lesbijek (RR 1,02, 95% CI 0,61-1,70), w porównaniu z heteroseksualną grupą kontrolną. Analiza zaburzeń z ostatniego roku wykazuje przewagę u homoseksualnych mężczyzn oraz kobiet; ze względu na wysoką heterogeniczność (50%) autorzy przeglądu uznali wyniki dla lesbijek za mało przekonujące. Zauważyli jednak, że najlepsze jakościowo badanie spełniające wszystkie 4 kryteria protokołu (patrz wyżej) wykazało częstsze zaburzenia lękowe także u kobiet LB.
Depresja.
Osoby o orientacji bi- lub homoseksualnej cierpią na depresję średnio 2 razy częściej niż heteroseksualiści (RR 2,03, 95% CI 1,70-2,41).
Według badań przeprowadzonych w Australii (gdzie miało miejsce referendum w kwestii uznania osób LGBT) poddawanie praw osób LGBT plebiscytom wiąże się ze zwiększonymi poziomami strachu, stresu i depresji u osób LGBT.
Problemy w szkole.
Uważa się, że młodzież LGB ma większe problemy w szkole niż osoby heteroseksualne. Przyczyny takiego stanu dopatrywane są przez badaczy zagadnienia w problemach środowiskowych młodzieży LGBT. Nękanie i przemoc są czynnikami ryzyka przerwania szkoły przez młodzież LGBT.
Zaburzenia odżywiania.
Jadłowstręt psychiczny i bulimia występują częściej u homoseksualistów i biseksualistów (w przypadku lesbijek wyniki badań są mieszane, w jednym z badań wykazano na przykład, że zapadają na jadłowstręt psychiczny i bulimię z podobną częstością jak w populacji heteroseksualnej, a częściej tylko na przejadanie się na tle psychicznym). Wykazano, że osoby o orientacji innej niż heteroseksualna częściej stosują środki przeczyszczające oraz wywołują wymioty w celu redukcji masy ciała. U biseksualistów oraz osób deklarujących się jako niecałkowici heteroseksualiści częściej występują epizody niekontrolowanego spożywania pokarmów. Do zaburzeń odżywiania predysponowani są szczególnie homoseksualiści i biseksualiści wykorzystywani seksualnie w dzieciństwie.
Samookaleczanie.
Prawdopodobieństwo celowego uszkodzenia własnego ciała (DSH ang. "deliberate self-harm") jest wyższe u homoseksualistów; metaanaliza tych badań generuje niejednoznaczne wyniki – RR 2,29 (95% CI 0,71-7,35). W obu badaniach różnica ryzyka samookaleczenia u homoseksualnych kobiet względem heteroseksualnych była większa niż analogiczna różnica ryzyka u mężczyzn; w podgrupie kobiet oba badania są także bardziej zbieżne ze sobą (95% CI 1,01-1,78).
Zachowania destrukcyjne bezpośrednie (samobójstwo, cięcia itd.) lub pośrednie (ryzyko, używki itd.) są tłumaczone czynnikami wewnętrznymi i zewnętrznymi. Na czynniki zewnętrzne składa się dyskryminacja, uprzedzenia i stygmatyzacja społeczna. Na czynniki wewnętrzne składa się świadomość odmienności w stosunku do większości heteroseksualnej, wstyd i lęk przed okryciem orientacji heteroseksualnej przez innych ludzi. Zwraca się uwagę na konflikt powstały z powodu niemożności posiadania dzieci, powodujący brak realizacji potrzeby osobistej, psychicznej oraz niespełnienie oczekiwań społecznych.
Myśli samobójcze.
Myśli i tendencje samobójcze w przeciągu całego życia względnie częściej występują u homoseksualistów (RR 2,04, 95% CI 1,57-2,66), przy czym największe ryzyko dotyczy gejów. Przy ograniczeniu do ostatnich 12 miesięcy myśli samobójcze najczęściej dotyczyły lesbijek; ryzyko ich wystąpienia u gejów było mniejsze, choć i tak wyższe niż u heteroseksualistów. Autorzy przeglądu zwrócili uwagę na ograniczenia analizowanych prac naukowych – często zbyt mała populacja oraz jej dobór, ograniczający się czasami tylko do młodych osób, uniemożliwia wyciągnięcie pewnych wniosków.
Próby samobójcze.
Ryzyko próby samobójczej jest względnie wyższe w populacji LGBT niż w populacji heteroseksualnej, zależność ta dotyczy zwłaszcza mężczyzn. Analiza prób samobójczych z ostatnich 12 miesięcy, inaczej niż dokonanych w ciągu całego życia, wykazuje brak różnic pomiędzy gejami a lesbijkami; przewaga w szansie próby samobójczej nad heteroseksualistami jest podobna (RR 2,56 przy 95% CI 2,26-2,91).
Umieralność.
W badaniu przeprowadzonym w Danii zaobserwowano, że mężczyźni którzy zawarli małżeństwo homoseksualne cechuje większa o 125% umieralność w porównaniu do reszty duńskiej populacji (SMR 2,25). Jednocześnie zauważono, iż po 1996 roku różnica ta znacznie spadła i umieralność jest nieznacznie większa (o 33%) względem reszty społeczeństwa sugerując, iż może to być związane ze skutecznością leków na AIDS. Wśród kobiet żyjących w homoseksualnych związkach małżeńskich stwierdzono o 34% wyższą umieralność w porównaniu do reszty kobiecej populacji. Chociaż konieczne są dalsze badania, to twierdzenia o znacznie wyższej umieralności wśród gejów i lesbijek są nieuzasadnione w oparciu o wyniki tego badania.
Zdrowie lesbijek i biseksualnych kobiet.
Otyłość.
Otyłość i nadwaga występuje częściej u lesbijek niż u kobiet hetero- i biseksualnych. Wśród lesbijek obserwuje się częściej większe zadowolenie z własnego ciała oraz mniejsze postrzeganie siebie jako osoby otyłe.
Nadużywanie substancji psychoaktywnych.
Lesbijki częściej nadużywają alkoholu niż kobiety heteroseksualne. W jednym z badań wykazano, że nadużywanie alkoholu w ciągu całego życia częściej występuje u homo- oraz biseksualnych kobiet, ale nie u mężczyzn, w porównaniu do heteroseksualistów. Analiza poprzednich 12 miesięcy wykazuje nadużywanie zarówno u mężczyzn (RR 1,51) jak i kobiet (RR 4)
HIV/AIDS.
Dane dotyczące zakażenia HIV i AIDS u kobiet LB są bardzo ograniczone, niemniej odnotowano przypadki zakażenia się tym wirusem u lesbijek. Większość lesbijek uważa, że nie znajdują się one w grupie ryzyka infekcji HIV.
Nowotwory jajnika.
Sugeruje się, że kobiety LB mają większe ryzyko zapadnięcia na nowotwory jajnika; zbyt mała liczba badań uniemożliwia wyciągnięcie pewnych wniosków.
Rak piersi.
Kobiety LB mają względnie wyższe ryzyko zapadnięcia na raka sutka (wyższe niż heteroseksualne siostry badanych lesbijek). Różnice wyjaśnia się takimi czynnikami ryzyka jak mniejsza liczba ciąż i związanych z tym zmian hormonalnych, większe spożycie alkoholu, otyłość. Młode lesbijki rzadziej dokonują samobadania piersi, natomiast wykonywanie mammografii nie jest rzadsze niż u heteroseksualistek.
Rak szyjki macicy.
Lesbijki częściej chorują na raka szyjki macicy. Niektórzy błędnie zakładają, że lesbijki nie znajdują się w grupie ryzyka i nie muszą mieć wykonywanego skriningowego testu Pap.
Zdrowie gejów i biseksualnych mężczyzn.
Nadużywanie substancji psychoaktywnych.
Statystycznie mężczyzna GB ma średnio 2,71 razy większą szansę na uzależnienie od narkotyków w ciągu całego swojego życia; dla kobiet LB wartość ta wynosi 7,74 (względem heteroseksualistów). Ograniczając się do ostatnich 12 miesięcy, wartości te wynoszą 2,41 (mężczyźni) oraz 3,50 (kobiety).
Stosowanie środków psychoaktywnych, w szczególności azotynu amylu (poppers), ecstasy oraz ketaminy, jest jednym z czynników silnie korelujących się z ryzykownymi zachowaniami seksualnymi wśród homoseksualnych mężczyzn.
HIV/AIDS.
Pierwszą nazwą zaproponowaną dla AIDS było GRID (ang. gay-related immune deficiency – zespół niedoboru odporności gejów). Nazwa ta została zaproponowana w 1982 po tym, jak naukowcy zajmujący się zdrowiem publicznym zauważyli zwiększoną częstość zachorowań na mięsaka Kaposiego i pneumocystowe zapalenie płuc wśród homoseksualnych mężczyzn w Kalifornii i Nowym Jorku. Od czasu wykrycia tych samych objawów u osób chorych na hemofilię, chorobę zaczęto określać jako AIDS.
Mężczyźni mający kontakty seksualne z mężczyznami (MSM) są w grupie wysokiego ryzyka zakażenia HIV (co wykazano np. w Indiach, na Tajwanie, a także w innych rozwiniętych krajach). Różnica w częstości zakażeń HIV w USA pomiędzy grupą MSM a grupą osób heteroseksualnych nie może być wyjaśniona tylko poprzez różnice w ryzykownych zachowaniach seksualnych. Ryzyko zakażenia HIV wśród mężczyzn oferujących usługi seksualne wiąże się w znaczącym stopniu z orientacją seksualną. Homoseksualni mężczyźni oferujący usługi seksualne w Stanach Zjednoczonych mają większe ryzyko zakażenia HIV niż biseksualne czy heteroseksualne osoby oferujące takie usługi. Uważa się, że biseksualiści stanowią główną drogę w przekazywaniu HIV heteroseksualnej populacji; dzieje się tak z powodu dużej liczby partnerów (średnio 7 w ciągu 5 lat; dla heteroseksualisty wartość ta wynosi 2). Polityka antygejowska niektórych krajów sprzyja szerzeniu się zakażeń (brak wykonywania testów na HIV, unikanie służby zdrowia, obecność w związkach małżeńskich u gejów i inne).
W placówce zdrowotnej otworzonej w 2006 dla gejów w Zurychu wykonywano badanie w kierunku HIV – 3,4% testów było pozytywnych. W 2007 roku opublikowanu wyniki kwestionariusza na temat jakości życia wśród Kalifornijczyków, w którym 18% respondetów (gejów, biseksualistów oraz heteroseksualistów mających kontakty homoseksualne) odpowiedziało, że jest zainfekowanych HIV (N=2272 osób). HIV występuje częściej u gejów należących do czarnej rasy człowieka, przy czym nie może być to wyjaśnione jedynie innymi zachowaniami tej grupy.
Badania przeprowadzone wśród mężczyzn zainfekowanych HIV w Londynie pokazały, iż często kontynuują oni ryzykowne zachowania seksualne. Geje, którzy nie są zakażeni HIV wykonują rzadziej badania w kierunku innych chorób przenoszonych drogą płciową (dane z Sydney). W tym samym badaniu zaobserwowano, że w latach 2003–2007 geje coraz częściej badali się w kierunku STI; jednakże w 2007 33% populacji homoseksualistów nie wykonało jeszcze testu na obecność HIV.
Przyczyną 67% zakażeń HIV wśród mężczyzn w USA są kontakty seksualne pomiędzy mężczyznami, zaś odsetek zakażonych w tej grupie wynosi od 16% do 28%, przy czym odsetek ten szybko rośnie z wiekiem badanych (największy w grupie 40-49 lat), zaś 44% badanych nie było świadomych, że są nosicielami. Zakażenia HIV w krajach Europy Zachodniej występują wśród kilku do 26% homoseksualistów i biseksualistów, natomiast w populacji heteroseksualnej wśród 0–7% osób. W Polsce do większości zakażeń dochodzi w środowiskach narkomanów (48% zakażeń), a wśród gejów i biseksualistów płci męskiej do 12,8% zakażeń (przy 19,6% zakażeń na drodze ryzykownych zachowań heteroseksualnych).
Ziarnica złośliwa i chłoniaki nieziarnicze.
W związku z częstszym zakażeniem HIV u gejów, częściej występuje u nich również ziarnica złośliwa i chłoniaki nieziarnicze.
Mięsak Kaposiego.
Początkowo częstsze zachorowania na mięsaka Kaposiego (zwłaszcza postać agresywną) wśród gejów były wskaźnikiem AIDS. W latach 1973–1987 zapadalność na mięsaka Kaposiego wśród mężczyzn stanu wolnego w wieku 20–49 lat w San Francisco wzrosła 5000 razy. Agresywna postać mięsaka Kaposiego wśród homoseksualnych mężczyzn chorych na AIDS występowała 20 razy częściej niż u osób chorych na hemofilię i AIDS. Obecnie postać mięsaka Kaposiego związana z AIDS występuje wśród około 2% homoseksualnych mężczyzn chorych na AIDS i jest to częstość podobna do innych grup chorych na AIDS.
Leukoplakia.
Leukoplakia włochata występuje najczęściej u homoseksualistów zakażonych wirusem HIV, w szczególności palących papierosy.
Kiła.
Pod koniec lat 90. w Stanach Zjednoczonych wystąpił wzrost zachorowalności na kiłę; dotyczy to zwłaszcza mężczyzn GB mających wielu przypadkowych partnerów. 37% nowo zdiagnozowanych mężczyzn chorych na kiłę było zainfekowanych HIV (Connecticut, 2000–2005). Ponadto w populacji GB kiła jest diagnozowana najczęściej u osób używających amfetaminy, sildenafilu oraz u rasy innej niż biała. Wrzód twardy występuje u gejów częściej w odbycie, kanale odbytu i jamie ustnej, dlatego też kiła pierwotna jest rzadziej u nich rozpoznawana niż u mężczyzn heteroseksualnych.
Inne choroby przenoszone drogą płciową.
Choroby bakteryjne.
Choroby bakteryjne przenoszone drogą płciową i występujące częściej u mężczyzn GB obejmują m.in. rzeżączkę i chlamydiozę (gardła, dróg moczowo-płciowych lub odbytu). Bakteryjne zapalenie pochwy występuje częściej wśród lesbijek.
Choroby wirusowe.
Choroby wirusowe przenoszone drogą płciową i występujące częściej u homoseksualistów obejmują m.in. HAV, HBV, HDV, HCV (zwłaszcza u mężczyzn HIV+), HPV, ziarniniak pachwinowy. Postuluje się szczepienie przeciwko WZW typu A i B wszystkich mężczyzn uprawiających seks z innymi mężczyznami; szczepienie tej populacji ma także swoje uzasadnienie ekonomiczne. Wydaje się, że homoseksualne kontakty seksualne odgrywają niewielką rolę lub nie mają znaczenia dla przenoszenia zakażenia HCV wśród homoseksualistów.
Świadomość chorób przenoszonych drogą płciową.
Wiedza o mięsaku Kaposiego wśród homoseksualistów jest, zdaniem klinicystów, ciągle zbyt niska (tylko 6,4% wie, że jest on indukowany przez wirus inny niż HIV). Wiedza na temat HPV i raka odbytu jest także bardzo niska; przykładowo 44,8% australijskich gejów nigdy nie słyszało nic na temat HPV.
Ryzykowne zachowania seksualne.
W ostatnich latach XX wieku wzrosła częstotliwość seksu analnego bez zabezpieczeń pomiędzy mężczyznami. Mężczyźni uprawiający seks grupowy robią to często (36%) bez zabezpieczeń z przypadkowymi partnerami (analiza zachowań 436 mężczyzn). Obserwacja trzech lokali w Seattle (2004–2006) wykazała, że 14% mężczyzn uprawiało seks analny bez zabezpieczeń, a 9% z partnerami którzy nie wykonali testu na HIV. Równocześnie 14% badanych zainfekowanych było HIV. Autorzy zwrócili uwagę, że ryzykowne zachowania skorelowane były z używaniem narkotyków lub innych substancji psychoaktywnych. 60% mężczyzn biorących udział w programie PROP (program dla populacji GB zażywającej amfetaminę) uprawiało seks analny bez zabezpieczeń w ciągu dwóch lat. Geje zainfekowani HPV częściej podejmują ryzykowne zachowania seksualne.
Przeanalizowano aktywność seksualną 90 HIV(+) gejów w Londynie – okazało się, że 57% z nich miało więcej niż jednego partnera w ciągu ostatnich 3 miesięcy, a 1/3 stosunków płciowych odbywała się bez zabezpieczeń. Inne badanie wykazało, że mężczyźni z negatywnym wynikiem na HIV najrzadziej korzystają z zabezpieczeń.
Zachowania seksualne populacji MSM podróżujących do popularnych gejowskich miejsc wypoczynkowych może odgrywać dużą rolę w rozprzestrzenianiu się HIV i innych chorób przenoszonych droga płciową; szacuje się, że w samym Key West dochodzi do 200 zakażeń rocznie. Analiza zachowania 207 turystów MSM wykazało, że 33% z nich uprawiało seks analny z osobą poznaną na wakacjach, a 20% z wieloma partnerami. Rola ryzykownych zachowań seksualnych podczas wakacji w rozprzestrzenianiu się HIV jest jednak wciąż niejasna.
Część kobiet LB uważa, że znajdują się one w grupie niskiego ryzyka zakażenia chorobami przenoszonymi drogą płciową (kwestionariusz, dwie grupy po 300 kobiet). Tymczasem istnieje możliwość przenoszenia bakteryjnych chorób wenerycznych u kobiet LB – na przykład poprzez kontakt błon śluzowych lub zabawki erotyczne.
Geje Aborygeni częściej niż inni geje podejmują ryzykowne zachowania seksualne; badacze wiążą to z aspektem socjoekonomicznym.
Choroby przenoszone drogą płciową prawdopodobnie występują rzadziej u homoseksualistów w związkach cywilnoprawnych – wiąże się to prawdopodobnie z mniejszą ilością partnerów u osób pozostających w związkach.
Rak odbytu.
Rak kanału odbytu występuje w populacji GB 17-krotnie częściej – czynnikami ryzyka jest seks analny, infekcja HPV, a także palenie tytoniu, które jest częstsze wśród gejów. Ryzyko wystąpienia raka odbytu jest podwyższone wśród gejów, bez względu na status zakażenia HIV. U HIV(+) homoseksualistów płaskonabłonkowe śródnabłonkowe zmiany odbytu (które mogą przejść w inwazyjnego raka odbytu) występują u 60% mężczyzn i 26% kobiet; są to wartości wyższe niż u seropozytywnych heteroseksualistów. Ryzyko względne wystąpienia raka odbytu u gejów zakażonych HIV wynosi 59,5. Być może w przyszłości cytologia oraz wysokorozdzielcza anoskopia będzie rutynowym badaniem przesiewowym u mężczyzn uprawiających seks z innymi mężczyznami, zwłaszcza HIV(+). Centers for Disease Control and Prevention w oparciu o obecny stan badań nie zaleca wykonywania przesiewowych badań Pap z odbytu (które zalecają niektórzy eksperci).
Rak prostaty.
Przypuszczano, że rak prostaty może być powiązany z orientacją seksualną; ostatecznie wykazano brak takiego związku.
Zdrowie osób transpłciowych.
Operacje korekty płci wiążą się ze szczególnymi kwestiami zdrowotnymi dotyczącymi osób transpłciowych. U trans mężczyzn występują powikłania (pogarszane terapią testosteronem) wynikające z użytych technik operacji mikrochirurgicznych, a także zwężenia i przetoki cewki moczowej. U trans kobiet mogą wystąpić przetoki rektoneowaginalne. Przyjmowanie hormonów wiąże się z działaniami niepożądanymi, takimi jak:
Istnieje niewiele badań na temat częstości zakażeń HIV wśród populacji osób transseksualnych w Stanach Zjednoczonych, ale dostępne dane wskazują na szacowaną chorobowość w zakresie 14–69%.

</doc>
<doc id="1606260" url="https://pl.wikipedia.org/wiki?curid=1606260" title="Tadeusz Milewski (żołnierz)">
Tadeusz Milewski (żołnierz)

Tadeusz Milewski ps. "Ćwik" (ur. 4 sierpnia 1920 w Gdańsku, zm. 5 sierpnia 1944 w Warszawie) – sierżant, podharcmistrz, członek Szarych Szeregów, uczestnik powstania warszawskiego w szeregach 3. drużyny II plutonu „Alek” 2. kompanii „Rudy” batalionu „Zośka” Zgrupowania „Radosław” Armii Krajowej. 
Życiorys.
Syn Bernarda Milewskiego, inspektora Urzędu Emigracyjnego Wolnego Miasta Gdańska, współzałożyciela Macierzy Szkolnej, wiceprezesa Gminy Polskiej i Jadwigi z Pyczyńskich, działaczki Towarzystwa Polek i śpiewaczki w Chórze Polskim „Lutnia”. Oboje rodzice działali w Polonii Wolnego Miasta Gdańsk. Uczęszczał do Gimnazjum Polskiego Gdańsk. Tadeusz działał jako drużynowy IV lotniczej Gdańskiej Drużyny Harcerzy im. Żwirki i Wigury. Od 1935 r. mieszkał we Wrzeszczu, następnie w Sopocie. Członek Sodalicji Marjańskiej. 
Tuż przed wybuchem wojny wyjechał wraz z bratem Kazimierzem do Warszawy, gdzie przebywała ich matka, młodszy brat Stanisław oraz siostra Jadwiga. Z Warszawy wyjechał do Kowla, gdzie poznał Wojciecha Omyłę, a stamtąd do Kowna. W listopadzie 1941 r. powrócił do stolicy, miesiąc później wstąpił do Szarych Szeregów. Podjął studia na Wydziale Lekarskim Uniwersytetu Ziem Zachodnich. Brał udział w bazie leśnej "Par. 1".
W czasie powstania warszawskiego 1944 uczestniczył, wraz z bratem Kazimierzem, w walkach na Woli w stopniu sierżanta w plutonie „Alek” kompanii „Rudy”, batalionu „Zośka”. Jego pluton w pierwszych dniach sierpnia opanował cmentarz żydowski na Woli, a następnie 5 sierpnia zdobył obóz koncentracyjny KL Warschau przy ul. Gęsiej, gdzie uwolnił 348 więźniów. Tego samego dnia około godziny 23-ej Tadeusz zginął od wybuchu pocisku artyleryjskiego, kiedy razem z Wojciechem Omyłą (ps. „Wojtek") pełnił wartę przy barykadzie na ulicy Gęsiej, obok bramy getta od strony ul. Okopowej. Najpierw został pochowany w pobliżu wejścia do Gęsiówki, po wojnie zaś ekshumowano jego zwłoki i pochowano go na Cmentarzu Wojskowym na Powązkach w Warszawie do kwatery żołnierzy batalionu „Zośka” (kwatera A20-3-18).
Został odznaczony Krzyżem Walecznych.
Dowódca plutonu „Alek” Juliusz Deczkowski ps. „Laudański” napisał w swoich wspomnieniach na temat śmierci „Ćwika”: 

</doc>
<doc id="1606261" url="https://pl.wikipedia.org/wiki?curid=1606261" title="Tum Bin - Love Will Find a Way">
Tum Bin - Love Will Find a Way



</doc>
<doc id="1606265" url="https://pl.wikipedia.org/wiki?curid=1606265" title="Adam Sikora (1846–1910)">
Adam Sikora (1846–1910)

Adam Sikora (ur. 21 grudnia 1846 w Żukowie Górnym, zm. 26 lipca 1910 w Budapeszcie) – polski działacz społeczny, filantrop, fundator parku w Cieszynie.
Życiorys.
Był synem poety urodzonego w Jabłonkowie Adama Sikory. Absolwent gimnazjum w Cieszynie, pracował jako księgarz, a później księgowy w Towarzystwie Oszczędności i Zaliczek. Należał m.in. do Macierzy Szkolnej dla Księstwa Cieszyńskiego oraz Czytelni Polskiej.
Był jednym ze współzałożycieli regionalnego koła Polskiego Towarzystwa Gimnastycznego „Sokół” w Cieszynie. 24 października 1891 roku uczestniczył w pierwszym walnym zebraniu Towarzystwa Gimnastycznego „Sokół” w Cieszynie, którego został skarbnikiem.
W 1909 wydał oszczędności swojego życia (15000 koron) na zakup ziemi na granicy Cieszyna i Sibicy. Przeznaczył ją polskim organizacjom młodzieżowym do urządzania imprez oraz Macierzy na „ogródek jordanowski”. W ten sposób powstał park nazwany imieniem Sikory. Sam fundator nie doczekał otwarcia parku, bowiem zmarł nagle w Budapeszcie w 1910 roku i tam został pochowany. Był człowiekiem wyjątkowo skromnym, nigdy nie zabiegał o zaszczyty i honory. Był na to za szlachetny i za wielki. Jego dewizą, którą często powtarzał, były słowa: „u nas trzeba więcej pracować, a mniej mówić.”
Upamiętnienie.
W 1936 Adamowi Sikorze poświęcono obelisk (zniszczony przez niemieckich okupantów), a w 1989 roku, w 80. rocznicę powstania Parku, koło Polskiego Związku Kulturalno-Oświatowego w Czeskim Cieszynie ufundowało tablicę pamiątkową poświęconą Adamowi Sikorze.

</doc>
<doc id="1606267" url="https://pl.wikipedia.org/wiki?curid=1606267" title="Daktylowiec leśny">
Daktylowiec leśny

Daktylowiec leśny, daktylowa palma leśna ("Phoenix sylvestris") – gatunek rośliny z rodziny arekowatych. Pochodzi z Indii i Nepalu, jest uprawiany w wielu innych rejonach świata.
Morfologia.
Dorasta do 10 m wysokości. Liście pierzaste do 5 m długie, skupione w szczytowej części kłodziny. Kwiaty podobne są jak w przypadku gatunku daktylowiec właściwy. Owoc jest koloru żółtawego lub czerwonawego.

</doc>
<doc id="1606268" url="https://pl.wikipedia.org/wiki?curid=1606268" title="Szkoła Podstawowa nr 1 im. Gustawa Morcinka w Skoczowie">
Szkoła Podstawowa nr 1 im. Gustawa Morcinka w Skoczowie

Szkoła Podstawowa nr 1 im. Gustawa Morcinka w Skoczowie – szkoła podstawowa, istniejąca od roku szkolnego 1903/1904. W latach 1921–1938 pracował w niej Gustaw Morcinek, którego imię nadano szkole w pierwszą rocznicę śmierci pisarza w 1964 r.
Szkoła znajduje się na Spacerowym Szlaku Morcinkowskim oznaczonym kolorem czerwonym.
W 1998 r. do szkoły uczęszczało 608 uczniów.

</doc>
<doc id="1606270" url="https://pl.wikipedia.org/wiki?curid=1606270" title="Daktylowa palma leśna">
Daktylowa palma leśna



</doc>
<doc id="1606271" url="https://pl.wikipedia.org/wiki?curid=1606271" title="Phoenix sylvestris">
Phoenix sylvestris



</doc>
<doc id="1606277" url="https://pl.wikipedia.org/wiki?curid=1606277" title="Wybory parlamentarne w Liechtensteinie w 2009 roku">
Wybory parlamentarne w Liechtensteinie w 2009 roku

Wybory parlamentarne w Liechtensteinie w 2009 roku (niem. "Fürstentum Liechtenstein Landtagswahlen 2009") – powszechne wybory do Landtagu, które odbyły się w dniu 8 lutego 2009 roku na terenie Księstwa Liechtensteinu.
Ordynacja wyborcza.
Landtag Księstwa Liechtensteinu składa się z dwudziestu pięciu deputowanych, którzy są wybierani przez Naród na czteroletnią kadencję są w wyborach tajnych, bezpośrednich, powszechnych, równych i proporcjonalnych z dwóch okręgów wyborczych – Oberlandu i Unterlandu. Czynne prawo wyborcze posiadają obywatele zamieszkujący na stałe w Księstwie, którzy ukończyli 18. rok życia, a ich prawa nie są zawieszone, gdzie cenzus wiekowy dla kandydatów do Landtagu to 20 lat. Udział w wyborach jest obowiązkowy.
Każdy wyborca może oddać swój głos na taką liczbę kandydatów z różnych komitetów wyborczych ile wynosi całkowita liczba mandatów możliwych do zdobycia w danym okręgu wyborczym, czyli piętnaście w Oberlandzie i dziesięć w Unterlandzie. Od wyborów w 2005 r. możliwe jest głosowanie korespondencyjne.
Miejsce w parlamencie przysługuję tylko komitetom, które przekroczyły próg wyborczy, wynoszący 8%. Mandaty są przyznawane dwuetapowo. W pierwszym etapie przyznaje się tzw. mandaty podstawowe przy pomocy metody Hagenbacha-Bischoffa, a brakujące mandaty rozdysponowuje się jako tzw. mandaty uzupełniające przy pomocy metody d'Hondta.
Kontekst polityczny.
Wybory poprzedziła międzynarodowa afera finansowa wokół prezesa Deutsche Post Klausa Zumwinkela, który został aresztowany 14 lutego 2008 r. w Kolonii pod zarzutem unikania płacenia podatków. Zarzuty wobec Zumwinkela były wynikiem śledztwa Federalnej Służby Wywiadu, która odkupiła dane skradzione przez byłego pracownika banku LGT. Premier ustępującego gabinetu – Otmar Hasler tydzień po aresztowaniu prezesa Deutsche Post odbył wizytę u Angeli Merkel. Ta medialna afera zwiększyła międzynarodowe naciski, szczególnie ze strony Niemiec, na tzw. raje podatkowe i inne kraje ze ścisłą tajemnicą bankową. Był to główny temat relacji niemiecko-liechtensteińskich do 2010 r., kiedy podpisano obustronne porozumienia. Wywołała również niepokoje w sektorze finansowym Księstwa oraz spotęgowała wpływ kryzysu z 2008 r. na gospodarkę.
W ustępującym koalicyjnym gabinecie większość miała Postępowa Partia Obywatelska, której członek – Otmar Hasler, piastował stanowisko Szefa Rządu od 2001 roku. Był to pierwszy rząd nowej koalicji VU-FBP zawiązanej po wyborach w 2005 r. po ośmioletniej przerwie.
Listy wyborcze.
Do wyborów przystąpiły trzy komitety wyborcze odpowiadające trzem partiom: Postępowej Partii Obywatelskiej (FBP), Unii Patriotycznej (VU) i Wolnej Liście (FL). Na listach dwóch pierwszych partii znalazła się maksymalna możliwa liczba kandydatów, a zatem dwudziestu pięciu. Na liście FL znalazło się natomiast dwanaście nazwisk, w tym siedem w Oberlandzie i pięć w Unterlandzie. Zatem łącznie w wyborach startowało sześćdziesięciu dwóch kandydatów, a wśród nich znalazło się dwadzieścia kobiet, a zatem kobiety stanowiły 32,3% kandydatów.
Wyniki.
Wybory zakończyły się zwycięstwem Unii Patriotycznej, która zdobyła 95 219 głosów (47,6%), co dało komitetowi trzynaście mandatów w Landtagu. Na drugim miejscu uplasowała się Postępowa Partia Obywatelska z wynikiem 86 951 głosów (43,5%), co przełożyło się na jedenaście mandatów. Zatem VU zdobyła bezwzględną większość w dwudziestopięcioosobowym parlamencie, jednak podtrzymana została umowa koalicyjna z 2005 r. i utworzono wspólny gabinet z FBP, na którego czele stanął Klaus Tschütscher. Ostatnie miejsce w Landtagu przypadło Wolnej Liście, która uzyskując 17 835 głosów (8,9%) przekroczyła ośmioprocentowy próg wyborczy. Poparcie dla VU znacznie wzrosło kosztem poprzednich wyborów – o 9,4 punktu procentowego, kosztem poparcia dla dwóch pozostałych partii FBP i FL, które zmalało kolejno o 5,2 p.p. i 4,1 p.p..
Wyniki według okręgów i gmin.
Unia Patriotyczna zwyciężyła w Oberlandzie z poparciem na poziomie 48,9%, natomiast w Unterlandzie wygrała Postępowa Partia Obywatelska z poparciem 48,2%.
Jednocześnie VU zdobyła większość głosów jedynie w pięciu z jedenastu gmin: Balzers, Eschen, Schaan, Triesen, Triesenberg, a pozostałych sześciu gminach wygrało FBP. Najwyższe poparcie dla zwycięskiej partii odnotowano w gminie Triesenberg – 54,5%, a najniższe w gminie Mauren – 35,9%. Natomiast najwyższe poparcie dla FBP odnotowano w gminie Mauren – 53,4%, a najniższe w gminie Balzers – 36,5%. Głosy na Wolną Listę stanowiły największy odsetek w gminie Planken – 12,6%, a najmniejszy w gminie Ruggell – 5,2%.
Frekwencja.
Udział w wyborach jest dla obywateli Liechtensteinu z czynnymi prawami wyborczymi jest obowiązkowy. W głosowaniu udział wzięło 15 650 osób spośród 18 493 uprawnionych, a zatem frekwencja wyniosła 84,6% i była niższa o 1,9 punktu procentowego niż w poprzednich wyborach w 2005 r..
Wyższą frekwencję odnotowano w Unterlandzie – 86,9%, podczas gdy w Oberlandzie swój głos oddało 83,4% obywateli.
Najwyższą frekwencją cechowała się gmina Planken, w której zagłosowało 92,6% uprawnionych, zaś najniższą gmina Triesen, gdzie zagłosowało 80,7%.
Od wyborów w 2005 r. wszyscy obywatele Liechtensteinu mogą zagłosować osobiście przy urnie lub korespondencyjnie za pośrednictwem poczty. W 2009 r. z opcji głosowania korespondencyjnego skorzystało 12 591 obywateli, czyli 80,5% głosujących, a zatem o 31,5 p.p. więcej niż w poprzednich wyborach.
Skład Landtagu.
W nowej kadencji Landtagu znaleźli się przedstawiciele trzech ugrupowań: trzynastu deputowanych z VU, jedenastu z FBP i jeden z FL. Wśród posłów znalazło się sześć kobiet, a zatem stanowiły one 24% deputowanych. Największa liczba posłów – pięciu, mieszkała w gminie Schaan, po czterech w gminach Eschen i Triesen, po trzech w gminach Ruggell i Vaduz, dwóch w gminie Schellenberg oraz po jednym w gminach Balzers, Mauren, Planken i Triesenberg. Jedyną gminą, w której nie mieszkał żaden poseł było Gamprin. Najstarszym posłem była Doris Frommelt z FBP – 62 lata, zaś najmłodszym Thomas Vogt z VU – 32 lata. Średnia wieku wynosiła 47,7 lat, jednak jeden kandydat (Harry Quaderer z VU) nie podał swojego wieku.

</doc>
<doc id="1606280" url="https://pl.wikipedia.org/wiki?curid=1606280" title="Halowy mityng lekkoatletyczny Pedro’s Cup 2009">
Halowy mityng lekkoatletyczny Pedro’s Cup 2009

5. Halowy mityng lekkoatletyczny Pedro’s Cup – piąta edycja halowego mityngu Pedro’s Cup została rozegrana 10 lutego 2009 w hali "Łuczniczka" w Bydgoszczy. Odbyły się 3 konkurencje: skok o tyczce kobiet, skok wzwyż mężczyzn oraz pchnięcie kulą mężczyzn. 

</doc>
<doc id="1606282" url="https://pl.wikipedia.org/wiki?curid=1606282" title="VIII Dom Studenta Politechniki Łódzkiej">
VIII Dom Studenta Politechniki Łódzkiej

Ósmy Dom Studenta (ZWARTEK) – największy akademik Politechniki Łódzkiej w Łodzi. 
Akademik zapewnia pokoje jedno-, dwu- i trzyosobowe na 10 piętrach łącznie – 240 pokoi. W akademiku mieszka około 510 studentów. Znajdują się tu również 4 pokoje gościnne oraz na każdym piętrze kuchnia, pralnia oraz odkurzacz. Na parterze znajdują się takie pomieszczenia jak klubik „Eldorado”, salka telewizyjna oraz salka do nauki. W piwnicy znajduje się siłownia oraz sala rekreacyjna, w której można zagrać w ping-ponga i trambambulę. Przy akademiku znajduje się parking dla studentów.

</doc>
<doc id="1606283" url="https://pl.wikipedia.org/wiki?curid=1606283" title="Łukasz Kluczniak">
Łukasz Kluczniak

Łukasz Kluczniak (ur. 7 czerwca 1977 w Piotrkowie Trybunalskim) – polski saksofonista jazzowy, kompozytor i aranżer.
Życiorys oraz twórczość.
Mieszka na stałe w Częstochowie, w mieście tym ukończył Szkołę Muzyczną w klasie klarnetu, a następnie studiował w latach 1997 - 2001 w Akademii Muzycznej im. K. Szymanowskiego w Katowicach na Wydziale Jazzu i Muzyki Rozrywkowej w klasie saksofonu (obecnie Wydział Kompozycji, Interpretacji, Edukacji i Jazzu).
Grę na saksofonie rozpoczął w wieku 18 lat inspirowany muzyką Indii, Afryki, późnym Coltrane`m czy Miles`em Davisem. Dwa lata później, w roku 1997 wygrał na tym instrumencie III nagrodę na Międzynarodowym Konkursie Młodych Zespołów Jazzowych JAZZ JUNIORS wraz z zespołem KaPeLa Trio. Rok później na tym samym festiwalu otrzymał wyróżnienie. W ankiecie Jazz Forum za 2000 rok plasuje się w czołówce polskich saksofonistów altowych.
Koncertował z Adamem Rogersem, Tomaszem Stańko, Adamem Pierończykiem, Januszem Muniakiem, Jerzym Mazzollem, Wojciechem Konikiewiczem, Locko Richterem, Stanisławem Sojką, Hanną Banaszak.
Współpracuje na stałe z takimi muzykami jak: Janusz Iwański, Andrzej Przybielski, Marcin Lamch, Przemek Pacan, Arek Skolik, Robert Jarmużek, Marcin Pospieszalski oraz zespołami: Drum Freaks Milo Kurtisa, Chromosomos (z tym zespołem znalazł się na amerykańskiej płycie The Best of Polish Jazz 2005), Mucha Collective.
Grał na wielu festiwalach jazzowych w Polsce: Warsaw Summer Jazz Days, Jazz nad Odrą i za granicą, w Czechach, Rzymie, na Słowacji, w Niemczech (Leipzig Jazz Festival), Grecji (European Jazz Festival 2007).
"Współpraca z Januszem Yaniną Iwańskim."
Wraz z pozostałymi muzykami zespołu KaPeLa Trio od 1998 roku współtworzy kwartet jazzowy KaPeLa&amp;Yanina. W tym składzie nagrywa i wydaje dwie płyty: „2001” oraz „The Searchers For Something” (album otrzymuje bardzo pochlebne recenzje, został odnotowany m.in. w „The Jazz Discography” Toma Lorda – Kanada). Współtworzy ścieżkę dźwiękową do filmu Łukasza Wylężałka „Darmozjad Polski”, koncertuje na wielu festiwalach jazzowych m.in. Poznań Jazz Fair ‘99, Wawel Jazz Festiwal ’99, British Fusion Festiwal ’99 oraz Gitar City 2000.
Kontynuacją współpracy z Yaniną jest nagranie w 2007 roku (czekającej na wydanie) płyty nowego projektu Yanina Free Wave.
Poza projektami ściśle jazzowymi jego dorobek artystyczny jest równie bogaty. Na stałe współpracuje z zespołem Deus Meus, Zespołem W Składzie. Co roku bierze udział w festiwalu JSJD Rzeszów. Koncertował z Januszem Radkiem, Agatą Ślazyk (Piwnica pod Baranami), zespołem New Life'M, i Armią.
W roku 2008 bierze udział w telewizyjnych festiwalach: Krajowym Festiwalu Polskiej Piosenki Opole oraz 13 Festiwalu Gwiazd Gdańsk, Sopot.

</doc>
<doc id="1606288" url="https://pl.wikipedia.org/wiki?curid=1606288" title="Wspólny Słownik Zamówień">
Wspólny Słownik Zamówień

Wspólny Słownik Zamówień, CPV (ang. "Common Procurement Vocabulary") – to jednolity system klasyfikacji zamówień publicznych. Ma on na celu standaryzację pozycji stosowanych przez instytucje i podmioty zamawiające przy opisywaniu przedmiotów zamówień publicznych. Słownik ma na celu jednoznaczne określenie przedmiotu zamówienia.
Klasyfikacja kodów CPV została wprowadzona do stosowania w zamówieniach publicznych realizowanych w krajach Unii Europejskiej na podstawie rozporządzenia (WE) nr 2195/2002 Parlamentu Europejskiego i Rady w sprawie Wspólnego Słownika Zamówień (CPV), a została zastąpiona nową od września 2008 r. na mocy rozporządzenia Komisji WE nr 213/2008 z dnia 28 listopada 2007 r.
Struktura systemu klasyfikacji.
CPV składa się ze słownika głównego oraz słownika uzupełniającego. Słownik główny opiera się na strukturze drzewa obejmującej kody powiązane ze sformułowaniami, które stanowią opis dostaw, robót budowlanych lub usług stanowiących przedmiot zamówienia. Kod numeryczny składa się z 8 cyfr, podzielonych w następujący sposób:
Każda z ostatnich trzech cyfr zapewnia większy stopień precyzji w ramach każdej kategorii.
Dziewiąta cyfra służy do zweryfikowania poprzednich cyfr.
Słownik uzupełniający może być stosowany w celu rozszerzenia opisu przedmiotu zamówienia. Pozycje składają się z kodu alfanumerycznego wraz z odpowiadającym mu sformułowaniem, umożliwiającym dalsze sprecyzowanie charakteru lub przeznaczenia zamawianych towarów. Kod alfanumeryczny składa się z:
Trzecia cyfra służy do zweryfikowania poprzednich cyfr.

</doc>
<doc id="1606289" url="https://pl.wikipedia.org/wiki?curid=1606289" title="Khamoshi">
Khamoshi



</doc>
<doc id="1606294" url="https://pl.wikipedia.org/wiki?curid=1606294" title="Bożena Mirosława Dołęgowska-Wysocka">
Bożena Mirosława Dołęgowska-Wysocka

Bożena Mirosława Dołęgowska-Wysocka (ur. 9 lipca 1955) – polska wolnomularka i dziennikarka, doktor nauk politycznych, redaktorka naczelna i wydawczyni „Gazety Ubezpieczeniowej” i „Wolnomularza Polskiego”.
Pochodzi z Kudowy-Zdroju. Uczęszczała do Liceum Sztuk Plastycznych w Kielcach (1970–1975). Następnie ukończyła studia w zakresie nauk politycznych na Uniwersytecie Warszawskim, studiowała także dziennikarstwo.
Inicjowana do wolnomularstwa w 1993 w paryskiej żeńskiej loży "La Rose des Vents" podporządkowanej "Grande Loge Feminine de France", następnie członkini warszawskiej loży żeńskiej Prometea, jedna z dwóch pierwszych kobiet w polskim wolnomularstwie żeńskim podniesionych do stopnia Mistrza masońskiego, sekretarz Rady Naukowo-Programowej „Wolnomularza Polskiego”. Od listopada 2010 do października 2013 czcigodna mistrzyni loży Prometea. Jest członkiem Komisji Rewizyjnej utworzonego w 2012 w Warszawie Instytutu „Sztuka Królewska w Polsce”, którego celem jest "inspirowanie, prowadzenie oraz koordynacja badań naukowych na temat przeszłości oraz teraźniejszości wolnomularstwa polskiego i światowego, przchowywanie oraz udostępnianie materialnych i niematerialnych świadectw dotyczących masonerii, wymiana informacji oraz wszechstronna popularyzacja wiedzy na temat wolnomularstwa i pokrewnych mu zjawisk".
Autorka publikacji "Plamy na lilijce. Spory światopoglądowe w harcerstwie w latach 1911–1939" (Kraków 1988), "Poboyowisko" (Warszawa 1992), "Od wolnomularstwa operatywnego do spekulatywnego" (Warszawa 1996).
Odznaczona m.in.: Mérite Philantropique. Córka Zenony Dołęgowskiej. Żona Adama Witolda Wysockiego.

</doc>
<doc id="1606296" url="https://pl.wikipedia.org/wiki?curid=1606296" title="29. ceremonia wręczenia nagród Genie">
29. ceremonia wręczenia nagród Genie

29. ceremonia rozdania kanadyjskich nagród filmowych Genie odbyła się 4 kwietnia 2009 roku w Canadian Aviation Museum w Ottawie. 11 lutego 2009 roku w Ottawie ogłoszono nominacje do nagród. Gospodarzem ceremonii był Dave Foley, galę transmitowała telewizja Global Television Network.
Najwięcej − aż sześć − statuetek w tym dla najlepszego filmu otrzymał obraz "".
Laureaci i nominowani.
Laureaci nagród wyróżnieni są wytłuszczeniem

</doc>
<doc id="1606297" url="https://pl.wikipedia.org/wiki?curid=1606297" title="Black">
Black



</doc>
<doc id="1606299" url="https://pl.wikipedia.org/wiki?curid=1606299" title="Dan Zoler">
Dan Zoler

Dan Zoler (ur. 10 stycznia 1974) – izraelski szachista, arcymistrz od 2011 roku.
Kariera szachowa.
Znaczące sukcesy szachowe zaczął odnosić na początku lat 90. XX wieku. W 1990 r. zdobył tytuł mistrza Izraela juniorów do 20 lat, natomiast w 1992 r. w Duisburgu – brązowy medal mistrzostw świata juniorów do 18 lat. W kolejnych latach wielokrotnie startował w turniejach międzynarodowych, sukcesy odnoszą m.in. w:
Najwyższy ranking w dotychczasowej karierze osiągnął 1 sierpnia 2012 r., z wynikiem 2558 punktów zajmował wówczas 12. miejsce wśród izraelskich szachistów.

</doc>
<doc id="1606300" url="https://pl.wikipedia.org/wiki?curid=1606300" title="Bombay">
Bombay



</doc>
<doc id="1606301" url="https://pl.wikipedia.org/wiki?curid=1606301" title="South Stream">
South Stream



</doc>
<doc id="1606302" url="https://pl.wikipedia.org/wiki?curid=1606302" title="Pino Palladino">
Pino Palladino

Pino Palladino (ur. 17 października 1957 w Cardiff) – brytyjski basista pochodzenia włoskiego. Palladino początkowo grał rock, blues i R&amp;B, w latach 80. stał się jednym z najpopularniejszych i najbardziej poszukiwanych muzyków sesyjnych grając na basie bezprogowym. Był członkiem wielu zespołów muzycznych, aktualnie występuje z John Mayer Trio i The Who.
Kariera.
Palladino grał od 14 roku życia na gitarze elektrycznej, trzy lata później rozpoczął grę na gitarze basowej. W 1978 roku stał się członkiem Jools Holland’s Band i nagrał z nimi album "Jools Holland and His Millionairs".
Współpraca ta przyniosła mu sławę i w latach 80. i Palladino rozpoczął pracę między innymi z Davidem Gilmourem, Tears for Fears i Donem Henleyem. Występował też z grupami Pink Floyd i Queen.
W latach 90. rozszerzył swój repertuar o grę na gitarze basowej z bontem, w zależności od utworu 4- lub 6-strunowej.
Najbardziej znane były jego kooperacje z Melissą Etheridge, Richardem Wrightem, Eltonem Johnem i Erikiem Claptonem.
Z Philem Collinsem utworzył przejściowo grupę, która zagrała wraz z Paulem McCartneyem, Erikiem Claptonem, Cliffem Richardem i innymi na jubileuszu 50-lecia koronacji królowej Elżbiety II.
John Mayer Trio.
Palladino i Steve Jordan znają i przyjaźnią się od lat 90., gdy obaj muzycy pracowali nad wspólnymi nagraniami studyjnymi. W styczniu 2005 roku Jordan miał wziąć udział u boku Johna Mayera i Willi Weeksa w koncercie charytatywnym "Tsunami Concert of Hope" na rzecz ofiar tsunami. Ponieważ Weeks nie mógł wystąpić, Jordan od razu zaproponował jako alternatywę Pino Palladino. W trójkę zagrali po raz pierwszy utwór „Bold as Love” Hendrixa. Po koncercie Mayer, Jordan i Palladino doszli do wniosku, że fantastycznie ze sobą harmonizują i od razu zaplanowali wspólne tournée i wydanie CD.
Instrumenty.
Początkowo używał Palladino basu bezprogowego firmy MusicMan. W ostatnich latach grał na Fender Precision Bass 61 Fiesta Red. Poza tym gra na Fender P-Bass 63, czarnym Fender Jaguar Bass (na tournée The Who), białym Moon Larry Graham Signature J-style Bass, Lakland Joe Osborn Signature J-style bass, nastrojonym na C#F#BE i 82 Squier Jazz Bass.

</doc>
<doc id="1606303" url="https://pl.wikipedia.org/wiki?curid=1606303" title="Allamanda przeczyszczająca">
Allamanda przeczyszczająca

Allamanda przeczyszczająca ("Allamanda cathartica" L.) – gatunek pnącza z rodziny toinowatych. Pochodzi z północnych rejonów Ameryki Południowej (Brazylia, Gujana, Surinam). Jest uprawiany.

</doc>
<doc id="1606309" url="https://pl.wikipedia.org/wiki?curid=1606309" title="Subaru XT">
Subaru XT

Subaru XT, XT6, Vortex lub Alcyone – dwudrzwiowe coupé sprzedawane w latach 1985 – 1991. Nazwy Alcyone używano w Japonii, Vortex w Australii oraz Nowej Zelandii, XT bądź XT6 na terenie Północnej Ameryki oraz Europy. Na wszystkich rynkach samochód dostępny był z napędem przednim lub z AWD, zależnie od roku produkcji. Do napędu służyły silniki o przeciwległych cylindrach. Na uwagę zasługuje silnik H6 (er27) pierwsza na świecie 6-cyl. jednostka chłodzona cieczą, oraz fakt iż współczynnik oporu powietrza w XT-kach, Cx=0,29, był swego czasu najmniejszy na świecie, konstruktorzy starali się nawiąza wyglądem auta do samolotu na zewnątrz jak i w środku. Niektóre modele były wyposażone w pneumatyczne zawieszenie, systemy LSD oraz Difflock.
Nazwa Alcyone pochodzi od najjaśniejszej gwiazdy w Plejadach, na których opiera się wygląd loga Subaru.
Następcą modelu został w 1992 Subaru SVX.

</doc>
<doc id="1606311" url="https://pl.wikipedia.org/wiki?curid=1606311" title="Subaru Alcyone">
Subaru Alcyone



</doc>
<doc id="1606315" url="https://pl.wikipedia.org/wiki?curid=1606315" title="Gazociąg Południowy">
Gazociąg Południowy

Gazociąg Południowy (ang. South Stream) – planowany gazociąg o przepustowości 63 mld m³, który miałby przeciąć Morze Czarne, łącząc wybrzeża Rosji i Bułgarii. Gazprom ma zamiar przesyłać I nitką gaz przez Serbię na Węgry i do Słowenii i Austrii. II nitką ma być przesyłany gaz przez Grecję do Włoch. Gazprom w lutym 2009 roku ogłosił przesunięcie uruchomienia gazociągu na rok 2014 lub 2015, a w październiku 2010 roku na 2018 rok.
Wybudowanie Gazociągu Południowego (oraz Gazociągu Północnego) posłużyłoby Rosji do zmniejszenia jej zależności od państw tranzytowych z Europy Środkowej i Wschodniej (Ukraina, Białoruś, Polska), co sprzyjałoby zwiększeniu asertywności jej polityki energetycznej wobec państw regionu. Zdaniem ekspertów Ośrodka Studiów Wschodnich korzyści ekonomiczne związane z budową gazociągu są wątpliwe. Całkowite jego koszty wraz z infrastrukturą pomocniczą szacuje się na 25 mld USD.
W marcu 2014 włoska firma Sipem podpisała kontrakt na budowę pierwszej nitki podwodnego odcinka gazociągu, kontrakt na dostawę rur trafił do firm japońskich i rosyjskich.
29.04.2014 austriacki koncern energetyczny OMV podpisał list intencyjny dotyczący budowy austriackiego odcinka gazociągu South Stream.
08.06.2014 Premier Bułgarii Płamen Oreszarski wstrzymał rozpoczęcie budowy bułgarskiego odcinka gazociągu South Stream.
W maju 2016, w trakcie wizyty w Grecji, prezydent Federacji Rosyjskiej podtrzymał zainteresowanie rurociągiem South Stream lub innym rosyjskim łącznikiem, przez Grecję, który jednak "mógłby być realizowany dopiero w wypadku powstania sprzyjających okoliczności rynkowych". Kilka dni wcześniej rozpoczęto budowę greckiego odcinka gazociągu TAP i ogłoszone podpisanie grecko-bułgarskiego porozumienia o budowie w Aleksandropolis wspólnego terminalu LNG.
Historia inwestycji.
20 grudnia 2006 roku, jeszcze przed oficjalnym ogłoszeniem projektu Gazociągu Południowego, zostało podpisane pierwsze porozumienie pomiędzy Rosją i Serbią, Gazprom i serbski państwowy koncern energetyczny Srbijagas ustaliły, iż należy przeprowadzić badania nad możliwościami budowy gazociągu przebiegającego z Bułgarii do Serbii.
23 lipca 2007 roku został ogłoszony projekt Gazociągu Południowego, dyrektor naczelny włoskiego koncernu energetycznego Eni – Paolo Scaroni wraz z wiceprezesem zarządu Gazpromu – Aleksandrem Miedwiediewem podpisali w Rzymie protokół ustaleń dot. konstrukcji gazociągu.
22 listopada 2007 roku Gazprom oraz Eni podpisały w Moskwie porozumienie w sprawie utworzenia spółki mającej przeprowadzić marketingowe i techniczne studia wykonywalności projektu.
18 stycznia 2008 roku zostało podpisane wstępne porozumienie pomiędzy Rosją i Bułgarią na temat udziału Bułgarii w projekcie. Ustalono, że należy utworzyć wspólną firmę, która zajęłaby się budową i obsługą bułgarskiej części gazociągu.
18 stycznia 2008 roku w Szwajcarii została zarejestrowana spółka South Stream AG, której równorzędnymi udziałowcami są Gazprom i Eni.
25 stycznia 2008 roku Rosja i Serbia podpisały porozumienie dot. budowy północnej części Gazociągu Południowego na terytorium Serbii i utworzenia wspólnej firmy mającej za zadanie budowę serbskiego odcinka gazociągu oraz magazynu gazu w pobliżu miejscowości Banatski Dvor. Tego samego dnia Rosja i Węgry porozumiały się w sprawie utworzenia wspólnej firmy mającej zająć się budową i obsługą węgierskiego odcinka gazociągu.
29 kwietnia 2008 roku Rosja i Grecja podpisały międzyrządowe porozumienie na temat kooperacji w sprawie konstrukcji i obsługi greckiego odcinka Gazociągu Południowego.
25 lipca 2008 roku porozumienie zostało ratyfikowane przez Bułgarski Parlament.
15 maja 2009 roku w Soczi w obecności ówczesnego premiera Rosji Władimira Putina oraz byłego premiera Włoch Silvia Berlusconiego rosyjski, włoski, bułgarski, serbski oraz grecki koncern gazowy podpisały umowę w sprawie budowy Gazociągu Południowego.
6 sierpnia 2009 roku ówczesny premier Rosji Władimir Putin wraz z premierem Turcji Recep Tayyip Erdoğanem podpisali w obecności ówczesnego premiera Włoch Silvia Berlusconiego protokół zezwalający na przeprowadzenie Gazociągu Południowego przez tureckie wody terytorialne.
14 listopada 2009 roku po rozmowach przeprowadzonych przez premiera Słowenii Boruta Pahora i Władimira Putina, rosyjski minister energetyki Sergei Shmatko oraz słoweński minister gospodarki Matej Lahovnik podpisali w Moskwie porozumienie dot. budowy części Gazociągu Południowego przez Słowenię do Północnych Włoch.
17 listopada 2009 roku rosyjski Gazprom oraz serbski Srbijagas zgodnie ze wcześniejszym porozumieniem z 2008 r. pomiędzy tymi krajami oficjalnie utworzyli w Bernie w Szwajcarii spółkę South Stream Serbia AG. Firma jest odpowiedzialna za projekt, finansowanie, konstrukcję i obsługę serbskiego odcinka gazociągu.
2 marca 2010 roku rosyjski minister energetyki Sergei Shmatko i chorwacki minister gospodarki, pracy i przedsiębiorczości Djuro Popijac w obecności ówczesnego premiera Rosji Władimira Putina oraz byłej premier Chorwacji Jadranka Kosor podpisali porozumienie o poprowadzeniu Gazociągu Północnego przez Chorwację.
19 lipca 2010 Gazprom, Eni oraz Électricité de France opublikowały wspólne obwieszczenie prasowe potwierdzające, że EDF weźmie udział w projekcie.
21 marca 2011 roku Słowenia i Rosja podpisały umowę w sprawie utworzenia wspólnej spółki South Stream Slovenia.
16 września 2011 roku podpisano porozumienie akcjonariuszy pomiędzy Gazpromem, Eni, Électricité de France oraz Wintershall dotyczące utworzenia firmy South Stream Transport AG, mającej zająć się czarnomorskim odcinkiem Gazociągu Północnego. Firma została zarejestrowana 3 października 2011 roku w Zug w Szwajcarii.
28 grudnia 2011 roku Turcja wydała zezwolenie na przeprowadzenie nitki gazociągu przez tureckie wody terytorialne
2 listopada 2012 roku podpisano ostateczną decyzję inwestycyjną dla serbskiego odcinka, dla słoweńskiego odcinka 13 listopada 2012, a dla bułgarskiego odcinka 15 listopada 2012 roku. 15 listopada 2012 roku udziałowcy South Stream Transport AG podpisali wiążącą decyzję inwestycyjną dla czarnomorskiej części gazociągu.
7 grudnia 2012 roku odbyła się ceremonia otwarcia budowy w rosyjskiej stacji kompresorowej niedaleko Anapa.
25 lipca 2013 roku wicepremier Republiki Macedonii Zoran Stavreski podpisał porozumienie w sprawie poprowadzenia odcinka Gazociągu Południowego przez Macedonię.
W marcu i kwietniu 2014 roku umowy konstrukcji pierwszej i drugiej nitki czarnomorskiego odcinka zostały podpisane z Saipem oraz Allseas.
17 kwietnia 2014 roku w świetle prorosyjskiego konfliktu na Ukrainie Parlament Europejski przyjął niewiążącą rezolucję sprzeciwiającą się Gazociągowi Południowemu i rekomendującą poszukiwania alternatywnych dostawców gazu dla Unii Europejskiej.
29 kwietnia 2014 roku protokół w sprawie realizacji austriackiej części gazociągu został podpisany w Moskwie. Uruchomienie austriackiej sekcji gazociągu jest planowane na styczeń 2018 roku.
W kwietniu 2014 roku Rosja złożyła skargę do Światowej Organizacji Handlu przeciwko regulacjom rynku energetycznego Unii Europejskiej, które zostały uchwalone w 2009 roku, twierdząc iż naruszają one międzynarodowe przepisy. Regulacje te zabraniają dostawcom posiadania instalacji tranzytowych takich jak gazociągi, co zmusiłoby Gazprom do umożliwienia postronnym producentom gazu korzystania z Gazociągu Południowego.
W czerwcu 2014 roku Bułgaria tymczasowo zaprzestała prac nad gazociągiem w wyniku postępowania Komisji Europejskiej w sprawie naruszenia europejskich zasad uczciwej konkurencji w zamówieniach publicznych przez Bulgarię.
24 czerwca 2014 roku w dniu wizyty prezydenta Rosji Władimira Putina w Wiedniu zostało podpisane porozumienie pomiędzy austriackim koncernem energetycznym OMV i Gazpromem w sprawie konstrukcji austriackiej części gazociągu.
27 maja 2016, w trakcie wizyty w Grecji, prezydent Federacji Rosyjskiej informuje o braku decyzji w sprawie South Stream i faktycznym zamrożeniu projektu.

</doc>
<doc id="1606316" url="https://pl.wikipedia.org/wiki?curid=1606316" title="Obóz Internowania nr 6 w Aleksandrowie Kujawskim">
Obóz Internowania nr 6 w Aleksandrowie Kujawskim

Obóz Internowania nr 6 w Aleksandrowie Kujawskim – polski obóz internowania przeznaczony dla żołnierzy armii Ukraińskiej Republiki Ludowej, powstały w konsekwencji postanowień polsko-radzieckiej umowy rozejmowej z 12 października 1920, przegranej militarnej wojsk Armii URL z Armią Czerwoną, która nastąpiła w listopadzie 1920 r. i internowania żołnierzy Armii URL na terenie Polski. Działał oficjalnie do 9 października 1921.
Obóz, przewidywany początkowo dla trzech tysięcy żołnierzy, na przestrzeni niecałego roku istnienia mieścił w szczytowym momencie 3565 osób, przez większość czasu funkcjonowania ponad 3000 internowanych. Rozlokowany został w barakach wzniesionych przez wojsko niemieckie w 1914 lub 1915. Internowani w większości byli oficerami i żołnierzami 6 Siczowej Dywizji Strzelców (największa grupa), 4 Dywizji Kijowskiej oraz 3 Żelaznej Dywizji Armii URL. Komendantem obozu powołanym przez polskie władze wojskowe był mjr Alfred Jogiel, zaś wewnętrznym komendantem ukraińskim – gen. Marko Bezruczko, uprzednio dowódca 6 Dywizji.
Istotną częścią życia obozowego była, prowadzona za zgodą polskich władz, działalność kulturalna i religijna internowanych – istniało prawosławne Bractwo Opieki Matki Bożej, wydawanych było kilkanaście pism o różnej częstotliwości ukazywania się, działały teatr, orkiestra i organizacje sportowe.
Okoliczności powstania obozu.
Po zawarciu przez Polskę z radziecką Rosją umowy rozejmowej z 12 października 1920, walcząca w sojuszu z Polską armia Ukraińskiej Republiki Ludowej po przeprowadzeniu samodzielnych działań w listopadzie 1920 r. została pobita w polu przez Armię Czerwoną i zmuszona do wycofania się na teren Polski, gdzie została internowana. W związku z tym władze polskie utworzyły sieć specjalnych obozów internowania, której częścią był obóz utworzony około półtora kilometra od centrum Aleksandrowa Kujawskiego. Jako zabudowania obozowe wykorzystano baraki wzniesione przez wojsko niemieckie w czasie jego stacjonowania na Kujawach w 1914-1915. Baraki te były przeznaczone dla tymczasowego pobytu dwóch tysięcy osób jednorazowo, posiadały polowy szpital z 25 łóżkami, kuchnię, ambulatorium oraz pomieszczenie przeznaczone do odbywania kwarantanny przez chorych na choroby zakaźne z miejscem na 500 mieszkańców. Po wycofaniu się Niemców z Kujaw, od listopada 1918 opisany kompleks obiektów był wykorzystywany jako punkt etapowy Państwowego Urzędu ds. Powrotu Jeńców, Uchodźców i Robotników, w których czasowo zamieszkiwali robotnicy i jeńcy rosyjscy powracający z Niemiec do ojczyzny, a po jego zamknięciu w 1919 – jako Stacja Rozdzielcza Frontu Pomorskiego. Pełniła ona funkcje tymczasowego zgrupowania jeńców wojennych i internowanych wziętych do niewoli przez jednostki Frontu Pomorskiego; działała od stycznia do lutego 1920. 14 marca 1920 władze wojskowe urządziły w barakach Obóz Jeńców nr 6 przeznaczony dla internowanych żołnierzy rosyjskiej białej 7 Dywizji Piechoty, która znalazła się na terytorium Polski po tzw. Marszu Bredowskim. Żołnierze ci znajdowali się w Aleksandrowie Kujawskim do lipca 1920.
Organizacja obozu.
Za datę rozpoczęcia funkcjonowania Obozu Internowanych nr 6 przyjmuje się 8 grudnia 1920, gdy mianowany został dowódca obozu – mjr Alfred Jogiel. Jednak pierwsze transporty internowanych dotarły do Aleksandrowa Kujawskiego kilka dni wcześniej, 5 grudnia 1920. W założeniach polskich władz wojskowych obóz przeznaczony był dla 3 tys. osób. Taka liczba internowanych znalazła się w nim już po tygodniu od oficjalnego otwarcia. Według danych z 15 grudnia 1920 przebywało w nim 900 oficerów, 2504 szeregowców, 95 kobiet oraz 29 dzieci.
Oprócz polskiego dowódcy obozy internowania dla Ukraińców posiadały dowódców ukraińskich, mianowanych przez emigracyjne władze wojskowe URL. Posiadali oni w stosunku do internowanych kompetencje dyscyplinarne. Żyjący w obozie mieli prawo do prowadzenia na jego terenie działalności kulturalnej, sportowej, religijnej, wydawniczej oraz rzemieślniczej. Za utrzymanie dyscypliny odpowiadał wewnętrzny oddział porządkowy.
Warunki życia w obozie.
Liczba i pochodzenie internowanych.
W Obozie Internowanych nr 6 w Aleksandrowie Kujawskim zgrupowani zostali żołnierze 6 Siczowej Dywizji Strzelców (największa grupa), 4 Kijowskiej Dywizji Strzelców oraz 3 Żelaznej Dywizji Strzelców. Liczba internowanych ulegała wahaniom. W okresie między grudniem 1920 a marcem 1921 utrzymywała się na poziomie 3200-3500 (największa jednorazowa liczba internowanych – 3565 osób 21 grudnia 1920), by następnie ulegać systematycznemu spadkowi. 12 października 1921 odnotowano 1861 osadzonych w obozie. Niezmiennie największą grupę stanowili szeregowcy, których liczba do maja 1921 przekraczała 2000 osób, zaś w momencie zamknięcia obozu spadła do 1296. Liczba oficerów do marca tego samego roku przekraczała 800 osób, by ostatecznie spaść do 475. Stale w obozie przebywało kilkanaścioro dzieci oraz grupa kilkudziesięciu kobiet, która w szczytowym momencie liczyła 112 (marzec 1921). Zmniejszanie się liczby internowanych miało związek z polityką władz polskich, które dążyły do zamknięcia obozów. Kolejne grupy żołnierzy były zatem kierowane do pracy poza obozem (pierwsza grupa w sierpniu 1921).
Na spadek liczby mieszkańców obozu wpływ miały również ucieczki internowanych. Zjawisko to szczególnie zintensyfikowało się wiosną i latem 1921, gdy większość z nich straciła nadzieję na wybuch nowej wojny polsko-bolszewickiej i tym samym na kolejną szansę włączenia się w walkę o niepodległość Ukrainy. Władze polskie nie podejmowały szerszych działań na rzecz zapobiegania ucieczkom – ci zbiegowie, którzy zdołali znaleźć pracę, otrzymywali zwykle prawo stałego pobytu w nowym miejscu zamieszkania.
Warunki lokalowe.
Opis obozu aleksandrowskiego sporządzony przez polskie władze wojskowe pochodzi jeszcze z okresu, gdy w kompleksie jego budynków przebywali internowani Rosjanie. Składał się on z trzech baraków przeznaczonych dla 800 osób każdy oraz z pięciu mniejszych, każdy z dwoma pomieszczeniami kuchennymi. Wszystkie te obiekty wzniesione były z drewna. Komenda obozu zajmowała jeden z mniejszych baraków. W obozie działała pralnia, sanitariaty, 4 komory dezynfekcyjne oraz pomieszczenie kwarantanny. Do zabudowań doprowadzony był wodociąg i kanalizacja, w barakach zainstalowane zostało oświetlenie elektryczne. Obiekt był natomiast całkowicie nieprzystosowany do warunków zimowych i nie posiadał szpitala. W związku z tym w pierwszych dniach po przywozie internowanych do Aleksandrowa Kujawskiego w grudniu 1921 musieli oni pozostać w wagonach kolejowych, zaś osoby chore były przewożone do szpitala Obozu Internowanych nr 15 w Toruniu. Doraźnych remontów obiektów dokonywały grupy sformowane z samych żołnierzy.
Internowani zostali zakwaterowani w barakach według przynależności do poszczególnych jednostek. Kontrolę nad działaniami Ukraińców przejęła grupa najwyższych stopniem oficerów, na czele których stał gen. Marko Bezruczko. Opuszczanie terenu obozu było dozwolone jedynie w razie otrzymania przepustki od polskich władz wojskowych i zgody oficerów ukraińskich.
Internowani w polskich obozach dla żołnierzy URL otrzymywali wyżywienie według tabeli C w skali od A do E, co oznaczało dzienną rację 700 g chleba, 250 g mięsa, 700 g ziemniaków, 150 g jarzyn, przyprawy, 2 porcje kawy oraz 100 g mydła na miesiąc. Oznaczało to ich zaprowiantowanie na takich samych zasadach, jak polskich żołnierzy w służbie garnizonowej. W praktyce jednak Obóz Internowania nr 6 miał stałe problemy z dostarczeniem oczekiwanej ilości prowiantu – zwłaszcza mięso i chleb były często zastępowane przez dodatkowe porcje ziemniaków i jarzyn. Mimo trudności lokalowych i aprowizacyjnych stan zdrowotny mieszkańców obozu był dobry.
Życie kulturalne.
Natychmiast po przyjeździe do obozu internowani Ukraińcy zaczęli organizować obozowe życie kulturalne. Wspierał ich w tym polski oddział YMCA. Co najmniej od stycznia 1921 w każdym baraku były organizowane kursy czytania i pisania, na których uczyło się 947 analfabetów i półanalfabetów. W momencie likwidacji obozu wśród osadzonych nie było osób niepiśmiennych. Od końca lutego tego samego roku organizowane były wykłady na tematy historii i geografii Ukrainy, języka ukraińskiego oraz poruszające szersze kwestie polityczne i moralne. Oficerowie uczestniczyli w kursach ekonomii politycznej, geografii, historii. Działała Sekcja Dramatyczna im. Mykoły Sadowskiego, która organizowała inscenizacje w teatrze obozowym. Dwudziestu internowanych sformowało orkiestrę obozową, podobną liczebność miały chór i koło malarskie. Codziennie czynne było kino. Co najmniej od wiosny 1921 w obozie działało stowarzyszenie sportowe, które w dniu 29 maja 1921 zorganizowało turniej lekkoatletyczny i piłkarski oraz pokaz gimnastyczny. Kobiety przebywające w obozie były zrzeszone w Związku Ukrainek. Działała spółdzielnia-herbaciarnia, której członkowie propagowali koncepcję spółdzielczości poprzez wykłady oraz pismo "Zirnycia".
Obóz w Aleksandrowie Kujawskim był pierwszym obozem żołnierzy URL w Polsce, w którym Ukraińcy podjęli działalność wydawniczą. 19 grudnia 1920 wyszedł pierwszy numer obozowego pisma "Nowe żyttia", redagowanego w języku ukraińskim i rozsyłanego również do innych społeczności ukraińskich emigrantów w II Rzeczypospolitej.
5 kwietnia 1921 obóz odwiedził Symon Petlura, gen. Mychajło Omelianowicz-Pawlenko oraz gen. Wołodymyr Salśkyj, wizytowały go również misje brytyjska i amerykańska.
Działalność wydawnicza.
Prasa wydawana w Obozie Internowania nr 6 była przygotowywana przez sekcje kulturalno-oświatowe działające przy poszczególnych dywizjach, z których pochodzili żołnierze, w dalszym okresie również przez towarzystwa kulturalne powstałe już w obozie. Działalność tego typu była bardzo pozytywnie oceniana przez ukraińskich komendantów obozu. Gazety miały w pierwszej kolejności podnosić internowanych na duchu, proponując im teksty poświęcone najnowszym wydarzeniom związanym z ukraińską walką narodowowyzwoleńczą. Mogły być również wykorzystywane jako środek do nauki czytania dla analfabetów. Pisma obozowe były drukowane w większości na powielaczach, a ich nakłady nie przekraczały 50 egzemplarzy. Redagujący gazety nie otrzymywali za swoją pracę wynagrodzenia; pisma oprócz tekstów autorskich drukowały teksty z czasopism polskich lub działających na terytorium URL. Pisma podlegały cenzurze zewnętrznej oraz wewnętrznej
Najszerzej zakrojoną działalność wydawniczą podjął w obozie oddział kulturalno-oświatowy 6 Siczowej Dywizji Strzelców, który dzięki staraniom gen. Marka Bezruczki pozyskał w kwietniu 1921 maszynę drukarską. Oddział ten przetłumaczył z języka niemieckiego pracę Ericha Ludendorffa "Praca kulturalno-oświatowa w armii", zaś z francuskiego broszurę "Armia, jakiej nam trzeba". Opublikowany został również słownik ukraińsko-rosyjski z gramatyką porównawczą obydwu języków. Do druku przygotowane zostało także 120-stronicowe kompendium "Nasza ojczyzna – Ukraina", którego druk zakończono już w obozie w Szczypiornie.
Odrębną działalność wydawniczą podjęło działające w obozie prawosławne Bractwo Opieki Matki Bożej pod kierownictwem ks. Piotra Biłona. Oprócz czasopisma o tematyce religijnej wydrukowało ono modlitewnik, zbiór psalmów i kazań, teksty Świętej Liturgii oraz pocztówki z fotografią ikonostasu z kaplicy obozowej.
Życie religijne.
Większość żyjących w obozie była wyznania prawosławnego. Pierwszym kapłanem pełniącym funkcje kapelana był nieznany z imienia ks. Martynycz, przybyły z Obozu Internowania nr 3 w Łańcucie, w związku z prośbą gen. Marka Bezruczki skierowaną do metropolity warszawskiego Jerzego (Jaroszewskiego) i naczelnego kapelana żołnierzy prawosławnych w Wojsku Polskim Bazylego Martysza. Duchowny ten przed świętami Paschy w 1921 uciekł z obozu i próbował przedostać się na Ukrainę Radziecką; przy przeprawie przez Dniestr został schwytany przez bolszewików i zastrzelony. Zastąpił go ks. Petro Biłon, który przybył do obozu jako szeregowy żołnierz, a na kapłana wyświęcono go po ukończeniu kursu teologicznego. Być może duchowny ten działał w Aleksandrowie Kujawskim już w lutym 1921. Z pewnością zaś w kwietniu tego samego roku był on inicjatorem powstania Bractwa Opieki Matki Bożej, które zrzeszało ok. 100 członków i oprócz działalności wydawniczej prowadziło kursy śpiewu cerkiewnego.
W pierwszych dwóch miesiącach istnienia obozu internowani uczestniczyli w nabożeństwach w cerkwi św. Aleksandra Newskiego w Aleksandrowie Kujawskim. W czasie obchodów Bożego Narodzenia w 1921 (7 stycznia według kalendarza juliańskiego) przeszli w uroczystym pochodzie ze świątyni do oddalonego o półtora kilometra kompleksu budynków obozowych. Władze polskie uznały to wydarzenie za manifestację polityczną i zabroniły Ukraińcom udawania się na nabożeństwa do cerkwi. W związku z tym internowani urządzili w jednym z baraków kaplicę z ikonostasem zaprojektowanym przez W. Bokit'kę i wykonanym przez F. Melanuka i M. Kruszelnyckiego. Związek Ukrainek Emigrantek przekazał dla tejże świątyni haftowane chorągwie procesyjne. Wyposażenie kaplicy zostało przeniesione do obozu w Szczypiornie po likwidacji obozu aleksandrowskiego.
Na gruncie przylegającym do obozu urządzono cmentarz siedemnastu internowanych, którzy zmarli w czasie pobytu w nim. Usypany został na nim pamiątkowy kurhan z krzyżem zaporoskim oraz tablicą pamiątkową w języku ukraińskim. Personalia pochowanych nie są znane z powodu znacznej dewastacji cmentarza po II wojnie światowej.
Zamknięcie obozu.
Ze względu na wysoki koszt utrzymania obozów dla internowanych Rosjan i Ukraińców władze polskie dążyły do likwidacji obozów co najmniej od wiosny 1921. Formalne zamknięcie obozu aleksandrowskiego zostało ogłoszone 9 października 1921, po zakończeniu wymiany jeńców z Rosją Radziecką. Do wiosny 1922 rozstrzygane były dalsze losy tych internowanych, którzy pozostawali w Aleksandrowie w momencie likwidacji placówki. 500 osób znalazło się w Obozie nr 10 w Kaliszu (Szczypiorno), zaś 1300 w Obozie nr 1 Strzałkowie. Do 25 października 1921 kompleks baraków został całkowicie zwolniony. W Aleksandrowie, z prawem pobytu, pozwolono pozostać tym internowanym, którzy znaleźli stałe zatrudnienie; w ten sposób w mieście powstała kolonia ukraińska, istniejąca do II wojny światowej. Część byłych mieszkańców obozu przeniosła się do innych miast w województwie pomorskim, tworząc w kilku z nich podobne społeczności (np. w Toruniu).

</doc>
<doc id="1606317" url="https://pl.wikipedia.org/wiki?curid=1606317" title="Muzeum Diecezjalne w Siedlcach">
Muzeum Diecezjalne w Siedlcach

Muzeum Diecezjalne w Siedlcach (muzeum diecezji siedleckiej) powstało w 1918 roku z inicjatywy ks. bp. Henryka Przeździeckiego, jako muzeum diecezji podlaskiej z siedzibą w Janowie Podlaskim.
W 1924 roku muzeum zostało przeniesione (wraz z diecezją) do Siedlec. Siedzibą muzeum został budynek kurii biskupiej. W 1991 roku zostało przeniesione do nowej siedziby przy ul. Świrskiego. W latach 1992–1999 przeprowadzono w budynku gruntowne prace adaptacyjne pomieszczeń dla celów muzealnych. 1 marca 2000 roku ks. bp. Jan Wiktor Nowak wydał dekret erygujący Muzeum Diecezjalne w Siedlcach. Muzeum oficjalnie zostało otwarte 1 czerwca 2000 roku. 15 października 2004 roku została w nim uroczyście otwarta ekspozycja obrazu El Greca "Święty Franciszek otrzymujący stygmaty".
Zbiory.
W muzeum znajduje się wiele eksponatów, które stale są poddawane pracom konserwatorskim. Do najcenniejszych należy jedyny w Polsce obraz pędzla El Greca.

</doc>
<doc id="1606321" url="https://pl.wikipedia.org/wiki?curid=1606321" title="Wybory prezydenckie w Bangladeszu w 2009 roku">
Wybory prezydenckie w Bangladeszu w 2009 roku

Wybory prezydenckie w Bangladeszu w 2009 – wybory prezydenckie, które odbyły się 16 lutego 2009 roku. 
Wyboru prezydenta dokonało 300–-osobowe Zgromadzenie Narodowe. 
Dnia 11 lutego 2009 nowym prezydentem kraju został ogłoszony Zillur Rahman. Nastąpiło to po tym jak okazało się, że został jedynym kandydatem nominowanym do objęcia prezydentury, a jego nominacja została uznana przez Komisję Wyborczą za ważną.
12 lutego 2009 Rahman został zaprzysiężony na stanowisku 19. prezydenta Bangladeszu.
W tym dniu Zgromadzenie Narodowe potwierdziło rozpoczęcie prezydentury przez Rahmana. W swoim przemówieniu tego samego dnia wyraził pragnienie pracy na rzecz dobrobytu współobywateli oraz ochrony demokracji.

</doc>
<doc id="1606324" url="https://pl.wikipedia.org/wiki?curid=1606324" title="Hajdamacki Kosz Słobodzkiej Ukrainy">
Hajdamacki Kosz Słobodzkiej Ukrainy

Hajdamacki Kosz Słobodzkiej Ukrainy – oddział wojskowy w składzie Armii Ukraińskiej Republiki Ludowej, sformowany w grudniu 1917 w Kijowie przez Symona Petlurę.
Składał się z dwóch kureni pieszych: Czerwonych i Czarnych Hajdamaków, konnej sotni oraz dywizjonu artylerii. Zaciąg był ochotniczy, złożony głównie z oficerów i junkrów kijowskich szkół wojskowych. Kosz odegrał znaczącą rolę podczas tłumienia probolszewickiego powstania robotniczego w Kijowie w styczniu 1918 r., następnie brał udział w walkach z oddziałami bolszewickimi pod dowództwem Michaiła Murawjowa zbliżającymi się do Kijowa. Szefem sztabu Kosza był Ołeksandr Udowyczenko.
W marcu 1918 Kosz włączono do Hajdamackiego Pułku Piechoty (pod dowództwem Wołodymyra Sikewycza), a ten do Korpusu Zaporoskiego. W czerwcu 1918 pułk zreorganizowana w Brygadę Hajdamacką pod dowództwem otamana Omeliana Wołocha.

</doc>
<doc id="1606325" url="https://pl.wikipedia.org/wiki?curid=1606325" title="Stanisława Zajchowska">
Stanisława Zajchowska

Stanisława Zajchowska (ur. 8 czerwca 1908 w Ostrawie, zm. 1 lutego 1995) – polska geograf. 
Profesor Uniwersytetu w Poznaniu. Badania w zakresie geografii osadnictwa i regionalnej.
Wśród jej uczniów można wymienić między innymi:Benicjusza Głębockiego, Wiesława Maika, Zdzisława Kamińskiego.

</doc>
<doc id="1606328" url="https://pl.wikipedia.org/wiki?curid=1606328" title="Pacifica">
Pacifica



</doc>
<doc id="1606329" url="https://pl.wikipedia.org/wiki?curid=1606329" title="Petra Behle">
Petra Behle

Petra Behle z d. Schaaf (ur. 5 stycznia 1969 w Offenbach am Main) – niemiecka biathlonistka, trzykrotna medalistka igrzysk olimpijskich i wielokrotna medalistka mistrzostw świata, dwukrotnie trzecia zawodniczka klasyfikacji generalnej Pucharu Świata.
Kariera.
Pierwsze medale w karierze osiągnęła w 1989 roku, kiedy podczas mistrzostw świata juniorów w Voss zdobyła złoty medal w sztafecie i srebrny w biegu drużynowym.
W Pucharze Świata zadebiutowała 25 lutego 1987 roku w Lahti, zajmując 25. miejsce w biegu indywidualnym. Tym samym już w debiucie zdobyła pierwsze punkty. Pierwszy raz na podium zawodów pucharowych stanęła 28 stycznia 1988 roku w Ruhpolding, kończąc rywalizację w biegu indywidualnym na drugiej pozycji. W zawodach tych rozdzieliła Iwę Karagiozową z Bułgarii i swą rodaczkę - Ingę Kesper. W kolejnych startach jeszcze 23 razy stawała na podium, odnosząc 11 zwycięstw: 7 lutego 1989 roku w Feistritz, 24 lutego 1991 roku w Lahti, 11 lutego 1993 roku w Borowcu i 14 grudnia 1994 roku w Bad Gastein zwyciężała w biegach indywidualnych, a 18 lutego 1988 roku w Chamonix, 19 grudnia 1992 roku w Pokljuce, 9 marca 1996 roku w Pokljuce, 30 listopada 1996 roku w Lillehammer, 11 stycznia 1997 roku w Ruhpolding, 15 marca 1997 roku w Nowosybirsku i 10 stycznia 1998 roku w Ruhpolding wygrywała sprinty. Najlepsze wyniki osiągnęła w sezonie 1991/1992, kiedy była trzecia w klasyfikacji generalnej, za Rosjanką Anfisą Riezcową i Anne Briand z Francji. Jednocześnie zajęła drugie miejsce w klasyfikacji sprintu, ulegając tylko Riezcowej. Ponadto w sezonie 1995/1996 ponownie była trzecia w klasyfikacji generalnej, tym razem za Francuzką Emmanuelle Claret i swą rodaczką - Uschi Disl. Trzecia była też w klasyfikacji sprintu.
Na mistrzostwach świata w Chamonix w 1988 roku została pierwszą niemiecką biathlonistką, która zdobyła tytuł mistrzyni świata w sprincie. W zawodach tych wyprzedziła Szwedkę Evę Korpelę i Anne Elvebakk z Norwegii. Na rozgrywanych rok później mistrzostwach świata w Feistritz dokonała tego samego w biegu indywidualnym. Pozostałe miejsca na podium zajęły Anne Elvebakk i Swietłana Dawydowa z ZSRR. Dwa dni później razem z koleżankami z reprezentacji RFN zdobyła brązowy medal w biegu drużynowym. W obu tych konkurencjiach medale zdobyła też podczas mistrzostw świata w Mińsku/Oslo/Kontiolahti w 1990 roku. Indywidualnie była trzecia, za Dawydową i jej rodaczką - Jeleną Gołowiną. Drużynowo tym razem była druga.
Po Zjednoczeniu Niemiec była jedną z podstawowych zawodniczek nowej kadry. Już w 1991 roku po raz drugi w karierze wywalczyła złoto w biegu indywidualnym, wygrywając podczas mistrzostw świata w Lahti. O blisko 2 minuty wyprzedziła drugą na mecie Norweżkę Grete Ingeborg Nykkelmo i o blisko 2,5 minuty trzecią Iwę Karagiozową. Wynik ten powtórzyła na mistrzostwach świata w Borowcu w 1993 roku, tym razem wyprzedzając Kanadyjkę Myriam Bédard i Swietłanę Paramyginę z Białorusi. W międzyczasie wspólnie z Petrą Bauer, Uschi Disl i Ingą Kesper zdobyła złoty medal w biegu drużynowym na mistrzostwach świata w Nowosybirsku.
Kolejne dwa medale zdobyła podczas mistrzostw świata w Anterselvie w 1995 roku. Najpierw razem z Kathi Schwaab, Simone Greiner-Petter-Memm i Uschi Disl była druga w biegu drużynowym. Pięć dni później reprezentacja Niemiec w składzie: Uschi Disl, Antje Harvey, Simone Greiner-Petter-Memm i Petra Behle zwyciężyła w sztafecie. Złote medale w sztafecie Niemki z Behle w składzie zdobyły również na mistrzostwach świata w Ruhpolding w 1996 roku i mistrzostwach świata w Osrblie rok później. W 1996 roku Niemki zwyciężyły również w biegu drużynowym.
W 1992 roku wystąpiła na igrzyskach olimpijskich w Albertville, gdzie Niemki w sztafecie zajęły drugie miejsce. W biegu indywidualnym była trzynasta, a w sprincie szósta. Na rozgrywanych dwa lata później igrzyskach w Lillehammer Niemki ponownie były drugie w sztafecie, a Behle była ponadto piętnasta w biegu indywidualnym i piąta w sprincie. Brała także udział w igrzyskach olimpijskich w Nagano w 1998 roku, gdzie razem z Uschi Disl, Martiną Zellner i Katrin Apel zdobyła pierwszy w historii złoty medal olimpijski w tej konkurencji dla Niemiec. Zajęła ponadto 27. miejsce w biegu indywidualnym i 16. w sprincie.
Jej mężem w latach 1994-1999 był niemiecki biegacz narciarski Jochen Behle. W 2003 roku wzięła drugi ślub ze swoim wieloletnim partnerem. Obecnie mieszka w Biebertal. W latach 1998-2007 komentowała zawody sportowe dla niemieckiej stacji ZDF. Była też członkinią Deutscher Olympischer Sportbund.

</doc>
<doc id="1606330" url="https://pl.wikipedia.org/wiki?curid=1606330" title="Petra Schaaf Behle">
Petra Schaaf Behle



</doc>
<doc id="1606331" url="https://pl.wikipedia.org/wiki?curid=1606331" title="Petra Schaaf">
Petra Schaaf



</doc>
<doc id="1606332" url="https://pl.wikipedia.org/wiki?curid=1606332" title="Paweł Dylewski">
Paweł Dylewski

Paweł Dylewski (ur. 22 grudnia 1965 w Płocku) – polski piłkarz, zdobywca brązowego medalu na 4. Mistrzostwach Europy U18 w ZSRR w 1984.

</doc>
<doc id="1606333" url="https://pl.wikipedia.org/wiki?curid=1606333" title="Próchniczek błotny">
Próchniczek błotny

Próchniczek błotny, mochwian błotny ("Aulacomnium palustre") – gatunek mchu z rodziny próchniczkowatych ("Aulacomniaceae" Schimp.). Występuje w Ameryce Północnej i Środkowej, Eurazji oraz Nowej Zelandii. Dość pospolity na obszarze Polski.
Zagrożenia i ochrona.
Gatunek objęty jest w Polsce częściową ochroną gatunkową od 2001 r., obecnie na podstawie Rozporządzenia Ministra Środowiska z dnia 9 października 2014 r. w sprawie ochrony gatunkowej roślin.

</doc>
<doc id="1606335" url="https://pl.wikipedia.org/wiki?curid=1606335" title="Mochwian błotny">
Mochwian błotny



</doc>
<doc id="1606336" url="https://pl.wikipedia.org/wiki?curid=1606336" title="Aulacomnium palustre">
Aulacomnium palustre



</doc>
<doc id="1606339" url="https://pl.wikipedia.org/wiki?curid=1606339" title="Prawdziwy bohater">
Prawdziwy bohater

Prawdziwy bohater - kanadyjska powieść obyczajowa, druga książka indyjsko-kanadyjskiej pisarki Anity Rau Badami. Wydana w oryginale w 2000 roku pt "The Hero's Walk", w Polsce w tłum. Danuty Stasik w 2004 przez wyd. "Dialog".
Treść.
Akcja tej książki dzieje się równolegle w fikcyjnym miasteczku na południu Indii, w Toturpuram i w Vancouver. Zamieszkała w Kanadzie, a pochodząca ze stanu Orisa autorka zna oba te światy. Splata je w powieści przedstawiając historię rodziny Rao. Śledzimy tę historię z punktu widzenia Sripati Rao, syna znanego, tragicznie zmarłego prawnika, który rozczarował swą matkę porzucając medycynę. Dziś lekceważony w pracy (pisanie reklam) próbuje się realizować pisząc do gazet listy na tematy społeczne. Żyje on w domu w cieniu konfliktów stale rozczarowanej i atakującej wszystkich matki i coraz bardziej obcej mu żony Nirmali. Pełen poczucia winy wobec siostry Putti. Zmęczony myślami, że nie dopełnił obowiązku brata wydając ją za mąż. Zawiedziony na niepracującym, wiecznie protestującym w demonstracjach synu Arunie. Od lat nie odzywa się do córki Mayi, która zraniła go poślubiając w Kanadzie białego mężczyznę. Równolegle autorka przedstawia tę historię widzianą oczyma 7-letniej Nandany, wnuczki Sripati. Dziewczynka nagle w Kanadzie traci w wypadku samochodowym rodziców. Widzimy Vancouver oczyma Sripati, a potem południe Indii oczyma małej osieroconej dziewczynki. Książka opowiada o oswajaniu obcości i drodze do pojednania się w rodzinie, o godzeniu się ze śmiercią bliskiej osoby. Historię te napisano czasem w sposób gorzki, często z humorem.
Cytaty.
W książce Indie jawią się pod postacią smaków potraw, lekcji tańca klasycznego, braku wody, prądu, przełamywania uprzedzeń wobec niższych kast, strachu przed szpitalem, gdzie wytną coś z ciebie na części, dzieci z dumą wysyłanych do Ameryki na studia i z bólem odnajdowanych tylko w listach, telefonach i...

</doc>
<doc id="1606340" url="https://pl.wikipedia.org/wiki?curid=1606340" title="Andrzej Golecki">
Andrzej Golecki

Andrzej Golecki (ur. 19 sierpnia 1965 w Gdyni) – polski piłkarz; zdobywca brązowego medalu na 4. Mistrzostwach Europy U18 w ZSRR w 1984.
W swojej karierze występował głównie w drużynach z Pomorza, m.in. w Bałtyku Gdynia i Polonii Gdańsk. Po zakończeniu gry w piłkę został trenerem.

</doc>
<doc id="1606342" url="https://pl.wikipedia.org/wiki?curid=1606342" title="Marek Grzywacz">
Marek Grzywacz

Marek Grzywacz (ur. 24 grudnia 1965 w Bydgoszczy) – polski piłkarz, bramkarz; zdobywca brązowego medalu na 4. Mistrzostwach Europy U18 w ZSRR w 1984.
W swojej karierze był zawodnikiem klubu Górnik Wałbrzych.

</doc>
<doc id="1606343" url="https://pl.wikipedia.org/wiki?curid=1606343" title="Ślaz piżmowy">
Ślaz piżmowy

Ślaz piżmowy ("Malva moschata" L.) – gatunek rośliny wieloletniej z rodziny ślazowatych. Pochodzi z południowej i południowo-wschodniej Europy. W Polsce zadomowiony, pospolity na całym niżu, antropofit. 
Biologia i ekologia.
Bylina, hemikryptofit. Rośnie na ubogich murawach, słonecznych i suchych łąkach i pastwiskach, zaroślach.
Uprawa.
Jest uprawiany jako roślina ozdobna. Nadaje się na rabaty kwiatowe w ogródkach, szczególnie naturalistycznych. Jest w pełni mrozoodporny (strefy mrozoodporności 3-10). Najlepiej rośnie na słonecznym stanowisku i na przepuszczalnym, niezbyt żyznym podłożu. Rozmnaża się przez nasiona lub sadzonki, zwykle w ogrodzie rozsiewa się sam. Po pierwszym kwitnieniu należy go nieco przyciąć.

</doc>
<doc id="1606344" url="https://pl.wikipedia.org/wiki?curid=1606344" title="Malva moschata">
Malva moschata



</doc>
<doc id="1606345" url="https://pl.wikipedia.org/wiki?curid=1606345" title="Eric Roth">
Eric Roth

Eric Roth (ur. 22 marca 1945 w Nowym Jorku) − amerykański scenarzysta filmowy. Laureat Oscara za najlepszy scenariusz adaptowany do filmu "Forrest Gump". Ponadto trzykrotnie nominowany do tej nagrody za filmy: "Informator" (1999), "Monachium" (2005) i "Ciekawy przypadek Benjamina Buttona" (2009).
Roth urodził się w Nowym Jorku jako syn Miriam „Mimi”, nauczycielki i scenarzystki słuchowisk radiowych oraz Leona Rotha, nauczyciela akademickiego i producenta filmowego. Eric otrzymał dyplom Master of Fine Arts z UCLA School of Theater, Film and Television przy University of California, Santa Barbara.
Filmografia.
 

</doc>
<doc id="1606346" url="https://pl.wikipedia.org/wiki?curid=1606346" title="Piotr Haśko">
Piotr Haśko

Piotr Haśko (ur. 21 czerwca 1966 we Wrocławiu) – polski piłkarz występujący na pozycji obrońcy. Zdobywca brązowego medalu na 4. Mistrzostwach Europy U 18 w ZSRR w 1984.
W swojej karierze był zawodnikiem klubów: Pafawag Wrocław, Śląsk Wrocław i Moto Jelcz Oława.

</doc>
<doc id="1606348" url="https://pl.wikipedia.org/wiki?curid=1606348" title="Mirosław Jaworski (ur. 1965)">
Mirosław Jaworski (ur. 1965)

Mirosław Jaworski (ur. 15 listopada 1965 w Gdyni) – polski piłkarz; zdobywca brązowego medalu na 4. Mistrzostwach Europy U18 w ZSRR w 1984.

</doc>
<doc id="1606350" url="https://pl.wikipedia.org/wiki?curid=1606350" title="Geologia naftowa">
Geologia naftowa

Geologia naftowa ("Geologia złóż ropy naftowej i gazu ziemnego") – dziedzina geologii zajmująca się poszukiwaniem, określaniem zasobów oraz przygotowaniem do eksploatacji złóż węglowodorów, głównie ropy naftowej i gazu ziemnego.
Nauka ta łączy w sobie szereg specjalności, takich jak: geologia historyczna, petrografia, petrofizyka, mineralogia, sedymentologia, geofizyka powierzchniowa (głównie sejsmika), geofizyka otworowa, geochemia organiczna, naftowa geologia regionalna, geologia złożowa, naftowa inżynieria złożowa, hydrogeologia, hydraulika, kartografia geologiczna, wiertnictwo.

</doc>
<doc id="1606351" url="https://pl.wikipedia.org/wiki?curid=1606351" title="Legend (album)">
Legend (album)



</doc>
<doc id="1606353" url="https://pl.wikipedia.org/wiki?curid=1606353" title="Grzegorz Maśnik">
Grzegorz Maśnik

Grzegorz Maśnik (ur. 8 grudnia 1967 w Stargardzie Szczecińskim) – polski piłkarz, bramkarz; zdobywca brązowego medalu na 4. Mistrzostwach Europy U18 w ZSRR w 1984.
W swojej karierze był zawodnikiem klubów:

</doc>
<doc id="1606354" url="https://pl.wikipedia.org/wiki?curid=1606354" title="Rita Kieber-Beck">
Rita Kieber-Beck

Rita Kieber-Beck (ur. 27 grudnia 1958), polityk, wicepremier Liechtensteinu w latach 2001-2005, minister spraw zagranicznych Liechtensteinu w latach 2005-2009. 
Życiorys.
Rita Kieber-Beck w latach 1977-1979 studiowała pedagogikę ze specjalizacją w nauczaniu nauk ścisło-przyrodniczych (fizyka, matematyka, zoologia, chemia) na Uniwersytecie we Fryburgu w Szwajcarii. W latach 1981-1982 na tej samej uczelni studiowała podyplomowo mineralogię i geologię. W 1996 była stypendystką na Uniwersytecie Chulalongkorn w Tajlandii. 
Od 1979 do 1981 Rita Kieber-Beck była nauczycielką w kolegium handlowym w Buchs w kantonie Zurych. Następnie, od 1982 do 1990 pracowała w szkole średniej w Balzers. Od 1990 do 1994 wchodziła w skład Instytutu Liechtensteinu w Bendern w gminie Gamprin. 
Od 1997 do 2000 Kieber-Beck była doradcą Postępowej Partii Obywatelskiej (FBP, "Fortschrittliche Bürgerpartei in Liechtenstein"). W latach 2001-2005 zajmowała stanowisko wicepremiera i ministra sprawiedliwości, edukacji, transportu i telekomunikacji w gabinecie premiera Otmara Haslera. Od 21 kwietnia 2005 do 25 marca 2009 pełniła funkcję ministra spraw zagranicznych, kultury, spraw rodzinnych i równości w drugim gabinecie premiera Haslera.

</doc>
<doc id="1606355" url="https://pl.wikipedia.org/wiki?curid=1606355" title="Christian Marin">
Christian Marin

Christian Marin (ur. 8 lutego 1929 w Lyonie, zm. 5 września 2012 w Paryżu) – francuski aktor filmowy.
Odtwórca roli żandarma Merlota w serii komedii z Louisem de Funèsem w roli głównej. Marin wystąpił w 4 pierwszych częściach tego cyklu: "Żandarm z Saint-Tropez" (1964), "Żandarm w Nowym Jorku" (1965), "Żandarm się żeni" (1968) i "Żandarm na emeryturze" (1970). Inne filmy w których zagrał (również wspólnie z de Funesem) to m.in.: "Zagmatwani" (1960), "Piękna Amerykanka" (1961), "Zbrodnia nie popłaca" (1961), "Koko" (1963).

</doc>
<doc id="1606356" url="https://pl.wikipedia.org/wiki?curid=1606356" title="Dariusz Wójtowicz (piłkarz)">
Dariusz Wójtowicz (piłkarz)

Dariusz Wójtowicz (ur. 23 sierpnia 1965 w Gdańsku) – polski piłkarz; zdobywca brązowego medalu na 4. Mistrzostwach Europy U18 w ZSRR w 1984.
Kariera piłkarska.
Jako piłkarz bronił barw następujących klubów: Lechia Gdańsk, Wisła Kraków, Pogoń Szczecin, Polonia Warszawa, ASV Schrems.
Kariera trenerska.
Po zakończeniu kariery piłkarskiej, zajął się szkoleniem. Był asystentem Michała Globisza w kadrze juniorów, trenerem rezerw krakowskiej Wisły, pierwszym szkoleniowcem ŁKS Łódź, Kmity Zabierzów, Kolejarza Stróże. Od czerwca 2009 do 6 grudnia 2010 był trenerem Sandecji Nowy Sącz, a w latach 2011–2014 był szkoleniowcem Puszczy Niepołomice. W Nowym Sączu i Niepołomicach jego asystentem był Dariusz Romuzga.

</doc>
<doc id="1606360" url="https://pl.wikipedia.org/wiki?curid=1606360" title="Bodziszek kosmaty">
Bodziszek kosmaty

Bodziszek kosmaty ("Geranium molle" L.) – gatunek rośliny z rodziny bodziszkowatych. Rodzimym obszarem jego występowania jest Europa, Afryka Północna oraz Azja Zachodnia, Kaukaz u i Indie, ale rozprzestrzenił się także w Australii, na Azorach i niektórych rejonach Afryki i Ameryki Północnej i Południowej. W Polsce jest niezbyt pospolitym archeofitem.
Rozmieszczenie.
Występuje w całej Europie. W Polsce zadomowiony, na całym niżu, antropofit.
Biologia i ekologia.
Roślina jednoroczna. Rośnie na słonecznych, suchych wrzosowiskach, murawach na podłożu wapiennym, w rumowiskach.

</doc>
<doc id="1606361" url="https://pl.wikipedia.org/wiki?curid=1606361" title="Geranium molle">
Geranium molle



</doc>
<doc id="1606364" url="https://pl.wikipedia.org/wiki?curid=1606364" title="Asseco Business Solutions">
Asseco Business Solutions

Asseco Business Solutions (Asseco BS) – polska spółka informatyczna z siedzibą w Lublinie, producent systemów IT wspierających zarządzanie przedsiębiorstwem. W portfolio wdrożeń ma kilkadziesiąt tysięcy klientów biznesowych z różnych branży w Europie, Azji, Australii i Ameryce Łacińskiej oraz na Bliskim Wschodzie.
Asseco Business Solutions zatrudnia około 950 pracowników w 15 biurach zlokalizowanych na terenie całej Polski. Spółka jest częścią międzynarodowej Grupy Kapitałowej Asseco, która skupia spółki działające w branży informatycznej na całym świecie. Asseco Business Solutions należy do centrum kompetencyjnego Grupy w obszarze własnego oprogramowania ERP (Asseco Enterprise Solutions a.s.).
Jest też notowana na Giełdzie Papierów Wartościowych w Warszawie.
Historia.
Asseco Business Solutions powstało w 2007 roku w wyniku połączenia kilku polskich spółek, dostawców rozwiązań IT dla przedsiębiorstw: Safo, Softlab, WA-PRO oraz Incenti. W roku 2009 do Asseco BS dołączyła Anica System, a w 2018 spółka Macrologic.
Relacje inwestorskie.
Asseco Business Solutions jest notowane na Giełdzie Papierów Wartościowych w Warszawie i należy do indeksów sWIG80 oraz branżowego indeksu WIG-Informatyka. Całkowita wartość akcji spółki na koniec I półrocza 2020 r. wyniosła ponad miliard złotych.

</doc>
<doc id="1606374" url="https://pl.wikipedia.org/wiki?curid=1606374" title="Dwór w Niedźwiedziu">
Dwór w Niedźwiedziu

Dwór w Niedźwiedziu – dziewiętnastowieczne założenie dworsko-parkowe położone we wsi Niedźwiedź, w województwie kujawsko-pomorskim.
Historia.
Inicjatorem budowy obecnego dworu był Jan Kucharski, dziedzic Niedźwiedzia. Od 1882 obiekt był w rękach Zofii Mieczkowskiej z domu Kucharskiej herbu Prawdzic i jej męża Józefa Mieczkowskiego herbu Zagłoba. Rodzina mieszkała we dworze do 1939, po II wojnie światowej majątek został upaństwowiony, Wacław Mieczkowski pozostał w swym domu do śmierci. Jan Kucharki, oraz Józef i Wacław Mieczkowscy byli miłośnikami archeologii i mecenasami sztuki, tworząc w dworze jedno z bogatszych muzeów artystycznych na ziemi chełmińskiej. Zbiory gromadzone były w 12 salach, gromadzących militaria, meble orientalne, angielskie, holenderskie, francuskie, kolekcję porcelany, malarstwo włoskie i polskie. W zbrojowni dworu znajdowało się 6 zbroi, 2 husarskie. Jednym z ciekawszych nabytków Wacława Mieczkowskiego był zbiór należący poprzednio do arcyksięcia Jana Salwatora (Johann Orth). Na wystawie poświęconej Tadeuszowi Kościuszce zorganizowanej w Poznaniu w 1917 r. znajdowało się 30 przedmiotów wypożyczonych z kolekcji Wacława Mieczkowskiego. 
W okresie przedwojennym Wacław Mieczkowski udostępniał muzealne sale wycieczkom. Jego działalność została w pewnym sensie doceniona w czasie ostatniej wojny kiedy to majątek Niedźwiedź, wraz z muzeum, znalazł się na liście konfiskat. Wówczas w kenkarcie, wbrew germanizacyjnym instrukcjom, zapisano Polak, właściciel dóbr rycerskich, Pole Rittergutsbezitzer, a właścicielowi pozwolono pozostać we dworze.
Zbiory niedźwiedzkie były wielokrotnie opisywane oraz katalogowane, część zbiorów pochodziła ze zbiorów z Ciborza, min. kolekcja starej broni oraz zbiór archeologiczny uporządkowany przez Józefa Mieczkowskiego. Kolekcja powiększona została przez dzieła sztuki wniesione przez żonę Wacława, Władysławę Działowską z Działowa. Orłowicz w przewodniku po województwie pomorskim stwierdził, że Niedźwiedź to jedne z nielicznych dóbr, które utrzymały się w polskich rękach. Jak stwierdza Zbigniew Mieczkowski z Dzierżanowa: "Zbiory powstały w zaborze pruskim za czasów Bismarcka! Swym bogactwem miśnieńskiej porcelany, orężem wiedeńskiej potrzeby i innymi polonikami pobudzały i utrwalały uczucia narodowe, a swym działem archeologicznym dawały świadectwo prawdzie, dokumentując naukowo historię tych ziem prasłowiańskich. Tam, gdzie cenzura wykreślała polskie słowo, walczył na swój sposób stryj Wacław, otwierając dla szkolnych wycieczek muzealne sale".
Do 1986 w majątku mieścił się PGR. W 1992 r. formalnym właścicielem dworu stała się Agencja Własności Rolnej Skarbu Państwa.
Architektura.
Dwór został wybudowany w stylu neorenesansowym. Główny korpus obiektu jest parterowy, z ryzalitem od strony ogrodu i wejściem głównym przez ganek z ozdobną balustradą. Zewnętrznie jest skromnie zdobiony pilastrami, łukowymi obramowaniami okiem oraz rzeźbami w kształcie niedźwiedzich głów. Dwór posiada dwa pawilony od strony wschodniej i zachodniej oraz połączoną z dworem parterowym łącznikiem oficynę przeznaczoną na dworską kuchnię, dobudowaną w końcu XIX stulecia. Oficyna ta posiadała pierwotnie neogotycką strzelistą wieżyczkę, niezachowaną do naszych czasów. Całość otaczał park.
Zbiory muzealne.
W pałacu Wacław Mieczkowski zgromadził ogromne prywatne muzeum, jednym z najbardziej cennych i pobudzających wyobraźnię eksponatów był różaniec królowej św. Jadwigi Andegaweńskiej z XIV w. Ponadto znajdowały się w nim m.in.:
Park dworski.
Otaczający dwór park i ogród składał się z kilku założeń ogrodowych: parku angielskiego ze stawem, ogrodu typu francuskiego, rosarium, kasztanowej alei prowadzącej do dworu oraz parku imitującego naturalny las. W pobliżu dworu znajdował się również ogród warzywny i sad. 

</doc>
<doc id="1606376" url="https://pl.wikipedia.org/wiki?curid=1606376" title="Meat Puppets">
Meat Puppets

Meat Puppets – zespół utworzony w 1980 roku. Oryginalny skład tworzyli: Curt Kirkwood (gitara, wokal), jego brat Cris Kirkwood (gitara basowa) i Derrick Bostrom (perkusja). Z wydanych przez nich albumów, największy sukces komercyjny odniósł "Too High to Die" z 1994 r.
Kalendarium.
Dyskografia:

</doc>
<doc id="1606379" url="https://pl.wikipedia.org/wiki?curid=1606379" title="Parafia św. Franciszka Serafickiego w Poznaniu">
Parafia św. Franciszka Serafickiego w Poznaniu

Parafia św. Franciszka Serafickiego w Poznaniu – rzymskokatolicka parafia w dekanacie Poznań – Stare Miasto obejmująca terytorialnie okolice południowej części ulicy Garbary.
Parafia prowadzona jest przez ojców franciszkanów. Przy kościele znajduje się klasztor, w którym mieści się kuria prowincjonalna.
Grupy parafialne.
III Zakon św. Franciszka, FRA,Róże Różańcowe, Ministranci,Rycerze św. Franciszka, Lectio Divina

</doc>
<doc id="1606383" url="https://pl.wikipedia.org/wiki?curid=1606383" title="Storczyk samiczy">
Storczyk samiczy



</doc>
<doc id="1606385" url="https://pl.wikipedia.org/wiki?curid=1606385" title="Albert Wolsky">
Albert Wolsky

Albert Wolsky (ur. 24 listopada 1930 w Paryżu) − amerykański kostiumograf filmowy i teatralny pochodzenia francusko-polskiego.
Życiorys.
Wolsky ukończył City College of New York. W późniejszych latach był asystentem legendarnej projektantki Helene Pons. Swoją karierę w przemyśle rozrywkowym Wolsky zaczął od pracy na Broadwayu przy wystawianiu sztuki "Camelot".
Wolsky jest laureatem dwóch Oscarów za kostiumy do filmów "Cały ten zgiełk" i "Bugsy". Ponadto był pięciokrotnie nominowany do tej nagrody.

</doc>
<doc id="1606386" url="https://pl.wikipedia.org/wiki?curid=1606386" title="Łukasz Pachelski">
Łukasz Pachelski

Łukasz Pachelski (ur. 28 września 1982 w Płocku) – polski piłkarz, juniorski mistrz Europy U18 z Finlandii w 2001 roku.
W swojej karierze występował w klubach:
Syn Bogusława.

</doc>
<doc id="1606387" url="https://pl.wikipedia.org/wiki?curid=1606387" title="Droga śmierci Mińsk-Czerwień">
Droga śmierci Mińsk-Czerwień

Droga śmierci Mińsk–Czerwień – szlak kaźni więźniów ewakuowanych z więzień w Mińsku, których po wybuchu wojny niemiecko-sowieckiej NKWD usiłowało odeskortować na wschód.
Likwidację więzień rozpoczęto prawdopodobnie już w nocy z 22 na 23 czerwca 1941 roku. Część więźniów enkawudziści zamordowali jeszcze na terenie Mińska. Pozostałych pognali pieszo w kierunku Mohylewa. Podczas kilkudniowego marszu więźniowie cierpieli na skutek upału, głodu i pragnienia. Byli także masowo mordowani przez konwojentów. 26 lub 27 czerwca kolumny marszowe dotarły do Czerwienia, gdzie NKWD rozstrzelało jeszcze od kilkuset do tysiąca więźniów. Nieliczni ocaleli dzięki ucieczce strażników i nadejściu wojsk niemieckich.
Liczba więźniów zamordowanych na „drodze śmierci” pozostaje nieznana. Według niektórych szacunków, prawdopodobnie jednak zawyżonych, mogła sięgnąć nawet 18 tysięcy. Wśród ofiar było wielu obywateli polskich, których aresztowano na okupowanych Kresach Wschodnich.
Geneza.
Wiosną 1941 roku w Mińsku, podówczas stolicy Białoruskiej SRR, funkcjonowały dwa więzienia:
„Amerykanka” miała charakter więzienia śledczego. Osadzano tam osoby, które pozostawały w specjalnym zainteresowaniu NKWD, a także więźniów będących w śledztwie lub oczekujących na wyrok. Z kolei „Wołodarka” pełniła m.in. funkcję więzienia etapowego, z którego skazańców wywożono w głąb ZSRR.
22 czerwca 1941 roku nazistowskie Niemcy dokonały inwazji na Związek Radziecki. Pierwsze tygodnie wojny miały bardzo pomyślny przebieg dla strony niemieckiej. Dywizjom Wehrmachtu udało się bowiem rozbić wojska nadgranicznych okręgów wojskowych ZSRR, a następnie wedrzeć się w głąb sowieckiego terytorium. Szczególnym powodzeniem uwieńczone zostało niemieckie natarcie na Białorusi, gdzie w ciągu niespełna dwóch tygodni okrążono i doszczętnie rozbito sowiecki Front Zachodni.
Władze sowieckie były zdecydowane nie dopuścić, aby więźniowie polityczni, których przetrzymywano w strefie działań wojennych, zostali uwolnieni przez Niemców. 24 czerwca 1941 roku ludowy komisarz spraw wewnętrznych Ławrientij Beria wydał obwodowym urzędom NKGB rozkaz rozstrzelania wszystkich więźniów politycznych, których ewakuacja w głąb kraju była niemożliwa. W myśl rozkazu Berii stracone miały zostać osoby skazane za „działalność kontrrewolucyjną”, „działalność antysowiecką”, sabotaż i dywersję, a także więźniowie polityczni znajdujący się w śledztwie.
Charakterystyczne dla likwidacji więzień na terenach dzisiejszej Białorusi stały się tzw. marsze śmierci, w których trakcie więźniów wyprowadzano z cel, po czym w letnim upale przez wiele dni pędzono na wschód. W wyniku prowadzonej w ten sposób „ewakuacji” więźniowie masowo umierali z wyczerpania, głodu i pragnienia, ginęli w nalotach niemieckiego lotnictwa, byli mordowani przez konwojentów.
Przebieg.
„Droga śmierci”.
Z dokumentów NKWD wynika, że stan osadzonych w mińskim więzieniu na dzień 10 czerwca 1941 roku wynosił 1802 osoby. Nie jest jednak pewne, czy liczba ta obejmuje więźniów wszystkich mińskich więzień, czy też wyłącznie osadzonych w więzieniu centralnym („Wołodarce”). Wiele wskazuje, że w momencie rozpoczęcia ewakuacji liczba więźniów była większa, gdyż zarówno bezpośrednio przed niemiecką inwazją, jak i po 22 czerwca NKWD kontynuowało masowe aresztowania prawdziwych i domniemanych przeciwników władzy sowieckiej. Osób tych nie rejestrowano w więziennej ewidencji. Ponadto w pierwszych dniach wojny do Mińska kierowano więźniów ewakuowanych z przygranicznych miast. W nocy z 23 na 24 czerwca przywieziono tam od 115 do 300 więźniów z Kowna. Według źródeł polskich w czerwcu 1941 roku w celach samej tylko „Amerykanki” przetrzymywano około 2–3 tys. osób.
W pierwszych dniach wojny Mińsk był silnie bombardowany przez Luftwaffe. Na skutek nalotów ucierpiał także gmach „Wołodarki”. Według Janusza Prawdzic-Szlaskiego – szefa wywiadu Obszaru Białystok ZWZ, którego więziono w tym czasie w Mińsku, jednakże w innym więzieniu – dwie niemieckie bomby spadły 23 czerwca na więzienie centralne, zabijając kilkudziesięciu więźniów. Z kolei Jonas Petruitis, który był naocznym świadkiem tego wydarzenia, wspominał, że nalot miał miejsce 24 czerwca, a bomby trafiły w budynek administracyjny, zabijając dziesięciu enkawudzistów, w tym zastępcę naczelnika więzienia, oraz częściowo niszcząc więzienną kancelarię wraz z aktami osadzonych. Z powodu panującego chaosu w obu mińskich więzieniach wystąpiły problemy z aprowizacją. Więźniom nie wydawano wody i żywności lub też otrzymywali je w minimalnych ilościach.
Prawdopodobnie już w nocy z 22 na 23 czerwca enkawudziści przystąpili do mordowania więźniów. Świadkowie wspominali, że odgłosy egzekucji były dobrze słyszalne w sąsiednich celach. Janusz Prawdzic-Szlaski twierdził, że w „Amerykance” więźniów zabijano, podając im przemocą truciznę. Stawiających opór zastrzelono w celach. Zginęła wtedy m.in. kurierka Komendy Głównej ZWZ o pseudonimie „Teresa”. Egzekucje odbywały się także we „Wołodarce”, gdzie zamordowano m.in. chorych więźniów.
23 czerwca nieustaloną liczbę więźniów „Amerykanki” załadowano do wagonów kolejowych i wywieziono do Kożwy w Republice Komi. We „Wołodarce” wypuszczono na wolność młodocianych kryminalistów. Pozostałych więźniów uformowano w kolumny liczące od 200–300 do nawet 1000 osób, po czym szosą mohylewską pognano pieszo na wschód. Raporty NKWD informują, że ewakuacja rozpoczęła się 24 czerwca lub w nocy z 24 na 25 czerwca. Z relacji ocalałych wynika natomiast, że wyprowadzanie więźniów rozpoczęto po południu 24 czerwca i kontynuowano przez całą noc aż do świtu. W jednym z sowieckich raportów podano, że eskortę zapewniało 170 żołnierzy 226. pułku wojsk konwojowych NKWD. Bogdan Musiał podaje natomiast, że w skład eskorty wchodzili także żołnierze wojsk pogranicznych, funkcjonariusze milicji oraz dozorcy więzienni.
Pierwsza część marszu przebiegała ulicami płonącego miasta. Ewakuowanym rozkazano wtedy porzucić posiadane bagaże. Niektórzy więźniowie, zwłaszcza będący mieszkańcami Mińska, korzystając z chaosu, usiłowali zbiec. W większości wypadków ginęli jednak od kul konwojentów. Niektórzy próbowali się wmieszać w tłum uchodźców i pogorzelców. Eskorta bezwzględnie otwierała wówczas ogień, zabijając zarówno uciekinierów, jak i cywilów, którzy zbytnio zbliżyli się do kolumny. Zdarzać miały się również wypadki, gdy więźniowie ginęli pod gruzami walących się budynków.
Pierwszym punktem zbornym był las położony około pięć kilometrów od miasta. Skierowano tam wszystkich więźniów wyprowadzonych z Mińska, a także z więzień i aresztów w pobliskich miejscowościach. Zdaniem Janusza Prawdzic-Szlaskiego liczba ewakuowanych mogła sięgać nawet 20 tys. osób. Do podobnych wniosków doszła Główna Komisja Ścigania Zbrodni przeciwko Narodowi Polskiemu, która szacowała, że w kierunku Mohylewa pognano około 20 tys. więźniów, w tym 8–11 tys. więźniów wyprowadzonych z Mińska. Było wśród nich wielu obywateli polskich, których aresztowano na okupowanych ziemiach północno-wschodnich II Rzeczypospolitej. Wśród więźniów znajdowały się osoby małoletnie.
Wśród ewakuowanych znajdowali się także: Litwini – więźniowie polityczni przywiezieni z Kowna (w liczbie od 115 do 300 osób), oficerowie i żołnierze Armii Czerwonej aresztowani przez NKWD, wśród nich lotnicy, Paul Jung – obywatel Szwajcarii, który jako ochotnik brał udział w wojnie zimowej po stronie fińskiej, rzekomo nawet żołnierze francuscy i brytyjscy, którzy po ucieczce z niemieckich obozów jenieckich zostali internowani w ZSRR.
Świadkowie wspominali, że na uboczu trzymano grupę liczącą kilkuset więźniów, na których ciążyły wyroki śmierci. Ludzi tych rozstrzelano wkrótce po tym, jak resztę więźniów wyprowadzono z lasu. Pozostałych popędzono dalej na wschód, dzieląc ich uprzednio na kolumny, które maszerowały w odległości kilku kilometrów od siebie. Przerwy na odpoczynek były krótkie i nieliczne. Dopiero w ostatniej fazie marszu enkawudziści zapewnili niektórym kobietom transport samochodami ciężarowymi. Tempo nadawali dobrze odżywieni więźniowie kryminalni („urkowie”, „błatniacy”), co miało fatalne konsekwencje dla pozostałych uczestników marszu. Doskwierały letnie upały, jednakże więźniowie mieli możliwość ugaszenia pragnienia tylko w przypadku, gdy udało im się znaleźć zdatną do picia wodę w miejscu postoju. Wydawano im minimalne ilości pożywienia, zwykle trafiało ono zresztą w ręce „błatniaków”. Podczas niemieckich nalotów więźniów wypędzano na środek drogi, podczas gdy konwojenci chronili się pod drzewami lub w przydrożnych rowach. Krzykiem, kopniakami i ciosami kolb karabinowych zmuszano ofiary do szybszego marszu. Osoby, które z powodu wyczerpania nie nadążały za kolumną, były rozstrzeliwane lub zakłuwane bagnetami przez konwojentów. Ten sam los spotykał więźniów, którzy podejmowali próby ucieczki lub oporu, zbyt wolno reagowali na polecenia, czy nawet zwrócili na siebie uwagę eskorty, rozmawiając ze współtowarzyszami lub przyglądając się niemieckim samolotom. Nie oszczędzano ani kobiet, ani niepełnoletnich. Zwłoki zamordowanych, których konwojenci nie grzebali, szybko rozkładały się w letnim upale. Silniejsi więźniowie i więźniarki (wyłączywszy „błatniaków”) starali się w miarę możliwości pomagać wyczerpanym towarzyszom.
W trakcie przemarszu enkawudziści kontynuowali likwidację więźniów, których uznano za szczególnie niebezpiecznych. Świadkowie wspominali, że funkcjonariusze bacznie obserwowali kolumny, pojedynczo wywoływali upatrzone osoby, odprowadzali je na bok, a następnie rozstrzeliwali. Niektóre ofiary zmuszano ciosami kolb karabinowych, by przyklęknęły lub pochyliły się, ułatwiając w ten sposób oprawcom oddanie śmiertelnego strzału.
Ewakuacji towarzyszyły także zbiorowe egzekucje:
W dramatycznych okolicznościach masakry uniknęła jedna z kolumn, licząca 1200 osób. W pewnym momencie naczelnik konwoju otrzymał pisemny rozkaz rozstrzelania więźniów, jednakże przeczytawszy go, podarł dokument, po czym odebrał sobie życie. Zdezorientowani strażnicy uciekli, a pozostawieni sami sobie więźniowie rozbiegli się po okolicy.
Czerwień.
26 lub 27 czerwca, po pokonaniu sześćdziesięciopięciokilometrowej trasy, więźniowie dotarli do miasteczka Czerwień. Joanna Stankiewicz-Januszczak wspominała, że mieszkańcy odnieśli się do więźniów ze współczuciem, usiłując podać im żywność i wodę, zresztą bez większych przeszkód ze strony konwojentów. Więźniów zgromadzono na podwórzu miejscowego więzienia; według Janusza Prawdzic-Szlaskiego dotarło tam zaledwie 2 tys. spośród blisko 20 tys. więźniów, którzy wyruszyć mieli spod Mińska. Przybyłym wydano po kubku wody i 100–200 gram chleba. Niedługo później enkawudziści zaczęli wywoływać po nazwisku wybranych więźniów. Dwóch, którzy się zgłosili, natychmiast odprowadzono do więziennej łaźni i zastrzelono.
Wkrótce enkawudziści zaczęli segregować więźniów według płci oraz wyroków lub przypisywanych im zarzutów. Sformowano wtedy dwie grupy mężczyzn – jedną liczącą około 600–700 osób, drugą około czterystuosobową – a także około trzydziestoosobową grupę kobiet. Niektórzy więźniowie polityczni, przeczuwając grożące im niebezpieczeństwo, podali się za pospolitych przestępców lub osoby schwytane przy próbie nielegalnego przekroczenia granicy, unikając w ten sposób wyselekcjonowania. Z relacji litewskich świadków wynika ponadto, że z więzienia wyprowadzono dużą grupę więźniów kryminalnych, którzy zgłosili się jako ochotnicy do Armii Czerwonej.
Wieczorem wspomnianą grupę 600–700 mężczyzn wyprowadzono z więzienia i pognano na południowy wschód, drogą na Bobrujsk. Po pokonaniu około 3–4 kilometrów kolumna znalazła się w lesie, gdzie eskorta przystąpiła do rozstrzeliwania więźniów, poczynając od tych, którzy maszerowali w ostatnich szeregach. W pewnym momencie na gościńcu pojawiły się samochody z uzbrojonymi Sowietami, którzy wycofywali się na wschód. Uznając całą sytuację za atak niemieckich dywersantów, otworzyli oni ogień zarówno do więźniów, jak i konwojentów. Na rozkaz enkawudzistów cała kolumna padła wtedy na ziemię. Po wyjaśnieniu sytuacji konwojenci rozkazali więźniom uciekać do lasu, po czym otworzyli ogień z broni maszynowej i zaczęli ciskać w nich granaty. Po zakończeniu masakry ułożyli zwłoki zabitych w stos, oblali benzyną i podpalili. Ocalało jedynie 37 więźniów, którym udało się uciec z miejsca egzekucji. Był wśród nich Janusz Prawdzic-Szlaski. Po trzydniowej wędrówce po lasach i bagnach ocalali więźniowie natknęli się na wojska niemieckie.
Tragiczny los spotkał także drugą grupę mężczyzn. Wyprowadzono ich do lasu pod Czerwieniem i tam rozstrzelano. Masakrę przeżyło tylko osiem osób. Ocalały natomiast wyselekcjonowane kobiety, które zdołały się ukryć w zakamarkach więzienia i w ten sposób doczekały wyzwolenia.
Z sowieckich raportów wynika, że egzekucję więźniów zatrzymanych za „przestępstwa kontrrewolucyjne” zarządził naczelnik zarządu więziennictwa NKWD Białoruskiej SRR, Stiepanow.
Epilog.
Nad ranem 27 lub 28 czerwca, po niemieckim nalocie na miasto, funkcjonariusze NKWD uciekli z Czerwienia. „Błatniacy” korzystając z okazji rozgrabili wtedy więzienny magazyn z żywnością, podczas gdy pozostali więźniowie zbiegli. Tych, których zamknięto w celach, uwolnili mieszkańcy Czerwienia, którzy wdarli się do więzienia po ucieczce enkawudzistów. Więźniowie narodowości białoruskiej udali się do miasteczka, a następnie rozeszli się do swych domów. Polacy i więźniowie innych narodowości uciekli natomiast do okolicznych lasów i pod ich osłoną usiłowali przedostać się na zachód.
Ucieczka z więzienia nie oznaczała automatycznie ocalenia. Więźniowie, którzy natknęli się na sowieckie patrole, często byli rozstrzeliwani na miejscu. Z drugiej strony ocaleni z „marszu śmierci” zazwyczaj spotykali się z życzliwością i pomocą ze strony miejscowej ludności białoruskiej.
Zbrodnia NKWD została wykorzystana przez nazistowską propagandę. Janusz Prawdzic-Szlaski wspominał, że gdy po ucieczce z miejsca kaźni trafił do obozu przejściowego, Niemcy emitowali osadzonym filmy ukazujące m.in. zwłoki więźniów zamordowanych na „drodze śmierci”.
Więźniów, których po wybuchu wojny wywieziono z Kowna, poszukiwała delegacja Litewskiego Czerwonego Krzyża. Grażyna Lipińska wspominała, że spotkała jej członków po powrocie do Mińska. Z ich słów miało wynikać, że wśród ofiar znajdował się „kwiat litewskiej inteligencji”.
Ofiary.
Liczba ofiar „marszu śmierci” pozostaje trudna do ustalenia. "Wykaz odjazdów i ruchu transportów z więzień NKWD Białoruskiej SRR" informuje:
Z kolei w raporcie z 11 lipca 1941 roku, sporządzonym przez naczelnika 3. oddziału 42. brygady wojsk konwojowych NKWD, mł. lejtnanta Kompanijca, stwierdzono:
Liczba ewakuowanych podawana w sowieckiej dokumentacji jest najprawdopodobniej zaniżona. Główna Komisja Ścigania Zbrodni przeciwko Narodowi Polskiemu opierając się na relacjach Janusza Prawdzic-Szlaskiego i innych świadków, szacowała, że „marsz śmierci” przeżyło jedynie 1 tys. więźniów doprowadzonych do Czerwienia oraz 1,2 tys. więźniów z kolumny, która rozbiegła się po samobójstwie naczelnika konwoju. Przy założeniu, że ewakuacji podlegało 20 tys. więźniów, oznaczałoby to, iż liczba ofiar „drogi śmierci” sięgnęła 18 tys. osób. W ocenie Bogdana Musiała szacunki te wydają się być znacznie zawyżone, a jednocześnie pozostają niemożliwe do zweryfikowania. Niemniej nie ma on wątpliwości, że liczbę ofiar „dróg śmierci” należy liczyć w tysiącach.
Wśród ofiar „marszu śmierci” z Mińska do Czerwienia znaleźli się: m.in. ppłk. Jerzy Dąbrowski – oficer kawalerii WP, uczestnik wojny polsko-bolszewickiej i kampanii wrześniowej, Balys Giedraitis – pułkownik, minister obrony narodowej Litwy w latach 1930–1934, Tadeusz Giedroyć – prezes Sądu Okręgowego w Łucku, ppor. Aleksander Polanko ps. „Kalikst” – szef sztabu Obszaru Białystok ZWZ, Henryk Konstanty Andrzeykowicz – właściciel kilku majątków ziemskich w powiecie wołkowyskim, kpr. Mieczysław Bauc – dowódca niewielkiego oddziału partyzanckiego ZWZ działającego we wschodniej części powiatu łomżyńskiego, Włodzimierz Bocheński – lekarz weterynarii, właściciel majątku ziemskiego na Polesiu, Stanisław Grzegorczyk – urzędnik z Białegostoku, współautor książki "Walka Legionów o Białystok na tle bitwy warszawskiej w 1920 r.", Kazimierz Gumowski – konspiracyjny kurier i przewodnik graniczny, Mikołaj Kaczan – wójt gminy Kleszczele, Zbigniew Bronisław Malinowski – ppor. rez. WP, nauczyciel gimnazjalny z Żyrardowa, Jan Orłowski – ppor. rez. WP, nauczyciel gimnazjalny z Białegostoku, bracia Franciszek i Hipolit Pankiewiczowie – właściciele majątków ziemskich, Jan Paszta – adwokat, sekretarz sądu i prokuratury w Białymstoku, członek POW, ks. Józef Radwański – proboszcz parafii w Rajgrodzie, Steponas Rusteika – wiceburmistrz Kowna, minister spraw wewnętrznych Litwy w latach 1929–1934, Flikier – właściciel olejarni w Białymstoku, narodowości żydowskiej.
Wśród ocalałych znaleźli się m.in.: kpt. Janusz Prawdzic-Szlaski – szef wywiadu i p.o. komendanta Obszaru Białystok ZWZ, Ludwik Audycki – burmistrz Radoszkowicz, kpt. Władysław Bruliński ps. „Oskar” – szef BlP Obszaru Białystok ZWZ (ciężko raniony w czasie egzekucji), Zofia Borkowska ps. „Marta” – szefowa łączności Obszaru Białystok ZWZ, ppor. Jan Buczyński ps. „Zaręba” – komendant Obwodu Grajewo-Szczuczyn ZWZ, Irena Białówna – lekarz pediatra z Białegostoku, Ignas Končius – profesor fizyki na uniwersytecie Witolda Wielkiego w Kownie, Grażyna Lipińska – kierowniczka zespołu szkół ekonomicznych w Grodnie, uczestniczka obrony miasta we wrześniu 1939 roku, Jonas Petruitis – pułkownik armii litewskiej, autor wspomnień z marszu śmierci, Joanna Stankiewicz-Januszczak – żołnierz AK, autorka wspomnień z „marszu śmierci”, Bronisław Skarżyński – kierownik szkoły i członek ZWZ z Jedwabnego, Juozas Tumas – pułkownik armii litewskiej, autor wspomnień z „marszu śmierci”.
Polskie śledztwo.
Śledztwo w sprawie masowych zabójstw co najmniej kilku tysięcy obywateli polskich więzionych przez NKWD w Mińsku zostało wszczęte 9 września 1992 roku przez Oddziałową Komisję Badania Zbrodni przeciwko Narodowi Polskiemu w Łodzi. W grudniu 1997 roku zostało zawieszone w związku ze skierowaniem wniosku do prokuratury Białorusi o przejęcie sprawy lub ustalenie dalszych świadków. Wniosek ten pozostał bez odpowiedzi, w konsekwencji czego w lutym 2006 roku śledztwo zostało wznowione przez Oddziałową Komisję Ścigania Zbrodni przeciwko Narodowi Polskiemu w Warszawie. Pod koniec września 2009 roku przejęła je do dalszego prowadzenia OKŚZpNP w Szczecinie. Prokuratorzy z pionu śledczego IPN koncentrowali się przede wszystkim na zbadaniu sprawy zbrodni popełnionych w czasie ewakuacji mińskich więzień w czerwcu 1941 roku. Ostatecznie postanowieniem z 9 lipca 2018 roku śledztwo zostało umorzone z powodu śmierci ustalonych kierowniczych oraz bezpośrednich sprawców zbrodni oraz niewykrycia pozostałych sprawców.
W wyniku śledztwa zidentyfikowano 348 pokrzywdzonych, a dodatkowo także kolejnych dziesięć osób, na temat których uzyskano jedynie szczątkowe informacje. Lista ta obejmuje osoby więzione przez NKWD w Mińsku – zarówno zamordowane na „drodze śmierci” lub zabite i zmarłe w innych okolicznościach, jak i te, które przeżyły pobyt w więzieniu i ewakuację w czerwcu 1941 roku.
W ocenie IPN zbrodnie popełnione przez NKWD w mińskich więzieniach spełniają znamiona zbrodni komunistycznej, będącej jednocześnie zbrodnią przeciwko ludzkości.
Upamiętnienie.
Tak długo, jak istniał Związek Radziecki, a w Polsce władzę sprawował reżim komunistyczny, badanie i upamiętnienie zbrodni było niemożliwe. Oficjalna wersja podawana przez władze sowieckie głosiła, że więźniowie zostali wymordowani przez „niemiecki desant”.
Sytuacja uległa zmianie po przełomie politycznym 1989 roku i rozpadzie ZSRR. Począwszy od 1990 roku z inicjatywy białoruskich środowisk niepodległościowych organizowano w Czerwieniu rocznicowe uroczystości upamiętniające ofiary „drogi śmierci”. Na uroczysku „Cegielnia”, gdzie w czerwcu 1941 roku enkawudziści rozstrzelali około 700 mężczyzn przyprowadzonych z więzienia w Czerwieniu, powstało miejsce pamięci. Już w 1990 roku stanęła tam kapliczka („świątek”) autorstwa rzeźbiarza Ipolitasa Užkurnysa, upamiętniająca ofiary litewskie. Jednocześnie odsłonięto krzyż upamiętniający ofiary białoruskie. Z kolei 25 czerwca 2000 roku w „Cegielni” odsłonięto niewielki pomnik, który upamiętnia ofiary polskie. Powstał on staraniem Rady Ochrony Pamięci Walk i Męczeństwa oraz Stowarzyszenia „Wspólnota Polska”, jego twórcą jest rzeźbiarz Genadzi Matusewicz. Ma formę kapliczki z drewnianą rzeźbą, która przedstawia Matkę Bożą zdejmującą Chrystusa z krzyża. Budowa pomnika napotkała na liczne przeszkody ze strony władz białoruskich. Uniemożliwiły one m.in. umieszczenie przy kapliczce głazu z inskrypcją i wizerunkiem białego orła. W obrębie miejsca pamięci znajdują się ponadto inne rzeźby i krzyże upamiętniające ofiary zbrodni.
Jednym z elementów Pomnika Poległym i Pomordowanym na Wschodzie w Warszawie jest podkład kolejowy z napisem „Mińsk Ihumeń”.
O marszu śmierci z Mińska do Czerwienia wspomina jeden z napisów na tablicy upamiętniającej ofiary masakr więziennych NKWD, która znajduje się na terenie kościoła św. Stanisława Kostki w Warszawie.

</doc>
<doc id="1606392" url="https://pl.wikipedia.org/wiki?curid=1606392" title="Bodziszek porozcinany">
Bodziszek porozcinany

Bodziszek porozcinany ("Geranium dissectum" L.) – gatunek rośliny z rodziny bodziszkowatych. Rodzimym obszarem jego występowania jest Europa, Afryka Północna, Makaronezja, Azja Zachodnia i Kaukaz, ale rozprzestrzenił się także gdzie indziej (m.in. na Azorach). W Polsce występuje na całym niżu, antropofit.
Biologia i ekologia.
Roślina jednoroczna. W uprawach jest chwastem. Nasiona zachowują zdolność kiełkowania przez 5-10 lat. Rośnie na przydrożach, miejscach ruderalnych, polach. W klasyfikacji zbiorowisk roślinnych gatunek charakterystyczny dla Ass. "Geranio-Silenetum gallicae".

</doc>
<doc id="1606394" url="https://pl.wikipedia.org/wiki?curid=1606394" title="Geranium dissectum">
Geranium dissectum



</doc>
<doc id="1606400" url="https://pl.wikipedia.org/wiki?curid=1606400" title="Wybory parlamentarne w Islandii w 1946 roku">
Wybory parlamentarne w Islandii w 1946 roku

Wybory parlamentarne w Islandii odbyły się 30 czerwca 1946. Były to pierwsze wybory po przyjęciu nowej konstytucji i przekształceniu Islandii w republikę.
Wybory wygrała Partia Niepodległości.

</doc>
<doc id="1606404" url="https://pl.wikipedia.org/wiki?curid=1606404" title="Gmina Polany">
Gmina Polany

dawne gminy:
Zobacz też: gmina Polana

</doc>
<doc id="1606407" url="https://pl.wikipedia.org/wiki?curid=1606407" title="Niemcy na Zimowej Uniwersjadzie 2009">
Niemcy na Zimowej Uniwersjadzie 2009

Niemcy na Zimowej Uniwersjadzie w Harbinie będzie reprezentowało 31 zawodników.

</doc>
<doc id="1606409" url="https://pl.wikipedia.org/wiki?curid=1606409" title="Krzyżownica zwyczajna">
Krzyżownica zwyczajna

Krzyżownica zwyczajna, k. pospolita ("Polygala vulgaris" L.) – gatunek rośliny wieloletniej z rodziny krzyżownicowatych. Występuje niemal w całej Europie. W Polsce opisywany jest jako rozpowszechniony na całym obszarze. Rośnie na siedliskach ubogich, zwykle w niskiej darni trawiastej. Ustępuje w wyniku intensyfikacji rolnictwa – źle znosi nawożenie. Jest gatunkiem bardzo zmiennym i typowym dla rodzaju krzyżownica "Polygala". Bywa wykorzystywany w ziołolecznictwie ludowym oraz jako substytut herbaty. Wierzono, że poprawia mleczność krów, co znalazło odzwierciedlenie w nazwach zwyczajowych w wielu językach europejskich oraz nazwie naukowej rodzaju. 
Rozmieszczenie geograficzne.
Gatunek europejski – rozpowszechniony na znacznej części kontynentu. Zwarty zasięg obejmuje Europę Zachodnią wraz z Półwyspem Iberyjskim, Wyspami Brytyjskimi i Owczymi. Najdalej na zachód sięga po Azory. Na południu zasięg obejmuje Półwysep Apeniński i Bałkański, ale na południu Włoch i Grecji występuje rzadko, na rozproszonych stanowiskach. Pojedyncze stanowiska ma także na Sardynii i Korsyce oraz w Azji Mniejszej. Podawany bywa też z północnej Afryki, co jednak uznawane jest za błąd. Wschodnia granica zasięgu obejmuje Rumunię i zachodnią Ukrainę, Białoruś i sięga po rejon Moskwy. Północna granica zasięgu zwartego biegnie w kierunku Zatoki Ryskiej i przecina Półwysep Skandynawski w połowie. Na izolowanych stanowiskach gatunek rośnie dalej na północ wzdłuż wybrzeży Norwegii (sięgając do 68° szerokości północnej), wokół Zatoki Fińskiej i w północnej Rosji po Peczorę.
Jako gatunek introdukowany występuje w Ameryce Północnej w Oregonie i rejonie Wielkich Jezior oraz w Nowej Zelandii.
W Polsce opisywany jest jako wszędzie częsty lub pospolity. Według atlasu rozmieszczenia roślin w Polsce gatunek rośnie powszechnie w południowej części kraju (Dolny Śląsk, Lubelszczyzna, południowe Podlasie, cały pas wyżyn i pogórza), podczas gdy w środkowej i północnej części kraju lokalnie bywa rzadszy lub niemal brak go zupełnie (np. na Równinie Goleniowskiej, Pojezierzu Krajeńskim i Chodzieskim, na Żuławach i Wysoczyźnie Płońskiej).
Ekologia.
Gatunek rośnie zwykle w niskich, trawiastych darniach na pastwiskach i łąkach, wrzosowiskach, miedzach, w zaroślach, na skrajach lasów oraz na wydmach. W klasyfikacji zbiorowisk roślinnych Europy Środkowej gatunek uznawany jest za charakterystyczny dla muraw bliźniczkowych (tzw. psiar i tłoków) z zespołu Ass. "Polygalo-Nardetum" oraz "Calluno-Nardetum strictae". Utrzymuje się w zbiorowiskach trawiastych nienawożonych i nieużytkowanych, ew. tylko ekstensywnie wypasanych.
Na obszarach górskich rośnie do piętra regla dolnego. W Tatrach sięga do rzędnej 1235 m n.p.m., a w Beskidach Pokuckich do 1370 m n.p.m.
Rośnie zwykle na glebach świeżych lub umiarkowanie suchych, ubogich, gliniastych, piaszczystych i żwirowych. Obecność tego gatunku świadczyć ma o przynajmniej powierzchniowo kwaśnym odczynie gleby. Według niektórych źródeł gatunek nie toleruje węglanu wapnia w podłożu, ale też np. na Wyspach Brytyjskich często podawany jest z muraw na podłożu wapiennym. Nawożenie łąk i pastwisk powoduje ustępowanie tego gatunku z powodu konkurencji silniej rosnących traw i innych roślin. Ekstensywny wypas zwierząt i zgryzanie silnie rosnących traw jest istotnym warunkiem utrzymywania się tego gatunku na wydmach nadmorskich.
Liście krzyżownicy zwyczajnej są minowane przez larwy "Liriomyza polygalae" (miniarkowate) i bywają porażane przez "Ramularia polygalae" (grzyby niedoskonałe).
Biologia.
Bylina, hemikryptofit. Rośliny tego gatunku kwitną w Europie Środkowej od maja (w łagodniejszym klimacie Europy Zachodniej od kwietnia) do września. Kwiaty zapylane są przez owady, głównie pszczoły, a zwłaszcza przedstawicieli rodzaju "Bombus". Dzieje się to jednak dość rzadko (zapylenie krzyżowe następuje u co najwyżej 20% kwiatów) i w większości przypadków owoce zawiązują się w wyniku samozapylenia. Nasiona dzięki wyposażeniu w odżywcze ciałka mrówcze przenoszone są przez mrówki (→ myrmekochoria). Mrówki jednak przenoszą nasiona zwykle na dystans ok. 2 m. Transport nasion na większe dystanse zdarza się za pomocą wiatru i przenoszenia na kończynach zwierząt. 
Nasiona kiełkują jesienią. Hipokotyl ma do 14 mm długości i jest nagi. Para liścieni osadzona jest na ogonkach długości do 2 mm. Liścienie są eliptyczne o nasadzie zbiegającej i zaokrąglonym wierzchołku. Osiągają do 5,5 mm długości i są nagie, czasem z nieco błoniastym brzegiem. Epikotyl osiąga do 4 mm długości i bywa pokryty wygiętymi, krótkimi włoskami. Pierwsze liście właściwe wyrastają już skrętolegle, osadzone są na bardzo krótkich ogonkach do 1 mm długości i mają do 5 mm długości. Gatunek należy do roślin wolno rosnących.
Krzyżownica zwyczajna jest tetraploidem (stanowiąc pod tym względem wyjątek wśród diploidalnych na ogół europejskich przedstawicieli rodzaju). Liczba chromosomów wynosi 2n = 28, 32, 48, 56, 68, 70.
Zmienność i mieszańce.
Gatunek jest bardzo zmienny, ale wyróżniane podgatunki, odmiany i formy nie są wybitne, istnieją między nimi formy pośrednie i ich ranga taksonomiczna jest niewielka. W obrębie tych samych populacji występuje duża zmienność barwy kwiatów i innych cech morfologicznych. Szczególnie zmienne są populacje występujące na podłożu wapiennym, podczas gdy te związane z wilgotnymi łąkami, murawami podgórskimi czy wydmami zwykle bywają dość jednolite. 
Wyjątkiem wyraźniej odmiennym od typu jest podgatunek "P. vulgaris" subsp. "oxyptera" podnoszony także do rangi gatunku jako krzyżownica ostroskrzydełkowa "P. oxyptera" Rchb. oraz "P. vulgaris" subsp. "collina".
Problematyczność rangi taksonomicznej krzyżownicy ostroskrzydełkowej wynika stąd, że na różnych obszarach jej wybitność (odmienność od formy typowej) jest różna – na terenie Polski takson ten wyodrębniany jest w randze gatunku i tu uchodzi za wyraźnie odrębny morfologicznie. Na innych obszarach (np. w Wielkiej Brytanii) występują rośliny o płynnych cechach pośrednich między formą typową i ostroskrzydełkową i tam ranga tego taksonu jest bardzo problematyczna. Według np. The Plant List i "Flora of the British Isles" "P. oxyptera" to synonim "P. vulgaris".
Poza tym w obrębie gatunku opisywane były następujące formy:
Gatunek tworzy mieszańce z krzyżownicą gorzką, gorzkawą i ostroskrzydełkową (= "P. ×pawlowskii" Rothm.). Na Wyspach Brytyjskich miesza się także z "Polygala calcarea". Mieszańce są w dużym stopniu sterylne, ale potwierdzono także zachodzenie krzyżowania wstecznego z taksonami rodzicielskimi.
Nazewnictwo.
Nazwa naukowa rodzaju "Polygala" nadana została rodzajowi przez Karola Linneusza za Pliniuszem Starszym, który używał nazwy "polýgalon" w odniesieniu do jakiejś rośliny podawanej krowom w celu zwiększenia ich mleczności (gr. "polýs" = liczny, gr. "gála" = mleko), co jak wierzono w czasie późniejszym czynić mają także krzyżownice. Nazwa ta była stosowana w odniesieniu do tych roślin już wcześniej m.in. przez Gasparda Bauhina. Nazwa gatunkowa "vulgaris" pochodzi od łac. słowa "vulgo" = rozpowszechniam i znaczy pospolity, zwyczajny. Diagnoza gatunku podana przez Linneusza jest na tyle nieprecyzyjna, że nie pozwala na ścisłe zidentyfikowanie tego gatunku. W dodatku wytypowany z jego okazów zielnikowych lektotyp okazał się należeć do innego europejskiego gatunku – krzyżownicy czubatej "P. comosa". Dla uniknięcia zamieszania w taksonomii w 2013 zachowano dotychczasowe nazewnictwo i przyjęto nową, uściśloną diagnozę taksonomiczną oraz ustalono nowe lektotypy zebrane w Karpatach prezentujące "P. vulgaris" "sensu stricto".
Do końca XIX wieku w piśmiennictwie polskim gatunek opisywany był jako: indiczka, indyczka, mlecznica, serdesznik i wyczka konicza. U Krzysztofa Kluka (1808) gatunek wymieniony jest pod nazwą „krzyżownica pospolita”. W XIX wieku pojawiać się zaczęła w użyciu nazwa „krzyżownica zwyczajna” utrwalona w pierwszym wydaniu „Roślin polskich” (1924) i później w piśmiennictwie XX wieku.
Zastosowanie.
Chociaż w ziołolecznictwie spośród roślin z rodzaju krzyżownica wykorzystywana szerzej jest w zasadzie tylko krzyżownica wirginijska "Polygala senega", także krzyżownicy zwyczajnej przypisywane są podobne właściwości. Roślina stosowana jest jednak tylko w ziołolecznictwie ludowym. Substancją czynną są saponiny i glikozyd gaulteryna. Zielu ("Herba Polygalae vulgaris") i korzeniowi przypisywane jest działanie stymulujące, wykrztuśne i moczopędne. Roślina stosowana jest także jako środek przeciwgorączkowy i przeciwgośćcowy. Na ziemiach polskich stosowano korzeń jako lek wykrztuśny, napotny i moczopędny, także przy zaparciach, gruźlicy i kolkach. Do celów leczniczych ziele pozyskiwane jest ze stanowisk naturalnych.
Z gatunku tego wyizolowano ksanton działający toksycznie na linię komórkową Lovo (rak jelita grubego).
Liście krzyżownicy zwyczajnej wykorzystywane były jako substytut herbaty, w tym także do fałszowania herbaty zielonej.
Pędy krzyżownicy zwyczajnej chętnie są zgryzane przez bydło domowe, zarówno zielone jak i po wyschnięciu. Wierzono, że rośliny te powodują zwiększenie mleczności krów, czego wyrazem jest nazwa naukowa nadana przez Linneusza, ale też nazwy zwyczajowe w różnych językach np. w angielskim ("common milkwort"), czeskim ("mlečnice") czy dawniej w polskim ("mlecznica").
Roślina bywa uprawiana jako ozdobna.
Uprawa.
Roślina rozmnażana jest przez wysiew nasion jesienią lub wiosną w zimnym inspekcie. Siewki sadzi się do indywidualnych pojemników i przez pierwszą zimę przechowuje w szklarni, a następnie umieszcza w miejscu docelowym po ustąpieniu ryzyka pojawienia się przymrozków (późną wiosną lub na początku lata). W okresie późnej wiosny można też pod osłoną ukorzeniać młode łodygi. Najlepiej rośnie na stanowiskach słonecznych, ew. półcienistych, na glebach nie nazbyt żyznych, przepuszczalnych, i wilgotnych przynajmniej przez większą część sezonu wegetacyjnego.

</doc>
<doc id="1606410" url="https://pl.wikipedia.org/wiki?curid=1606410" title="Polygala vulgaris">
Polygala vulgaris



</doc>
<doc id="1606413" url="https://pl.wikipedia.org/wiki?curid=1606413" title="Romuald Mainka">
Romuald Mainka

Romuald Mainka (ur. 15 maja 1963 w Gliwicach) – niemiecki szachista polskiego pochodzenia, arcymistrz od 1993 roku.
Kariera szachowa.
W latach 70. jego rodzina wyjechała do Republiki Federalnej Niemiec i zamieszkała w Dortmundzie. W 1980 r. odniósł pierwszy znaczący sukces, zajmując II m. (za Jaanem Ehlvestem) w otwartym turnieju juniorów w Schilde. W kolejnych latach zwyciężył bądź podzielił I miejsca w wielu międzynarodowych turniejach, m.in.:
Kilkukrotnie startował w finałach indywidualnych mistrzostw Niemiec, najlepszy wynik osiągając w 1994 r. w Binz, gdzie podzielił III miejsce (za Peterem Endersem i Matthiasem Wahlsem, wspólnie z Michaelem Bezoldem i Aleksandrem Bangiewem). Do swoich sukcesów może również zaliczyć samodzielne II m. (za Aleksandrem Moroziewiczem, przed m.in. Konstantinem Asiejewem, Władysławem Tkaczewem, Anthony Milesem, Aleksandrem Jermolińskim, Johnem Nunnem, Lwem Psachisem, Borysem Altermanem czy Lembitem Ollem) w silnie obsadzonym otwartym turnieju "Lloyds Bank" w Londynie w 1994 roku.
Najwyższy ranking w karierze osiągnął 1 lipca 1992 r., z wynikiem 2550 punktów dzielił wówczas 5-6. miejsce (wspólnie z Christopherem Lutzem) wśród niemieckich szachistów.

</doc>
<doc id="1606419" url="https://pl.wikipedia.org/wiki?curid=1606419" title="Đại Cồ Việt">
Đại Cồ Việt



</doc>
<doc id="1606420" url="https://pl.wikipedia.org/wiki?curid=1606420" title="Orobanche major">
Orobanche major



</doc>
<doc id="1606421" url="https://pl.wikipedia.org/wiki?curid=1606421" title="Wybory do Parlamentu Europejskiego w Czechach w 2009 roku">
Wybory do Parlamentu Europejskiego w Czechach w 2009 roku

Wybory do Parlamentu Europejskiego VII kadencji w Czechach zostały przeprowadzone 5 i 6 czerwca 2009. Głosowanie miało miejsce w piątek od 14:00 do 22:00 oraz w sobotę od 8:00 do 14:00. Czesi wybrali 22 europarlamentarzystów zgodnie z przepisami traktatu nicejskiego.
Mandaty w Parlamencie Europejskim zdobyły cztery partie. Wybory wygrała rządząca Obywatelska Partia Demokratyczna, która zajęła pierwsze miejsce i zachowała posiadane 9 miejsc w PE. Opozycyjna Czeska Partia Socjaldemokratyczna znacząco poprawiła swój wynik sprzed pięciu lat, zwiększając swoje poparcie z 8,8% w 2004 do 22,4%. Do Parlamentu Europejskiego nie dostały się dwie mniejsze partie SNK Europejscy Demokraci i Niezależni Demokraci.
Frekwencja wyborcza wyniosła 28,2% (w wyborach w 2004 – 28,3%).

</doc>
<doc id="1606423" url="https://pl.wikipedia.org/wiki?curid=1606423" title="Raimundas Lopata">
Raimundas Lopata

Raimundas Lopata (ur. 10 kwietnia 1965 w Wilnie) – litewski historyk, politolog i nauczyciel akademicki, dyrektor Instytutu Nauk Politycznych i Stosunków Międzynarodowych Uniwersytetu Wileńskiego (1999–2009), poseł na Sejm Republiki Litewskiej.
Życiorys.
W 1990 ukończył studia z historii na Uniwersytecie Wileńskim. Doktoryzował się w 1994 na Uniwersytecie Witolda Wielkiego. W tym samym roku podjął pracę w Instytucie Nauk Politycznych i Stosunków Międzynarodowych macierzystej uczelni. Od 1995 był zastępcą dyrektora, a w latach 1999–2009 stał na czele tego instytutu. Na Uniwersytecie Wileńskim doszedł do stanowiska profesorskiego. Został m.in. członkiem rady redakcyjnego czasopisma „Politologija”, objął funkcję zastępcy redaktora naczelnego periodyku „Lithuanian Foreign Policy Review”. Wszedł w skład rady Lietuvos politologų asociacija, litewskiego towarzystwa politologicznego.
Był głównym doradcą premiera Algirdasa Butkevičiusa. W wyborach parlamentarnych w 2020 uzyskał mandat posła na Sejm z ramienia Ruchu Liberalnego Republiki Litewskiej.
Odznaczony m.in. Krzyżem Oficerskim Orderu Zasługi Rzeczypospolitej Polskiej (2001).

</doc>
<doc id="1606426" url="https://pl.wikipedia.org/wiki?curid=1606426" title="Juliusz Wojciech Bełtowski">
Juliusz Wojciech Bełtowski

Juliusz Wojciech Bełtowski (ur. w 1852 w Nowym Targu, zm. 17 lipca 1926 we Lwowie) – polski rzeźbiarz, snycerz, medalier i malarz, profesor lwowskiej Państwowej Szkoły Przemysłowej.
Został pochowany na Cmentarzu Łyczakowskim we Lwowie.

</doc>
<doc id="1606429" url="https://pl.wikipedia.org/wiki?curid=1606429" title="Claude Gensac">
Claude Gensac

Claude Jeanne Malca Gensac (ur. 1 marca 1927 w Acy-en-Multien, zm. 27 grudnia 2016 w Paryżu) – francuska aktorka filmowa i teatralna. Jedna z najpopularniejszych aktorek francuskich lat 60. i 70.
Życiorys.
Początkowo grała tylko w teatrze. Z filmem związała się na dobre dopiero w połowie lat 1960., jednak jej filmowym debiutem był film Sachy Guitry’ego pt. "Życie uczciwego człowieka" (1952). To właśnie na planie tego filmu po raz pierwszy spotkała Louisa de Funèsa; ona grała pokojówkę, on lokaja. Po latach podczas jednego z przedstawień de Funès zachwycony jej grą zaproponował jej rolę w swoich komediach. Powiedział jej wtedy podobno: "Chcę, żebyś grała we wszystkich moich filmach; przynosisz mi szczęście." Tak też się stało. W latach 1967-1982 wystąpiła u boku de Funesa w dziesięciu filmach, odtwarzając zwykle role jego żony. Były to:
Ponadto zagrała w ponad stu innych filmach. Inne filmy z jej udziałem to m.in.:
W 2015 za rolę w filmie "Prawda o Lulu" (2013) otrzymała nominację do nagrody Cezara dla najlepszej aktorki drugoplanowej. Jest najstarszą w historii aktorką nominowaną w tej kategorii.
Jej występy teatralne to m.in. role w przedstawieniach: "Lukrecja Borgia", "Indyk", "Poświęcenie".
W 2005 wydała autobiografię pt. "Ma biche... c’est vite dit!".
Zmarła we śnie 27 grudnia 2016 r. w wieku 89 lat. Do końca życia pozostawała aktywna zawodowo.
Życie prywatne.
Córka André Gensac i Rose Brayer.
Claude Gansac była dwukrotnie zamężna. Oba małżeństwa zakończyły się rozwodem. Jej pierwszym mężem był aktor Pierre Mondy (w latach 1951-1955), a drugim kierowca rajdowy Henri Chemin (w latach 1958-1977), z którym miała syna Frédérica Chemin.

</doc>
<doc id="1606432" url="https://pl.wikipedia.org/wiki?curid=1606432" title="Grégory Wimbée">
Grégory Wimbée

Grégory Wimbée (ur. 19 sierpnia 1971 w Essey-lès-Nancy) – francuski piłkarz występujący na pozycji bramkarza.
Kariera.
Wimbée jest wychowankiem INF Clairefontaine. W 1990 roku trafił do pierwszoligowego AS Nancy. W ciągu pierwszych dwóch sezonów nie udało mu się zadebiutować w barwach tego klubu. W 1992 roku, po spadku jego drużyny do drugiej ligi, wypożyczono go do innego drugoligowca – OFC Charleville. Przez dwa lata rozegrał tam łącznie 75 spotkań. W 1994 roku powrócił do zespołu Nancy, z którym w 1996 roku awansował do pierwszej ligi. Zadebiutował w niej 9 sierpnia 1996 w przegranym 1:2 pojedynku z AS Cannes. 28 listopada 1996 w zremisowanym 1:1 spotkaniu z RC Lens strzelił swojego jedynego gola w karierze. Był to gol zdobyty po dośrodkowaniu z rzutu różnego. W 1997 roku spadł z Nancy do drugiej ligi i wówczas odszedł z klubu.
Następnie został graczem pierwszoligowego AS Cannes. Pierwszy ligowy mecz rozegrał tam 2 sierpnia 1997 przeciwko En Avant Guingamp (1:3). W 1998 roku, po spadku Cannes do drugiej ligi, Wimbée przeszedł do Lille OSC, podobnie jak Cannes, grającego w Ligue 2. W 2000 roku awansował z Lille do pierwszej ligi, a rok później zajął w niej 3. miejsce. W sezonie 2001/2002 wraz z klubem występował w rozgrywkach Ligi Mistrzów. Po fazie grupowej odpadł z nim z niej jednak do Pucharu UEFA, który Lille zakończyło na 1/8 finału. Zawodnikiem tego klubu Wimbée był do 2004 roku.
Potem podpisał kontrakt z innym pierwszoligowcem – FC Metz. Zadebiutował tam 7 sierpnia 2004 wygranym 1:0 pojedynku z FC Nantes. W Metz spędził dwa lata, a w 2006 roku, a po spadku klubu do Ligue 2, odszedł do innego zespołu tej ligi – Grenoble Foot 38. W 2008 roku awansował z nim do pierwszej ligi. W Grenoble przez 3 lata rozegrał 111 spotkań. W 2009 roku przeszedł do Valenciennes FC, również grającego w ligue 1. W 2011 roku zakończył tam karierę.
W Ligue 1 rozegrał 281 spotkań i zdobył 1 bramkę.

</doc>
<doc id="1606436" url="https://pl.wikipedia.org/wiki?curid=1606436" title="Gregory Wimbee">
Gregory Wimbee



</doc>
<doc id="1606437" url="https://pl.wikipedia.org/wiki?curid=1606437" title="Roman Geszlecht">
Roman Geszlecht

Roman Alfred Geszlecht (ur. 28 grudnia 1961 w Chorzowie) – polski i niemiecki piłkarz; młodzieżowy reprezentant Polski na młodzieżowych MŚ w Australii w 1981, gdzie wystąpił w dwóch meczach. Ocierał się też o seniorską kadrę – brał udział w zgrupowaniach kadry Antoniego Piechniczka przed Mistrzostwami Świata w 1982 w Hiszpanii.
Wychowanek Chorzowianki Chorzów, w polskiej lidze od lipca 1980 do czerwca 1982 reprezentował Zagłębie Sosnowiec.
W lipcu 1982 w czasie powrotu do kraju po meczu reprezentacji U21 z Anglią pozostał w RFN, gdzie przyjął niemieckie obywatelstwo i w związku z tym zaczął stosować niemiecką pisownię nazwiska Geschlecht nie przestając wskazywać na swoją polską narodowość. Zaliczył ponad 100 występów w Bundeslidze. Występował w ligach niemieckich w barwach FC Schalke 04, Bayeru 04 Leverkusen, Hannover 96, FC 08 Homburg, SC Rot-Weiß Essen.
Przez pierwsze półrocze roku 1999 był trenerem Wuppertaler SV.

</doc>
<doc id="1606441" url="https://pl.wikipedia.org/wiki?curid=1606441" title="Roman Geschlecht">
Roman Geschlecht



</doc>
<doc id="1606443" url="https://pl.wikipedia.org/wiki?curid=1606443" title="PLAGAL">
PLAGAL



</doc>
<doc id="1606444" url="https://pl.wikipedia.org/wiki?curid=1606444" title="Sojusz Gejów i Lesbijek na rzecz Życia">
Sojusz Gejów i Lesbijek na rzecz Życia



</doc>
<doc id="1606445" url="https://pl.wikipedia.org/wiki?curid=1606445" title="Kamil Krieger">
Kamil Krieger

Kamil Krieger (ur. 2 kwietnia 1987 w Kartuzach) – polski piłkarz ręczny, lewy rozgrywający, od 2016 zawodnik MMTS-u Kwidzyn.
Kariera sportowa.
Wychowanek Cartusii Kartuzy, następnie zawodnik SMS-u Gdańsk i MMTS-u Kwidzyn, w barwach którego zadebiutował w sezonie 2006/2007 w Ekstraklasie. W 2008 przeszedł do Vive Kielce, z którym zdobył dwa mistrzostwa kraju i dwa Puchary Polski. W barwach kieleckiej drużyny występował także w Lidze Mistrzów – w sezonach 2009/2010 i 2010/2011 rozegrał w niej 19 meczów, w których zdobył cztery bramki. W latach 2011–2012 ponownie występował w MMTS-ie Kwidzyn, natomiast w latach 2012–2015 grał w Stali Mielec. W sezonie 2015/2016 reprezentował barwy Zagłębia Lubin, zdobywając 68 bramek w 30 meczach. W 2016 po raz kolejny przeszedł do MMTS-u Kwidzyn. W sezonie 2016/2017 rozegrał w Superlidze 32 mecze i rzucił 61 goli. W sezonie 2017/2018 wystąpił w 31 meczach, w których zdobył 57 bramek.
W 2007 powołany przez Bogdana Wentę do reprezentacji Polski na turniej Christmas Trophy. Wystąpił w nim w meczach z Węgrami (33:27) i ze Słowacją (29:29), w których zdobył trzy bramki. W reprezentacji występował również w 2010. Grał także w kadrze B, m.in. w listopadzie 2012 w dwumeczu z Rumunią, w którym rzucił dziewięć goli. W grudniu 2017 powrócił do reprezentacji A, występując w towarzyskim meczu z Bahrajnem (26:18), w którym zdobył jedną bramkę.

</doc>
<doc id="1606446" url="https://pl.wikipedia.org/wiki?curid=1606446" title="Kate Hodge">
Kate Hodge

Kate Hodge (ur. 2 stycznia 1966 w Berkeley w stanie Kalifornia) – amerykańska aktorka i producent filmowa.
Jako aktorka zadebiutowała w 1986 roku występem w filmie "Super Christian 2". Popularność przyniosła jej rola Michelle, bohaterki horroru New Line Cinema "Teksańska masakra piłą mechaniczną III" ("Leatherface: The Texas Chainsaw Massacre III", 1990). Od października 1990 do kwietnia 1991 roku gościła na ekranach amerykańskich telewizji jako studentka Randi Wallace w serialu grozy "She-Wolf of London", następnie przetytułowanym na "Love and Curses". W latach 2000-2001 wcielała się w postać agentki FBI Annie Price w serialu stacji UPN "Level 9". Zagrała również w filmach kinowych, m.in. w "Huraganie ognia" ("Rapid Fire", 1992) i "Ukrytym II" ("Hidden II", 1994).
Wyprodukowała dwa filmy: "The Perfect Stranger" (2005) i "Black Velvet Pantsuit" (1995). Była również producentem wykonawczym projektów.

</doc>
<doc id="1606448" url="https://pl.wikipedia.org/wiki?curid=1606448" title="Maria Mena">
Maria Mena

Maria Viktoria Mena (ur. 19 lutego 1986 w Oslo) – norweska piosenkarka pop.
Życiorys.
Maria Mena urodziła się w artystycznej rodzinie. Matka artystki, rodowita Norweżka, pisuje sztuki teatralne. Ojciec, perkusista pochodzenia nikaraguańskiego lecz wychowany w Nowym Jorku, grywał w kilku zespołach w Oslo, co w dużym stopniu ukierunkowało artystkę w stronę muzyki. Gdy miała 9 lat, jej rodzice się rozwiedli, w rezultacie czego Maria cierpiała z powodu depresji oraz zaburzeń odżywiania. Zarówno ona, jak i jej brat "Tony" otrzymali imiona po postaciach z musicalu "West Side Story" autorstwa Leonarda Bernsteina.
W wieku 13 lat Mena zamieszkała z ojcem. W tym okresie pisanie tekstów oraz śpiewanie traktowała przede wszystkim jako formę terapii. Nie wszystkie teksty jej autorstwa stały się piosenkami, jak miało to miejsce w wypadku utworu "My Lullaby", opisującego przeżycia i ból związane z rozwodem rodziców. Z pomocą ojca, wykorzystującego swoje kontakty w przemyśle muzycznym, stworzyła nagranie demo, które następnie zostało zaprezentowane kilku wytwórniom płytowym. Ostatecznie podpisała kontrakt z Sony Music.
W roku 2002 wydała w Norwegii swój debiutancki singel "Fragile (Free)", jednakże nie odniósł on sukcesów. Utwór "My Lullaby" został opublikowany jako drugi i błyskawicznie wskoczył na piąte miejsce na "Norweskiej Liście Przebojów". Stał się bardzo popularny i często emitowany w Norweskim radiu i telewizji, w wyniku czego młoda piosenkarka szybko pozyskała fanów a także zdobyła swoją pierwszą platynową płytę. Po tym sukcesie wydała w Norwegii debiutancki album "Another Phase", który osiągnął szóste miejsce w norweskich rankingach.
20 Lipca 2004 roku Mena pojawiła się w amerykańskim programie telewizyjnym "The Late Show with David Letterman", gdzie zaprezentowała swój pierwszy międzynarodowy album "White Turns Blue", osiągający po tygodniu od debiutu pierwsze miejsce na liście "Top Heatseekers" magazynu muzycznego "Billboard", a w zestawieniu "Billboard 200" miejsce 102. Wskoczyła na międzynarodowe listy przebojów z piosenką "You're the Only One". Była to jej jedyna piosenka, jakiej udało się zaistnieć na amerykańskiej liście Billboardu "Top 40 Mainstream" - notowana na 25. pozycji. Ten sam utwór uzyskał 30. miejsce na liście "Dutch Top 40" oraz 19. w duńskim zestawieniu "Mega Single Top 100". W międzyczasie opublikowała w Norwegii swój drugi album "Mellow", który wprawdzie nie powtórzył sukcesu debiutu z 2002 roku, ale i tak osiągnął 7. miejsce na norweskich listach. Drugim singlem z obu albumów był utwór "Just a Little Bit", który okazał się komercyjną klapą.
W roku 2005 w Norwegii oraz kilku innych krajach europejskich ukazał się album "Apparently Unaffected". Jego opublikowanie poprzedziła emisja singli "Miss You Love" i "Just Hold Me". Album odniósł znaczący sukces w Norwegii, otrzymał trzy nominacje do "Spellemannprisen" (norweski odpowiednik Grammy) w kategoriach najlepsza artystka, najlepszy przebój oraz najlepszy teledysk. W Holandii album ukazał się w czerwcu 2006 i zadebiutował na listach na pozycji 82., żeby po 27 tygodniach osiągnąć szczytowe 11. miejsce. Pierwszym międzynarodowym singlem artystki był utwór "All This Time", który został opublikowany we wrześniu 2008. Między innymi jego sukcesowi Mena zawdzięcza otrzymanie w 2008 roku nagrody Spellemannprisen w kategorii najlepszej artystki.
W 2010 r. Maria napisała piosenkę "Home for Christmas" do filmu "Hjem til Jul".
27 maja 2011 r. ukazał się najnowszy singiel artystki zatytułowany "This Too Shall Pass", zwiastujący jej nowy album "Viktoria", którego wydanie planowane jest na jesień 2011 r.
Maria wzięła udział w niemieckiej części imprezy Live Earth, która miała miejsce 7 lipca 2007 w Hamburgu. 29 maja 2009 Maria Mena była jedną z gwiazd odbywającego się w Bydgoszczy Smooth Festivalu.
Singiel Meny miał swoją premierę w połowie czerwca 2008 w norweskim radiu. Był to pierwszy singel z albumu "Cause and Effect". Pierwszym międzynarodowym singlem było "All This Time". Krążek "Cause and Effect" zapewnił jej nagrodę Spellemannprisen dla Najlepszej Artystki Pop.
Piosenka Meny pojawiła się w trzecim sezonie amerykańskiej edycji So You Think You Can Dance, a jej "What's Another Day" zagościło w czwartej serii tego samego programu. Utwór "Where Were You" pojawił się natomiast w szóstej edycji polskiej wersji show.

</doc>
<doc id="1606449" url="https://pl.wikipedia.org/wiki?curid=1606449" title="Jan Darowski">
Jan Darowski

Jan Darowski (ur. 22 grudnia 1926 w Brzeziu nad Odrą, zm. 5 lipca 2008 w Londynie) – polski poeta, krytyk, tłumacz.
Życiorys.
Uczył się drukarstwa w firmie Reinharda Mayera w Raciborzu. W 1944 ukończył szkołę graficzną w Katowicach. W tym samym roku, w wieku 17 lat, został wcielony do Wehrmachtu. W Normandii przeszedł na stronę aliantów i przyłączył się do wojska polskiego. Kształcił się i został instruktorem w szkole wojskowej w Catterick. Redagował tam gazetką garnizonową. Uczęszczał na kursy języka i literatury angielskiej organizowane przez Nelson College w Edynburgu. Maturę zdał w Londynie w 1951. Osiedlił się w Anglii, choć nigdy nie przyjął brytyjskiego obywatelstwa. Działał jako poeta, eseista i tłumacz, równocześnie pracując jako drukarz.
Jeden z założycieli i redaktorów londyńskiej grupy literackiej „Kontynenty – Nowy Merkuriusz”. Jako pierwszy przełożył na język polski poezje D.H. Lawrence’a. Na angielski tłumaczył utwory Herberta, Różewicza, Białoszewskiego, Szymborskiej, Miłosza. Publikował w paryskiej „Kulturze”. Wydał dwa tomy poezji.
Laureat Nagrody Kościelskich (1969).
Zgodnie z ostatnią wolą został pochowany na cmentarzu w rodzinnym Brzeziu nad Odrą – obecnie dzielnicy Raciborza. W 2016 jego imieniem nazwano jedno z rond w Raciborzu.
Publikacje.
Zbiory wierszy:

</doc>
<doc id="1606452" url="https://pl.wikipedia.org/wiki?curid=1606452" title="AAC (ujednoznacznienie)">
AAC (ujednoznacznienie)



</doc>
<doc id="1606458" url="https://pl.wikipedia.org/wiki?curid=1606458" title="Simone Greiner-Petter-Memm">
Simone Greiner-Petter-Memm

Simone Greiner-Petter-Memm (ur. 15 września 1967 w Jenie) – niemiecka biathlonistka i biegaczka narciarska reprezentująca również barwy NRD, srebrna medalistka igrzysk olimpijskich i sześciokrotna medalistka mistrzostw świata.
Kariera.
Karierę sportową zaczęła od biegów narciarskich. Pierwsze sukcesy w karierze osiągnęła w 1987 roku, kiedy na mistrzostwach świata juniorów w Asiago zdobyła srebrne medale w sztafecie i biegu na 15 km techniką dowolną. W tym samym roku wzięła też udział w mistrzostwach świata w Oberstdorfie, gdzie wraz z koleżankami z reprezentacji NRD była czwarta w sztafecie, a w biegu na 20 km stylem dowolnym była piętnasta. Na rozgrywanych rok później igrzyskach olimpijskich w Calgary zajęła 21. miejsce w biegu na 10 km techniką klasyczną, 15. miejsce na dystansie 15 km stylem dowolnym oraz piąte w sztafecie.
W Pucharze Świata w biegach narciarskich zadebiutowała 20 lutego 1987 roku w Oberstdorfie, zajmując 15. miejsce w biegu na 20 km stylem dowolnym. Tym samym już w debiucie zdobyła pierwsze punkty. Na podium zawodów tego cyklu pierwszy raz stanęła 13 grudnia 1987 roku w Clusaz, kończąc bieg na 5 km stylem dowolnym na trzeciej pozycji. Wyprzedziły ją tam tylko Norweżka Marianne Dahlmo i Jaana Savolainen z Finlandii. W kolejnych startach jeszcze jeden raz stanęła na podium: 15 stycznia 1988 roku w Toblach wygrała bieg na 20 km stylem dowolnym. Najlepsze wyniki osiągnęła w sezonie 1987/1988, kiedy była ósma w klasyfikacji generalnej.
Od 1992 roku startowała w biathlonie. W Pucharze Świata w biathlonie pierwszy raz pojawiła się 17 grudnia 1992 roku w Pokljuce, zajmując 47. miejsce w biegu indywidualnym. Pierwsze punkty wywalczyła 15 stycznia 1993 roku w Val Ridanna, gdzie zajęła dziesiąte miejsce w tej samej konkurencji. Pierwszy raz na podium zawodów pucharowych stanęła 9 grudnia 1993 roku w Bad Gastein, kończąc rywalizację w biegu indywidualnym na trzeciej pozycji. Wyprzedziły ją jedynie Włoszka Nathalie Santer i Nadija Biełowa z Ukrainy. W kolejnych startach jeszcze 13 razy stawała na podium, odnosząc 4 zwycięstwa: 16 grudnia 1994 roku w Bad Gastein wygrała sprint, 14 marca 1995 roku w Hochfilzen wygrała bieg indywidualny, 1 grudnia 1996 roku w Lillehammer wygrała bieg pościgowy, a 19 grudnia 1998 roku w Osrblie ponownie triumfowała w sprincie. Najlepsze wyniki osiągnęła w sezonie 1996/1997, kiedy była trzecia w klasyfikacji generalnej, za Magdaleną Forsberg ze Szwecji i swą rodaczką - Uschi Disl. Jednocześnie zajęła drugie miejsce w klasyfikacji sprintu i biegu pościgowego.
Podczas igrzysk olimpijskich w Lillehammer w 1994 roku wspólnie z Uschi Disl, Antje Misersky i Petrą Behle wywalczyła srebrny medal w sztafecie. Zajęła również ósme miejsce w sprincie i 36. miejsce w biegu indywidualnym. Podczas rozgrywanych rok później mistrzostw świata w Anterselvie zdobyła srebrny medal w biegu drużynowym, a razem z Disl, Harvey i Behle zwyciężyła w sztafecie. W obu tych konkurencjach zwyciężała na mistrzostwach świata w Ruhpolding w 1996 roku. Ponadto zwyciężała też w sztafetach na mistrzostwach świata w Osrblie w 1997 roku i rozgrywanych dwa lata później mistrzostwach świata w Kontiolahti/Oslo.
Po zakończeniu kariery sportowej w 2000 roku pracuje jako nauczycielka nauczania początkowego. Jej mężem jest były kombinator norweski Silvio Memm, z którym ma jedno dziecko.

</doc>
<doc id="1606462" url="https://pl.wikipedia.org/wiki?curid=1606462" title="Białoruś na Zimowej Uniwersjadzie 2009">
Białoruś na Zimowej Uniwersjadzie 2009

Białoruś na Zimowej Uniwersjadzie w Harbinie reprezentowało 34 zawodników.

</doc>
<doc id="1606466" url="https://pl.wikipedia.org/wiki?curid=1606466" title="Česlovas Laurinavičius">
Česlovas Laurinavičius

Česlovas Laurinavičius (ur. 16 września 1952 w Kownie) – litewski historyk i politolog, wykładowca.
Życiorys.
W 1977 ukończył studia na Wydziale Historii Uniwersytetu Wileńskiego. W 1993 uzyskał stopień naukowy doktora nauk humanistycznych.
W latach 1977–1984 był wykładowcą w Katedrze Historii Powszechnej na Wydziale Historii Uniwersytetu Wileńskiego. Od 1977 do 1989 pracował także jako archiwista w Centralnym Archiwum Państwowym Litewskiej SRR. W 1989 podjął pracę w Litewskim Instytucie Historycznym, gdzie w latach 1993–1997 oraz od 2001 pełni funkcję kierownika Zakładu Historii XX wieku.
W 1993 rozpoczął wykłady w Instytucie Stosunków Międzynarodowych i Nauk Politycznych Uniwersytetu Wileńskiego, gdzie pracował do 2004. Prowadził również zajęcia na Uniwersytecie Witolda Wielkiego w Kownie (1993–1996) oraz w Katedrze Historii na Wydziale Humanistycznym Uniwersytetu Kłajpedzkiego (od 1998).
Specjalizuje się w historii stosunków litewsko-radzieckich w latach 1918–1940. Jest autorem wielu prac i publikacji naukowych. Zasiada w kolegiach redakcyjnych czasopism "Lithuanian Foreign Policy Review", "Lietuvos istorijos metraštis", "Lithuanian Historical Studies".

</doc>
<doc id="1606470" url="https://pl.wikipedia.org/wiki?curid=1606470" title="Feministische Partei Die Frauen">
Feministische Partei Die Frauen

Feministische Partei Die Frauen (zapis stylizowany: "Feministische Partei DIE FRAUEN") – niemiecka partia feministyczna. Istnieje od 1995 roku.
Historia.
Partia została założona na zjeździe w Kassel 10-11 czerwca 1995 roku. Dwa lata później przyłączyła się do niej istniejąca od 1979 roku Partia Kobiet ("Frauenpartei").
W wyborach startuje samodzielnie, choć nie zawsze udaje jej się wystawić listy we wszystkich okręgach. Od momentu powstania nie udało jej się wprowadzić własnych przedstawicieli ani do Bundestagu, ani do Parlamentu Europejskiego. W wyborach do Bundestagu w roku 1998 i 2002 zdobyła 0,1% głosów, zaś w roku 2006 tylko 0,06% głosów. W wyborach do Parlamentu Europejskiego w 2004 roku zdobyła 0,6% głosów, przekraczając półprocentowy próg uprawniający do dotacji z budżetu.
Od 2001 roku dysponuje jednym mandatem w radzie miasta Darmstadt.
Program.
Ideologia partii odwołuje się do koncepcji „feministycznej demokracji”, opartej na trzech zasadach:
Struktura.
Partia jest zarządzana kolektywnie. Najwyższym organem jest Federalne Zgromadzenie Członkiń ("Bundesmitfrauenversammlung"). Na co dzień partia reprezentowana jest przez Grono Rzeczniczek ("Bundessprecherinnenrunde") liczące od 3 do 6 osób. Do Grona Rzeczniczek z urzędu należy skarbniczka partii. Posiada również organ doradczy - Grono Mądrych Kobiet ("Die Runde der Weisen Frauen").

</doc>
<doc id="1606473" url="https://pl.wikipedia.org/wiki?curid=1606473" title="Instytut Paliw i Energii Odnawialnej">
Instytut Paliw i Energii Odnawialnej

Instytut Paliw i Energii Odnawialnej (IPiEO) z siedzibą w Warszawie był wiodącą jednostką naukowo-badawczą. Działał w latach 2006 - 2010. 
Został utworzony na mocy rozporządzenia Ministra Gospodarki z dnia 8 listopada 2006 roku. Przedmiotem działania Instytutu było prowadzenie badań naukowych, podstawowych i stosowanych oraz prac rozwojowych w zakresie paliw, środków smarowych i innych płynów eksploatacyjnych, a także energii pozyskiwanej głównie z odnawialnych zasobów. Eksperci zatrudnieni w Instytucie prowadzili liczne prace badawcze i rozwojowe związane z tematyką odnawialnych źródeł energii, we współpracy z ośrodkami badawczymi w Polsce i w Europie, a także przedsiębiorstwami produkcyjnymi. Instytut zajmował się również transferem wiedzy naukowej, realizacją programów pilotażowych i wdrażaniem nowoczesnych rozwiązań technicznych. Był także Instytucją Wdrażającą w ramach Programu Operacyjnego Infrastruktura i Środowisko. 
Rozporządzeniem Rady Ministrów z dnia 27 grudnia 2010 r. został włączony do Przemysłowego Instytutu Motoryzacji z siedzibą w Warszawie.
Produkty naftowe.
Instytut prowadził prace badawcze związane z komponowaniem benzyn, olejów napędowych i opałowych, doborem dodatków uszlachetniających, opracowywaniem technologii produkcji olejów silnikowych, przekładniowych samochodowych, przekładniowych przemysłowych, hydraulicznych, sprężarkowych, turbinowych, ochronnych i innych cieczy smarujących. Prowadził również prace dotyczące dystrybucji i magazynowania paliw, jak również oceny walorów eksploatacyjnych
i ekologicznych zarówno paliw, jak i środków smarowych. 
Biopaliwa płynne.
Głównym obszarem działania były prace badawcze, wdrożeniowe i standaryzacyjne związane z komponowaniem, doborem dodatków uszlachetniających, dystrybucją i magazynowaniem biopaliw dla transportu i energetyki. Instytut zajmował się działaniami dotyczącymi technologii wytwarzania biokomponentów i biopaliw pierwszej generacji z wykorzystaniem różnych surowców, prowadził prace studyjne w zakresie technologii wytwarzania biopaliw drugiej generacji, a także uczestniczy w pracach nad systemem wsparcia rozwoju biopaliw w Polsce.
Odnawialne źródła energii.
Instytut zaangażowany był we wdrażanie nowych technologii w energetyce odnawialnej na polskim rynku. Współpracował z krajowym przemysłem, wspierał działania inwestorów, niezależnych dostawców energii ze źródeł odnawialnych oraz przedsiębiorstw energetycznych zainteresowanych wykorzystaniem energii odnawialnej. IPiEO służył pomocą administracji rządowej i jednostkom samorządu terytorialnego w kształtowaniu strategii i prawa regulującego wykorzystanie odnawialnych źródeł energii w Polsce. Pomagał również w przygotowaniu planów inwestycyjnych. Współpracował z partnerami z Unii Europejskiej poprzez realizację wspólnych projektów badawczo-wdrożeniowych.
Laboratorium badawcze.
W ramach Laboratorium Badawczego (LB) działało sześć pracowni, w których realizowane były badania paliw, biokomponentów, biopaliw, LPG, środków smarowych oraz kolektorów słonecznych. Laboratorium Badawcze posiadało wdrożony system jakości zgodny z normą PN-EN ISO/IEC 17025. Posiadało certyfikat nr AB 279 przyznany przez Polskie Centrum Akredytacji (PCA). W ramach Samodzielnej Pracowni Analiz Instrumentalnych działało Ruchome Laboratorium Kontrolne do badania LPG. Laboratorium to pobierało próbki zgodnie z opracowaną w IPiEO normą ZN/MG/CN-18.
Jednostka Certyfikująca Wyroby.
Była to wyodrębniona Jednostka w strukturze organizacyjnej Instytutu Paliw i Energii Odnawialnej, która została powołana do certyfikacji paliw i biokomponentów. Jednostka Certyfikująca Wyroby działała bezstronnie i niezależnie oraz stosowała w procesie certyfikacji politykę jakości opartą na księdze jakości oraz procedurach. Jednostka Certyfikująca działała zgodnie z wymaganiami normy PN-EN 45011:2000. Jednostka Certyfikująca Wyroby posiadała certyfikat AC 138.
Polska Platforma Technologiczna Biopaliw i Biokomponentów.
Instytut Paliw i Energii Odnawialnej pełnił funkcję koordynatora Polskiej Platformy Technologicznej Biopaliw i Biokomponentów. Głównym celem PPTBiB było budowanie strategii rozwoju nowoczesnych technologii wytwarzania i stosowania biokomponentów i biopaliw, a także kreowanie polityki i prawodawstwa służących pobudzeniu innowacyjności przemysłu i transportu.
Była siedziba.
Instytut Paliw i Energii Odnawialnej
ul. Jagiellońska 55, 03-301 Warszawa
Rozwiązanie IPiEO.
Instytut został zlikwidowany rozporządzeniem Rady Ministrów z dnia 27 grudnia 2013 r. oraz włączony (pracownicy, majątek oraz wszystkie prawa i obowiązki) do Przemysłowego Instytutu Motoryzacji. Bezpośrednio przyczyną likwidacji były wykazane przez Najwyższą Izbę Kontroli nieprawidłowości w polityce finansowej Instytutu oraz wysokie zadłużenie uniemożliwiające dalszą działalność.

</doc>
<doc id="1606474" url="https://pl.wikipedia.org/wiki?curid=1606474" title="IPiEO">
IPiEO



</doc>
<doc id="1606475" url="https://pl.wikipedia.org/wiki?curid=1606475" title="Wybory do Parlamentu Europejskiego w Holandii w 2009 roku">
Wybory do Parlamentu Europejskiego w Holandii w 2009 roku

Wybory do Parlamentu Europejskiego w Holandii w 2009 roku odbyły się 4 czerwca 2009. Holendrzy wybrali 25 europarlamentarzystów, zgodnie z przepisami traktatu nicejskiego. W głosowaniu po raz pierwszy w historii wzięli udział wszyscy mieszkańcy Antyli Holenderskich. Frekwencja wyborcza wyniosła 36,75%.
Według Komisji Europejskiej publikowanie wyników wyborów przez niedzielnym wieczorem (gdy skończyło się głosowanie we wszystkich państwach) było niezgodne z prawem. W Holandii wyniki ogłoszono już w czwartek po ich przeprowadzeniu, podobnie jak w trakcie poprzednich wyborów.
Listy wyborcze zostały zblokowały Apel Chrześcijańsko-Demokratyczny z koalicją CU-SGP, Partia Pracy z GroenLinks, Partia Ludowa na rzecz Wolności i Demokracji z Demokratami 66.

</doc>
<doc id="1606476" url="https://pl.wikipedia.org/wiki?curid=1606476" title="Wybory do Parlamentu Europejskiego w Wielkiej Brytanii w 2009 roku">
Wybory do Parlamentu Europejskiego w Wielkiej Brytanii w 2009 roku

Wybory do Parlamentu Europejskiego w Wielkiej Brytanii odbyły się 4 czerwca 2009 roku. Brytyjczycy wybrali 72 europarlamentarzystów, co odzwierciedlają przepisy traktatu nicejskiego.
Wyniki.
Wielka Brytania.
Na podstawie oficjalnych wyników BBC.
Irlandia Północna.
Na podstawie oficjalnych wyników BBC.

</doc>
<doc id="1606478" url="https://pl.wikipedia.org/wiki?curid=1606478" title="Serbia na Zimowej Uniwersjadzie 2009">
Serbia na Zimowej Uniwersjadzie 2009

Serbię na Zimowej Uniwersjadzie w Harbinie będzie reprezentowało 8 zawodników.
Medale.
Serbia nie zdobyła medali.

</doc>
<doc id="1606479" url="https://pl.wikipedia.org/wiki?curid=1606479" title="Wybory do Parlamentu Europejskiego w Irlandii w 2009 roku">
Wybory do Parlamentu Europejskiego w Irlandii w 2009 roku

Wybory do Parlamentu Europejskiego w Irlandii odbyły się 5 czerwca 2009. Irlandczycy wybierali 12 europarlamentarzystów, co odzwierciedla przepisy Traktatu Nicejskiego. Również postanowienia Traktatu Lizbońskiego dają Irlandii 12 mandatów. W Irlandii obowiązuje ordynacja oparta na zasadzie pojedynczego głosu przechodniego (STV). Równocześnie z wyborami do PE odbyły się wybory samorządowe oraz wybory uzupełniające do Dáil Éireann w dwóch okręgach.

</doc>
<doc id="1606481" url="https://pl.wikipedia.org/wiki?curid=1606481" title="Martial Robin">
Martial Robin

Martial Robin (ur. 27 sierpnia 1977 w Marsylii) – francuski piłkarz występujący na pozycji pomocnika. Obecnie jest zawodnikiem FC Istres.
Kariera.
Robin zawodową karierę rozpoczynał w 1996 roku w Olympique Marsylia. W Ligue 1 zadebiutował 1 października 1996 w wygranym 2:1 meczu z En Avant Guingamp. W sezonie 1996/1997 w lidze zagrał 7 razy. Cały następny sezon spędził na wypożyczeniu w drugoligowym FC Martigues. Latem 1998 powrócił do Olympique. W 1999 roku wywalczył z klubem wicemistrzostwo Francji. Dotarł z nim także do finału Pucharu UEFA, w którym Olympique uległ 0:3 Bolonii. W Olympique Robin rozegrał łącznie 9 spotkań.
W 1999 roku odszedł do drugoligowego AC Ajaccio. W 2002 roku awansował z zespołem do Ligue 1. 12 kwietnia 2003 w przegranym 2:4 meczu z AS Monaco strzelił pierwszego gola w trakcie gry w Ligue 1. W 2006 roku spadł z klubem do Ligue 2. Wówczas Robin odszedł z Ajaccio. W barwach Ajaccio zagrał w sumie 204 razy i strzelił 8 goli.
Latem 2006 został graczem innego drugoligowego zespołu - Grenoble Foot 38. Zadebiutował tam 28 lipca 2006 w wygranym 3:2 pojedynku z Montpellier HSC. W 2008 roku awansował z klubem do Ligue 1.
W 2010 Robin przeszedł do klubu FC Istres.

</doc>
<doc id="1606482" url="https://pl.wikipedia.org/wiki?curid=1606482" title="Wybory do Parlamentu Europejskiego na Łotwie w 2009 roku">
Wybory do Parlamentu Europejskiego na Łotwie w 2009 roku

Wybory do Parlamentu Europejskiego na Łotwie odbyły się 6 czerwca 2009. Łotysze wybrali 8 europarlamentarzystów, co odzwierciedlały przepisy Traktatu Nicejskiego. W momencie wejścia w życie traktatu lizbońskiego Łotwie przypadł 9 mandat.
Wyniki.
Wg oficjalnych danych Centralnej Komisji Wyborczej mandaty do Parlamentu Europejskiego uzyskało 6 ugrupowań. Największym poparciem wyborcy obdarzyli Związek Obywatelski (24,32% i 2 mandaty) oraz Centrum Zgody (19,57% i 2 mandaty). Miejsca w Parlamencie uzyskały też partie O Prawa Człowieka w Zjednoczonej Łotwie (9,66% i 1 mandat), LPP/LC (7,49% i 1 mandat), Dla Ojczyzny i Wolności/Łotewski Narodowy Ruch Niepodległości (7,45% i 1 mandat) oraz Nowa Era (6,66% i 1 mandat)
Poza rządzącą Nową Erą premiera Dombrovskisa największą klęskę poniosły dwa ugrupowania współrządzące, które nie przekroczyły progu wyborczego: Partia Ludowa (2,78% głosów) oraz Związek Zielonych i Rolników (3,72%). Poparcie poniżej 5% zyskali też Libertas.lv, z którego listy kandydował europoseł Guntars Krasts (4,30%), Stowarzyszenie na rzecz Innej Polityki (3,85%) z liderem listy europosłem Georgsem Andrejevsem oraz Partia "Wszystko dla Łotwy!" (2.81%). Po raz kolejny progu wyborczego nie udało się przekroczyć Łotewskiej Socjaldemokratycznej Partii Robotniczej (3,79%). Śladowe poparcie (mniej niż 1%) uzyskały inne ugrupowania (O Ojczyznę, Partia Postępu, Partia Odrodzenia Łotwy, Partia Osipowa).
Przedstawiciele Łotwy w PE.
Wśród reprezentantów Łotwy w PE znaleźli się Sandra Kalniete i Inese Vaidere (Związek Obywatelski), Alfrēds Rubiks i Aleksandr Mirski (Centrum Zgody), Tatjana Ždanoka (O Prawa Człowieka w Zjednoczonej Łotwie), Ivars Godmanis (Łotewska Droga), Roberts Zīle (Tēvzemei un Brīvībai/Latvijas Nacionālās Neatkarības Kustība) i Artūrs Krišjānis Kariņš (Nowa Era). Dziewiąty mandat łotewski w momencie wejścia w życie traktatu lizbońskiego w grudniu 2011 uzyskał kandydat Związku Obywatelskiego Kārlis Šadurskis.

</doc>
<doc id="1606483" url="https://pl.wikipedia.org/wiki?curid=1606483" title="Indeks 73">
Indeks 73

Indeks 73 – ogólnopolska inicjatywa środowisk kulturotwórczych na rzecz obrony wolności twórczej i badań naukowych oraz swobodnego dostępu do dóbr kultury, gwarantowanych w art. 73 Konstytucji RP. Powstała jesienią 2006 z inicjatywy Lidii Makowskiej, Macieja Nowaka, Romana Pawłowskiego i Roberta Rumasa. Obecnie kolektyw Indeksu 73 tworzą: dr Izabela Kowalczyk, Agnieszka Kaim, Jarosław Lipszyc, dr Ewa Majewska, Lidia Makowska, Daniel Muzyczuk, Jacek Niegoda, Roman Pawłowski i dr Alek Tarkowski.
Inicjatywę doceniła i dofinansowała w 2008 m.in. Fundacja im. Stefana Batorego w ramach programu „Działania Strażnicze” oraz Unia Europejska w ramach Funduszu Współpracy. Indeks 73 odnotowano także na 97. miejscu Setki Obiegu 2009 (ranking 100 najbardziej wpływowych osób, instytucji i inicjatyw w polskiej sztuce).
Cele i działalność.
Działania Indeksu 73 skupiają się wokół trzech obszarów. Są to:
Swoje cele Indeks 73 realizuje poprzez:
Główne akcje.
Główne przypadki naruszania wolności artystycznej i łamania prawa do swobodnego dostępu do dóbr kultury, którymi zajęła się Inicjatywa Indeks 73 w 2008 i 2009:

</doc>
<doc id="1606484" url="https://pl.wikipedia.org/wiki?curid=1606484" title="Koło Malarzy Nieprofesjonalnych przy Zakładowym Domu Kultury Kopalni „Wieczorek”">
Koło Malarzy Nieprofesjonalnych przy Zakładowym Domu Kultury Kopalni „Wieczorek”



</doc>
<doc id="1606487" url="https://pl.wikipedia.org/wiki?curid=1606487" title="Wybory do Parlamentu Europejskiego na Malcie w 2009 roku">
Wybory do Parlamentu Europejskiego na Malcie w 2009 roku

Wybory do Parlamentu Europejskiego na Malcie odbyły się 6 czerwca 2009 roku. Maltańczycy wybrali 5 europarlamentarzystów, co odzwierciedla przepisy Traktatu Nicejskiego. W przypadku, gdyby doszło do wejścia w życie Traktatu Lizbońskiego, Malcie przypadłoby 6 mandatów.

</doc>
<doc id="1606489" url="https://pl.wikipedia.org/wiki?curid=1606489" title="Vaidutis Laurėnas">
Vaidutis Laurėnas

Vaidutis Laurėnas (ur. 11 sierpnia 1958 w Ožionys w rejonie ignalińskim) – litewski socjolog i politolog. 
W 1981 ukończył studia na Wydziale Filozofii Uniwersytetu Moskiewskiego, po czym pracował jako wykładowca w Szawelskim Instytucie Pedagogicznym (do 1987) oraz na Uniwersytecie Moskiewskim 1987-1990. W 1990 uzyskał stopień naukowy kandydata nauk. W 1991 związał się z nowo powstałym Uniwersytetem Kłajpedzkim, gdzie kierował Katedrą Historii i Socjologii (od 1992: Politologii i Socjologii). W 1993 objął urząd prorektora i zasiadł w senacie uczelni. Od 2005 jest profesorem Katedry Administracji Publicznej i Nauk Politycznych.
Zaangażowany w działalność polityczną po stronie lewicy w 2003 wstąpił do Litewskiej Partii Socjaldemokratycznej, z ramienia której wybrano go w tym samym roku w skład Rady Miejskiej Kłajpedy. Mandat sprawował do kwietnia 2006.
Jest członkiem Rady Litewskiego Towarzystwa Nauk Politycznych (Lietuvos politologų asociacija). Zasiada w kolegiach redakcyjnych czasopism naukowych „Politologija”, „Sociologija. Mintis ir veiksmas”, „Tiltai”, „Viešasis administravimas ir politika” oraz „Lithuania Political Science Yearbook”.
Zajmuje się naukowo socjologią polityki, zjawiskiem postkomunizmu oraz studiami nad Rosją.

</doc>
<doc id="1606492" url="https://pl.wikipedia.org/wiki?curid=1606492" title="Antje Harvey">
Antje Harvey

Antje Harvey z d. Misersky (ur. 10 maja 1967 r. w Magdeburgu) – niemiecka biathlonistka oraz biegaczka narciarska reprezentująca również NRD, medalistka mistrzostw świata i igrzysk olimpijskich w biathlonie oraz mistrzostw świata w narciarstwie klasycznym.
Kariera.
Karierę zaczęła jako biegaczka narciarska. W Pucharze Świata w biegach narciarskich zadebiutowała w sezonie 1984/1985 zajmując 48. miejsce w klasyfikacji generalnej. W tym samym sezonie wystartowała na mistrzostwach świata w Seefeld zdobywając wspólnie z Manuelą Drescher, Gaby Nestler i Ute Noack brązowy medal w sztafecie 4x5 km. Nigdy nie stanęła na podium zawodów PŚ w biegach.
W 1989 roku przerzuciła się na biathlon. W Pucharze Świata w biathlonie zadebiutowała w sezonie 1989/1990 zajmując 44. miejsce. Pomijając występy w sztafetach ośmiokrotnie stawała na podium zawodów PŚ w biathlonie, w tym trzy razy zwyciężała. Najlepszy wynik w klasyfikacji końcowej osiągnęła w sezonie 1990/1991, kiedy to była piąta. W 1991 roku wystartowała na mistrzostwach w Lahti zdobywając wraz z Uschi Disl i Kerstin Möring brązowy medal w sztafecie. Rok później, w swoim olimpijskim debiucie podczas igrzysk w Albertville zdobyła srebrne medale w sprincie i sztafecie oraz złoty w biegu indywidualnym. Tym samym zdobyła medale w każdym z biegów, w których startowała. Z igrzysk olimpijskich w Lillehammer w 1994 roku także wróciła z medalem. Razem z Uschi Disl, Simone Greiner-Petter-Memm i Petrą Schaaf zdobyła kolejny srebrny medal w sztafecie. Jej najlepszym indywidualnym wynikiem było 9. miejsce w biegu indywidualnym. Wystartowała także na mistrzostwach świata w Anterselvie, gdzie Niemki, w tym samym składzie co w Lillehammer wywalczyły złoto w sztafecie. Indywidualnie Harvey najlepiej wypadła w biegu indywidualnym, w którym zajęła 11. miejsce. Po tych mistrzostwach zakończyła karierę.
Jej mąż Ian Harvey reprezentował Stany Zjednoczone w biathlonie. Ślub wzięli w 1993 r., mają dwie córki: Hazel (ur. w 1996 r.) oraz Pearl (ur. w 2001 r.).
Osiągnięcia w biegach narciarskich.
Puchar Świata.
Miejsca na podium.
Harvey nigdy nie stanęła na podium zawodów PŚ w biegach.

</doc>
<doc id="1606496" url="https://pl.wikipedia.org/wiki?curid=1606496" title="Indywidualne mistrzostwa RFN na żużlu">
Indywidualne mistrzostwa RFN na żużlu

Indywidualne Mistrzostwa RFN w sporcie żużlowym to rozgrywany w latach 1979–1990 cykl turniejów wyłaniających mistrza RFN.

</doc>
<doc id="1606497" url="https://pl.wikipedia.org/wiki?curid=1606497" title="Mieczysław Paszkiewicz">
Mieczysław Paszkiewicz

Mieczysław Paszkiewicz (ur. 10 lutego 1925 w Linowie, zm. 23 sierpnia 2004 w Londynie) – polski poeta, pisarz, historyk sztuki, pedagog. Wykładowca i wieloletni dziekan Wydziału Humanistycznego Polskiego Uniwersytetu Na Obczyźnie – PUNO.
Życiorys.
Syn Ludwika i Janiny z Horczaków. Brat por. pilota Ludwika Witolda Paszkiewicza. Po wybuchu II wojny światowej był żołnierzem Narodowej Organizacji Wojskowej. Po aresztowaniu i uwięzieniu na Zamku w Lublinie, w 1941 został wywieziony do obozu koncentracyjnego Auschwitz, a następnie do Mauthausen-Gusen. W obozie uczestniczył w konspiracyjnych konkursach literackich. W 1944 uzyskał swoją pierwszą nagrodę za wiersz "Madonna bruku". Twórczość jego i pozostałych poetów obozowych: Konstantego Ćwierka, Bronisława Kamińskiego, Gustawa Przeczka, Grzegorza Timofiejewa, Włodzimierza Wnuka i Zdzisława Wróblewskiego stanowiła trwały wkład do literatury polskiej okresu okupacji.
Od 1946 przebywał w Londynie, studiował na The Politechnic School of Art / University of Westminster w Londynie. W 1984 uzyskał stopień naukowy doktora na Polskim Uniwersytecie na Obczyźnie ("Tematyka polska w twórczości Stefana Della Belli", 1984, promotor Józef Jasnowski). Wykładał historię sztuki na uniwersytecie w Londynie i Cambridge. Od 1985 roku aż do śmierci pełnił funkcję dziekana Wydziału Nauk Humanistycznych PUNO.
Debiutował w 1939 roku poematem prozą "Nocturn" w lubelskim piśmie literacki. Wydał 17 książek, w tym 4 tomiki poezji: "Zmiany" (Londyn 1957), "Opowiadania jońskie" (Kraków 1982), "Przebudzenie jesienią" (Lublin 1995), "Byt niemy" (Londyn 1996), a także utwory prozatorskie, jak "Rozmowy z Saszą" (Lublin 1994) oraz eseje i szkice: "Zrywając kwiaty w Stabie" (Kraków 1977), "Ziemia obiecana innym" (Londyn 1985). Jego artykuły naukowe, eseje i utwory poetyckie ukazywały się w pismach naukowych i literackich, m.in. w Biuletynie Historii Sztuki, Bulletin du Musee National de Varsovie, Polskim Słowniku Biograficznym, The Journal of Arms and Armour Society, Oficynie Poetów i innych.
W 1955 wraz z Ludwikiem Angererem założył i redagował miesięcznik Merkuriusz Polski. Był współzałożycielem wydawnictwa naukowego „Materiały do Biografii, Genealogii i Heraldyki Polskiej” w Paryżu-Buenos Aires. Był członkiem: Royal Archaeological Institute, Rady Wykonawczej Fundacji Jana Pawła II, Związku Pisarzy Polskich na Obczyźnie, Polskiego Towarzystwa Naukowego na Obczyźnie, Polskiego Towarzystwa Genealogicznego w Warszawie oraz współpracownikiem Komisji Historyczno-Filozoficznej.

</doc>
<doc id="1606502" url="https://pl.wikipedia.org/wiki?curid=1606502" title="Jerzy Gierałtowski">
Jerzy Gierałtowski

Jerzy Gierałtowski (ur. 18 lutego 1931 w Lublinie, zm. 19 sierpnia 2001 w Warszawie) – polski prozaik.
Życiorys.
Ukończył studium felczerskie. W ciągu swojego życia imał się wielu zawodów; był robotnikiem, marynarzem, taksówkarzem, ładowaczem, pracownikiem prewentorium. W latach 1943–1944 działał w Szarych Szeregach. W latach 1951–1954 służył w Marynarce Wojennej. W 1968 roku debiutował jako prozaik na łamach miesięcznika „Twórczość”. W 1970 roku otrzymał Nagrodę Kościelskich.

</doc>
<doc id="1606504" url="https://pl.wikipedia.org/wiki?curid=1606504" title="Christian Gabriel">
Christian Gabriel

Christian Gabriel (ur. 3 marca 1975 w Reșița) – niemiecki szachista pochodzenia rumuńskiego, arcymistrz od 1996 roku.
Kariera szachowa.
W turniejach szachowych uczestniczy od 7. roku życia. W 1987 r. zdobył mistrzostwo Rumunii juniorów do 14 lat. W tym samym roku jego rodzina przeprowadziła się do Niemiec. Wkrótce awansował do grona najlepszych niemieckich juniorów, siedmiokrotnie (w latach 1989-1995) reprezentując ten kraj na mistrzostwach świata juniorów w różnych kategoriach wiekowych. W 1989 r. zdobył w Aguadilli brązowy medal MŚ do 14 lat, ustępując tylko późniejszym mistrzom świata, Weselinowi Topałowowi oraz Władimirowi Kramnikowi. Był również dwukrotnym medalistę mistrzostw Europy do 16 lat, srebrnym w 1988 (w Saltsjöbaden, mistrzostwa Europejskiej Unii Szachowej, federacji oficjalnie nie uznawanej wówczas przez Międzynarodową Federację Szachową) oraz brązowym w 1991 roku (w Mamai).
Pod koniec lat 90. należał do ścisłej krajowej czołówki. W 1998 r. w zdobył Bremie brązowy medal indywidualnych mistrzostw Niemiec. Reprezentował Niemcy w turniejach drużynowych, m.in.: oraz , zdobywając dwa medale: wspólnie z drużyną – brązowy (1999) oraz indywidualnie – brązowy ().
Do jego sukcesów w turniejach międzynarodowych należą m.in.:
W 2000 r. wystąpił rozegranym w Puli turnieju strefowym (eliminacji mistrzostw świata), a następnie zakończył profesjonalną karierę, w następnych latach występując jedynie w rozgrywkach drużynowych w Niemczech i Szwajcarii.
Najwyższy ranking w karierze osiągnął 1 stycznia 1999 r., z wynikiem 2581 punktów zajmował wówczas 7. miejsce wśród niemieckich szachistów.
Inne osiągnięcia.
Christian Gabriel ukończył prawnicze studia na Uniwersytecie w Konstancji. Pracuje w Norymberdze, jako specjalista ds. finansowych. Poza grą w szachy klasyczne, sukcesy osiągał również w tzw. szachach Janusa (rozgrywanych na szachownicy 80-polowej). W odmianie tej zdobył tytuł wicemistrza Europy. Jest również posiadaczem czarnego pasa w taekwondo.

</doc>
<doc id="1606506" url="https://pl.wikipedia.org/wiki?curid=1606506" title="Tomasz Rosiński">
Tomasz Rosiński

Tomasz Rosiński (ur. 24 lutego 1984 w Ostrowie Wielkopolskim) – polski piłkarz ręczny, środkowy rozgrywający.
Kariera sportowa.
Początkowo występował w MOSiR-ze Zabrze, w barwach którego zdobył w sezonie 2002/2003 177 bramek w Ekstraklasie. W latach 2003–2005 grał w Śląsku Wrocław, będąc w sezonie 2004/2005 jego najlepszym strzelcem (rzucił 143 gole). W 2005 przeszedł do Vive Kielce. W maju 2006, po ostatnim spotkaniu sezonu 2005/2006, wykryto u niego norandosteron. Ukarany został dwuletnią dyskwalifikacją, skróconą następnie do jednego roku. W sezonie 2008/2009 zajął 2. miejsce w klasyfikacji najlepszych strzelców Ekstraklasy (zdobył 166 bramek). Oprócz licznych sukcesów na arenie krajowej, wraz z kielecką drużyną dwukrotnie zajął 3. miejsce w Lidze Mistrzów. Łącznie w rozgrywkach LM rzucił w ciągu sześciu sezonów 137 goli. W latach 2015–2016 był zawodnikiem Chrobrego Głogów.
W reprezentacji Polski zadebiutował 20 grudnia 2005 w meczu towarzyskim ze Słowacją (30:25), w którym zdobył pięć goli. W 2010 wystąpił na mistrzostwach Europy w Austrii, zdobywając w ośmiu spotkaniach 17 bramek. Uczestniczył również w mistrzostwach świata w Szwecji (2011), podczas których rozegrał dziewięć meczów i rzucił osiem goli. Ostatni raz w barwach narodowych zagrał 2 listopada 2013 w spotkaniu ze Szwecją (29:28), w którym zdobył pięć bramek.
Karierę sportową zakończył latem 2016. Przyczyniły się do tego liczne kontuzje, przede wszystkim kolana, przez które w trakcie czynnego uprawiania piłki ręcznej przeszedł dwanaście operacji (pierwszą w wieku 18 lat, będąc graczem MOSiR-u Zabrze). Po raz ostatni w Superlidze wystąpił we wrześniu 2015 w barwach Chrobrego Głogów w meczu z Gwardią Opole (23:23; zdobył cztery bramki), w którym zerwał więzadła krzyżowe przednie i uszkodził łąkotkę przyśrodkową.
Po zakończeniu kariery został komentatorem nc+. W październiku 2016 dołączył do sztabu szkoleniowego żeńskiego klubu Olimpia-Beskid Nowy Sącz. Jest ekspertem i komentatorem serwisu streamingowego Viaplay Polska podczas Mistrzostwa Świata w Piłce Ręcznej Mężczyzn, odbywających się w styczniu 2023 w Polsce i w Szwecji.
Życie prywatne.
Żonaty z piłkarką ręczną Martą Rosińską.

</doc>
<doc id="1606508" url="https://pl.wikipedia.org/wiki?curid=1606508" title="Tehrik-i-Taliban Pakistan">
Tehrik-i-Taliban Pakistan

Tehrik-i-Taliban Pakistan (TTP) – talibańska organizacja zbrojna działająca w Pakistanie, zbrojnie przeciwstawiając się rządowi w Islamabadzie.
Federacja oddziałów talibańskich założona w 2007 r. przez Baitullaha Mehsuda. Po śmierci Baitullaha nowym przywódcą 5 sierpnia 2009 został wybrany 21 sierpnia 2009 Hakimullah Mehsud (zabity 1 listopada 2013).
Organizacja przyznała się do porwania w 2008 i zamordowania Piotra Stańczaka 7 lutego 2009 r.
Baitullah Mehsud przyznał się do przygotowania przez ugrupowanie Tehrik-e-Taliban zamachu w Binghamton w kwietniu 2009, jednak specjaliści podawali jego wersję w wątpliwość.
Ugrupowanie aktywnie walczy od 2004 r. w Pakistanie, przeprowadzając tam liczne ataki terrorystyczne, zamachy samobójcze, partyzanckie ataki na siły pakistańskie oraz rajdy na terytorium Afganistanu. Tehrik-i-Taliban szczególnie aktywny jest na pograniczu afgańsko-pakistańskim, gdzie siły pakistańskie przeprowadziły liczne operacje zbrojne, a amerykańskie lotnictwo prowadzi kampanię polegająca na bombardowaniu celów za pomocą dronów.
Na przełomie 2009 i 2010 r. TTP nawiązało formalną współpracę z Al-Kaidą, wspierając ludźmi, bronią i sprzętem afgańskich pobratymców mułły Muhammada Umara. Mimo iż armia ogłosiła wiele sukcesów podczas takich operacji antytalibskich jak Rah-e-Nijat w Południowym Waziristanie, Bia Daralam w Chajber, Khwakh Ba De Sham w Orakzai czy Koh-e-Sufaid w Kurram, to talibowie za rządów Hakimullaha kontrolowali faktycznie niemal całe obszary Terytoriów Plemiennych Administrowanych Federalnie (FATA) oraz sąsiedniej prowincji Chajber Pasztunchwa. Formalnie obowiązywała tam administracja podległa władzom z Islamabadu, jednak największe wpływy mieli partyzanci.
Mehsud zmienił politykę ugrupowania wobec szyitów i chrześcijan. Baitullaha Mehsud, zakładał nieatakowanie pakistańskich chrześcijan i traktowanie ich raczej jako źródła potencjalnego znacznego dochodu dla przyszłego kalifatu, przez opodatkowanie. Hakimullah, kierując się ideologią Al-Kaidy, przeprowadzał liczne krwawe ataki i zamachy na innowierców, dążąc do ich wyeliminowania.
Począwszy od lipca 2013 pakistańscy talibowie wysyłali do Syrii, gdzie toczyła się wojna domowa, setki bojowników, którzy walczyli w ramach islamistycznej międzynarodówki u boku Islamskiego Państwa w Iraku i Lewancie, będącym siatką Al-Kaidy. Tehrik i-Taliban wyruszył do Syrii, by wesprzeć „przyjaciół mudżahedinów.
Po śmierci Hakimullaha Mehsuda 1 listopada 2013, nowym liderem TTP został Fazlullah, dotychczasowy lider z Doliny Swat.

</doc>
<doc id="1606509" url="https://pl.wikipedia.org/wiki?curid=1606509" title="Wąkrota zwyczajna">
Wąkrota zwyczajna

Wąkrota zwyczajna ("Hydrocotyle vulgaris" L.) – gatunek rośliny wieloletniej z rodziny araliowatych ("Araliaceae") (w systemach XX-wiecznych zwykle w selerowatych "Apiaceae").
Rozmieszczenie.
Występuje w całej Europie Zachodniej z nielicznymi stanowiskami na Islandii i Azorach. Rośnie w południowej Skandynawii, krajach nadbałtyckich, w Polsce głównie w zachodniej części kraju, nielicznie na wschodzie, z pojedynczymi stanowiskami na Białorusi i Ukrainie. Zwarty zasięg kończy się na Alpach. Dalej na południe i wschód gatunek bardzo rozproszony – spotykany jest na Półwyspie Apenińskim i wyspach Morza Śródziemnego, lokalnie w Afryce północnej, w rejonie Kaukazu, w Iranie na południe od Morza Kaspijskiego oraz w Izraelu.
Biologia i ekologia.
Rośnie na torfowiskach niskich, wilgotnych łąkach, nad brzegami wód, na glebach bagnistych i torfowych, także w wodzie. Kwitnie od lipca do sierpnia. W klasyfikacji zbiorowisk roślinnych gatunek charakterystyczny dla O. "Caricetalia nigrae".

</doc>
<doc id="1606511" url="https://pl.wikipedia.org/wiki?curid=1606511" title="Wybory do Parlamentu Europejskiego na Słowacji w 2009 roku">
Wybory do Parlamentu Europejskiego na Słowacji w 2009 roku

Wybory do Parlamentu Europejskiego VII kadencji na Słowacji zostały przeprowadzone 6 czerwca 2009. Zgodnie z postanowieniami traktatu nicejskiego w ich wyniku zostało wybranych 13 deputowanych (w miejsce dotychczasowych 14). Wybory zakończyły się zwycięstwem rządzącej centrolewicowej partii Kierunek – Socjalna Demokracja.

</doc>
<doc id="1606512" url="https://pl.wikipedia.org/wiki?curid=1606512" title="Hydrocotyle vulgaris">
Hydrocotyle vulgaris



</doc>
<doc id="1606514" url="https://pl.wikipedia.org/wiki?curid=1606514" title="Nowik (krążownik)">
Nowik (krążownik)



</doc>
<doc id="1606516" url="https://pl.wikipedia.org/wiki?curid=1606516" title="Polany (gmina w województwie wileńskim)">
Polany (gmina w województwie wileńskim)

Polany – dawna gmina wiejska istniejąca do 1939 roku na obszarze Ziemi Wileńskiej/województwa wileńskiego w Polsce (obecnie na Białorusi). Siedzibą gminy były Polany (przejściowo także Oszmiana).
Początkowo gmina należała do powiatu oszmiańskiego w guberni wileńskiej. 7 czerwca 1919 weszła w skład utworzonego pod Zarządem Cywilnym Ziem Wschodnich okręgu wileńskiego, przejętego 9 września 1920 przez Tymczasowy Zarząd Terenów Przyfrontowych i Etapowych. W związku z powstaniem Litwy Środkowej 9 października 1920 gmina wraz z północną częścią powiatu oszmiańskiego znalazła się w jej strukturach. 13 kwietnia 1922 roku gmina weszła w skład objętej władzą polską Ziemi Wileńskiej, przekształconej 20 stycznia 1926 roku w województwo wileńskie.
1 grudnia 1933 roku część obszaru gminy Polany włączono do gminy Turgiele, a 9 grudnia roku tegoż roku część obszaru gminy Polany włączono do gminy Kucewicze. 
Po wojnie obszar gminy Polany został odłączony od Polski i włączony do Białoruskiej SRR.

</doc>
<doc id="1606517" url="https://pl.wikipedia.org/wiki?curid=1606517" title="Wybory do Parlamentu Europejskiego we Włoszech w 2009 roku">
Wybory do Parlamentu Europejskiego we Włoszech w 2009 roku

Wybory do Parlamentu Europejskiego VII kadencji we Włoszech zostały przeprowadzone 6 i 7 czerwca 2009. Zgodnie z postanowieniami traktatu nicejskiego w ich wyniku zostało wybranych 72 deputowanych (w miejsce dotychczasowych 78). Wybory zakończyły się zwycięstwem rządzącej centroprawicy z Ludu Wolności. Wprowadzenie wynoszącego 4% progu wyborczego (z wyjątkami dla partii regionalnych) uniemożliwiło utrzymanie mandatów ugrupowaniom skrajnej prawicy, komunistom i radykałom.

</doc>
<doc id="1606518" url="https://pl.wikipedia.org/wiki?curid=1606518" title="Hanna Świderska">
Hanna Świderska

Hanna Świderska, pseud. Janina Kowalska (ur. 9 grudnia 1930 w Łomży, zm. 9 maja 2022 w Londynie) – polska historyk, autorka wspomnień.
Życiorys.
Ojciec Hanny inspektorem w Białowieskiej Dyrekcji Lasów Państwowych. W 1940 jako dziecko została wywieziona na Syberię, którą opuściła w 1942, razem z Armią Andersa, przebywała w Iranie, Iraku i Palestynie. Od 1947 mieszkała w Wielkiej Brytanii. Ukończyła studia historyczne na Uniwersytecie w Birmingham (1956) oraz w Oxfordzie, gdzie w 1958 obroniła pracę doktorską opublikowaną jako "Stanisław Orzechowski (1513-1566)" (1960). Od 1961 pracowała w Bibliotece brytyjskiej, w której kierowała działem polskim.
Pod pseudonimem Janina Kowalska opublikowała wspomnienia "Moje uniwersytety" (1970), za którą otrzymała Nagrodę Kościelskich oraz powieść "Pogranicze" (1981). Pisała także pod pseudonimem dla londyńskich "Wiadomości" i paryskiej "Kultury". Pod własnym nazwiskiem publikowała natomiast artykuły historyczne.
Członek Polskiego Towarzystwa Naukowego na Obczyźnie (od 1970).

</doc>
<doc id="1606520" url="https://pl.wikipedia.org/wiki?curid=1606520" title="Okręg Lwów Narodowych Sił Zbrojnych">
Okręg Lwów Narodowych Sił Zbrojnych

Okręg XIV Lwowski Narodowych Sił Zbrojnych – jeden z okręgów w strukturze organizacyjnej Narodowych Sił Zbrojnych. Okręg przestał istnieć z chwilą zajęcia Lwowa przez Armię Czerwoną. Po reorganizacji NSZ w kwietniu 1945, numer XIV przejął Okręg Lubelski NSZ kpt. Anioła Kazimierza Kozłowskiego "Powrona".
Organem prasowym okręgu był Szaniec Kresowy.

</doc>
<doc id="1606522" url="https://pl.wikipedia.org/wiki?curid=1606522" title="Graużyszki (gmina)">
Graużyszki (gmina)

Graużyszki – dawna gmina wiejska istniejąca do 1939 roku na obszarze Ziemi Wileńskiej/województwa wileńskiego w Polsce. Siedzibą gminy były Graużyszki.
Początkowo gmina należała do powiatu oszmiańskiego w guberni wileńskiej. 7 czerwca 1919 weszła w skład utworzonego pod Zarządem Cywilnym Ziem Wschodnich okręgu wileńskiego, przejętego 9 września 1920 przez Tymczasowy Zarząd Terenów Przyfrontowych i Etapowych. W związku z powstaniem Litwy Środkowej 9 października 1920 gmina wraz z północną częścią powiatu oszmiańskiego znalazła się w jej strukturach. 13 kwietnia 1922 roku gmina weszła w skład objętej władzą polską Ziemi Wileńskiej, przekształconej 20 stycznia 1926 roku w województwo wileńskie. 
Po wojnie obszar gminy został odłączony od Polski i włączony do Białoruskiej SRR. 
W Graużyszkach mieszkał ppłk. Witold Chmielewski.

</doc>
<doc id="1606523" url="https://pl.wikipedia.org/wiki?curid=1606523" title="Wybory do Parlamentu Europejskiego w Austrii w 2009 roku">
Wybory do Parlamentu Europejskiego w Austrii w 2009 roku

Wybory do Parlamentu Europejskiego w Austrii odbyły się 7 czerwca 2009. Austriacy wybrali 17 europarlamentarzystów zgodnie z przepisami traktatu nicejskiego. Po wejściu w życie traktatu lizbońskiego Austria otrzymała 2 dodatkowe mandaty. Przypadły one przedstawicielom Socjaldemokratycznej Partii Austrii i Sojuszu na rzecz Przyszłości Austrii. Dodatkowi europosłowie złożyli ślubowanie w połowie VII kadencji (w grudniu 2011).
Frekwencja wyborcza wyniosła 45,3% i była o 2,9% wyższa niż pięć lat wcześniej.

</doc>
<doc id="1606526" url="https://pl.wikipedia.org/wiki?curid=1606526" title="In the Dark (singel Tiësto)">
In the Dark (singel Tiësto)

"In the Dark" − singel nagrany przez holenderskiego muzyka DJ-a Tiësto przy współpracy wokalnej Christiana Burnsa. Piosenka została nagrana oraz wydana w 2007 roku i pochodzi z albumu "Elements of Life". Producentami singla byli Tiësto, Christian Burns oraz inny holenderski muzyk, D.J. Waakop Reijers-Fraaij.
Utwór został wydany najpierw w Holandii a następnie w ogólnej dystrybucji w Europie oraz Stanach Zjednoczonych. Najwyższą pozycje na listach przebojów utwór zdobył na krajowych listach Holandii oraz Finlandii.

</doc>
<doc id="1606527" url="https://pl.wikipedia.org/wiki?curid=1606527" title="Wybory do Parlamentu Europejskiego w Belgii w 2009 roku">
Wybory do Parlamentu Europejskiego w Belgii w 2009 roku

Wybory do Parlamentu Europejskiego VII kadencji w Belgii zostały przeprowadzone 7 czerwca 2009. Zgodnie z postanowieniami traktatu nicejskiego w ich wyniku zostało wybranych 22 deputowanych (w miejsce dotychczasowych 24). Równocześnie z wyborami do PE odbyły się wybory regionalne do czterech parlamentów regionalnych i wspólnotowych (flamandzkiego, walońskiego, stołecznego i wspólnoty niemieckojęzycznej).
Frekwencja wyborcza (przy obowiązkowym głosowaniu) wyniosła 90,39%.

</doc>
<doc id="1606530" url="https://pl.wikipedia.org/wiki?curid=1606530" title="Kucewicze (gmina)">
Kucewicze (gmina)

Kucewicze – dawna gmina wiejska istniejąca do 1939 roku na obszarze Ziemi Wileńskiej/województwa wileńskiego w Polsce (obecnie na Białorusi). Siedzibą gminy były Kucewicze.
Początkowo gmina należała do powiatu oszmiańskiego w guberni wileńskiej. 7 czerwca 1919 weszła w skład utworzonego pod Zarządem Cywilnym Ziem Wschodnich okręgu wileńskiego, przejętego 9 września 1920 przez Tymczasowy Zarząd Terenów Przyfrontowych i Etapowych. W związku z powstaniem Litwy Środkowej 9 października 1920 gmina wraz z północną częścią powiatu oszmiańskiego znalazła się w jej strukturach. 13 kwietnia 1922 roku gmina weszła w skład objętej władzą polską Ziemi Wileńskiej, przekształconej 20 stycznia 1926 roku w województwo wileńskie.
9 grudnia 1933 roku do gminy Kucewicze przyłączono część obszaru gminy Polany.
Po wojnie obszar gminy Kucewicze został odłączony od Polski i włączony do Białoruskiej SRR.

</doc>
<doc id="1606532" url="https://pl.wikipedia.org/wiki?curid=1606532" title="Łodzie">
Łodzie

Łodzie (lit. "Luodis") – jezioro w północno-wschodniej Litwie, na terenie rejonu jezioroskiego.

</doc>
<doc id="1606533" url="https://pl.wikipedia.org/wiki?curid=1606533" title="Wybory do Parlamentu Europejskiego w Szwecji w 2009 roku">
Wybory do Parlamentu Europejskiego w Szwecji w 2009 roku

Wybory do Parlamentu Europejskiego VII kadencji w Szwecji odbyły się 7 czerwca 2009 roku. Szwedzi wybrali 18 europarlamentarzystów, co odzwierciedla przepisy Traktatu Nicejskiego. W przypadku, gdyby doszło do wejścia w życie Traktatu Lizbońskiego, Szwecji przypadłoby 20 mandatów. W wyborach do PE obowiązuje w Szwecji próg wyborczy 4%. Frekwencja wyborcza wyniosła 45,5% i była o 7,7% wyższa niż w poprzednich eurowyborach.
Wybory wygrali socjaldemokraci, którzy zachowali posiadane 5 mandatów. Na drugim miejscu uplasowali się moderaci z 4 mandatami. Wzrost poparcia odnotowali Zieloni (z 6% w 2004 r. do 11%), liberałowie (z 9,9% do 13,6%) oraz Szwedzcy Demokraci (z 1,1% do 3,3%). Największe straty poniosła eurosceptyczna Lista Czerwcowa (spadek z 14,5% do 3,6%), która utraciła wszystkie miejsca w PE, a także Partia Lewicy (z 12,8% do 5,7%), która straciła jeden z dwóch mandatów. Startująca po raz pierwszy Partia Piratów zdobyła 7,1% głosów i jeden mandat w PE.
Wyniki wyborów.
Oddano również 54 509 głosów pustych i 4 506 głosów nieważnych.

</doc>
<doc id="1606535" url="https://pl.wikipedia.org/wiki?curid=1606535" title="Soły (gmina)">
Soły (gmina)

Soły – dawna gmina wiejska istniejąca do 1939 roku na obszarze Ziemi Wileńskiej/województwa wileńskiego w Polsce (obecnie na Białorusi). Siedzibą gminy były .
Początkowo gmina należała do powiatu oszmiańskiego w guberni wileńskiej. 7 czerwca 1919 weszła w skład utworzonego pod Zarządem Cywilnym Ziem Wschodnich okręgu wileńskiego, przejętego 9 września 1920 przez Tymczasowy Zarząd Terenów Przyfrontowych i Etapowych. W związku z powstaniem Litwy Środkowej 9 października 1920 gmina wraz z północną częścią powiatu oszmiańskiego znalazła się w jej strukturach. 13 kwietnia 1922 roku gmina weszła w skład objętej władzą polską Ziemi Wileńskiej, przekształconej 20 stycznia 1926 roku w województwo wileńskie. 
Po wojnie obszar gminy Soły został odłączony od Polski i włączony do Białoruskiej SRR.

</doc>
<doc id="1606536" url="https://pl.wikipedia.org/wiki?curid=1606536" title="Baza namiotowa Muszyna-Złockie">
Baza namiotowa Muszyna-Złockie

Baza namiotowa Muszyna-Złockie – studencka baza namiotowa we wschodniej części Beskidu Sądeckiego (w paśmie Jaworzyny Krynickiej) nad wsią Złockie w pobliżu Muszyny (w tej chwili Złockie administracyjnie należy do Muszyny). 
Prowadzeniem bazy zajmują się ludzie związani ze Studenckim Kołem Przewodników Beskidzkich w Łodzi i czynna jest tylko w sezonie wakacyjnym (lipiec-sierpień).
Baza oferuje noclegi w namiotach bazowych jak i miejsce pod rozbicie własnego namiotu. 
Szlaki turystyczne.
Na bazę prowadzi żółty szlak turystyczny zwany "szlakiem Sadzonego Jaja". Szlak wiedzie z Muszyny, poprzez szczyt Koziejówki do bazy namiotowej i dalej do Złockiego.
Śpiewanki.
W sierpniu na bazie odbywa się Tematyczny Festiwal Muzyczny zwany potocznie Śpiewankami.
Pierwsze Śpiewanki odbyły się w 2001 roku. Cechą charakterystyczną festiwalu jest ustalanie przez organizatorów tematu przewodniego - od wykonawców oczekuje się przedstawienia utworów powiązanych z wybranym tematem. Na pierwszych Śpiewankach były to "pociągi", na kolejnych "bary", "lala", "droga" czy w 2008 "dom w górach". Wykonawcom jury poza nagrodami i wyróżnieniami przyznaje nominacje na festiwal YAPA (nominowany zespół występuje nie musi przechodzić eliminacji).
W Śpiewankach wzięli udział m.in. Zgórmysyny z Córką, Dom o Zielonych Progach, Pelton, U Pana Boga za Piecem, Wyspy Dobrej Nadziei, Olek Grotowski, Bez Jacka, Mikroklimat, Słodki Całus Od Buby, Tomek Jarmużewski.

</doc>
<doc id="1606537" url="https://pl.wikipedia.org/wiki?curid=1606537" title="Indywidualne mistrzostwa NRD na żużlu">
Indywidualne mistrzostwa NRD na żużlu

Indywidualne Mistrzostwa NRD w sporcie żużlowym to rozgrywany corocznie cykl turniejów wyłaniających mistrza NRD.

</doc>
<doc id="1606538" url="https://pl.wikipedia.org/wiki?curid=1606538" title="Wybory do Parlamentu Europejskiego na Cyprze w 2009 roku">
Wybory do Parlamentu Europejskiego na Cyprze w 2009 roku

Wybory do Parlamentu Europejskiego na Cyprze odbyły się 6 czerwca 2009 roku. Cypryjczycy wybrali 6 europarlamentarzystów, co odzwierciedla przepisy Traktatu Nicejskiego. Również postanowienia Traktatu Lizbońskiego dają Cyprowi 6 mandatów.
Wybory wygrała Koalicja Demokratyczna, wyprzedzając nieznacznie Postępową Partię Ludzi Pracy. Po jednym mandacie w PE zdobyły również: Partia Demokratyczna oraz Ruch na rzecz Socjaldemokracji. Frekwencja wyborcza wyniosła 59,4% (o 13,1% mniej niż w 2004 roku).

</doc>
<doc id="1606539" url="https://pl.wikipedia.org/wiki?curid=1606539" title="Dance4Life">
Dance4Life



</doc>
<doc id="1606540" url="https://pl.wikipedia.org/wiki?curid=1606540" title="Smorgonie (gmina)">
Smorgonie (gmina)

Smorgonie – dawna gmina wiejska istniejąca do 1939 roku na obszarze Ziemi Wileńskiej/województwa wileńskiego w Polsce (obecnie na Białorusi). Siedzibą gminy były Smorgonie, które stanowiły odrębną gminę miejską.
Początkowo gmina należała do powiatu oszmiańskiego w guberni wileńskiej. 7 czerwca 1919 weszła w skład utworzonego pod Zarządem Cywilnym Ziem Wschodnich okręgu wileńskiego, przejętego 9 września 1920 przez Tymczasowy Zarząd Terenów Przyfrontowych i Etapowych. W związku z powstaniem Litwy Środkowej 9 października 1920 gmina wraz z północną częścią powiatu oszmiańskiego znalazła się w jej strukturach. 13 kwietnia 1922 roku gmina weszła w skład objętej władzą polską Ziemi Wileńskiej, przekształconej 20 stycznia 1926 roku w województwo wileńskie.
1 stycznia 1926 roku z gminy Smorgonie wyłączono wsie "Świetlany" i "Rybaki" oraz majątek "Świetlany" i włączono je do gminy Żodziszki w powiecie wilejskim. 
Po wojnie obszar gminy Smorgonie został odłączony od Polski i włączony do Białoruskiej SRR.

</doc>
<doc id="1606541" url="https://pl.wikipedia.org/wiki?curid=1606541" title="Płotele">
Płotele

Płotele (lit. "Platelių ežeras") – jezioro w północno-zachodniej Litwie, wchodzące w skład Żmudzkiego Parku Narodowego. Jest największym jeziorem na Żmudzi.
Wyspa zamkowa.
Na wyspie od wczesnego średniowiecza istniał gród obronny, przekształcony w XIV wieku w drewniany zamek. Zamek przebudowano za czasów królowej Bony (zamek był rezydencją namiestnika królowej, zarządzającego należącym do niej starostwem). Następnie zamek podupadał, w końcu XVI wieku był już w bardzo złym stanie. Do czasów dzisiejszych zachowały się ślady wałów oraz piwnic.
Wyspa była połączona mostem z półwyspem "Święta Góra" (Šventrokalnis), gdzie znajdowała się brama z dwiema wieżami strażniczymi. Do dzisiaj zachowały się resztki tej budowli.

</doc>
<doc id="1606542" url="https://pl.wikipedia.org/wiki?curid=1606542" title="Wybory do Parlamentu Europejskiego w Słowenii w 2009 roku">
Wybory do Parlamentu Europejskiego w Słowenii w 2009 roku

Wybory do Parlamentu Europejskiego VII kadencji w Słowenii zostały przeprowadzone 7 czerwca 2009. Zgodnie z postanowieniami traktatu nicejskiego w ich wyniku zostało wybranych 7 deputowanych. Wybory zakończyły się zwycięstwem opozycyjnej centroprawicy. W głosowaniu tym oddano 462 899 głosów ważnych.

</doc>
<doc id="1606543" url="https://pl.wikipedia.org/wiki?curid=1606543" title="Bonifacy Miązek">
Bonifacy Miązek

Bonifacy Miązek (ur. 27 marca 1935 w Kolonii Szczerbackiej, zm. 17 października 2018 w Wiedniu) – polski ksiądz katolicki, poeta, krytyk literacki oraz historyk literatury, profesor Uniwersytetu Wiedeńskiego
Życiorys.
Ukończył Państwowe Liceum Pedagogiczne w Końskich w 1954, po czym wstąpił do Wyższego Seminarium Duchownego w Sandomierzu. Święcenia kapłańskie przyjął 14 czerwca 1959. Debiutował jako poeta na łamach „Więzi” w 1964. W 1965 odłączył się od wycieczki turystycznej i poprosił o azyl polityczny w Austrii; od tego czasu mieszkał na stałe w Wiedniu. W 1972 roku na Uniwersytecie Wiedeńskim obronił pracę doktorską poświęconą twórczości Kazimierza Wierzyńskiego. Następnie podjął pracę w Instytucie Slawistyki tej uczelni, gdzie wykładał historię literatury polskiej. W 1984 otrzymał stopień doktora habilitowanego na podstawie pracy "Polnische Literatur 1863–1914. Darstellung und Analyse". Publikował wiersze, prace krytyczne i historyczne o literaturze polskiej.
Dwukrotnie otrzymał nagrodę literacką „Wiadomości” – w 1967 za tom poezji "Ziemia otwarta" oraz w 1972 za antologię poezji kapłańskiej "Słowa na pustyni", do której wstęp napisał kard. Karol Wojtyła. Jest także laureatem Nagrody Kościelskich (1972). Należał do Stowarzyszenia Pisarzy Polskich oraz Związku Pisarzy Polskich na Obczyźnie.
Po przejściu na emeryturę powrócił w 2008 do Polski. Zamieszkał w Końskich przy parafii św. Mikołaja. W 2005 otrzymał honorowe obywatelstwo miasta i gminy Końskie. W sierpniu 2012 zamieszkał w Breitenfurt bei Wien w Austrii. W 2015 został odznaczony Krzyżem Oficerskim Orderu Odrodzenia Polski.
Został pochowany w Ruskim Brodzie.

</doc>
<doc id="1606544" url="https://pl.wikipedia.org/wiki?curid=1606544" title="Schilde">
Schilde

Schilde – miejscowość i gmina w Belgii, w prowincji Antwerpia (region Flandria), położone ok. 50 km na północ od Brukseli. Populacja: 19.576 (1 czerwca 2006), powierzchnia: 35.99 km².

</doc>
<doc id="1606545" url="https://pl.wikipedia.org/wiki?curid=1606545" title="Krewo (gmina)">
Krewo (gmina)

Krewo – dawna gmina wiejska istniejąca do 1939 roku na obszarze Ziemi Wileńskiej/województwa wileńskiego w Polsce (obecnie na Białorusi). Siedzibą gminy było Krewo.
Początkowo gmina należała do powiatu oszmiańskiego w guberni wileńskiej. 7 czerwca 1919 weszła w skład utworzonego pod Zarządem Cywilnym Ziem Wschodnich okręgu wileńskiego, przejętego 9 września 1920 przez Tymczasowy Zarząd Terenów Przyfrontowych i Etapowych. W związku z powstaniem Litwy Środkowej 9 października 1920 gmina wraz z północną częścią powiatu oszmiańskiego znalazła się w jej strukturach. 13 kwietnia 1922 roku gmina weszła w skład objętej władzą polską Ziemi Wileńskiej, przekształconej 20 stycznia 1926 roku w województwo wileńskie. 
Po wojnie obszar gminy Krewo został odłączony od Polski i włączony do Białoruskiej SRR.

</doc>
<doc id="1606546" url="https://pl.wikipedia.org/wiki?curid=1606546" title="Wybory do Parlamentu Europejskiego w Danii w 2009 roku">
Wybory do Parlamentu Europejskiego w Danii w 2009 roku

Wybory do Parlamentu Europejskiego w Danii odbyły się 7 czerwca 2009 roku. Duńczycy wybierali 13 europarlamentarzystów, co odzwierciedla przepisy Traktatu Nicejskiego. Również postanowienia Traktatu Lizbońskiego dają Danii 13 mandatów. 
Wybory wygrała Socialdemokraterne zdobywając 21,49% głosów co dało partii 4 mandaty. Drugie miejsce z wynikiem 20.24% i 3 mandatów zajęła Venstre. Trzecie miejsce z wynikiem 15,85% i 2 mandatami zajęła Socjalistyczna Partia Ludowa. Czwarte miejsce z wynikiem 15,28 i 2 mandatami uzyskała Duńska Partia Ludowa. Na piątym miejscu z rezultatem 12.69% i 1 mandatem uplasowała się Konserwatywna Partia Ludowa. Jednego przedstawiciela do PE wprowadził również eurosceptyczny Ruch Ludowy przeciw UE.
Frekwencja wyborcza wyniosła 59,5% (w porównaniu z 47,9% w 2004 roku). Oddano 67 219 głosów pustych i 6 221 głosów nieważnych.

</doc>
<doc id="1606547" url="https://pl.wikipedia.org/wiki?curid=1606547" title="Martina Zellner">
Martina Zellner

Martina Seidl z d. Zellner (ur. 26 lutego 1974 w Traunstein) – niemiecka biathlonistka, mistrzyni olimpijska i sześciokrotna medalistka mistrzostw świata.
Kariera.
Pierwszy sukces w karierze osiągnęła w 1994 roku, kiedy podczas mistrzostw świata juniorów w Osrblie zdobyła złoty medal w sztafecie.
W Pucharze Świata zadebiutowała 13 stycznia 1994 roku w Ruhpolding, zajmując 71. miejsce w biegu indywidualnym. Pierwsze punkty wywalczyła dwa dni później w tej samej miejscowości, kiedy zajęła 25. miejsce w sprincie. Pierwszy raz na podium zawodów pucharowych stanęła 18 grudnia 1997 roku w Kontiolahti, kończąc rywalizację w sprincie na drugiej pozycji. W zawodach tych rozdzieliła swą rodaczkę – Uschi Disl i Rosjankę Swietłanę Iszmuratową. W kolejnych startach jeszcze 13 razy stawała na podium, odnosząc przy tym trzy zwycięstwa: 12 lutego 1999 roku w Kontiolahti wygrała sprint, 16 stycznia 2000 roku w Ruhpolding wygrała bieg pościgowy, a 19 marca 2000 roku w Chanty-Mansyjsku triumfowała w biegu masowym. Najlepsze wyniki osiągnęła w sezonie 1997/1998, kiedy była trzecia w klasyfikacji generalnej, za Magdaleną Forsberg ze Szwecji i Uschi Disl. Ponadto w sezonie 1999/2000 była trzecia w klasyfikacji sprintu, zajmując też szóste miejsce w generalnej.
W 1998 roku wystąpiła na igrzyskach olimpijskich w Nagano w 1998 roku, gdzie razem z Uschi Disl, Petrą Behle i Katrin Apel zdobyła pierwszy w historii złoty medal olimpijski w tej konkurencji dla Niemiec. Zajęła ponadto 10. miejsce w biegu indywidualnym i 30. w sprincie. Były to jej jedyne starty olimpijskie. W tym samym roku zdobyła brązowy medal w biegu pościgowym podczas mistrzostw świata w Pokljuce/Hochfilzen, ulegając tylko Forsberg i Francuzce Corinne Niogret.
Najwięcej medali zdobyła na mistrzostwach świata w Kontiolahti/Oslo w 1999 roku. Najpierw zdobyła złoty medal w sprincie, wyprzedzając Forsberg i Ołenę Zubryłową z Ukrainy. Następnie zajęła trzecie miejsce w biegu pościgowym, w którym lepsze były tylko Zubryłowa i Martina Halinárová ze Słowacji. Ponadto reprezentacja Niemiec w składzie: Uschi Disl, Simone Greiner-Petter-Memm, Katrin Apel i Martina Zellner zdobyła złoto w sztafecie. Brała też udział w rozgrywanych rok później mistrzostwach świata w Oslo/Lahti, gdzie dwukrotnie stanęła na podium. W sprincie zdobyła brązowy medal, plasując się za Norweżką Liv Grete Skjelbreid i Katrin Apel. Sześć dni później razem z Disl, Apel i Andreą Henkel wywalczyła srebrny medal w sztafecie.
W 2002 roku zakończyła karierę. W 2004 roku wzięła ślub i przyjęła nazwisko Seidl, trzy miesiące później urodziła syna, Eliasa.

</doc>
<doc id="1606549" url="https://pl.wikipedia.org/wiki?curid=1606549" title="Holszany (gmina)">
Holszany (gmina)

Holszany – dawna gmina wiejska istniejąca do 1939 roku na obszarze Ziemi Wileńskiej/województwa wileńskiego w Polsce (obecnie na Białorusi). Siedzibą gminy były Holszany.
Początkowo gmina należała do powiatu oszmiańskiego w guberni wileńskiej. 7 czerwca 1919 weszła w skład utworzonego pod Zarządem Cywilnym Ziem Wschodnich okręgu wileńskiego, przejętego 9 września 1920 przez Tymczasowy Zarząd Terenów Przyfrontowych i Etapowych. W związku z powstaniem Litwy Środkowej 9 października 1920 gmina wraz z północną częścią powiatu oszmiańskiego znalazła się w jej strukturach. 13 kwietnia 1922 roku gmina weszła w skład objętej władzą polską Ziemi Wileńskiej, przekształconej 20 stycznia 1926 roku w województwo wileńskie. 
Po wojnie obszar gminy Holszany został odłączony od Polski i włączony do Białoruskiej SRR.

</doc>
<doc id="1606550" url="https://pl.wikipedia.org/wiki?curid=1606550" title="Wybory do Parlamentu Europejskiego w Portugalii w 2009 roku">
Wybory do Parlamentu Europejskiego w Portugalii w 2009 roku

Wybory do Parlamentu Europejskiego VII kadencji w Portugalii zostały przeprowadzone 7 czerwca 2009. Zgodnie z postanowieniami traktatu nicejskiego w ich wyniku zostało wybranych 22 deputowanych (w miejsce dotychczasowych 24). Wybory zakończyły się zwycięstwem opozycyjnej centroprawicy. Frekwencja w wyborach wyniosła 36,86%.

</doc>
<doc id="1606551" url="https://pl.wikipedia.org/wiki?curid=1606551" title="Eben im Pongau">
Eben im Pongau

Eben im Pongau – gmina w Austrii. w kraju związkowym Salzburg, w powiecie St. Johann im Pongau. Według Austriackiego Urzędu Statystycznego liczyła 2286 mieszkańców (1 stycznia 2015).
W gminie znajduje się stacja kolejowa.

</doc>
<doc id="1606552" url="https://pl.wikipedia.org/wiki?curid=1606552" title="Wybory do Parlamentu Europejskiego w Estonii w 2009 roku">
Wybory do Parlamentu Europejskiego w Estonii w 2009 roku

Wybory do Parlamentu Europejskiego VII kadencji w Estonii zostały przeprowadzone 7 czerwca 2009. Zgodnie z postanowieniami traktatu nicejskiego w ich wyniku zostało wybranych 6 deputowanych (podobnie jak pięć lat wcześniej).

</doc>
<doc id="1606555" url="https://pl.wikipedia.org/wiki?curid=1606555" title="Upad">
Upad



</doc>
<doc id="1606556" url="https://pl.wikipedia.org/wiki?curid=1606556" title="Janusz Artur Ihnatowicz">
Janusz Artur Ihnatowicz

Janusz Artur Ihnatowicz (ur. 26 lipca 1929 w Wilnie) – polski duchowny katolicki, poeta, tłumacz, krytyk literacki; ksiądz diecezji kieleckiej, emerytowany profesor bazyliańskiego Uniwersytetu Św. Tomasza ("University of S.t Thomas") w Houston, w Teksasie, gdzie wykładał teologię i patrystykę. Tam też mieszka na stałe.
Lata wojenne spędził w Częstochowie. Na emigracji przebywa od roku 1946 – początkowo w Irlandii, gdzie w latach 1948–1951 studiował filozofię i psychologię na uniwersytecie w Dublinie, uzyskując dyplom bakałarza sztuki. W październiku 1952 wyjechał do Kanady.
W 1958 powrócił do Polski i wstąpił do Wyższego Seminarium Duchownego w Kielcach. 17 czerwca 1962 przyjął święcenia kapłańskie, następnie pracował jako duszpasterz akademicki w Kielcach, od 1964 studiował w Akademii Teologii Katolickiej w Warszawie. W 1966 wyjechał ponownie do Kanady, tam obronił licencjat naukowy. W 1966 obronił w Rzymie pracę doktorską. Od 1969 pracował w University of St. Thomas w Houston. Przeszedł na emeryturę w 1997.
Był m.in. korektorem literackim pierwszego wydania Biblii Tysiąclecia (1965). Tłumaczył na język polski poetów angielskich i amerykańskich (Walt Whitman, Ezra Pound i in.), przełożył na angielski sztukę Jerzego Zawieyskiego "Sokrates". Debiutował jako poeta w 1954 w pismach londyńskich wierszami opublikowanymi w miesięczniku Studentów Polskich Za Granicą „Życie Akademickie”, prozę publikował w tygodniku „Życie”. Literacko związany był z grupą poetycką "Kontynenty", skupioną wokół pisma „Kontynenty-Nowy Merkuriusz”.
Ihnatowicz drukował w „Tygodniku Powszechnym”, „Więzi”, „Znaku”, „Kulturze”, „Wiadomościach”, „Merkuriuszu Polskim”, „Życiu Akademickim”, „Kontynentach”, „Oficynie Poetów i Malarzy”, „Przemianach”, „Frazie”, „Arcanach”, „Oficynie Poetów i Prozaików”. Jego przekłady Psalmów z hebrajskiego weszły do antologii "Izrael w poezji polskiej" (Paryż 1958). Reprezentowany jest również w antologii londyńskiej "Ryby na piasku".
Członek Polskiego Instytutu Naukowego w Ameryce z siedzibą w Nowym Jorku, Związku Pisarzy Polskich na Obczyźnie w Londynie oraz krajowego Stowarzyszenia Pisarzy Polskich.
W 1997 otrzymał papieski krzyż "Pro Ecclesia et Pontifice".
Laureat Nagrody Kościelskich (Genewa 1973).
Laureat Nagrody Literackiej Związku Pisarzy Polskich na Obczyźnie (Londyn 2011).

</doc>
<doc id="1606557" url="https://pl.wikipedia.org/wiki?curid=1606557" title="Wybory do Parlamentu Europejskiego w Niemczech w 2009 roku">
Wybory do Parlamentu Europejskiego w Niemczech w 2009 roku

Wybory do Parlamentu Europejskiego w Niemczech odbyły się 7 czerwca 2009 roku. Niemcy wybrali 99 europarlamentarzystów, co odzwierciedlają przepisy Traktatu Nicejskiego. W przypadku, gdyby doszło do wejścia w życie Traktatu Lizbońskiego, Niemcom przypadłoby 96 mandatów.

</doc>
<doc id="1606558" url="https://pl.wikipedia.org/wiki?curid=1606558" title="Mikołajek polny">
Mikołajek polny

Mikołajek polny ("Eryngium campestre" L.) – gatunek rośliny wieloletniej z rodziny selerowatych
Rozmieszczenie geograficzne.
Rośnie dziko w środkowej i południowej Europie, w Afryce Północnej, na części Kaukazu oraz w Syrii i Turcji. W Polsce na południu i jest rzadki. 
Biologia i ekologia.
Bylina, hemikryptofit. Rośnie na suchych murawach i łąkach. W klasyfikacji zbiorowisk roślinnych gatunek charakterystyczny dla Ass. "Thalictro-Salvietum pratensis".

</doc>
<doc id="1606559" url="https://pl.wikipedia.org/wiki?curid=1606559" title="Wybory do Parlamentu Europejskiego w Finlandii w 2009 roku">
Wybory do Parlamentu Europejskiego w Finlandii w 2009 roku

Wybory do Parlamentu Europejskiego VII kadencji w Finlandii zostały przeprowadzone 7 czerwca 2009. Finowie wybrali 13 deputowanych (o 1 mniej niż w poprzedniej kadencji). Wybory zakończyły się zwycięstwem dwóch głównych ugrupowań rządzących. Frekwencja wyniosła 38,6%.

</doc>
<doc id="1606561" url="https://pl.wikipedia.org/wiki?curid=1606561" title="Eryngium campestre">
Eryngium campestre



</doc>
<doc id="1606563" url="https://pl.wikipedia.org/wiki?curid=1606563" title="Wybory do Parlamentu Europejskiego w Luksemburgu w 2009 roku">
Wybory do Parlamentu Europejskiego w Luksemburgu w 2009 roku

Wybory do Parlamentu Europejskiego VII kadencji w Luksemburgu zostały przeprowadzone 7 czerwca 2009. Zgodnie z postanowieniami traktatu nicejskiego w ich wyniku zostało wybranych 6 deputowanych. Wybory zakończyły się zwycięstwem rządzących chadeków premiera Jean-Claude'a Junckera. Układ mandatów pozostał taki sam jak po poprzednich wyborach.

</doc>
<doc id="1606569" url="https://pl.wikipedia.org/wiki?curid=1606569" title="Gmina Dziewieniszki">
Gmina Dziewieniszki

Dziewieniszki – dawna gmina wiejska istniejąca do 1939 roku na obszarze Ziemi Wileńskiej/woj. wileńskiego (obecnie na Litwie). Siedzibą gminy były Dziewieniszki ("Dieveniškės").
Początkowo gmina należała do powiatu oszmiańskiego w guberni wileńskiej. 7 czerwca 1919 weszła w skskład utworzonego pod Zarządem Cywilnym Ziem Wschodnich okręgu wileńskiego, przejętego 9 września 1920 przez Tymczasowy Zarząd Terenów Przyfrontowych i Etapowych. W związku z powstaniem Litwy Środkowej 9 października 1920 gmina wraz z północną częścią powiatu oszmiańskiego znalazła się w jej strukturach. 13 kwietnia 1922 roku gmina weszła w skład objętej władzą polską Ziemi Wileńskiej, przekształconej 20 stycznia 1926 roku w województwo wileńskie. Po wojnie obszar gminy wszedł w struktury administracyjne Związku Radzieckiego.
Gmina Dziewieniszki jest jedyną gmina dawnego powiatu oszmiańskiego, która obecnie znajduje się na terenie Litwy (w tzw. "Worku Dziewieniskim", czyli terytorium Litwy otoczonym prawie w całości przez terytorium Białorusi), pozostałe są na Białorusi. Także za II RP gmina tworzyła "worek" woj. wileńskiego, otoczony z trzech stron przez woj. nowogródzkie.

</doc>
<doc id="1606570" url="https://pl.wikipedia.org/wiki?curid=1606570" title="SC Rot-Weiß Essen">
SC Rot-Weiß Essen



</doc>
<doc id="1606571" url="https://pl.wikipedia.org/wiki?curid=1606571" title="Wybory do Parlamentu Europejskiego we Francji w 2009 roku">
Wybory do Parlamentu Europejskiego we Francji w 2009 roku

Wybory do Parlamentu Europejskiego VII kadencji we Francji zostały przeprowadzone 7 czerwca 2009 (dzień wcześniej odbyły się w niektórych terytoriach zamorskich). Zgodnie z postanowieniami traktatu nicejskiego w ich wyniku zostało wybranych 72 deputowanych (w miejsce dotychczasowych 78). Wybory zakończyły się zwycięstwem wspierającej prezydenta Nicolasa Sarkozy’ego centroprawicy i dobrym wynikiem skupionej wokół Zielonych koalicji ekologicznej.

</doc>
<doc id="1606572" url="https://pl.wikipedia.org/wiki?curid=1606572" title="Alicja Iwańska">
Alicja Iwańska

Alicja Iwańska (ur. 13 maja 1918 w Lublinie, zm. 26 września 1996 w Londynie) – polska poetka i pisarka, socjolog i filozof.
Życiorys.
Dzieciństwo spędziła w Gardzienicach, a następnie w Mikorzynie. Jako poetka debiutowała w 1935 na łamach „Okolicy Poetów”. Pierwszy tom wierszy opublikowała w 1938. W 1936 rozpoczęła studia filozoficzne na Uniwersytecie Warszawskim, które ukończyła już w czasie II wojny światowej (w 1941) w ramach tajnych studiów. Była członkiem Armii Krajowej, służyła w Oddziale II Komendy Głównej, walczyła w Powstaniu warszawskim. Jej mężem był kurier AK Jan Gralewski, który zginął w katastrofie gibraltarskiej.
Po II wojnie światowej zaangażowana w działalność konspiracyjną, zagrożona aresztowaniem w 1947 wyjechała do Stanów Zjednoczonych, planując powrót do Polski po maksymalnie dwóch latach, ostatecznie pozostała jednak na emigracji. Wykładała na wielu uczelniach amerykańskich, w tym na istniejących wówczas na amerykańskim południu uczelniach wyłącznie dla czarnoskórych – w Atlancie i Talladega College w Alabamie. Współpracowała z Margaret Mead przy projekcie „Research on Contemporary Civilization”. W 1957 obroniła pracę doktorską z socjologii na Uniwersytecie Columbia, pt. "Polish intelligentsia in Nazi concentration camps and American exile: a study of values in crisis situations". Od 1957 przez kilkanaście lat prowadziła etnograficzne badania terenowe w Meksyku, którym poświęciła książki "Świat przetłumaczony" i "Ucieczki". Od 1965 na stałe zatrudniona była w State University of New York w Albany. Podpisała list pisarzy polskich na Obczyźnie, solidaryzujących się z sygnatariuszami protestu przeciwko zmianom w Konstytucji Polskiej Rzeczypospolitej Ludowej (List 59). Po przejściu na emeryturę w 1985 zamieszkała w Londynie. Współpracowała z paryską "Kulturą", a od 1985 także z Polskim Uniwersytetem na Obczyźnie.
Laureatka Nagrody Fundacji im. Kościelskich (1974), Nagrody Związku Polskich Pisarzy na Obczyźnie (1983) oraz Nagrody Fundacji Alfreda Jurzykowskiego (1995).

</doc>
<doc id="1606573" url="https://pl.wikipedia.org/wiki?curid=1606573" title="Baitullah Mehsud">
Baitullah Mehsud

Baitullah Mehsud (ur. 1974, zm. 23 sierpnia 2009) – przywódca talibańskiego ugrupowania zbrojnego Tehrik-i-Taliban Pakistan w latach 2007–2009.
Był założycielem i przywódcą ugrupowania Ruch Talibanu w Pakistanie (Tehrik-i-Taliban Pakistan), działającemu głównie na terenach plemiennych, w pobliżu granicy z Afganistanem. Odpowiedzialny za zamachy bombowe na budynki rządowe, obarczany odpowiedzialnością za zamach na Benazir Bhutto.
W czerwcu 2009 armia pakistańska rozpoczęła ofensywę w górskim Waziristanie, gdzie miał ukrywać się Mehsud. Lotnictwo pakistańskie i amerykańskie przeprowadziło kilkadziesiąt nalotów na bazy talibów. 5 sierpnia w okolicach Peszawaru atak przeprowadził bezzałogowy amerykański samolot. W wyniku tego miało zginąć 2 bojowników i żona Mehsuda. Następnie pojawiły się spekulacje, iż w ataku zginął prawdopodobnie sam Baitullah Mehsud. Schwytany 17 sierpnia działacz pakistańskich talibów Mauvi Omar, dzień później potwierdził śmierć Baitullaha Mehuda w amerykańskim bombardowaniu. Kilka dni po nalocie do agencji Associated Press zadzwonili dwaj ludzie (Hakimullah Mehsud i Wali-ur-Rehman), podający się za zastępców Mehsuda. Poinformowali o śmierci swego dotychczasowego przywódcy, stwierdzając jednak, że zmarł kilka dni po ataku (25 sierpnia), na skutek odniesionych ran.
Następcą Baitullaha w Tehrik-i-Taliban został Hakimullah Mehsud (zabity 1 listopada 2013).

</doc>
<doc id="1606574" url="https://pl.wikipedia.org/wiki?curid=1606574" title="Wybory do Parlamentu Europejskiego w Grecji w 2009 roku">
Wybory do Parlamentu Europejskiego w Grecji w 2009 roku

Wybory do Parlamentu Europejskiego w Grecji w 2009 roku zostały przeprowadzone 7 czerwca 2009. Grecy wybrali 22 posłów do Parlamentu Europejskiego VII kadencji zgodnie z przepisami traktatu nicejskiego. Wybory wygrał Panhelleński Ruch Socjalistyczny (PASOK), zdobywając 36,64% głosów i 8 mandatów. Do Parlamentu Europejskiego swoich przedstawicieli wprowadziły również: Nowa Demokracja, Komunistyczna Partia Grecji, SYRIZA, Ludowe Zgromadzenie Prawosławne, Ekolodzy-Zieloni.

</doc>
<doc id="1606575" url="https://pl.wikipedia.org/wiki?curid=1606575" title="No WTO Combo">
No WTO Combo

No WTO Combo – antyglobalistyczny w przesłaniu, efemeryczny projekt muzyczny, rodzaj supergrupy, której członkami byli: Jello Biafra – były wokalista znanej punkowej grupy Dead Kennedys, Krist Novoselic – były basista Nirvany, Kim Thayil – były gitarzysta Soundgarden i Gina Mainwal – członek grupy Sweet 75. 
Jedyny ich wspólny występ, planowany na 30 listopada 1999 i będący wyrazem protestu przeciwko szczytowi Światowej Organizacji Handlu ("World Trade Organization – WTO") w Seattle, został odwołany ze względu na gwałtowne zamieszki, które miały wówczas miejsce. Ostatecznie koncert odbył się następnego dnia.
Rezultatem spotkania muzyków było nagranie płyty "Live from the Battle in Seattle", wyprodukowanej przez Novoselica i Jacka Endino a wydanej przez Alternative Tentacles.

</doc>
<doc id="1606576" url="https://pl.wikipedia.org/wiki?curid=1606576" title="Praca habilitacyjna">
Praca habilitacyjna



</doc>
<doc id="1606577" url="https://pl.wikipedia.org/wiki?curid=1606577" title="Wybory do Parlamentu Europejskiego w Hiszpanii w 2009 roku">
Wybory do Parlamentu Europejskiego w Hiszpanii w 2009 roku

Wybory do Parlamentu Europejskiego w Hiszpanii odbyły się 7 czerwca 2009. Hiszpanie wybrali 50 europarlamentarzystów, co odzwierciedlają przepisy Traktatu Nicejskiego. Wybory, w których wzięło udział 45% uprawnionych do głosowania, zakończyły się sukcesem opozycyjnej Partii Ludowej. Mandaty uzyskało 6 ugrupowań. 

</doc>
<doc id="1606579" url="https://pl.wikipedia.org/wiki?curid=1606579" title="Flachau">
Flachau

Flachau – gmina w Austrii, w kraju związkowym Salzburg, w powiecie St. Johann im Pongau. Liczy 2739 mieszkańców na powierzchni 117,33 km2 (1 stycznia 2015). Znana jest ze swojej rozbudowanej infrastruktury narciarskiej.
Ośrodek narciarski Flachau - Ski Amade.
Flachau to jeden z najmodniejszych resortów narciarskich w Austrii – w samym sercu Ski Amade. Wraz z sektorami: Wagrain, St. Johann - Alpendorf, Flachauwinkl i Zauchensee, połączonymi ze sobą siecią nowoczesnych wyciągów, oferuje jazdę na 210 km tras narciarskich. Dzięki wciąż rozwijającej się infrastrukturze narciarskiej w sezonie zimowym 2020/21, miłośnicy sportów zimowych, będą mieli do dyspozycji tylko w tym rejonie 12 szczytów, w 5 dolinach. Pozostałe szczyty kompleksu Ski Amade oferujące kolejne 550 km tras czeka na wyciągnięcie ręki. A to wszystko na jednym skipasie, zaledwie 8 godzin jazdy samochodem z Polski. Teren narciarski Flachau i jego okolica imponuje wygodnymi wyciągami i różnorodną ofertą dla narciarzy i snowboardzistów na każdym poziomie.

</doc>
<doc id="1606580" url="https://pl.wikipedia.org/wiki?curid=1606580" title="Wojciech Kossakowski">
Wojciech Kossakowski

Wojciech Kossakowski (ur. 23 kwietnia 1977 w Ełku) – polski polityk, samorządowiec i przedsiębiorca, poseł na Sejm VI, VIII i IX kadencji.
Życiorys.
W 2002 ukończył studia na Wydziale Administracji Uniwersytetu Warmińsko-Mazurskiego. Prowadził własną działalność gospodarczą w branży handlowej. W 2018 roku ukończył studia Master Of Business Administration w Instytucie Nauk Ekonomicznych Polskiej Akademi Nauk.
Od 2002 należy do Prawa i Sprawiedliwości, pełnił funkcję prezesa zarządu okręgu partii w powiecie ełckim. W 2006 uzyskał mandat radnego powiatu ełckiego, obejmując po wyborach stanowisko członka zarządu tego powiatu.
W wyborach parlamentarnych w 2007 bez powodzenia kandydował z listy PiS, otrzymując w okręgu olsztyńskim 4043 głosy. Mandat poselski objął w 2009 w miejsce Aleksandra Szczygły, powołanego na urząd szefa BBN. W 2011 nie został ponownie wybrany. W 2014 z ramienia PiS uzyskał mandat radnego sejmiku warmińsko-mazurskiego. W 2015 został ponownie wybrany do Sejmu, otrzymując 8183 głosy. W wyborach do Parlamentu Europejskiego w 2019 bezskutecznie ubiegał się o mandat europosła. W wyborach krajowych w tym samym roku uzyskał natomiast mandat posła na Sejm IX kadencji, otrzymując 11 257 głosów.

</doc>
<doc id="1606581" url="https://pl.wikipedia.org/wiki?curid=1606581" title="Wybory do Parlamentu Europejskiego na Litwie w 2009 roku">
Wybory do Parlamentu Europejskiego na Litwie w 2009 roku

Wybory do Parlamentu Europejskiego VII kadencji na Litwie zostały przeprowadzone 7 czerwca 2009. Zgodnie z postanowieniami traktatu nicejskiego w ich wyniku zostało wybranych 12 deputowanych (w miejsce dotychczasowych 13). Wybory zakończyły się zwycięstwem rządzących konserwatystów ze Związku Ojczyzny. Frekwencja wyniosła niespełna 21%.

</doc>
<doc id="1606582" url="https://pl.wikipedia.org/wiki?curid=1606582" title="Bolesław Kobrzyński">
Bolesław Kobrzyński

Bolesław Kobrzyński (ur. 27 grudnia 1914 w Osterfeld w Westfalii, zm. 29 grudnia 1986 w Horton w Wielkiej Brytanii) – polski poeta.
Pochodził z rodziny górniczej. Szkołę podstawową ukończył w wielkopolskim Trzemesznie. Studiował w seminarium nauczycielskim w Wągrowcu. W latach 1935-1936 szkolił się w podchorążówce w Brodnicy. Przed wojną pracował jako nauczyciel. W 1939 został zmobilizowany i przydzielony do garnizonu rzeszowskiego. Po klęsce wrześniowej został internowany na Węgrzech. W 1940 przedostał się do Jugosławii, a stamtąd przez Liban do Syrii. Służył w Samodzielnej Brygadzie Strzelców Karpackich. Brał udział w walkach o Tobruk, Anconę i na Monte Cassino. Otrzymał awans na stopień oficerski (porucznika). Pod Monte Cassino został ranny. Resztę życia spędził w szpitalu. 
Laureat nagrody literackiej Katolickiego Ośrodka Wydawniczego "Veritas" w Londynie (1950) i Nagrody Kościelskich (1976). Podpisał list pisarzy polskich na Obczyźnie, solidaryzujących się z sygnatariuszami protestu przeciwko zmianom w Konstytucji Polskiej Rzeczypospolitej Ludowej (List 59).
Pisał wiersze (między innymi "Kantyk do butelek z wodą") i epigramaty. Jest autorem słów na pomniku pod Monte Cassino. Za jego sztandarowy utwór uważany jest "Wiersz o Tobruku":
&lt;poem&gt;
Paść i nie ulec, bronić się i natrzeć,
Karabin podnieść i nabić go znowu
I szukać wrogów wolą i rozpaczą
W górze, na morzu, po fiordach i rowach.
&lt;/poem&gt;
Poeta sięgnął między innymi po formę klasycznego sonetu w trzyczęściowym cyklu "Sonety szpitalne".

</doc>
<doc id="1606584" url="https://pl.wikipedia.org/wiki?curid=1606584" title="Forstau">
Forstau

Forstau – gmina w Austrii, w kraju związkowym Salzburg, w powiecie St. Johann im Pongau. Liczy 530 mieszkańców na powierzchni 59,45 km2.

</doc>
<doc id="1606585" url="https://pl.wikipedia.org/wiki?curid=1606585" title="Gregorio Capocci">
Gregorio Capocci



</doc>
<doc id="1606588" url="https://pl.wikipedia.org/wiki?curid=1606588" title="Wybory do Parlamentu Europejskiego w Bułgarii w 2009 roku">
Wybory do Parlamentu Europejskiego w Bułgarii w 2009 roku

Wybory do Parlamentu Europejskiego w Bułgarii odbyły się 7 czerwca 2009 roku. Bułgarzy wybrali 17 europarlamentarzystów, co odzwierciedlają przepisy Traktatu Nicejskiego.

</doc>
<doc id="1606589" url="https://pl.wikipedia.org/wiki?curid=1606589" title="Rakiewo">
Rakiewo

Rakiewo (lit. "Rėkyvos ežeras") – jezioro w północnej Litwie, w okręgu szawelskim, ok. 7 kilometrów od miasta Szawle.

</doc>
<doc id="1606591" url="https://pl.wikipedia.org/wiki?curid=1606591" title="Wybory do Parlamentu Europejskiego w Rumunii w 2009 roku">
Wybory do Parlamentu Europejskiego w Rumunii w 2009 roku

Wybory do Parlamentu Europejskiego VII kadencji w Rumunii zostały przeprowadzone 7 czerwca 2009. Rumunii wybrali 33 eurodeputowanych. Frekwencja wyniosła 27,67%. W wyborach wystartowało łącznie 9 podmiotów (partyjnych, koalicyjnych i kandydatów niezależnych).

</doc>
<doc id="1606592" url="https://pl.wikipedia.org/wiki?curid=1606592" title="Małgorzata Szpakowska">
Małgorzata Szpakowska

Małgorzata Szpakowska (właśc. Maria Małgorzata, ur. 18 maja 1940 w Warszawie) − kulturoznawca, krytyk literacki, historyk literatury, córka Olgierda Szpakowskiego, wnuczka Edwarda Szpakowskiego.
Życiorys.
Po protestach studenckich w marcu 1968 zbierała wspólnie z Jakubem Karpińskim materiały dotyczące represji wobec ich uczestników. Została aresztowana w marcu 1969 i następnie skazana w ramach tzw. sprawy taterników w lutym 1970 na karę 3 lat pozbawienia wolności, obniżoną do 1,5 roku na mocy amnestii z 22 lipca 1969 roku.
Doktorat uzyskała w 1975 roku w Instytucie Badań Literackich PAN, habilitowała się na Uniwersytecie Warszawskim w 1996 roku, od 2004 roku jest profesorem tytularnym. Pracowała w Zakładzie Historii Kultury Instytutu Kultury Polskiej na Wydziale Polonistyki Uniwersytetu Warszawskiego. Obecnie na emeryturze.
W styczniu 1976 roku podpisała list protestacyjny do Komisji Nadzwyczajnej Sejmu PRL przeciwko zmianom w Konstytucji Polskiej Rzeczypospolitej Ludowej. W 1977 otrzymała Nagrodę Kościelskich za opartą na pracy doktorskiej książkę "Światopogląd Stanisława Ignacego Witkiewicza". Nominowana do Nagrody Literackiej Nike: w 2004 za "Chcieć i mieć", w 2013 za ""Wiadomości literackie". Prawie dla wszystkich". Nominowana do Nagrody Literackiej Gdynia 2013 za ""Wiadomości literackie". Prawie dla wszystkich". W 2014 została uhonorowana Nagrodą im. Kazimierza Wyki.
Główne zainteresowania naukowe: kulturoznawstwo, historia idei, historia kultury XX wieku, przemiany obyczaju w XX wieku i zagadnienia samowiedzy obyczajowej, antropologia ciała (punkty przecięcia natury i kultury w sferze odżywiania, seksu, zdrowia, choroby etc.) oraz krytyka teatralna. Była członkinią Stowarzyszenia Pisarzy Polskich do sierpnia 2020 roku.

</doc>
<doc id="1606594" url="https://pl.wikipedia.org/wiki?curid=1606594" title="Rėkyvos">
Rėkyvos



</doc>
<doc id="1606595" url="https://pl.wikipedia.org/wiki?curid=1606595" title="Rėkyvos ežeras">
Rėkyvos ežeras



</doc>
<doc id="1606597" url="https://pl.wikipedia.org/wiki?curid=1606597" title="Wybory do Parlamentu Europejskiego na Węgrzech w 2009 roku">
Wybory do Parlamentu Europejskiego na Węgrzech w 2009 roku

Wybory do Parlamentu Europejskiego VII kadencji na Węgrzech zostały przeprowadzone 7 czerwca 2009. Zgodnie z postanowieniami traktatu nicejskiego w ich wyniku zostało wybranych 22 deputowanych (w miejsce dotychczasowych 24). Wybory zakończyły się zwycięstwem opozycyjnej centroprawicy skupionej wokół Fideszu. Frekwencja wyniosła ponad 36%.

</doc>
<doc id="1606599" url="https://pl.wikipedia.org/wiki?curid=1606599" title="Rekyvos ezeras">
Rekyvos ezeras



</doc>
<doc id="1606601" url="https://pl.wikipedia.org/wiki?curid=1606601" title="Świerząbek orzęsiony">
Świerząbek orzęsiony

Świerząbek orzęsiony, świerząbek kosmaty ("Chaerophyllum hirsutum" L.) – gatunek rośliny wieloletniej z rodziny selerowatych. Występuje w środkowej i południowej Europie, głównie w górach. W Polsce w Sudetach, Karpatach i na Podkarpaciu.
Biologia i ekologia.
Bylina, hemikryptofit. Rośnie w wilgotnych lasach górskich, łęgach, łąkach górskich. W klasyfikacji zbiorowisk roślinnych gatunek charakterystyczny dla Ass. "Poa nemoralis-Arabidetum alpinae". Kwitnie od maja do sierpnia.
Zastosowanie.
Odmiana uprawna 'Rosea' bywa sadzona w ogrodach naturalistycznych.
Uprawa.
Roślina łatwa w pielęgnacji, dobrze rośnie o ile tylko uprawiana jest w glebie żyznej i wilgotnej. By uchronić się przed nadmiernym rozsiewaniem się roślin należy obrywać kwiaty po przekwitnieniu.

</doc>
<doc id="1606602" url="https://pl.wikipedia.org/wiki?curid=1606602" title="Chaerophyllum hirsutum">
Chaerophyllum hirsutum



</doc>
<doc id="1606605" url="https://pl.wikipedia.org/wiki?curid=1606605" title="Jerzy Mirewicz">
Jerzy Mirewicz

Jerzy Mirewicz, właściwie Bronisław Wójcik (ur. 19 grudnia 1909 w Kozłówce, zm. 20 września 1996 w Gdyni) − polski duszpasterz, redaktor, pisarz, wykładowca no obczyźnie; jezuita.
Życiorys.
Syn Jana i Katarzyny z domu Wawrzyszak. 
Do zakonu wstąpił w 1925, w latach 1931-1934 studiował filozofię w Vals-près-le-Puy we Francji, a następnie od 1935 do 1939 teologię w Lublinie, gdzie w 1938 przyjął święcenia kapłańskie. W okresie II wojny światowej był członkiem Armii Krajowej, wykładał teologię w tajnym seminarium duchownym. Pomagał ludziom żydowskiego pochodzenia. W latach 1945 - 1958 był duszpasterzem akademickim w Lublinie. Następnie w latach 1958-1959 i 1961-1963 pracował w sekcji polskiej Radia Watykańskiego w Rzymie, przygotowywał w tym czasie relacje z obrad Soboru Watykańskiego II. 
Od 1964 do 1993 mieszkał i pracował w Londynie, gdzie oprócz pracy duszpasterskiej był także wykładowcą Polskiego Uniwersytetu na Obczyźnie, redaktorem pisma "Przegląd Powszechny−Sodalis Marianus" (od 1967), wiceprezesem Związku Pisarzy Polskich na Obczyźnie (od 1981) oraz zastępcą redaktora naczelnego czasopisma "Pamiętnik Literacki". Członek Polskiego Towarzystwa Naukowego na Obczyźnie (od 1966). Podpisał list pisarzy polskich na Obczyźnie, solidaryzujących się z sygnatariuszami protestu przeciwko zmianom w Konstytucji Polskiej Rzeczypospolitej Ludowej (List 59). W 1993 powrócił do Polski i zamieszkał w Kolegium Ojców Jezuitów w Gdyni.
Laureat Nagrody Pisarskiej Stowarzyszenia Polskich Kombatantów (1974), Nagrody Kościelskich (1979). Laureat Nagrody Związku Pisarzy Polskich na Obczyźnie w 1986 roku.
Został pochowany w grobowcu Zgromadzenia Jezuitów na cmentarzu Powązkowskim w Warszawie (kwatera 215-5/6-1/2).

</doc>
<doc id="1606606" url="https://pl.wikipedia.org/wiki?curid=1606606" title="Ałowsza">
Ałowsza

Ałowsza (lit.: "Alaušo ežeras") – jezioro na Litwie, w okręgu uciańskim. Maksymalna głębokość 42 m, na jeziorze znajdują się dwie wyspy o łącznej powierzchni 5,3 ha. Długość linii brzegowej 22 km, powierzchnia zlewni 52 km².

</doc>
<doc id="1606609" url="https://pl.wikipedia.org/wiki?curid=1606609" title="Alauso">
Alauso



</doc>
<doc id="1606611" url="https://pl.wikipedia.org/wiki?curid=1606611" title="Alaušo ežeras">
Alaušo ežeras



</doc>
<doc id="1606613" url="https://pl.wikipedia.org/wiki?curid=1606613" title="Janusz Węgiełek">
Janusz Węgiełek

Janusz Węgiełek (ur. 3 sierpnia 1947 w Warszawie) − polski pisarz i tłumacz.
Laureat Nagrody Kościelskich (1980), nagrody Regionalnego Towarzystwa Powiślan (2010) i wyróżnienia w X edycji Nagrody Literackiej im. Józefa Mackiewicza (2011). 

</doc>
<doc id="1606615" url="https://pl.wikipedia.org/wiki?curid=1606615" title="Elekcja 1575">
Elekcja 1575

Elekcja 1575 ("druga wolna elekcja") – po wyjeździe Henryka Walezego, w nocy z 18 na 19 czerwca 1574 roku do Francji po koronę francuską, rozpoczął się okres bezkrólewia w Rzeczypospolitej. Bezkrólewie skończyło się podwójną elekcją na sejmie elekcyjnym. Walkę o koronę polską wygrali Anna Jagiellonka i Stefan Batory.
Sytuacja państwa po wyjeździe Henryka Walezego.
Na wieść o śmierci swojego brata, Karola IX, Henryk Walezy udał się, za namową matki Katarzyny Medycejskiej, do Francji by tam objąć koronę tego państwa. Po opuszczeniu Rzeczypospolitej Henryk Walezy nadal tytułował się królem Polski, podczas pobytu we Francji reprezentował interesy Korony. Sam wyjazd króla był rozważany dużo wcześniej, planowano jego ślub z Anna Jagiellonką, która miała sprawować władzę w Polsce. Stworzyłoby to szansę panowania w dwóch państwach.
W zaistniałej sytuacji grożącej anarchią państwa, prymas Polski Jakub Uchański zwołał pod koniec sierpnia 1574 roku zjazd senatorsko-szlachecki, bez udziału przedstawicieli Litwy, Inflant i Prus Królewskich. Dyskutowano na nim czy w Polsce jest bezkrólewie, czy też nie. Za uznaniem Henryka królem opowiedziała się partia katolicka, lecz większość chciała uznania bezkrólewia. W wyniku kompromisu postanowiono wezwać Henryka do powrotu przed 12 maja 1575 roku. Na ten sam dzień zwołano zjazd do Stężycy. Zjazd ten nie podjął żadnych decyzji, doszło jedynie do zaostrzenia rywalizacji między obozem habsburskim i antyhabsburskim. Przedłużającą się patową sytuację zmienił najazd tatarski, który spustoszył Podole i Ruś Czerwoną biorąc ogromną liczbę ludzi w jasyr. Prymas Polski uzyskując poparcie senatu ogłosił drugie bezkrólewie.
Sejm konwokacyjny.
Prymas wyznaczył sejm konwokacyjny na 3 października 1575 roku. Ustalono na nim datę elekcji na 7 listopada 1575 roku. Stronnictwo francuskie i habsburskie (prymas Uchański, większość senatorów) opowiedziało się za kandydaturą cesarza Maksymiliana II. Prócz tego zyskał on poparcie episkopatu obiecując przywrócenie egzekucji wyroków sądów kościelnych oraz protestantów, sporej części magnatów, miast pruskich i Litwinów. W opozycji do tej kandydatury była szlachta lecz bez poważnego kandydata. „Piasta” na tronie widział Jan Zamoyski. Rozważano również kandydaturę Jana III Wazy, jego syna oraz Stefana Batorego. W tej sytuacji, dużą rolę odegrało poselstwo tureckie zachęcające do wyboru „Piasta”, Jana III Wazy, bądź Batorego. W razie wyboru na króla, Maksymilian II zagroziłby wojną Turcji, co było sprzeczne z jej dotychczasową polityką pokojową wobec Rzeczypospolitej.
Elekcja.
Sejm elekcyjny rozpoczął się 8 listopada od wysłuchania przedstawicieli kandydatów. W senacie przeważali stronnicy Maksymiliana II, zaś wśród posłów byli zwolennicy „Piasta” (Jan Zamoyski, Mikołaj Sienicki) i Stefana Batorego (Andrzej Zborowski). Spory trwały do 12 grudnia 1575 roku, kiedy prymas Jakub Uchański, pod naciskiem nuncjusza papieskiego Vincenzo Lauro, ogłosił wybór Maksymiliana II Habsburga na króla Polski i wielkiego księcia litewskiego. Wyboru króla dokonano bez zgody zgromadzonej na polu elekcyjnym szlachty. Szlachta poczuła się tak urażona, że nawet z tłumu strzelano do prymasa. W wyniku tych wydarzeń wśród szlachty doszło do kompromisu w sprawie kandydata. Rosła pozycja Batorego, który pokonał w tym czasie w Księstwie Siedmiogrodu swojego rywala Kaspra Bekiesza i mógł użyć pieniędzy pozyskanych z pokonania go. Szlachta, za namową Zamoyskiego i Tęczyńskiego, postanowiła wybrać na króla Annę Jagiellonkę i wydać ją za mąż za Stefana Batorego. O zwycięstwie jednego z kandydatów miała zadecydować koronacja na Wawelu.
Wyścig o koronę.
Zwolennicy Batorego na 18 stycznia 1576 roku pod Jędrzejowem zwołali wspólny zjazd, który w lutym zajął Kraków. Wśród uczestników oprócz szlachty, w większości z Rusi, byli senatorowie: Andrzej Zborowski, Stanisław Górka i biskup kujawski Stanisław Karnkowski. Działania zwolenników cesarza były zbyt ospałe w stosunku do działań zwolenników księcia Siedmiogrodu. Do Jędrzejowa przybyli wysłannicy cesarza, którzy namawiali na koronację nie Maksymiliana, a arcyksięcia Ernesta. Do Jędrzejowa przybył również wysłannik Stefana Batorego, arianin Hieronim Filipowski. Zjazd 1 lutego potwierdził elekcję Stefana i wyznaczył termin koronacji na 4 marca. Dnia 8 lutego w katedrze w Meggesz Batory zaprzysiągł przed posłami polskimi "pacta conventa" i zaczął przygotowywać wyprawę. Maksymilan II Habsburg pewny swojego wyboru nie obawiał się Batorego, zrezygnował nawet z wysłania swego przedstawiciela na zjazd swoich zwolenników w Łowiczu, i zaczął dyskutować z posłami polskimi o formie pactów conventów, które podpisał dopiero 23 marca kościele augustynów w Wiedniu. Tymczasem 4 marca zebrał się w Krakowie sejm koronacyjny, na którym poselstwo od Batorego pokazało pacta conventa zaprzysiężone przez Batorego. Dnia 6 kwietnia Batory przekroczył granicę Korony i 18 kwietnia odbył uroczysty wjazd do Krakowa. Jego wyboru na króla nie uznawała nadal Litwa, Prusy Królewskie i Jakub Uchański. 1 maja 1576 biskup kujawski Stanisław Karnkowski udzielił ślubu Annie Jagiellonce i Stefanowi Batoremu, a następnie koronował młodą parę. Nowy król przystąpił do pokojowych rozmów z przeciwnikami w celu uznania swojej władzy, co przyniosło spodziewany efekt.

</doc>
<doc id="1606618" url="https://pl.wikipedia.org/wiki?curid=1606618" title="Lawa (film)">
Lawa (film)

Lawa, nadtytuł: Opowieść o „Dziadach” Adama Mickiewicza – polski dramat filmowy z 1989 roku w reżyserii Tadeusza Konwickiego.
Tytuł.
Tytuł "Lawa" jest odwołaniem do słów wypowiedzianych w III części dramatu "Dziady" (1832) Adama Mickiewicza przez młodego patriotę Piotra Wysockiego (scena „Salon warszawski”):
Słowa te są poetycką metaforą postaw charakterystycznych dla narodu polskiego w okresie zaborów. Jedna jego część, wywodząca się głównie z elit, to ugodowcy i oportuniści pogodzeni z rosyjską dominacją, służalcy cara i jego namiestników oraz zwykli zdrajcy: to właśnie zimna, plugawa skorupa. „Gorąca lawa” to większość Polaków – nastawionych patriotycznie, oczekujących wyzwolenia spod jarzma okupanta.
Treść.
Wydarzenia mają miejsce na początku XIX w. głównie w Warszawie i Wilnie. 
Początek akcji rozgrywa się w przeddzień święta Wszystkich Świętych i przedchrześcijańskich, nocnych obrzędów dziadów. W starym dworku na Litwie pojawia się widmo poety, który wspomina dawną miłość do Maryli i czasy wileńskiej konspiracji, polskich patriotów spiskujących przeciw rosyjskiemu ciemięzcy. Na cmentarzu rozpoczyna się obrzęd dziadów. Prowadzi je guślarz (w tej roli kobieta, Maja Komorowska), przywołując dusze zmarłych. Zjawiają się widma pana, dziewczyny, dzieci. Nie mogą znaleźć spokoju po śmierci, błąkają się po świecie. Wśród uczestników guseł jest też Gustaw.
Akcja filmu przenosi się w przeszłość, kolejno w różne miejsca. W Wilnie trwają aresztowania młodych konspiratorów. Gustaw pojawia się w domu unickiego księdza, który rozpoznaje w nim swego przybranego syna. Opowiada duchownemu historię swej nieszczęśliwej miłości. Na Zamek Królewski w Warszawie zjeżdżają goście zaproszeni na bal wydany przez senatora rosyjskiego Nowosilcowa (postać wzorowana na Nikołaju Nowosilcowie, carskim rusyfikatorze, który przyczynił się do rozbicia wileńskiego środowiska Filomatów i Filaretów). Senator w koszmarnym pijackim śnie widzi cara, u którego popada w niełaskę, śnią mu się też diabły walczące o jego duszę.
Gustaw w celi więziennej zmienia imię na Konrada. Świadkiem przemiany bohatera jest widmo poety. Do celi przychodzą inni więźniowie–konspiratorzy. Za chwilę kamera przemierza salon na Zamku Królewskim, gdzie grupa patriotów stoi na uboczu i dyskutuje o sprawach narodowych. Jeden z nich, przybysz z Wilna, przedstawia zebranym historię aresztowania i męki konspiratora Cichockiego. Opowieści przysłuchuje się poeta. Pozostali goście salonu zajęci są wspomnieniami z balu i plotkami towarzyskimi.
W wileńskiej celi Konrada więźniowie rozmawiają o procesie za działalność spiskową. Jeden z nich, Jankowski, śpiewa pieśń z bluźnierczym refrenem: "Tak: Zemsta, zemsta, zemsta na wroga – z Bogiem i choćby mimo Boga!" Sobolewski dzieli się opowieścią o kibitkach wywożących Polaków na Sybir.
Samotny Konrad rozpoczyna w celi "Wielką improwizację". Zjawia się poeta i kontynuuje jego monolog. W poczuciu swego szczególnego posłannictwa stawia się na równi z Bogiem, żąda od niego władzy nad duszami. Jego postawa ma cechy mesjanistyczne i prometejskie. Słowa Konrada są ilustrowane obrazami martyrologii narodu w czasach II wojny światowej (zbrodnia katyńska, Auschwitz-Birkenau, powstanie warszawskie).
Do celi przychodzi ksiądz Piotr wraz z kapralem. Odprawia egzorcyzmy nad omdlałym Konradem i modli się za cierpiące dzieci polskie. Ma też widzenie dotyczące przyszłości ojczyzny. W kolejnej scenie towarzyszy pani Rollisonowej w staraniach o spotkanie z Nowosilcowem. Kobieta chce u senatora wybłagać zwolnienie uwięzionego syna. Pani Rollison nie uzyskuje audiencji, zamiast tego dochodzi do przesłuchania i lżenia księdza Piotra. Przepowiada on śmierć doktorowi i Pelikanowi – sługusom carskiego namiestnika.
Trwa senatorski bal. Zabawę przerywa wiadomość o samobójczej śmierci młodego Rollisona w klasztorze Dominikanów, chwilę później śmierć od uderzenia pioruna dosięga doktora. Konrad jest prowadzony na przesłuchanie, ksiądz Piotr przepowiada mu zesłanie.
Zbliża się poranek, kończy się uroczystość dziadów na cmentarzu. Guślarz i Maryla widzą carskie kibitki wiozące zesłańców, wśród których jest Konrad, a także poeta ze śladem kuli na czole.
Realizacja.
Film Tadeusza Konwickiego jest pierwszą adaptacją filmową "Dziadów" – cyklu dramatów romantycznych Adama Mickiewicza. Oprócz podjęcia wątków literackich, na czele z ideami romantycznymi i walką narodowowyzwoleńczą z rosyjskim zaborcą, reżyser wkomponował w strukturę filmu motywy związane z XX-wieczną historią Polski: czasami II wojny światowej oraz powojennymi (panorama Warszawy z Pałacem Kultury i Nauki, tłumy Polaków podczas spotkania z papieżem Janem Pawłem II). Pojawiają się też fragmenty Polskiej Kroniki Filmowej oraz filmu "Lotna" w reż. Andrzeja Wajdy. Scena początkowa została nakręcona 1 listopada 1988 roku, w dniu Wszystkich Świętych, na cmentarzu Powązkowskim w Warszawie.
W zrealizowanej u schyłku komunizmu "Lawie" można doszukać się nawiązań do sytuacji Polski po II wojnie światowej i zależności od Związku Radzieckiego: „Polska od pół wieku przedstawia z jednej strony widok tak ciągłego, niezmordowanego i nieubłaganego okrucieństwa tyranów, z drugiej tak nieograniczonego poświęcenia się ludu i tak uporczywej wytrwałości jakich nie było przykładu od czasu prześladowania chrześcijaństwa” – te użyte na początku filmu słowa odnosił Mickiewicz do czasów rozbiorów, u Konwickiego zyskały jednak nowe znaczenie.
"Nie zależy mi na tym, aby na nowo uaktywniać to wszystko, co niesie nasza tradycja romantyczna. Ale nie chciałbym jej dezawuować. (...) Ekranizacja "Dziadów", na którą czeka się u nas od dawna, powinna, jeśli to możliwe, przedstawić nasz portret duchowy. Albo lepiej: powinna być testem, który wykaże, jak wyglądamy, kim naprawdę jesteśmy” – mówił Konwicki po nakręceniu filmu.
W roli Konrada-Gustawa, głównej postaci dramatu Mickiewicza, reżyser obsadził dwóch aktorów. Młodego konspiratora, uwięzionego za walkę o wolność Ojczyzny zagrał Artur Żmijewski, wówczas student warszawskiej PWST. Gustaw Holoubek pokazał Konrada jako dojrzałego poetę, mędrca wadzącego się z Bogiem, profetyka świadomego przyszłych losów Polski. Przejmujący, teatralny w formie monolog Holoubka w "Wielkiej improwizacji" przeszedł do historii polskiego aktorstwa.
Z wypowiedzi Konwickiego wynika, że w granej przez Gustawa Holoubka tajemniczej postaci w czamarze i czarnej pelerynie widział on samego Mickiewicza symbolicznie powracającego do Wilna: „Będzie użyta forma, do której jestem przywiązany i którą stale – jak gdyby podświadomie – stosuję. A więc duchowa wycieczka do kraju rodzinnego. Będzie to powrót Mickiewicza – jako upiora czy po prostu jako człowieka nie mogącego zasnąć w Paryżu – na Litwę”.
Nastrój filmu podkreśla nie tylko sceneria (np. obrzęd przywoływania duchów rozgrywa się na cmentarzu), ale też muzyka Zygmunta Koniecznego nagrana przez orkiestrę i chór Filharmonii Łódzkiej.
Plenerami były Wilno (Góra Trzykrzyska, bazylika archikatedralna, widok na kościół św. Anny i Bernardynów, klasztor Bazylianów, Ostra Brama, Cmentarz Na Rossie, Dziedziniec Wielki Uniwersytetu Wileńskiego i dziedziniec alumnatu, podwórze domu Adama Mickiewicza), Warszawa (m.in. Powązki, Archiwum Główne Akt Dawnych w Warszawie w Pałacu Raczyńskich przy ul. Długiej, Fort Włodzimierski, Zamek Królewski), Piotrków Trybunalski oraz Mała Wieś (ośrodek Urzędu Rady Ministrów).
Prapremiera filmu odbyła się w Moskwie, w miesiąc po pierwszych częściowo wolnych wyborach parlamentarnych w powojennej Polsce.
"Opowieść o „Dziadach” Adama Mickiewicza. Lawa" jest ostatnim filmem Tadeusza Konwickiego. „Siłą rzeczy już sama konstrukcja filmu kłóci się z wymogami hollywoodzkiego kina. A do tego jest to mówione wierszem. Wiersz – w wykonaniu moich aktorów – stanowi chyba podstawową wartość "Dziadów", poza znaczeniem tekstu i jego pierwiastkami racjonalnymi. (...) Dopiero w trakcie realizacji zobaczyłem, że robię rzecz skazaną z góry na ograniczony odbiór. Oczywiście, to nigdy by mnie nie powstrzymało przed realizacją. Czułem wewnętrzny przymus, żeby to robić i pożegnać się w ten sposób z kinem” – mówił reżyser w 1989 roku.

</doc>
<doc id="1606620" url="https://pl.wikipedia.org/wiki?curid=1606620" title="Rozwój demograficzny Łodzi">
Rozwój demograficzny Łodzi



</doc>
<doc id="1606623" url="https://pl.wikipedia.org/wiki?curid=1606623" title="Aleksandar Đurić">
Aleksandar Đurić

Aleksandar Đurić (ur. 12 sierpnia 1970 w Doboju) – bośniacki piłkarz grający na pozycji napastnika. Reprezentant Singapuru. Zawodnik klubu Tampines Rovers występującego w singapurskiej S-League. Uczestnik Letnich Igrzysk Olimpijskich 1992 rozegranych w Barcelonie. Zajmuje 1. miejsce na liście nadal aktywnych zawodników z największą liczbą zdobytych goli w rozgrywkach ligowych o mistrzostwo kraju i 30. pozycję na liście zawodników z największą liczbą zdobytych goli w historii w rozgrywkach ligowych o mistrzostwo kraju.
Młodość.
Đurić urodził się w miejscowości Doboj na terenach dzisiejszej Bośni i Hercegowiny. Jako nastolatek trenował wiele dyscyplin sportowych, m.in. piłkę nożną, piłkę ręczną i karate. Za namową kolegów postanowił wstąpić do kajakarskiego klubu Val. W wieku 17 lat zdobył tytuł mistrza Jugosławii w swojej kategorii wiekowej oraz wystąpił w finale Mistrzostw Świata juniorów, gdzie zajął 8. miejsce. Grał wówczas również w lokalnej drużynie piłkarskiej. W 1990, po skończeniu szkoły wyższej, został oficerem w jugosłowiańskiej armii, a niedługo później wyjechał do Serbii, gdzie przez jeden sezon grał w drugoligowym klubie piłkarskim. W 1991, zgodnie z wolą ojca, wyemigrował na Węgry. W tym samym roku znalazł się na liście kandydatów do występu na Igrzyskach Olimpijskich w Barcelonie. Niedługo później wyjechał do Szwecji, jednak z powodu problemów prawnych został deportowany i wrócił do węgierskiego Szeged. W lutym 1992 otrzymał zaproszenie na zgrupowanie kadry olimpijskiej w Belgradzie. Tuż przed rozpoczęciem igrzysk bośniacki Komitet Olimpijski złożył mu propozycję reprezentowania Bośni i Hercegowiny w Barcelonie. Đurić wahał się przed podjęciem decyzji, jednak ostatecznie zgodził się, a na Igrzyska dotarł po dwudniowej podróży autostopem. W rywalizacji C-1 na 500 m zajął ostatnie miejsce, uzyskując najsłabszy czas ze wszystkich uczestników tej konkurencji.
Kariera klubowa.
Đurić rozpoczął swoją zawodową karierę piłkarską w 1992 roku, jako zawodnik macedońskiego klubu Sloga Jugomagnat Skopje. W kolejnym sezonie występował w węgierskim Szegedi LC. W 1993, podczas wojny w Bośni, zginęła jego matka. Dwa lata później Đurić zdecydował się na wyjazd do Australii, gdzie podpisał kontrakt z występującym w National Soccer League klubem South Melbourne FC. Grał tam, z przerwą na wypożyczenie do Port Melbourne Sharks, przez kolejne dwa lata. Następnie ponownie reprezentował barwy klubu Port Melbourne Sharks, a w 1997 trafił do klubu Gippsland Falcons, w którym w 15 meczach zdobył 4 bramki. Pod koniec tego samego roku przeniósł się do Chin, gdzie występował w klubie Locomotiv Beijing. Niedługo później powrócił do Australii, jednak w 1999 klub West Adelaide SC, w którym występował, zbankrutował. Duric otrzymał wówczas dwie oferty – jedną z Hongkongu, a drugą z Singapuru z zespołu Tanjong Pagar United. Ostatecznie podpisał kontrakt z singapurskim klubem, w którym występował na pozycji napastnika, a nie jak dotychczas lewego pomocnika. W 16 meczach zdobył 11 bramek, a jego klub zajął 3. miejsce w lidze. Po zakończeniu sezonu powrócił na rok do Australii, gdzie występował w klubach Marconi Stallions i Sydney Olympic. W czerwcu 2000 roku otrzymał ofertę z singapurskiego zespołu Home United FC i na stałe przeniósł się do tego kraju. W kolejnym sezonie trafił do klubu Geylang United. W jego barwach w ciągu czterech sezonów rozegrał 126 spotkań i zdobył 97 bramek. W roku 2005 podpisał kontrakt z klubem Singapore Armed Forces F.C., w którym grał do końca 2009. W 147 meczach strzelił 128 goli. Trzykrotnie zdobył tytuł króla strzelców S-League – w 2007 (37 bramek), 2008 (28 bramek) i 2009 (28 bramek). Został również dwukrotnie wybrany piłkarzem roku S-League. Od sezonu 2010 jest zawodnikiem klubu Tampines Rovers.
Kariera reprezentacyjna.
W 2007 Đurić uzyskał singapurskie obywatelstwo, zrzekając się jednocześnie australijskiego. Swój debiut w reprezentacji zaliczył 9 listopada w meczu przeciwko Tadżykistanowi, w którym zdobył dwie bramki. Od tego czasu jest podstawowym graczem kadry, w której łącznie wystąpił 44 razy i strzelił 21 bramek.
Życie prywatne.
Jest żonaty z Natashą, którą poznał jeszcze za czasów pobytu w Australii. Ma z nią dwójkę dzieci – Izabellę i Alessandro.

</doc>
<doc id="1606624" url="https://pl.wikipedia.org/wiki?curid=1606624" title="Krzysztof Dybciak">
Krzysztof Dybciak

Krzysztof Dybciak (ur. 12 lutego 1948 w Łukowie) − polski krytyk literacki i teoretyk literatury, profesor zwyczajny Uniwersytetu Kardynała Stefana Wyszyńskiego.
Życiorys.
Studiował polonistykę na Uniwersytecie Warszawskim, który ukończył w 1971, następnie pracował w Instytucie Badań Literackich PAN, gdzie doktoryzował się w 1980. W latach 1985-2000 pracował na Wydziale Nauk Humanistycznych KUL (habilitacja w 1986, stanowisko profesora 1992), od roku 2000 kieruje Katedrą Literatury XX Wieku w Uniwersytecie Kardynała Stefana Wyszyńskiego w Warszawie, w 2007 tytuł profesora zwyczajnego.
Był w składzie redakcji lub kolegiów redakcyjnych czasopism: "Teksty. Dwumiesięcznik IBL i KNoLP PAN", "Roczniki Humanistyczne KUL", "Ethos. Kwartalnik", "Arka. Literatura-Historia-Polityka", "Arcana. Kultura. Historia. Polityka", "Topos. Dwumiesięcznik Literacki". 
Jest laureatem Nagrody Kościelskich (1981), Nagrody Fundacji POLCUL (1987), stypendium Instytutu Nauk o Człowieku w Wiedniu (1994), rektora UKSW (2003), Katolickiego Stowarzyszenia "Civitas Christiana" im. Włodzimierza Pietrzaka (2013), Nagrody Grand Prix im. Witolda Hulewicza za rok 2021. 
Zasiadł w kapitule Nagrody im. Jacka Maziarskiego i Nagrody im. Józefa Mackiewicza.
Jest członkiem Stowarzyszenia Pisarzy Polskich i Towarzystwa Naukowego KUL., Narodowej Rady Rozwoju przy Prezydencie RP Andrzeju Dudzie. Został członkiem Warszawskiego Społecznego Komitetu Poparcia Jarosława Kaczyńskiego w przedterminowych wyborach prezydenckich w 2010 oraz Komitetu Poparcia Kandydata na Prezydenta RP Andrzeja Dudy w 2015.
W 2018 został odznaczony Srebrnym Medalem „Zasłużony Kulturze Gloria Artis”.
Laureat Nagrody Grand Prix im. Witolda Hulewicza za rok 2021.

</doc>
<doc id="1606625" url="https://pl.wikipedia.org/wiki?curid=1606625" title="Fuet">
Fuet

Fuet – wyrabiana ręcznie kiełbasa wieprzowa w naturalnym flaczku z jelita cienkiego, charakteryzująca się długim, wąskim kształtem, chropowatą powierzchnią oraz słodkim, lekko pieprzowym smakiem. Do produkcji fuet stosuje się także boczek, a jako przyprawy dodawane są: pieprz czarny, czosnek, goździki i nasiona kolendry siewnej. Na wyprodukowanie 100 gramów fuet zużywa się 155 g świeżego mięsa. Podczas suszenia i dojrzewania pokrywa się pleśnią, która wzbogaca jej pikantny smak. Pleśń na fuet należy do tego samego gatunku ("Penicillium candida"), co pleśń spotykana na serach: camembert i brie. Pleśń jest żywa i wymaga dostępu powietrza. Brak wystarczającej ilości tlenu powoduje obumieranie pędzlaka i zanikanie warstwy pleśniowej. Ze względu na wysuszenie kiełbasę cechuje duża twardość. Bywa przyrównywana do salami.
Fuet jest tradycyjnym wyrobem katalońskim, związanym z miastem Vic i należącym do niego powiatem (comarca) Osona. W języku katalońskim "fuet" znaczy bat.
Fuet można spożywać na kanapkach, dodawać do zupy lub grillować, a także przyrządzać małe przekąski, np. krojąc grube plastry fuet (około 1,5–2 cm) i nadziewając na drewniane wykałaczki w połączeniu z marynowanymi (ewentualnie nadziewanymi) zielonymi lub czarnymi oliwkami. Do przekąsek z fuet można serwować sherry.
Skórka z pleśnią, w której znajduje się fuet, powinna być miękka i pokryta wyłącznie białym nalotem, nalot innego koloru świadczy o tym, że kiełbasa była źle przechowywana – w zbyt wilgotnym pomieszczeniu – i nie jest pożądany. Skórka jest jadalna, ale opinie na temat jej spożywania są podzielone. Zwolennicy fuet ze skórką twierdzą, że odpowiada ona za wykwintny smak, podczas gdy inni obierają fuet ze skórki przed przystąpieniem do dalszej obróbki kulinarnej.
Fuet należy przechowywać w lodówce, lecz zapewnić dostęp powietrza, albowiem pleśń na skórce jest żywa, dopiero na kilka dni przed konsumpcją umieścić (powiesić) w temperaturze pokojowej, aby dalej podsuszyć kiełbaskę. Fuet jest tym twardszy i ma tym bardziej wyraźny smak, im dłuższy był proces dojrzewania i suszenia.
Oryginalna hiszpańska kiełbaska fuet dostępna w supermarketach jest szczelnie zapakowana wraz z powietrzem w opakowanie z grubej folii plastikowej. Przy jednym z końców fuet znajduje się sznureczek, który umożliwia powieszenie kiełbaski po wyjęciu z opakowania i dalsze podsuszenie.

</doc>
<doc id="1606627" url="https://pl.wikipedia.org/wiki?curid=1606627" title="Order Cesarski Zjednoczenia">
Order Cesarski Zjednoczenia

Order Cesarski Zjednoczenia, skr. Order Zjednoczenia, dawniej również Order Powtórnego Połączenia (fr. "Ordre impérial de la Réunion") – efemeryczne odznaczenie I Cesarstwa Francuskiego, nadawane od 1812 do 1814 i w 1815, jako nagroda za osiągnięcia w służbie dla cesarza w wojsku, sądownictwie i administracji.
Historia.
Order został ustanowiony 18 października 1811 przez cesarza Napoleona I w czasie jego pobytu w Amsterdamie po przymusowej abdykacji cesarskiego brata Ludwika I Holenderskiego jako króla "niepodległej" Holandii i połączeniu tego kraju z imperium napoleońskim, jako zastępcze odznaczenie po zniesieniu przez cesarza istniejącego od 1806 Orderu Holandii (Unii). Był nadawany zarówno za zasługi wojenne jak cywilne. Order miał trzy klasy – Krzyż Wielki, Komandorię i Krzyż Kawalerski – przy czym liczba odznaczonych w każdej klasie została w pierwszych statutach ograniczona do 200 posiadaczy I, 1000 II i 10 000 III klasy. 1/3 nadań każdej klasy była zarezerwowana dla obywateli holenderskich prowincji Cesarstwa, stąd order Zjednoczenia można w pewnej mierze uważać za odznaczenie holenderskie.
Pierwsze nadania miały miejsce 22 lutego 1812: I klasę otrzymały 64 osoby, a II – 74, głównie Holendrzy. 12 marca 1814 Napoleon nadał odznaczonym prawo do dziedzicznego tytułu Kawaler Cesarstwa oraz do pobierania 3000 franków rocznej renty.
Niedługo przed upadkiem imperium napoleońskiego order posiadało 1622 kawalerów (wśród nich 614 nie-Francuzów): 1364 odznaczonych III, 127 – II i 131 – I klasą. Po restauracji monarchii burbońskiej order zniesiono, ale dozwolono nadal go nosić.
Został restytuowany w czasie 100 dni Napoleona i ostatecznie zniesiony po powrocie Burbonów rozkazem króla Ludwika XVIII z 15 lipca 1815. Zarządzono zwrot insygniów i dyplomów nadania do kancelarii Legii Honorowej, w związku z czym order jest dziś unikatem numizmatycznym.
Insygnia.
Insygnia orderu Zjednoczenia to oznaka i gwiazda I klasy. Oznaka przypominała w pewnym stopniu insygnium Orderu Holandii: była to gwiazda z dwunastoma emaliowanymi na biało promieniami, między którymi znajdowało się 30 złotych strzał, a na nich złota wstęga z napisem: "A jamais" ("Na zawsze" /zjednoczone/). Złoty medalion środkowy awersu ukazywał tron cesarski niesiony przez orła napoleońskiego i otoczony herbami anektowanych w latach powstania orderu prowincji cesarstwa Piemont, Toskania, Holandia, Hamburg i Genewa. Medalion otoczony był napisem: "Tout pour l'Empire" ("Wszystko dla Cesarstwa"). Medalion środkowy rewersu ukazywał monogram założyciela "N" otoczony wieńcem laurowym i napisem: "A jamais". Oznaka była zawieszona na napoleońskiej koronie cesarskiej, z której wychodziły niebieskie wstęgi z napisem na awersie: "Napoléon", a na rewersie: "Fondateur".
Gwiazda I klasy, początkowo haftowana, później srebrna, miała 11 promieni, między którymi umieszczone były pęki strzał. W medalionie środkowym widniał tron cesarski awersu oznaki, ukoronowany napoleońską koroną,
Order noszony był na przejętej z Orderu Holandii błękitnej wstążce, przy I klasie z prawego ramienia na lewy bok.
Odznaczeni.
Spośród Polaków order otrzymali: ppor. Feliks Białkowski, ppłk Ludwik Bukowski, płk Józef Dwernicki, kpt. Seweryn Fredro (1813), kpt. Florian Gotartowski, Ludwik Gużkowski, kpt. Antoni Jankowski (1814), por. Józef Kęstowicz (1814), kpt. Dominik Kiełkiewicz (1814), płk Michał Kossecki, szef szw. Jan Leon Kozietulski (1813), gen. Zygmunt Kurnatowski (1814), por. Wiktor Lubański (1813), ppor. Stanisław Łącki (1814), ppor. Jan Kacper Krassowski (1814), płk Karol Madaliński, szwol. Józef Malinowski (1814), szef bat. Paweł Muchowski, szef szw. Kazimierz Oborski, ppor. Ignacy Ołtarzewski (1813), ppor. Aleksander Radziwiłł, kpt. Wiktor Roman (1814), kpt. Stanisław Rostworowski, szwol. Roch Rzuchowski (1813), kpt. Ambroży Mikołaj Skarżyński, ppor. Feliks Skarżyński (1814), ppor. Wincenty Smulski (1814), płk Zygmunt Karol Stryjeński (1814), szef szw. Wincenty Szeptycki (1811), płk Jan Tomicki, por. Piotr Wasilewski (1814), por. Michał Wilczek, kpt. Wolski, kpt. Tadeusz Wyleżyński-Trzaska (1814), por. Michał Zamoyski (1813), Wojciech Żukowski (1813), ks. Józef Poniatowski, por. Bogusław Brykczyński, ppor. Florian Niski, kpt. Tomasz Rudnicki, mjr Piotr Valentin d'Hauterive, Józef Poniński, gen. Wincenty Krasiński (1814), ppłk Józef Bonawentura Załuski (1813), ppłk Piotr Krasiński, mjr Jan Paweł Jerzmanowski (1813).

</doc>
<doc id="1606629" url="https://pl.wikipedia.org/wiki?curid=1606629" title="Szkielet (anatomia)">
Szkielet (anatomia)

Szkielet, układ szkieletowy, – twarda konstrukcja anatomiczna wchodząca w skład ciała zwierząt.
Szkielet może:
Zbudowany może być z substancji nieorganicznych lub organicznych.
Rodzaje szkieletu.
Ze względu na funkcję:
Ze względu na położenie:
Wewnętrzny szkielet kręgowców bywa nazywane układem kostnym.
Specyficznym niesztywnym rodzajem szkieletu jest hydroszkielet, czyli system jam ciała wypełnionych płynem nadającym ciału sztywność.
Budowa.
Szkielet może być zbudowany z substancji organicznych, nieorganicznych, a także z kombinacji obu rodzajów substancji. Szkielet kręgowców zbudowany jest z kości (różne białka i sole mineralne, np. hydroksyapatyt) i chrząstek (głównie białka) oraz różnych wytworów rogowych (keratyna). Również u głowonogów występuje wewnętrzny szkielet chrzęstny. Szkielet stawonogów, niektórych ameb, wieloszczetów i in. zbudowany jest w dużej mierze z chityny (oskórek), czasem z udziałem substancji mineralnych, jak węglan wapnia (karapaks). Szkielet mięczaków z konchioliny i węglanu wapnia. Szkielet niektórych innych organizmów (otwornice, koralowce sześciopromienne) niemal wyłącznie z węglanu wapnia. Szkieletowe igły gąbek mogą składać się z różnych substancji, takich jak spongina, węglan wapnia, krzemionka. Z kolei szkielet osłonic – tunika – zawiera celulozę.
Szkielet może składać się drobnych, niepołączonych elementów – sklerytów, płytek kostnych albo tworzyć układ narządów. Kościec kręgowców tworzy układ mięśniowo-szkieletowy wraz z mięśniami określanymi jako szkieletowe. Szkielet niektórych zwierząt łączy elementy o różnym pochodzeniu, np. skorupa żółwi jest zbudowana z przekształconych kości klatki piersiowej (żeber, kręgosłupa) i łusek rogowych. Szkieletem nazywane są skorupki protistów z grup będących tradycyjnie obiektem badania zoologii, podczas gdy podobne struktury tzw. protistów roślinnych w zasadzie nie są określane tą nazwą, podobnie jak struktury roślinne zbudowane z tkanki wzmacniającej pełniące rolę analogiczną do szkieletu zwierząt (a także szkieletów wytworów człowieka).

</doc>
<doc id="1606630" url="https://pl.wikipedia.org/wiki?curid=1606630" title="Jan Komolka">
Jan Komolka

Jan Komolka (ur. 19 czerwca 1947 w Poznaniu) – polski pisarz, Laureat Nagrody Kościelskich.
Ukończył filologię polską na Uniwersytecie im. Adama Mickiewicza w Poznaniu. Pracował krótko z młodzieżą jako wychowawca, w latach 1975–1976 był sekretarzem literackim Teatru Nowego w Poznaniu.
Otrzymał I nagrodę w konkursie prozatorskim Spółdzielni Wydawniczej „Czytelnik” w 1975 roku. Laureat Nagrody Kościelskich (1981) za powieść "Ucieczka do nieba", wydaną w 1980 roku. Współautor scenariusza filmu o Sofijówce. Należy do Stowarzyszenia Pisarzy Polskich.

</doc>
<doc id="1606632" url="https://pl.wikipedia.org/wiki?curid=1606632" title="Błogosławiona Izabela">
Błogosławiona Izabela

Izabela Francuska, błogosławiona Izabela, franc. "Isabelle de France" (ur. w marcu 1225, zm. 23 lutego 1270 w Longchamp w Paryżu) – królewna francuska z dynastii Kapetyngów, córka Ludwika VIII Lwa i Blanki Kastylijskiej, dziewica, błogosławiona Kościoła katolickiego.
Życiorys.
Izabela urodziła się w 1225 roku jako jedenaste dziecko (a zarazem jedyna córka, która przeżyła dzieciństwo) króla Francji Ludwika Lwa i jego żony Blanki Kastylijskiej. Jej braćmi byli m.in. następca na tronie ojca Ludwik IX, hrabia Artois Robert I oraz król Sycylii i Neapolu Karol Andegaweński. Była kuzynką m.in. króla Anglii Henryka III oraz króla Kastylii i Leónu Ferdynanda III.
Od dzieciństwa przejawiała zamiłowanie do modlitwy, ascezy i życia zakonnego. Odmawiała noszenia kosztownych strojów i biżuterii oraz często pościła, co niepokoiło jej matkę, ponieważ królewna była słabego zdrowia. Izabela ograniczała swoje aktywności dworskie do minimum. Miała blond włosy, odznaczała się urodą oraz budziła ogromną sympatię wśród dworzan
W 1227 r. z woli matki została zaręczona z Hugonem, synem hrabiego Angoulême Hugona X Czarnego. Następnie cesarz Fryderyk II zaproponował małżeństwo Izabeli ze swoim synem, Konradem IV, jednak królewna odmówiła. W sprawie interweniował papież Innocenty IV, ale bezskutecznie. Izabela wiodła życie pod duchowym kierownictwem franciszkanów, poświęcając się modlitwie i działalności na rzecz najuboższych.
Wspólnie z najstarszym bratem Ludwikiem IX ufundowali klasztor w Longchamp, do którego sprowadziła Klaryski, a także razem z św. Bonawenturą ułożyła regułę klasztoru, która później została przejęta przez wszystkie wspólnoty Klarysek we Francji. 
Zmarła 23 lutego 1270 r. w Longchamp. Pochowana została w przyklasztornym kościele, który został zniszczony podczas Rewolucji francuskiej.
Kult.
Agnieszka d'Harcourt, dama nadworna Izabeli, autorka jej żywota, przytacza 40 wypadków cudownych uleczeń za wstawiennictwem Izabeli, a po rozpatrzeniu ich papież Leon X wyniósł ją do godności ołtarzy i wpisał ją do katalogu błogosławionych. Beatyfikacja miała miejsce w 1521 roku.
Jej wspomnienie liturgiczne w Kościele katolickim obchodzone jest 23 lutego.

</doc>
<doc id="1606633" url="https://pl.wikipedia.org/wiki?curid=1606633" title="Echo Turku">
Echo Turku

Echo Turku – tygodnik lokalny ukazujący się na terenie powiatu tureckiego. Pismo jest niejako kontynuacją przedwojennego "Echa Tureckiego".
Pismo prezentuje najważniejsze dla powiatu wydarzenia samorządowe, gospodarcze, kulturalne i sportowe. Objętość gazety wynosi 36 stron. Nakład tygodniowy wynosi 10000 egzemplarzy. Wydawcą jest wydawnictwo "Przegląd Koniński".

</doc>
<doc id="1606634" url="https://pl.wikipedia.org/wiki?curid=1606634" title="Stanisław Rosiek">
Stanisław Rosiek

Stanisław Rosiek (ur. 14 sierpnia 1953 w Gdańsku) − polski historyk literatury, pisarz, wydawca, wykładowca Uniwersytetu Gdańskiego.
Życiorys.
W 1977 ukończył studia polonistyczne na Uniwersytecie Gdańskim. Następnie pracował w Zakładzie Literatury Instytutu Filologii Polskiej UGd. W 1986 obronił tam pracę doktorską „Pisanie i egzystencja. Dylematy Tadeusza Peipera”, a w 1998 habilitował się na podstawie książki „Zwłoki Mickiewicza. Próba nekrografii poety”.
Debiutował w piśmie „Litteraria”, od 1977 do 1982 był sekretarzem redakcji kwartalnika „Punkt”. W latach 1977−1983 współredagował serię „Transgresje”, wydawaną w ramach konwersatorium Marii Janion. W 1983 otrzymał razem ze Stefanem Chwinem Nagrodę Kościelskich za napisaną wspólnie książkę „Bez autorytetu”. W latach 80. współredagował niezależne pismo „Podpunkt”. W 1995 założył wydawnictwo „Słowo/obraz terytoria”. Jest także redaktorem serii „Rysunki zebrane” Sławomira Mrożka (sześć tomów 1997−2005), jednym z autorów „Słownika schulzowskiego” (2004) i autorem podręcznika do liceum i technikum „Między tekstami” (przy współpracy Jolanty Maćkiewicz, Zbigniewa Majchrowskiego, Bolesława Oleksowicza). W 2009 nominowany do Nagrody Literackiej Gdynia w kategorii eseistyka za książkę "[nienapisane]". Laureat Poznańskiej Nagrody Literackiej − Nagrody im. Adama Mickiewicza 2022.
W kadencji 2019–2023 zasiada w Radzie Kultury Gdańskiej.

</doc>
<doc id="1606640" url="https://pl.wikipedia.org/wiki?curid=1606640" title="Mistrzostwa Świata w Piłce Nożnej 1962 (eliminacje strefy CONMEBOL)">
Mistrzostwa Świata w Piłce Nożnej 1962 (eliminacje strefy CONMEBOL)

W eliminacjach do Mistrzostw Świata w Piłce Nożnej 1962 strefy CONMEBOL wzięło udział 6 drużyn, podzielonych na 3 grupy po 2 drużyny. Zwycięzcy awansowali do finałów. został przydzielony do barażu interkontynentalnego z reprezentantem CONMEBOL.

</doc>
<doc id="1606641" url="https://pl.wikipedia.org/wiki?curid=1606641" title="Jeff Rich">
Jeff Rich

Jeff Rich (ur. 8 czerwca 1953 w Londynie) – brytyjski perkusista, były członek zespołu rockowego Status Quo.
Kariera.
Rich współpracował z kilkoma wykonawcami, w tym ze Stretch, Judie Tzuke i Climax Blues Band. W tym ostatnim zespole poznał Johna „Rhino” Edwardsa, wraz z którym został następnie członkiem Status Quo.
Współpraca Jeffa ze Status Quo rozpoczęła się w 1985, kiedy zespół nagrywał album "In the Army Now".
W 2000 postanowił zakończyć karierę zawodowego perkusisty, by móc poświęcić więcej czasu rodzinie. Później zajmował się udzielaniem lekcji gry na perkusji dzieciom.

</doc>
<doc id="1606647" url="https://pl.wikipedia.org/wiki?curid=1606647" title="Kłobuczka pospolita">
Kłobuczka pospolita

Kłobuczka pospolita ("Torilis japonica" D.C.) – gatunek rośliny jednorocznej z rodziny selerowatych
Rozmieszczenie geograficzne.
Występuje w całej Europie, w Azji i w Afryce Północnej (Maroko). Jako gatunek zawleczony występuje też gdzieniegdzie poza obszarem swojego rodzimego występowania. W Polsce występuje na niżu i w niższych partiach gór.
Biotop, wymagania.
Rośnie w lasach, zaroślach, żywopłotach, na miejscach cienistych. W klasyfikacji zbiorowisk roślinnych gatunek charakterystyczny dla Ass. "Torilidetum japonicae". Kwitnie od czerwca do sierpnia.

</doc>
<doc id="1606649" url="https://pl.wikipedia.org/wiki?curid=1606649" title="Krzysztof Myszkowski (pisarz)">
Krzysztof Myszkowski (pisarz)

Krzysztof Myszkowski (ur. 19 września 1952 w Toruniu) – pisarz.
Życiorys.
Od 1962 roku tenisista Startu-Wisły Toruń, a od 1965 Zawiszy Bydgoszcz, wicemistrz juniorów Pomorza i Kujaw. W latach 1972–1973 studiował nawigację w Wyższej Szkole Morskiej w Gdyni, pływał na „Darze Pomorza”. Od 1974 do 1976 odbył służbę wojskową w jednostkach w Morągu i w Gdańsku. Jest absolwentem filologii polskiej Uniwersytetu Mikołaja Kopernika w Toruniu (1980); od 1981 do 2005 był nauczycielem języka polskiego w szkołach w Toruniu i w Bydgoszczy.
Przygotował do druku tomy dzienników Jerzego Andrzejewskiego: "Z dnia na dzień", tom 1–2, Warszawa 1988; "Gra z cieniem", Warszawa 1987; "Dziennik paryski", Warszawa 2003. Jako prozaik debiutował w 1988 w „Tygodniku Powszechnym” opowiadaniem "Błogosławieństwo", a jako krytyk w 1987 w „Odrze” szkicem "Tuwim"; prozę, eseje, szkice, recenzje i rozmowy ogłaszał także m.in. w „Czasie Kultury”, „Kresach”, „Tytule”, „Tygodniku Literackim”, „Nowym Nurcie”, „Tygodniku Obywatelskim Solidarności”.
Od 1993 roku jest redaktorem, a od 1 stycznia 1995 redaktorem naczelnym „Kwartalnika Artystycznego”, w którym regularnie publikuje prozę, eseje, szkice, recenzje i rozmowy; współorganizator cyklu „Mistrzowie literatury w Filharmonii”. Od 1992 jest członkiem Stowarzyszenia Pisarzy Polskich, a od 1995 roku PEN Clubu. Na podstawie opowiadania "Pobożne życzenia" powstał w 1995 w Telewizji Polskiej, w serii „Portrety Współczesnej Prozy Polskiej”, film w reżyserii Tomasza Lengrena.
Twórczość.
Opowieści i opowiadania
Eseje i szkice
Rozmowy

</doc>
<doc id="1606650" url="https://pl.wikipedia.org/wiki?curid=1606650" title="Torilis japonica">
Torilis japonica



</doc>
<doc id="1606651" url="https://pl.wikipedia.org/wiki?curid=1606651" title="Peer Hultberg">
Peer Hultberg

Peer Hultberg (ur. 8 listopada 1935 w Vangede koło Kopenhagi, zm. 20 grudnia 2007 w Hamburgu) − duński pisarz.
Życiorys.
Z zawodu slawista, przez wiele lat pracował również jako aktywny psychoanalityk, co miało znaczący wpływ na jego twórczość literacką. Większość jego powieści ma przy tym charakter prozy eksperymentalnej, wykorzystującej bogaty zasób awangardowych środków artystycznych międzywojennego modernizmu. Hultberg jako miłośnik kultury polskiej często bohaterami swoich utworów czynił wielkich Polaków jak na przykład Adam Mickiewicz czy Fryderyk Chopin.
Urodził się 8 listopada 1935 na suburbium Vangede, niedaleko Kopenhagi; jego młode lata przypadły jednak na życie w Horsens a następnie w Viborg. W 1953 roku ozpoczął studia na Uniwersytecie Kopenhagi, gdzie kształcił się kolejno jako filolog francuski, muzykolog oraz znawca języków słowiańskich. Tematem jego licencjatu było życie i twórczość Wacława Berenta.
Za jego magnum opus uznaje się powieść eksperymentalną "Requiem" (1985), na którą składa się 537 krótkich anegdot, pozornie nie pozostających ze sobą w ścisłym związku. W Polsce najbardziej znana jest powieść "Preludia" traktująca o narodzinach geniuszu Chopina, skomponowana na zasadzie strumienia świadomości, starająca się zgłębić psychologiczne mechanizmy rządzące się umysłem genialnego dziecka dopiero poznającego otaczający go świat.
W 1993 roku został uhonorowany nagrodą literacką Rady Nordyckiej za powieść "Byen og Verden".

</doc>
<doc id="1606652" url="https://pl.wikipedia.org/wiki?curid=1606652" title="Awiłajtis">
Awiłajtis

Awiłajtis, dawniej "Owile" (lit. "Avilys", "Avilio ežeras") – jezioro w północno-wschodniej Litwie, na terenie rejonu jezioroskiego.

</doc>
<doc id="1606654" url="https://pl.wikipedia.org/wiki?curid=1606654" title="Avilio ežeras">
Avilio ežeras



</doc>
<doc id="1606655" url="https://pl.wikipedia.org/wiki?curid=1606655" title="Botifarra">
Botifarra



</doc>
<doc id="1606656" url="https://pl.wikipedia.org/wiki?curid=1606656" title="Leongino Unzain">
Leongino Unzain

Leongino Unzain (16 maja 1925 w Guarambaré, zm. 23 marca 1990) – piłkarz paragwajski, napastnik (lewoskrzydłowy). Później trener. Wzrost 166 cm, waga 69 kg. Można także spotkać się z odmienną pisownią nazwiska – Unzaim.
Urodzony w Guarabaré Unzain grał początkowo w klubach paragwajskich – Club Nacional, Cerro Porteño i Club Olimpia.
Jako piłkarz klubu Club Olimpia był w kadrze reprezentacji podczas finałów mistrzostw świata w 1950 roku, gdzie Paragwaj odpadł w fazie grupowej. Unzain zagrał w obu meczach – ze Szwecją i Włochami.
Po mistrzostwach Unzain przeniósł się do Europy, gdzie najpierw grał we włoskim klubie S.S. Lazio, a następnie we Francji – w klubach SC Toulon, Girondins Bordeaux, AS Béziers, FC Rouen i Grenoble Foot 38. Otworzył drogę do Europy dla licznej rzeszy piłkarzy z Paragwaju.
Unzain nigdy nie wziął udziału w turnieju Copa América.
Po zakończeniu kariery został trenerem piłkarskim.

</doc>
<doc id="1606658" url="https://pl.wikipedia.org/wiki?curid=1606658" title="M (militaria)">
M (militaria)

M – litera umieszczana od schyłku XVIII w. przed datą roczną, przy określaniu regulaminowej broni palnej oraz białej. Skrót od słowa „model”, np.: M16, M-1816 – oznacza model broni z 1816 roku (ale w przypadku tego pierwszego nie zawsze rok produkcji danego egzemplarza).

</doc>
<doc id="1606659" url="https://pl.wikipedia.org/wiki?curid=1606659" title="Marzanna Bogumiła Kielar">
Marzanna Bogumiła Kielar

Marzanna Bogumiła Kielar (ur. 8 lutego 1963 w Gołdapi) – polska poetka.
Życiorys.
Absolwentka filozofii Uniwersytetu Warszawskiego, doktor habilitowana nauk społecznych. W latach 2015 – 2023 profesor nadzwyczajny Wydziału Nauk Społecznych Chrześcijańskiej Akademii Teologicznej w Warszawie, w latach 2013 – 2015 profesor nadzwyczajny Akademii Pedagogiki Specjalnej im. Marii Grzegorzewskiej w Warszawie. Stypendystka (w obszarze literatury) fundacji kulturalnych i uniwersytetów w Europie, USA, Skandynawii i Azji. Jej poszczególne wiersze zostały przetłumaczone na 23 języki i znalazły się w ponad czterdziestu antologiach. Członkini polskiego PEN-Clubu. Była członkinią Stowarzyszenia Pisarzy Polskich do sierpnia 2020.
Uczestniczka ponad dwudziestu międzynarodowych festiwali poezji, m.in. w USA, Izraelu, Włoszech, Słowenii, Szwecji, Norwegii, Niemczech, Francji, Czechach, Słowacji, Turcji, Malezji i na Łotwie.

</doc>
<doc id="1606660" url="https://pl.wikipedia.org/wiki?curid=1606660" title="Obserwator (tygodnik)">
Obserwator (tygodnik)

Obserwator – Tygodnik Spraw Lokalnych – tygodnik lokalny ukazujący się w latach 2007-2009 na terenie powiatu tureckiego oraz gminy Uniejów (powiat poddębicki). Redaktorem naczelnym był Grzegorz Antosik.
Pismo prezentowało najważniejsze dla powiatu wydarzenia samorządowe, gospodarcze, kulturalne i sportowe.
Z dniem 30 czerwca 2009 roku pismo zawiesiło swoją działalność aż do odwołania.

</doc>
<doc id="1606665" url="https://pl.wikipedia.org/wiki?curid=1606665" title="Artur Szlosarek">
Artur Szlosarek

Artur Szlosarek (ur. 26 maja 1968 w Krakowie) − poeta, tłumacz. W latach 1987−1989 studiował polonistykę na Uniwersytecie Jagiellońskim w Krakowie, a w latach 1990−1994 komparatystykę, germanistykę i filozofię na Uniwersytecie Fryderyka Wilhelma w Bonn. Wiersze publikował m.in. w „Zeszytach Literackich” „bruLionie”, „Tygodniku Powszechnym”. Debiutował tomem poetyckim "Wiersze napisane" (1991). Wydał m.in.: "Popiół i miód" (1996), "Camera obscura" (1998), "List do ściany" (2000), "Pod obcym niebem" (2005). Stypendysta berlińskiej Akademii Sztuk, Fundacji Roberta Boscha, Ministra Kultury RP. Tłumaczył Paula Celana, Waltera Benjamina, Franza Kafkę i Georga Christopha Lichtenberga. Członek Polskiego PEN Clubu. Mieszka w Berlinie.
Laureat Nagrody Kościelskich (1993).

</doc>
<doc id="1606667" url="https://pl.wikipedia.org/wiki?curid=1606667" title="Leongino Unzaim">
Leongino Unzaim



</doc>
<doc id="1606671" url="https://pl.wikipedia.org/wiki?curid=1606671" title="Maciej Niemiec">
Maciej Niemiec

Maciej Niemiec (ur. 7 października 1953 w Warszawie, zm. 25 stycznia 2012 w Paryżu) − polski poeta, pisarz, tłumacz. Od 1987 mieszkał w Paryżu.
Otrzymał m.in. Nagrodę Dedeciusa dla polskich tłumaczy literatury niemieckiej, Nagrodę im. Zygmunta i Marii Zaleskich oraz Nagrodę Kościelskich (1994). W Polsce publikował w kwartalniku Zeszyty Literackie, we Francji w kwartalniku PO&amp;SIE (Paris), którego był stałym współpracownikiem. W przekładach drukowano jego wiersze m.in. w pismach niemieckich, przekł.: Renata Schmidgall, w Bułgarii (przekł.: Kiril Kadiski) i innych.
Urna z jego prochami spoczęła na cmentarzu Père-Lachaise w Paryżu.
Zbiory wierszy.
Oprócz nich wydał cztery tomy wierszy w przekładach francuskich, m.in. "Le quatrième roi mage raconte" (L'extrême contemporaine, Belin, 2002), "Trente poèmes pour une femme" (Atelier la Feugraie, 2001). Ten ostatni ukazał się w tłumaczeniu Fernanda Cambona przy współpracy poety.
Przełożył tom prozy : Michel Deguy, "Temu co się nie kończy. Tren" (Biblioteka Tegle, 2002), oraz wiersze współczesnych poetów francuskich w pismach (m.in. Dekada Literacka, Bliza, Zeszyty Literackie).

</doc>
<doc id="1606673" url="https://pl.wikipedia.org/wiki?curid=1606673" title="Leszek Stanisław Zakrzewski">
Leszek Stanisław Zakrzewski

Leszek Stanisław Zakrzewski (Leszek Dołęga-Zakrzewski) (ur. 20 października 1969 w Warszawie) – socjolog.
Życiorys.
W 1996 roku ukończył studia magisterskie w Instytucie Stosowanych Nauk Społecznych Uniwersytetu Warszawskiego. W latach 1996–2001 asystent i doktorant w Katedrze Socjologii Obyczajów i Prawa ISNS UW. W 2001 roku Rada Instytutu Stosowanych Nauk Społecznych UW nadała mu stopień naukowy doktora nauk humanistycznych w zakresie socjologii. Rozprawa doktorska była podstawą książki "Ethos rycerski w dawnej i współczesnej wojnie", która została, w 2004 roku, nagrodzona przez Rektora Uniwersytetu Warszawskiego. W latach 2001–2006 pracował na UW na stanowisku adiunkta. Wykładał m.in. na Politechnice Warszawskiej i Uniwersytecie Kardynała Stefana Wyszyńskiego. Od 2006 roku adiunkt, a od 2015 do 2018 roku profesor nadzwyczajny w Wyższej Szkole Zarządzania Personelem w Warszawie.
Od 2018 roku pracownik Archiwum Akt Nowych w Warszawie.
Od 1997 do 2004 roku członek Zarządu Głównego Polskiego Towarzystwa Heraldycznego, a w latach 2002–2004 członek Zarządu Oddziału Warszawskiego Polskiego Towarzystwa Socjologicznego.
W swoich zainteresowaniach łączy socjologię, historię i etykę. Autor szeregu artykułów, w których poruszał zagadnienia związane z islamem, etyką walki, społeczeństwem obywatelskim, genealogią i heraldyką.
Publikował m.in. na łamach periodyków: Spotkania z Zabytkami, Notatki Płockie, Rocznik Tatarów Polskich, Verbum Nobile, Rocznik Azja-Pacyfik.
Wybrane publikacje.
Ponadto Leszek S. Zakrzewski przygotował do druku i napisał przedmowę do pracy swojego pradziadka – Jana Zakrzewskiego – pt. "Zbiór materiałów do monografii miasta Ostrowi Mazowieckiej", Urząd Miasta Ostrów Mazowiecka, Warszawa-Ostrów Mazowiecka 2004

</doc>
<doc id="1606674" url="https://pl.wikipedia.org/wiki?curid=1606674" title="Marek Wojdyło">
Marek Wojdyło

Marek Wojdyło (ur. 1958 w Oświęcimiu) − polski pisarz. Studiował filologię polską oraz filozofię na Uniwersytecie Jagiellońskim. Debiutował w „Tygodniku Powszechnym” pod pseudonimem "Jeremiasz" w roku 1985. Poeta mieszka w Oświęcimiu gdzie pracuje jako nauczyciel w LO im. Stanisława Konarskiego. 
Laureat Nagrody Kościelskich (1994).

</doc>
<doc id="1606676" url="https://pl.wikipedia.org/wiki?curid=1606676" title="Jacek Baczak">
Jacek Baczak

Jacek Baczak (ur. 1967 w Bielsku-Białej) – prozaik, laureat Nagrody Kościelskich z wykształcenia pedagog specjalny. 
Doradca zawodowy i pracownik Środowiskowego Centrum Pomocy w Bielsku-Białej. Koordynuje pracę komisji złożonych z lekarzy, psychologów, doradców zawodowych i pracowników socjalnych Miejskiego Zespołu ds. Orzekania o Niepełnosprawności. Współpracuje z zakładami pracy chronionej powiatu bielskiego ziemskiego przy tworzeniu Indywidualnych Programów Rehabilitacji niepełnosprawnych pracowników zakładów, uczestnicząc w Komisjach Rehabilitacyjnych.
Laureat Nagrody Kościelskich i nagrody prezydenta miasta Bielska-Białej IKAR w roku 1996 za twórczość literacką – książka „Zapiski z nocnych dyżurów” (ISBN: 83-7006-584-8) powstała podczas odpracowywania służby wojskowej w Domu Pomocy Społecznej. Książka ta jest zwięzłym zapisem obcowania ze starością, chorobą, samotnością i śmiercią. W 2021 roku, w dwudziestą piątą rocznicę przyznania nagrody Kościelskich, Wydawnictwo Wolno wznowiło „Zapiski z nocnych dyżurów” – w nowej edycji graficznej i z posłowiem prof. Dariusza Czai. 
Studiował malarstwo na WSP w Krakowie. Po przerwaniu studiów imał się różnych zajęć – kopał rowy, mył szyby, aż dostał powołanie do wojska. Służbę wojskową odpracował jako salowy w zakładzie dla nieuleczalnie chorych. Po tym doświadczeniu został pedagogiem specjalnym, jest też doradcą zawodowym i pracownikiem socjalnym. Pracował w Domu Pomocy Społecznej, w Wojewódzkim Urzędzie Pracy, w Środowiskowym Centrum Pomocy. Maluje obrazy i miewa wystawy swoich prac.
Twórczość.
Proza

</doc>
<doc id="1606677" url="https://pl.wikipedia.org/wiki?curid=1606677" title="Leszek S. Zakrzewski">
Leszek S. Zakrzewski



</doc>
<doc id="1606680" url="https://pl.wikipedia.org/wiki?curid=1606680" title="Arkadiusz Pacholski">
Arkadiusz Pacholski

Arkadiusz Pacholski (ur. 1964 w Kaliszu, zm. 11 stycznia 2021 tamże) – polski historyk, pisarz, laureat Nagrody Fundacji im. Kościelskich (1999), dziennikarz, animator kultury, aktywista miejski.
Życiorys.
W 1983 złożył egzamin dojrzałości w I Liceum Ogólnokształcącym im. Adama Asnyka w Kaliszu. Absolwent historii na Uniwersytecie Wrocławskim, gdzie w roku 1989 obronił pracę magisterską "Rosyjski dwór szlachecki w XIX i na początku XX wieku".
Debiutował w 1986 w Kaliszu na łamach miesięcznika „Południowa Wielkopolska”. Publikował eseje, szkice i recenzje m.in. w „Twórczości”, „Literaturze”, „Kwartalniku Artystycznym”, paryskiej „Kulturze”, „Midraszu” i „Nowych Książkach”. W latach 1990–1998 pracował jako dziennikarz w pismach regionalnych oraz w Telewizji Polskiej. Od roku 2000 pisał artykuły o różnej tematyce dla „Gazety Wyborczej”, miesięcznika „Architektura &amp; Biznes” i innych pism.
W 1998 został wybranym na radnego Rady Miasta Kalisza III kadencji.
Był też animatorem kultury i aktywistą miejskim, założycielem i prezesem Stowarzyszenia Kalisz Literacki oraz współzałożycielem i pierwszym prezesem stowarzyszenia Rowerem do Nowoczesności. Jest autorem "Standardów dla projektantów, wykonawców i zarządców infrastruktury dla pieszych" przyjętych w roku 2016 przez Miasto Kalisz.
Arkadiusz Pacholski był pomysłodawcą i kuratorem projektów artystycznych: "Bekanntmachungen 1914 – 1918" oraz "Sztuka w oknie".
Zmarł 11 stycznia 2021 w Kaliszu; został pochowany na cmentarzu na Tyńcu w Kaliszu. W 2022 Bożena Pacholska, matka pisarza, przekazała spuściznę Arkadiusza Pacholskiego, m.in. bogaty księgozbiór, Miejskiej Bibliotece Publicznej im. Adama Asnyka w Kaliszu.

</doc>
<doc id="1606681" url="https://pl.wikipedia.org/wiki?curid=1606681" title="The Bread and Puppet Theatre">
The Bread and Puppet Theatre

The Bread and Puppet Theatre (często zwany Bread &amp; Puppet) – radykalny politycznie (lewicowy, kontrkulturowy) teatr lalek, założony i kierowany przez Petera Schumanna w 1961 roku. Siedzibą teatru jest Glover w stanie Vermont w USA. 
Historia.
Teatr został założony w 1961 roku w Nowym Jorku. W 1970 przeprowadził się na farmę Cate Farm w Vermont, gdzie w latach 1970-1974 opiekę nad artystami sprawowało Goddard College w Plainfield. Do roku 1974 zespół funkcjonował jako komuna. W połowie lat 70. teatr przeniósł się na farmę w Glover, gdzie funkcjonuje do dziś. Farma stała się domem artystów, miejscem przedstawień (zarówno wystawianych w zamkniętej przestrzeni jak i plenerowych). W Glover przy teatrze powstało również wydawnictwo i obszerne muzeum upamiętniające ponad cztery dekady pracy zespołu. Bread &amp; Puppet Theatre otrzymał państwowe dotacje "National Endowment for the Arts" oraz liczne nagrody od organizacji, np.: "Puppeteers of America".
Do 1998 roku Bread &amp; Puppet organizował doroczne widowisko pod nazwą "Our Domestic Resurrection Circus", wewnątrz i wokół naturalnego amfiteatru na swoim terenie. W latach 90. festiwal bardzo się rozrósł, przyciągając tłumy dziesiątek tysięcy ludzi obozujących na ziemiach sąsiednich farmerów przez festiwalowy weekend. Święto stało się z czasem zbyt duże, niekontrolowane i coraz mniej i mniej zgodne z założeniami teatru. W 1998 roku przypadkowo podczas nocnej bójki zginął jeden z biwakujących. W konsekwencji Peter Schumann zrezygnował z dalszego organizowania festiwalu. Od tamtego czasu odbywają się jedynie mniejsze weekendowe przedstawienia przez całe lato, teatr podróżuje po stanach Nowy Jork i Nowa Anglia oraz od czasu do czasu rusza w trasy po USA i zagraniczne. W Nowym Jorku Bread &amp; Puppet raz do roku w okresie wakacyjnym daje przedstawienie w Theater for the New City.
W 2000 roku ochotnicy z Bread &amp; Puppet, organizujący paradę lalek przeciw karze śmierci podczas obrad "Republican National Convention" w Filadelfii zostali niesłusznie aresztowani pod zarzutem planowania działań terrorystycznych. Oskarżenia wycofano, lecz sprawa aresztowania lalkarzy nabrała rozgłosu.
Idea.
Nazwa teatru (w tłumaczeniu „teatr lalki i chleba”) wywodzi się od zwyczaju dzielenia się z widzami i gośćmi teatru świeżym chlebem (z sosem aioli, przyrządzanym z oliwek i czosnku) własnego wypieku na znak, że sztuka powinna być tak powszednia dla życia jak chleb, oraz jako symbol tworzenia wspólnoty. Można szukać w tym geście echa rzymskiej frazy „chleba i igrzysk” (łac. "panem et circenses") lub robotniczego sloganu „chleba i róż”, jednak sami twórcy teatru nie odwołują się bezpośrednio do tych skojarzeń. Nadrzędnym celem teatru jest rozbudzenie w widzu wrażliwości, pokazanie, czym jest dobro i zło, zwłaszcza to obecne w życiu politycznym. Teatr kładzie duży nacisk na edukacje i popularyzację sztuki. Artyści wyrażając poglądy pacyfistyczne stanowczo sprzeciwiali się wojnie wietnamskiej, a olbrzymie lalki stworzone przez Schumanna stały się stałym elementem wyposażenia wielu pacyfistycznych demonstracji. Tendencje lewicowe znalazły wyraz m.in. w poparciu dla Sandinistycznego Frontu Wyzwolenia Narodowego Daniela Ortegi, gdy junta w 1979 roku przejęła władzę w Nikaragui. Teatr krytykuje dyskryminację rasową, niszczenie środowiska naturalnego, przymusową służbę wojskową, globalizm. Spektakle przyjmują charakter moralitetów – pełne są prostej symboliki, archetypów i odwołują się do Biblii, mitów oraz baśni.
Lalki.
Lalki biorące udział w spektaklach mają rozmiary od kilkunastu centymetrów do 5,5 metra wysokości. Równie często aktorzy podczas przedstawień używają masek. Lalki różnego typu i maski są zwykle projektowane przez samego Schumanna i powstają zgodnie z filozofią taniej sztuki (Cheap Art Philosophy) z najtańszych tworzyw i odpadków. Każda z nich uosabia konkretną postawę lub cechę ludzką. Razem tworzą zespół stale pojawiających się w różnych przedstawieniach postaci. Do najbardziej znanych należą: Uncle Fatso - karykatura wuja Sama, symbolizuje zachłanne instytucje, chciwość i wyzysk; Gray Ladies (Szare Panie) - macierzyństwo, miłość, ale też troska, cierpienie; Śmieciarze i Praczki - milcząca masa, społeczeństwo; Żołnierz o głowie stopionej z hełmem - brutalna siła, przemoc, Biały Koń - wolność.
Spektakle.
Teatr tworzy spektakle o różnym formacie. Są wśród nich etiudy, widowiska plenerowe, a także wielkie epickie widowiska.
Etiudy, przeznaczone do grania we wnętrzach, charakteryzują się poetyckością, oddziałują poprzez ruch, kolor, dźwięk. Należą do nich m.in.: "Fire" (1962, 1966-68), Gray "Lady Cantatas" nr 1, nr 2, nr 3, "The Dead Man Rises" (1967), "The Birdcatcher In Hell" ( (1964-65), "Joan of Arc" ((1977), "Wenus" (1980), "Goya" (1980, wariacje na temat "Okropności wojny" Goi). Do niewielkich form dramatycznych można też zaliczyć narracyjne scenki uliczne z prostym przesłaniem, np.: "Revange of the Law" (1971), "Hallelujah" (1972), "Pożegnanie z matką" (1972).
Do większych form należą realizacje uliczne, przygotowywane na marsze i demonstracje, a także specjalnie przygotowywane spektakle dla dzieci, w tym: "Chicken Little" (1966), "The Story of One who Set Out to Study Fear" (1981), "The Difficult Life of Uncle Fatso" (1970), liczne wersje "Crucifixion", coroczne szopki i widowiska pasyjne.
Syntezą i rozbudową obu powyższych form są wielkie epickie widowiska, niektóre w formie przeznaczone dla kilkutysięcznej widowni. Aktorom towarzyszy orkiestra, a muzyka staje się jednym z głównych elementów przedstawienia. Często pomniejsze sztuki przygotowane przez teatr stają się częścią składową wielkich widowisk. Łączy się w nich tematyka biblijna i współczesna (polityczna), a głównym ich motywem jest walka dobra ze złem. Do takich projektów można zaliczyć:
Wołanie ludu o mięso (1969).
Ta sztuka zapewniła The Bread and Puppet Theatre rozgłos po pokazie na festiwalu w Nancy. Widowisko oparte jest o schemat misterium, wykorzystuje oś fabularną Biblii, na scenie pojawiają się aktorzy w maskach i lalki od kilku centymetrów do kilku metrów wzrostu. Rozwój akcji jako narrator komentuje sam Schumann. Prolog sztuki nawiązuje do mitologii greckiej. Z lubieżnego uścisku Uranosa i Matki Ziemi (w tych rolach pięciometrowe lalki wuja Sama i brzydkiej gospodyni domowej) rodzi się Chronos (dwumetrowa lala) i w atmosferze zabawy i karnawału, przy akompaniamencie wesołej muzyki zabija ojca. Część I przedstawia zawiera znane wątki ze Starego Testamentu, część II – z Nowego. Widzowie są świadkami scen biblijnych: stworzenia pierwszych ludzi (wyłaniają się w kokonach z folii z kłębowiska potworów ziemi), wygnanie Adama i Ewy z raju. Kain, zmuszając zwierzęta do uległości i czyniąc je swoim mięsem, popełnia pierwszy mord i w świat wkrada się zło. Genealogia Józefa i Maryi pokazana jest jako pochód aktorów i lalek (od najmniejszej, parocentymetrowej, do aktora, który zmienia co chwila maski). Schumann pokazuje narodziny Chrystusa, pokłon Trzech Króli (tu jedna lalka o trzech głowach), gniew Heroda (pojawia się lalka Żołnierza – symbolu ponadczasowego zła, słychać opowieść Wietnamki, której mąż zginął w bombardowaniu, nadlatuje samolot w kształcie ptaka o rybiej głowie i przygniata ukrywające się bezbronne kobiety). Dalej następują cuda dokonane przez Jezusa, jego nauki, w Ostatniej Wieczerzy biorą udział zarówno aktorzy jak i widzowie, dzieląc się wspólnie chlebem. Chrystus zostaje ukrzyżowany, a ptak- samolot teraz staje się krzyżem, na którym wisi Odkupiciel. Następuje wyciemnienie, jedynie w świetle latarek można oglądać zdejmowanie ciała z krzyża. Gdy światło powraca widać smoka, którego paszczy wystaje głowa Chrystusa. Smok zostaje wciągnięty na linach pod sufit, co ma oznaczać Wniebowstąpienie.
Bread &amp; Puppet na świecie.
Teatr występował też na starym kontynencie. W latach 70. systematycznie pojawiał się na różnych festiwalach, w tym na Festiwalu Teatralnym w Nancy, BITEF-ie w Belgradzie, Dubrowniku, Adelaide i innych.
W Polsce Bread &amp; Puppet występował w latach: 

</doc>
<doc id="1606682" url="https://pl.wikipedia.org/wiki?curid=1606682" title="Leszek Zakrzewski">
Leszek Zakrzewski



</doc>
<doc id="1606684" url="https://pl.wikipedia.org/wiki?curid=1606684" title="Bernard Voorhoof">
Bernard Voorhoof

Bernard Ludovic Voorhoof (, ur. 10 maja 1910 w Lier, zm. 18 lutego 1974 tamże) – belgijski piłkarz występujący na pozycji napastnika, reprezentant Belgii w latach 1928–1940.
Kariera klubowa.
Jego pierwszym klubem był Lierse SK, z którym zdobył 2 tytuły mistrzowskie. W barwach Lierse rozegrał 473 ligowe mecze i zdobył 281 goli. W latach 1948–1949, w końcowym etapie kariery, grał w zespole RRFC Montegnée.
Kariera reprezentacyjna.
W reprezentacji zadebiutował w 1928. Grał w niej do 1940. Zaliczył 61 występów. Zdobył w nich 30 bramek. Voorhoof znalazł się w kadrze narodowej na finały mistrzostw świata w 1930, 1934 i 1938.

</doc>
<doc id="1606687" url="https://pl.wikipedia.org/wiki?curid=1606687" title="Kelleys Island">
Kelleys Island

Kelleys Island – wieś w USA, w hrabstwie Erie, w stanie Ohio, położona na wyspie o tej samej nazwie na jeziorze Erie. Pierwotnie była znana jako Wyspa Numer 6, a następnie Wyspa Cunningham. Obecną nazwę wyspa przyjęła w 1840 roku na cześć braci - Datusa i Irada Kelley - którzy w dużej mierze byli odpowiedzialni za kultywowanie przemysłu kopalnianego i winiarskiego na wyspie.
Początkowo wyspa, zamieszkiwana przez rdzennych Amerykanów, była wykorzystywana przez armię amerykańską jako miejsce zbiórek w wojnie z 1812 roku. Na początku XIX wieku, kilka różnych grup dokonało na Kelleys Island nieudanej próby wydobycia zasobów wapienia. Żadna z owych prób nie była udana, aż do 1830 roku, kiedy to dokonali tego bracia Kelleys.
Według danych z 2000 roku wieś miała 367 mieszkańców.
Obecnie, Kelleys Island jest przede wszystkim miejscem odpoczynku i kierunkiem wakacyjnym dla Amerykanów. Każdego roku wyspę w czasie sezonu odwiedza tysiące turystów. W sezonie, kilka promów zapewnia regularny transport na wyspę. Oprócz promów odpływających z Marblehead na których jest możliwość transportu pojazdów silnikowych, na Kelleys Island można dostać się również z Sandusky na pokładzie Jet Express. Ponadto, na wyspie znajduje się wiele przystani, gdzie bez problemu można przycumować, a także małe lotnisko dla prywatnych samolotów, które jest głównym środkiem komunikacji z czasie zimy dla mieszkańców. Kelleys Island jest największą amerykańską wyspą na jeziorze Erie.

</doc>
<doc id="1606692" url="https://pl.wikipedia.org/wiki?curid=1606692" title="Kettlersville">
Kettlersville

Kettlersville – wieś w USA, w stanie Ohio, w hrabstwie Shelby.
Według danych z 2000 roku wieś miała 175 mieszkańców.

</doc>
<doc id="1606696" url="https://pl.wikipedia.org/wiki?curid=1606696" title="Killbuck (Ohio)">
Killbuck (Ohio)

Killbuck – wieś w USA, w stanie Ohio, w hrabstwie Holmes.
Według danych z 2000 roku wieś miała 839 mieszkańców.

</doc>
<doc id="1606697" url="https://pl.wikipedia.org/wiki?curid=1606697" title="Kingston (Ohio)">
Kingston (Ohio)

Kingston – wieś w USA, w stanie Ohio, w hrabstwie Ross.
Według danych z 2000 roku wieś miała 1032 mieszkańców.

</doc>
<doc id="1606699" url="https://pl.wikipedia.org/wiki?curid=1606699" title="Reprezentacja Ukrainy U-21 w piłce nożnej mężczyzn">
Reprezentacja Ukrainy U-21 w piłce nożnej mężczyzn

Reprezentacja Ukrainy U-21 w piłce nożnej – młodzieżowa reprezentacja Ukrainy, kierowana przez Ukraiński Związek Piłki Nożnej. Zespół jeden raz uczestniczył w Mistrzostwach Europy U-21.
Po rozpadzie Związku Radzieckiego w grudniu 1991 reprezentacja Ukrainy swoje pierwsze spotkanie rozegrała w kwietniu 1992 roku. Z kolei młodzieżowa drużyna U-21 po raz pierwszy zagrała 6 września 1994 roku i w eliminacjach do Mistrzostw Europy U-21 w 1996 wygrała 3:2 z Litwą.
W 2001 roku młodzieżowa reprezentacja uczestniczyła w turnieju finałowym Mistrzostw Świata U-20 w Argentynie.
W latach 1994-2004 zespół ani razu nie wystąpił w rozgrywkach o mistrzostwo kontynentu, ale w 2006 roku zagrał na Mistrzostwach Europy w Portugalii i dotarł do finału. W nim jednak uległ 0:3 Holandii, ale zarówno Dmytro Czyhrynski i Artem Miłewski zostali wybrani do najlepszej jedenastki turnieju.
Srebrne medale otrzymali:

</doc>
<doc id="1606700" url="https://pl.wikipedia.org/wiki?curid=1606700" title="Kipton">
Kipton

Kipton – wieś w USA, w stanie Ohio, w hrabstwie Lorain.
Według danych z 2000 roku wieś miała 265 mieszkańców.

</doc>
<doc id="1606701" url="https://pl.wikipedia.org/wiki?curid=1606701" title="Kirby (Ohio)">
Kirby (Ohio)

Kirby – wieś w USA, w hrabstwie Wyandot, w stanie Ohio.
Według danych z 2010 roku wieś miała 118 mieszkańców.

</doc>
<doc id="1606703" url="https://pl.wikipedia.org/wiki?curid=1606703" title="Kirkersville">
Kirkersville

Kirkersville – wieś w USA, w stanie Ohio, w hrabstwie Licking.
Według danych z 2000 roku wieś miała 520 mieszkańców.

</doc>
<doc id="1606714" url="https://pl.wikipedia.org/wiki?curid=1606714" title="Kirtland Hills">
Kirtland Hills

Kirtland Hills – wieś w USA, w stanie Ohio, w hrabstwie Lake.
Według danych z 2000 roku wieś miała 597 mieszkańców.

</doc>
<doc id="1606751" url="https://pl.wikipedia.org/wiki?curid=1606751" title="Herb kraju pardubickiego">
Herb kraju pardubickiego

Herb kraju pardubickiego to jeden z symboli tego kraju. 
Opis herbu.
Tarcza herbowa czwórdzielna w krzyż.
Identyczny wzór posiada heraldyczna flaga kraju.
Uzasadnienie symboliki herbu.
Lew w pierwszym polu był początkowo herbem dynastii Przemyślidów, aby stopniowo stać się herbem Bohemii i całego Królestwa Czech. Szachowany orzeł z pola drugiego to herb Moraw. Dzisiejszy kraj pardubicki leży na terenie obu tych krain. Według oficjalnej interpretacji pole trzecie ma symbolizować cały kraj. Otwarta brama i glob ma symbolizować otwarcie na świat. Lira ma symbolizować mistrzów muzyki pochodzących z okolic Pardubic (Smetana i Martinů). Błękit odpowiada licznym rzekom i jeziorom, a srebro bramy pasmom gór. Pół konia pochodzi z herbu stolicy regionu - Pardubic.

</doc>
<doc id="1606757" url="https://pl.wikipedia.org/wiki?curid=1606757" title="Okuri-suzume">
Okuri-suzume

 – ptak-zjawa o wyglądzie wróbla (yōkai), występujący w prefekturze Wakayama oraz w regionie powiatu Yoshino, w prefekturze Nara. 
W Wakayama zwany także suzume-okuri. Jest tam widywany na górze Nachi (Nachi-san).
Ze względu na to, że jego trele przypominają ptaka o japońskiej nazwie "aoji" (trznadel szarogłowy, Emberiza spodocephala), tak też bywa czasem nazywany.
Nocą, gdy ludzie chodzą po górskich szlakach przylatuje, świergocząc "cii, cii, cii...". Na głos ten pojawia się wilk lub okuri-inu, które atakują ludzi.
Słowo "suzume" oznacza w języku japońskim wróbla (Passer montanus).

</doc>
<doc id="1606766" url="https://pl.wikipedia.org/wiki?curid=1606766" title="Outta My Head (Ay Ya Ya)">
Outta My Head (Ay Ya Ya)

Outta My Head (A Ya Ya Ya) - sngiel promujący trzecią płytę Ashlee Simpson "Bittersweet World"m wydany został w 2007.

</doc>
<doc id="1606772" url="https://pl.wikipedia.org/wiki?curid=1606772" title="Mistrzostwa Świata w Piłce Nożnej 2010 (eliminacje strefy CONCACAF)/Runda finałowa">
Mistrzostwa Świata w Piłce Nożnej 2010 (eliminacje strefy CONCACAF)/Runda finałowa

Runda finałowa eliminacji do Mistrzostw Świata w piłce nożnej 2010 w strefie CONCACAF będzie prowadzona w systemie kołowym. Pierwsze 3 zespoły awansują do finałów Mistrzostw Świata w RPA 2010, 4 zagra w barażu interkontynentalnym z 5 drużyną strefy CONMEBOL.
Do rundy finałowej zakwalifikowały się zespoły:

</doc>
<doc id="1606774" url="https://pl.wikipedia.org/wiki?curid=1606774" title="Leszczyny (województwo śląskie)">
Leszczyny (województwo śląskie)



</doc>
<doc id="1606776" url="https://pl.wikipedia.org/wiki?curid=1606776" title="Olga Romaśko">
Olga Romaśko

Olga Władimirowna Romaśko (ros. Ольга Владимировна Ромасько, ur. 18 kwietnia 1968 w Borodino) – rosyjska biathlonistka, wicemistrzyni olimpijska i pięciokrotna medalistka mistrzostw świata.
Kariera.
W Pucharze Świata zadebiutowała 11 stycznia 1996 roku w Anterselvie, zajmując 51. miejsce w biegu indywidualnym. Pierwsze punkty wywalczyła dwa dni później w tej samej miejscowości, kiedy zajęła trzynaste miejsce w sprincie. Pierwszy raz na podium zawodów pucharowych stanęła 8 lutego 1996 roku w Ruhpolding, wygrywając rywalizację w sprincie. W kolejnych startach jeszcze sześć razy stawała na podium, odnosząc przy tym kolejne trzy zwycięstwa: 1 lutego 1997 roku w Osrblie i 8 marca 1997 roku w Nagano wygrywała sprinty, a 15 stycznia 1996 roku w Anterselvie triumfowała w biegu indywidualnym. Ostatnie zwycięstwo było jednocześnie jej ostatnim indywidualnym podium w zawodach pucharowych. Najlepsze wyniki osiągnęła w sezonie 1996/1997, kiedy była szósta w klasyfikacji generalnej i trzecia w klasyfikacji sprintu.
Na mistrzostwach świata w Ruhpolding w 1996 roku zdobyła złoty medal w sprincie, wyprzedzając Ann-Elen Skjelbreid z Norwegii i Szwedkę Magdalenę Forsberg. Została tym samym pierwszą reprezentantką Rosji, która została mistrzynią świata w tej konkurencji. W tym samym roku zdobyła też złoty medal w sztafecie podczas mistrzostw Europy w Ridnaun. Na rozgrywanych rok później mistrzostwach świata w Osrblie obroniła tytuł wywalczony w sprincie. W biegu pościgowym była trzecia, ulegając Forsberg i Ołenie Zubryłowej z Ukrainy. Ponadto wspólnie z koleżankami z reprezentacji była druga w biegu drużynowym i trzecia w sztafecie.
W 1998 roku wystąpiła na igrzyskach olimpijskich w Nagano, gdzie reprezentacja Rosji w składzie: Olga Mielnik, Albina Achatowa, Olga Romaśko i Galina Kuklewa zdobyła srebrny medal. Zajęła tam również 33. miejsce w biegu indywidualnym i 27. w sprincie. W tym samym roku razem z Anną Wołkową, Swietłaną Iszmuratową i Albiną Achatową zdobyła złoty medal podczas mistrzostw świata w Pokljuce/Hochfilzen. Następnie wywalczyła srebrny medal na mistrzostwach świata w Oslo/Kontiolahti w 1999 roku. Zdobyła też srebro w biegu indywidualnym na mistrzostwach Europy w Zakopanem (2000), w sztafecie na mistrzostwach Europy w Haute Maurienne (2001) oraz srebro w sztafecie i brąz w biegu pościgowym podczas mistrzostw Europy w Kontiolahti (2002).
W 1998 roku została odznaczona Orderem Za Zasługi dla Ojczyzny.

</doc>
<doc id="1606777" url="https://pl.wikipedia.org/wiki?curid=1606777" title="Autobiography (album Ashlee Simpson)">
Autobiography (album Ashlee Simpson)

Autobiography – pierwszy album amerykańskiej piosenkarki Ashlee Simpson.

</doc>
<doc id="1606778" url="https://pl.wikipedia.org/wiki?curid=1606778" title="Józef Wiłkomirski">
Józef Wiłkomirski

Józef Wiłkomirski (ur. 15 maja 1926 w Kaliszu, zm. 1 sierpnia 2020) – polski dyrygent, wiolonczelista i kompozytor.
Życiorys.
Syn Alfreda Wiłkomirskiego, brat Wandy oraz przyrodni brat Marii, Kazimierza i Michała. On oraz Wanda byli dziećmi Alfreda Wiłkomirskiego i jego drugiej żony Doroty (urodzonej w rodzinie żydowskiej jako Dwojra Temkin), którą przyszły mąż uczył wcześniej w miejscowej Szkole Muzycznej.
W latach 1936–1939 uczęszczał do Konserwatorium Muzycznego Heleny Kijeńskiej-Dobkiewiczowej w Łodzi. W czasie wojny 1943–1944 uczył się gry na wiolonczeli u swojego brata Kazimierza oraz pod kierunkiem Dezyderiusza Danczowskiego w Staatliche Musikschule w Warszawie, której wicedyrektorem był Kazimierz Sikorski. Równocześnie grał w orkiestrze teatru dramatycznego na ul. Kredytowej. Brał udział w powstaniu warszawskim, potem był więźniem stalagu w Sandbostel. 
W 1946 rozpoczął studia na Uniwersytecie Łódzkim (historia, archeologia), równocześnie w latach 1946–1949 studiował dyrygenturę w Państwowej Wyższej Szkole Muzycznej w Łodzi u swojego brata Kazimierza Wiłkomirskiego, Zdzisława Górzyńskiego i Włodzimierza Ormickiego oraz w latach 1949–1950 u Faustyna Kulczyckiego w Państwowej Wyższej Szkole Muzycznej w Warszawie. Tam też w latach 1954–1956 odbył aspiranturę pod kierunkiem Waleriana Bierdiajewa. 
Był wiolonczelistą w orkiestrze Filharmonii Łódzkiej (1946–1949) i w orkiestrze Opery Warszawskiej (1949–1950). Następnie pełnił funkcję dyrygenta Państwowej Filharmonii w Krakowie (1950–1951), dyrygenta Zespołu Ludowego Pieśni i Tańca „Mazowsze” (1951–1952), kierownika muzycznym Zespołu Pieśni i Tańca „Skolimów” (1952–1954), drugiego dyrygenta Państwowej Filharmonii w Poznaniu (1954–1957), dyrektora i kierownika artystycznego Filharmonii w Szczecinie (1957–1971). W 1978 utworzył Filharmonię w Wałbrzychu. Był jej dyrektorem naczelnym i artystycznym do 2005, gdy przeszedł na emeryturę. Dodatkowo w latach 1978–1991 kierował Zespołem Szkół Muzycznych w Wałbrzychu.
W czasie swojej 55-letniej kariery dyrygenckiej występował we wszystkich filharmoniach krajowych, a także w 22 krajach Europy, Ameryki i Azji, dając ponad 1600 koncertów. Dokonał wielu prawykonań polskich kompozytorów, m.in. Wojciecha Kilara, Bolesława Woytowicza, Romualda Twardowskiego, Benedykta Konowalskiego. Od 1967 rozwijał działalność kompozytorską. Jego utwory były wykonywane w 14 krajach Europy, Azji i Ameryki.
Działał także jako publicysta (300 artykułów) i prelegent (ponad 200 wystąpień). Współpracował z Telewizją Polską i rozgłośniami regionalnymi Polskiego Radia w Szczecinie, Wałbrzychu i Wrocławiu. Pełnił ponadto różne funkcje społeczne, m.in. przewodniczącego stowarzyszeń kulturalnych w Wałbrzychu. Był także przez szereg kadencji radnym miejskim Wałbrzycha i województwa wałbrzyskiego. W 2015 odebrał tytuł Honorowego Obywatela Miasta Kalisza.
Został pochowany na cmentarzu Powązkowskim w Warszawie.

</doc>
<doc id="1606782" url="https://pl.wikipedia.org/wiki?curid=1606782" title="Atena Promachos">
Atena Promachos

Atena Promachos – posąg dłuta Fidiasza przedstawiający boginię Atenę, stojący w starożytności w zachodniej części Akropolu. Był wykonany z brązu i liczył prawdopodobnie około 7 m wysokości. Środki na niego uzyskano z dziesiątej części łupów zdobytych pod Maratonem, a powstał w latach 460-450 p.n.e. Wyobrażał uzbrojoną boginię, stojącą z tarczą trzymaną lewą ręką, prawą wspartą na włóczni, której szczyt, połyskujący w słońcu, był widoczny dla okrętów zbliżających się do Pireusu.
Pod koniec starożytności rzeźba została wywieziona z Aten do Konstantynopola, gdzie stanęła jako ozdoba jednego z forów. Uległa zniszczeniu w trakcie oblężenia miasta przez krzyżowców podczas IV krucjaty, obalona przez konstantynopolitański tłum obwiniający ją o wabienie łacinników.

</doc>
<doc id="1606785" url="https://pl.wikipedia.org/wiki?curid=1606785" title="Frankie Miller">
Frankie Miller

Frankie Miller, właśc. Francis John Miller (ur. 2 listopada 1949 w Glasgow) – szkocki piosenkarz i kompozytor rockowy, o charakterystycznym szorstkim głosie podobnym do głosu Roda Stewarta czy Joego Cockera. Największy rozgłos przyniosło mu nagranie "Darlin" (1978) z płyty "Falling In Love", które dotarło do Top 10 w Wielkiej Brytanii.

</doc>
<doc id="1606792" url="https://pl.wikipedia.org/wiki?curid=1606792" title="Kirkor">
Kirkor



</doc>
<doc id="1606797" url="https://pl.wikipedia.org/wiki?curid=1606797" title="Gmina Rudziszki">
Gmina Rudziszki

Rudziszki – dawna gmina wiejska istniejąca do 1939 roku na obszarze Ziemi Wileńskiej/woj. wileńskiego (obecnie na Litwie). Siedzibą gminy były Rudziszki ("Rūdiškės").
Początkowo gmina należała do powiatu trockiego w guberni wileńskiej. 7 czerwca 1919 weszła w skład utworzonego pod Zarządem Cywilnym Ziem Wschodnich okręgu wileńskiego, przejętego 9 września 1920 przez Tymczasowy Zarząd Terenów Przyfrontowych i Etapowych. W związku z powstaniem Litwy Środkowej 9 października 1920 gmina wraz z mniejszą częścią powiatu trockiego znalazła się w jej strukturach. 13 kwietnia 1922 roku gmina weszła w skład objętej władzą polską Ziemi Wileńskiej (powiat trocki połączono z powiatem wileńskim w nowy powiat wileńsko-trocki), przekształconej 20 stycznia 1926 roku w województwo wileńskie.
Po wojnie obszar gminy Rudziszki wszedł w struktury administracyjne Związku Radzieckiego.

</doc>
<doc id="1606801" url="https://pl.wikipedia.org/wiki?curid=1606801" title="Gmina Niemenczyn">
Gmina Niemenczyn

Niemenczyn – dawna gmina wiejska istniejąca do 1939 roku na obszarze Ziemi Wileńskiej/woj. wileńskiego (obecnie na Litwie). Siedzibą gminy był Niemenczyn ("Nemenčinė").
Początkowo gmina należała do powiatu wileńskiego w guberni wileńskiej. 7 czerwca 1919 weszła w skład utworzonego pod Zarządem Cywilnym Ziem Wschodnich okręgu wileńskiego, przejętego 9 września 1920 przez Tymczasowy Zarząd Terenów Przyfrontowych i Etapowych. W związku z powstaniem Litwy Środkowej 9 października 1920 gmina wraz z główną częścią powiatu wileńskiego znalazła się w jej strukturach. 13 kwietnia 1922 roku gmina weszła w skład objętej władzą polską Ziemi Wileńskiej (powiat wileński połączono z powiatem trockim w nowy powiat wileńsko-trocki), przekształconej 20 stycznia 1926 roku w województwo wileńskie.
Po wojnie obszar gminy Niemenczyn wszedł w struktury administracyjne Związku Radzieckiego.

</doc>
<doc id="1606803" url="https://pl.wikipedia.org/wiki?curid=1606803" title="Gmina Mejszagoła">
Gmina Mejszagoła

Mejszagoła – dawna gmina wiejska istniejąca do 1939 roku na obszarze Ziemi Wileńskiej/woj. wileńskiego (obecnie na Litwie). Siedzibą gminy była Mejszagoła ("Maišiagala").
Początkowo gmina należała do powiatu wileńskiego w guberni wileńskiej. 7 czerwca 1919 weszła w skład utworzonego pod Zarządem Cywilnym Ziem Wschodnich okręgu wileńskiego, przejętego 9 września 1920 przez Tymczasowy Zarząd Terenów Przyfrontowych i Etapowych. W związku z powstaniem Litwy Środkowej 9 października 1920 gmina wraz z główną częścią powiatu wileńskiego znalazła się w jej strukturach. 13 kwietnia 1922 roku gmina weszła w skład objętej władzą polską Ziemi Wileńskiej (powiat wileński połączono z powiatem trockim w nowy powiat wileńsko-trocki), przekształconej 20 stycznia 1926 roku w województwo wileńskie.
Po wojnie obszar gminy Mejszagoła wszedł w struktury administracyjne Związku Radzieckiego.

</doc>
<doc id="1606805" url="https://pl.wikipedia.org/wiki?curid=1606805" title="Gmina Mickuny">
Gmina Mickuny

Mickuny – dawna gmina wiejska istniejąca do 1939 na obszarze Ziemi Wileńskiej/woj. wileńskiego (obecnie na Litwie); siedzibą gminy była wieś Mickuny.
Początkowo gmina należała do powiatu wileńskiego w guberni wileńskiej. 7 czerwca 1919 weszła w skład utworzonego pod Zarządem Cywilnym Ziem Wschodnich okręgu wileńskiego, przejętego 9 września 1920 przez Tymczasowy Zarząd Terenów Przyfrontowych i Etapowych. W związku z powstaniem Litwy Środkowej 9 października 1920 gmina wraz z główną częścią powiatu wileńskiego znalazła się w jej strukturach. 13 kwietnia 1922 roku gmina weszła w skład objętej władzą polską Ziemi Wileńskiej (powiat wileński połączono z powiatem trockim w nowy powiat wileńsko-trocki), przekształconej 20 stycznia 1926 roku w województwo wileńskie.
20 października 1933 roku z gminy wyłączono 5 wsi: Jabłonówka, Wierzby Polskie, Poręby Górańskie, Żwirble Dolne i Żwirble Górne, które przyłączono do miasta Nowa Wilejka. Po wojnie obszar gminy Mickuny wszedł w struktury administracyjne Związku Radzieckiego.

</doc>
<doc id="1606807" url="https://pl.wikipedia.org/wiki?curid=1606807" title="Gmina Rzesza">
Gmina Rzesza

Rzesza – dawna gmina wiejska istniejąca do 1939 roku na obszarze Ziemi Wileńskiej/woj. wileńskiego (obecnie na Litwie). Siedzibą gminy była Rzesza (Werkowska) ("Didžioji Riešė").
Początkowo gmina należała do powiatu wileńskiego w guberni wileńskiej. 7 czerwca 1919 weszła w skład utworzonego pod Zarządem Cywilnym Ziem Wschodnich okręgu wileńskiego, przejętego 9 września 1920 przez Tymczasowy Zarząd Terenów Przyfrontowych i Etapowych. W związku z powstaniem Litwy Środkowej 9 października 1920 gmina wraz z główną częścią powiatu wileńskiego znalazła się w jej strukturach. 13 kwietnia 1922 roku gmina weszła w skład objętej władzą polską Ziemi Wileńskiej (powiat wileński połączono z powiatem trockim w nowy powiat wileńsko-trocki), przekształconej 20 stycznia 1926 roku w województwo wileńskie.
Po wojnie obszar gminy wszedł w struktury administracyjne Związku Radzieckiego.

</doc>
<doc id="1606808" url="https://pl.wikipedia.org/wiki?curid=1606808" title="Rejon wełykomichajliwski">
Rejon wełykomichajliwski



</doc>
<doc id="1606812" url="https://pl.wikipedia.org/wiki?curid=1606812" title="Gmina Soleczniki">
Gmina Soleczniki

Soleczniki – dawna gmina wiejska istniejąca do 1939 roku na obszarze Ziemi Wileńskiej/woj. wileńskiego (obecnie na Litwie). Siedzibą gminy były Małe Soleczniki ("Šalčininkėliai").
Początkowo gmina należała do powiatu wileńskiego w guberni wileńskiej. 7 czerwca 1919 weszła w skład utworzonego pod Zarządem Cywilnym Ziem Wschodnich okręgu wileńskiego, przejętego 9 września 1920 przez Tymczasowy Zarząd Terenów Przyfrontowych i Etapowych. W związku z powstaniem Litwy Środkowej 9 października 1920 gmina wraz z główną częścią powiatu wileńskiego znalazła się w jej strukturach. 13 kwietnia 1922 roku gmina weszła w skład objętej władzą polską Ziemi Wileńskiej (powiat wileński połączono z powiatem trockim w nowy powiat wileńsko-trocki), przekształconej 20 stycznia 1926 roku w województwo wileńskie.
W 1919 roku gmina Soleczniki liczyła 6363 mieszkańców bez miasta Soleczniki, które stanowiło odrębną gminę miejską (4516 mieszkańców w 1919 roku). Brak informacji o dacie zniesienia tej gminy miejskiej, lecz według wykazu z 1933 roku Soleczniki wchodzą już w skład gminy wiejskiej Soleczniki. Po wojnie obszar gminy Soleczniki wszedł w struktury administracyjne Związku Radzieckiego.

</doc>
<doc id="1606813" url="https://pl.wikipedia.org/wiki?curid=1606813" title="Colostethus bromelicola">
Colostethus bromelicola



</doc>
<doc id="1606814" url="https://pl.wikipedia.org/wiki?curid=1606814" title="Olkieniki (gmina)">
Olkieniki (gmina)

Olkieniki – dawna gmina wiejska istniejąca do 1939 roku na obszarze Ziemi Wileńskiej/woj. wileńskiego (obecnie na Litwie). Siedzibą gminy były Olkieniki ("Valkininkai").
Początkowo gmina należała do powiatu trockiego w guberni wileńskiej. 7 czerwca 1919 weszła w skład utworzonego pod Zarządem Cywilnym Ziem Wschodnich okręgu wileńskiego, przejętego 9 września 1920 przez Tymczasowy Zarząd Terenów Przyfrontowych i Etapowych. W związku z powstaniem Litwy Środkowej 9 października 1920 gmina wraz z mniejszą częścią powiatu trockiego znalazła się w jej strukturach. 13 kwietnia 1922 roku gmina weszła w skład objętej władzą polską Ziemi Wileńskiej (powiat trocki połączono z powiatem wileńskim w nowy powiat wileńsko-trocki), przekształconej 20 stycznia 1926 roku w województwo wileńskie.
Po wojnie obszar gminy Olkieniki wszedł w struktury administracyjne Związku Radzieckiego.
Wsie gminy Olieniki:

</doc>
<doc id="1606815" url="https://pl.wikipedia.org/wiki?curid=1606815" title="Grete Ingeborg Nykkelmo">
Grete Ingeborg Nykkelmo

Grete Ingeborg Nykkelmo (ur. 25 grudnia 1961 w Trondheim) – norweska biathlonistka oraz biegaczka narciarska, czterokrotna medalistka mistrzostw świata w biathlonie oraz czterokrotna medalistka mistrzostw świata w narciarstwie klasycznym.
Kariera.
Początkowo uprawiała lekkoatletykę – w 1980 zdobyła złoty medal mistrzostw Norwegii w biegu przełajowym. Pierwsze międzynarodowe sukcesy odnotowała jako biegaczka narciarska. W Pucharze Świata w biegach narciarskich zadebiutowała w sezonie 1981/1982. Tylko raz znalazła się w pierwszej dziesiątce zawodów i zakończyła ten sezon na 14. miejscu w klasyfikacji generalnej. Pierwszy raz na podium stanęła w sezonie 1984/1985 zajmując drugie miejsce w biegu na 10 km. W tym samym sezonie jeszcze trzykrotnie stawała na podium, za każdym razem na drugim miejscu. Te wyniki pozwoliły zająć jej drugą pozycję w klasyfikacji generalnej sezonu, co było jej najlepszym końcowym wynikiem w Pucharze Świata. W 1985 roku wystartowała na mistrzostwach świata w Seefeld zdobywając indywidualnie złoty medal w biegu na 20 km techniką klasyczną oraz brązowe medale w biegach na 5 km stylem klasycznym i 10 km techniką dowolną. W dwóch ostatnich biegach musiała uznać wyższość zwyciężczyni, swej rodaczki, Anette Bøe oraz dwukrotnie drugiej na mecie Marji-Liisy Kirvesniemi z Finlandii. Wystąpiła także na mistrzostwach świata w Lahti w 1989 roku zajmując 15. miejsce w biegu na 30 km techniką dowolną. Łącznie dziewięciokrotnie stawała na podium zawodów PŚ, w tym dwukrotnie zwyciężała. Nigdy nie startowała w biegach podczas igrzysk olimpijskich. W 1991 roku porzuciła ostatecznie biegi na rzecz biathlonu.
W Pucharze Świata w biathlonie zadebiutowała w sezonie 1989/1990. Wystartowała wtedy na mistrzostwach świata w Oslo, Kontiolahti i Mińsku w 1990 roku, gdzie zdobyła wspólnie z Anne Elvebakk i Elin Kristiansen srebrny medal w sztafecie. Zajęła ponadto szóste miejsce w biegu drużynowym oraz 21. miejsce w sprincie. Rok później, podczas mistrzostw świata w Lahti zdobyła złoty medal w sprincie oraz srebrne w sztafecie oraz biegu indywidualnym, w którym lepsza okazała się jedynie Petra Schaaf z Niemiec. W 1992 wystartowała na igrzyskach olimpijskich w Albertville. Nie zdobyła tam medalu, w swoim najlepszym starcie, w biegu indywidualnym zajęła zaledwie 18. miejsce. Były to pierwsze i ostatnie igrzyska w jej karierze.
Za swoje osiągnięcia w biathlonie i biegach otrzymała nagrodę Egebergs Ærespris w 1990 roku.
Jej mąż Vegard Ulvang również reprezentował Norwegię w biegach narciarskich.

</doc>
<doc id="1606817" url="https://pl.wikipedia.org/wiki?curid=1606817" title="Gmina Turgiele">
Gmina Turgiele

Turgiele (do 1920 "Ilino") – dawna gmina wiejska istniejąca w latach 1920-1939 na obszarze okręgu wileńskiego ZCZW/Ziemi Wileńskiej/woj. wileńskiego (obecnie na Litwie). Siedzibą gminy były Turgiele ("Turgeliai").
Gmina powstała 1 marca 1920 w związku z przemianowaniem gminy Ilino na "Turgiele". Wchodziła w skład utworzonego 7 czerwca 1919 przez Zarząd Cywilny Ziem Wschodnich okręgu wileńskiego, przejętego 9 września 1920 przez Tymczasowy Zarząd Terenów Przyfrontowych i Etapowych. W związku z powstaniem Litwy Środkowej 9 października 1920 gmina wraz z główną częścią powiatu wileńskiego znalazła się w jej strukturach. 13 kwietnia 1922 roku gmina weszła w skład objętej władzą polską Ziemi Wileńskiej (powiat wileński połączono z powiatem trockim w nowy powiat wileńsko-trocki), przekształconej 20 stycznia 1926 roku w województwo wileńskie.
1 grudnia 1933 roku do gminy Turgiele włączono część gminy Polany w powiecie oszmiańskim (wieś Masie). Po wojnie obszar gminy Turgiele wszedł w struktury administracyjne Związku Radzieckiego.

</doc>
<doc id="1606819" url="https://pl.wikipedia.org/wiki?curid=1606819" title="Jawor (827 m)">
Jawor (827 m)

Jawor (827 m n.p.m.) – szczyt w Bieszczadach Zachodnich, w Paśmie Łopiennika i Durnej.
Jawor znajduje się w bocznym grzbiecie odbiegającym na zachód ze szczytu o wysokości 832 m n.p.m. w północnej części grzbietu głównego. Od tego nienazwanego wzniesienia oddziela go przełęcz Patryszczak (712 m n.p.m.), przez którą przebiega droga stokowa z Bystrego do Jabłonek. Masyw, podobnie jak sąsiednie szczyty, charakteryzuje się dosyć dużym nachyleniem stoków. Zachodni opada do doliny Jabłonki, natomiast północne i południowe zbocza odwadniają jej niewielkie prawobrzeżne dopływy.
Górne partie południowego stoku na powierzchni 3,02 hektara obejmuje rezerwat przyrody Cisy na Górze Jawor utworzony w 1957 r. Znajduje się tam najliczniejsza populacja cisa pospolitego w Bieszczadach licząca łącznie 1640 osobników, z czego 265 ma wysokość powyżej 1,3 m. Z rzadkich w Polsce roślin występuje też groszek wschodniokarpacki. Ponadto góra w całości leży na terenie Ciśniańsko-Wetlińskiego Parku Krajobrazowego.
Na południowo-zachodnim stoku znajdowało się pole bitwy stoczonej w lutym 1915 roku podczas I wojny światowej. W dolinie Jabłonki, u podnóża zachodniego stoku znajduje się zaś nieczynny kamieniołom.
Góra jest w całości porośnięta lasem, przez co nie ma tu punktów widokowych. Nie prowadzą tędy szlaki turystyczne.

</doc>
<doc id="1606822" url="https://pl.wikipedia.org/wiki?curid=1606822" title="Gmina Troki">
Gmina Troki

Troki – dawna gmina wiejska istniejąca do 1939 roku na obszarze Ziemi Wileńskiej/woj. wileńskiego (obecnie na Litwie). Siedzibą gminy były Troki ("Trakai"), które stanowiły odrębną gminę miejską.
Początkowo gmina należała do powiatu trockiego w guberni wileńskiej. 7 czerwca 1919 weszła w skład utworzonego pod Zarządem Cywilnym Ziem Wschodnich okręgu wileńskiego, przejętego 9 września 1920 przez Tymczasowy Zarząd Terenów Przyfrontowych i Etapowych. W związku z powstaniem Litwy Środkowej 9 października 1920 gmina wraz z mniejszą częścią powiatu trockiego znalazła się w jej strukturach. 13 kwietnia 1922 roku gmina weszła w skład objętej władzą polską Ziemi Wileńskiej (powiat trocki połączono z powiatem wileńskim w nowy powiat wileńsko-trocki), przekształconej 20 stycznia 1926 roku w województwo wileńskie.
Po wojnie obszar gminy Troki wszedł w struktury administracyjne Związku Radzieckiego.

</doc>
<doc id="1606823" url="https://pl.wikipedia.org/wiki?curid=1606823" title="The Crusaders">
The Crusaders

The Crusaders – amerykańska grupa muzyczna z pogranicza jazzu, popu i soulu powstała w 1961 z inicjatywy pianisty Joe Sample, perkusisty Stixa Hoopera, saksofonisty Wiltona Feldera i puzonisty Wayne'a Hendersona jako The Jazz Crusaders. Od 1970 występuje pod obecną nazwą The Crusaders.

</doc>
<doc id="1606825" url="https://pl.wikipedia.org/wiki?curid=1606825" title="Colostethus brunneus">
Colostethus brunneus



</doc>
<doc id="1606826" url="https://pl.wikipedia.org/wiki?curid=1606826" title="Arvydas Sekmokas">
Arvydas Sekmokas

Arvydas Sekmokas (ur. 26 grudnia 1951 w Kownie) – litewski ekonomista, informatyk, menedżer, polityk, minister energetyki (2009–2012).
Życiorys.
W 1975 ukończył na Uniwersytecie Wileńskim studia w zakresie informatyki ekonomicznej, uzyskał dyplom inżyniera ekonomisty.
Od 1975 do 1985 pracował jako kierownik działu oprogramowania w instytucie ekonomicznym Litewskiej Akademii Nauk, a od 1986 był głównym technologiem w wytwórni oprogramowania Bitas przy instytucie matematyki i cybernetyki Litewskiej Akademii Nauk. W latach 1991–1992 pełnił funkcję wiceministra gospodarki. Następnie był dyrektorem wykonawczym w przedstawicielstwie International Executive Service Corps na Litwie, a w latach 1995–1997 pełnił analogiczną funkcję w litewskiej filii koncernu Ericsson. Od 1996 do 2000 prowadził prywatną działalność konsultingową. W latach 1999–2004 był dyrektorem wykonawczym i członkiem zarządu spółki Navision Software Baltic. Od 2005 kierował spółką Giritech Baltic, a w latach 2007–2008 przedsiębiorstwem DocLogix.
6 lutego 2009 otrzymał nominację na stanowisko ministra w nowo utworzonym resorcie energetyki w rządzie Andriusa Kubiliusa. Urzędował do końca funkcjonowania tego gabinetu, tj. do 13 grudnia 2012.
W 2015 z ramienia Związku Ojczyzny wybrany na radnego miejskiego w Wilnie.

</doc>
<doc id="1606831" url="https://pl.wikipedia.org/wiki?curid=1606831" title="Geneviève Grad">
Geneviève Grad

Geneviève Gabrielle Grad (ur. 5 lipca 1944 w Paryżu) – francuska aktorka.
Życiorys.
Znana jest przede wszystkim jako odtwórczyni roli Nicole Cruchot, filmowej córki kreowanej przez Louisa de Funèsa postaci żandarma Ludovica Cruchota, w komediach: "Żandarm z Saint-Tropez" (1964), "Żandarm w Nowym Jorku" (1965) i "Żandarm się żeni" (1968). Wspólnie z de Funèsem zagrała już wcześniej w filmie "Kapitan Fracasse" (1960).
Na początku lat 80. wycofała się z aktorstwa.

</doc>
<doc id="1606832" url="https://pl.wikipedia.org/wiki?curid=1606832" title="Riszon Le-Cijon">
Riszon Le-Cijon



</doc>
<doc id="1606833" url="https://pl.wikipedia.org/wiki?curid=1606833" title="Szumsk (gmina w województwie wileńskim)">
Szumsk (gmina w województwie wileńskim)

Szumsk – dawna gmina wiejska istniejąca do 1939 roku na obszarze Ziemi Wileńskiej/woj. wileńskiego (obecnie na Litwie). Siedzibą gminy był Szumsk (Wileński) ("Šumskas").
Początkowo gmina należała do powiatu wileńskiego w guberni wileńskiej. 7 czerwca 1919 weszła w skład utworzonego pod Zarządem Cywilnym Ziem Wschodnich okręgu wileńskiego, przejętego 9 września 1920 przez Tymczasowy Zarząd Terenów Przyfrontowych i Etapowych. W związku z powstaniem Litwy Środkowej 9 października 1920 gmina wraz z główną częścią powiatu wileńskiego znalazła się w jej strukturach. 13 kwietnia 1922 roku gmina weszła w skład objętej władzą polską Ziemi Wileńskiej (powiat wileński połączono z powiatem trockim w nowy powiat wileńsko-trocki), przekształconej 20 stycznia 1926 roku w województwo wileńskie.
Po wojnie obszar gminy Szumsk wszedł w struktury administracyjne Związku Radzieckiego.

</doc>
<doc id="1606834" url="https://pl.wikipedia.org/wiki?curid=1606834" title="Kujbyszewe">
Kujbyszewe



</doc>
<doc id="1606835" url="https://pl.wikipedia.org/wiki?curid=1606835" title="Gierwiaty (gmina)">
Gierwiaty (gmina)

Gierwiaty (do 1927 "Michaliszki") – dawna gmina wiejska istniejąca w latach 1927-1939 na obszarze woj. wileńskiego (obecnie na Białorusi). Siedzibą gminy były Gierwiaty.
Gmina Gierwiaty powstała 12 grudnia 1927 roku w powiecie wileńsko-trockim w woj. wileńskim, w związku z przemianowaniem gminy Michaliszki na "Gierwiaty ".
Po wojnie obszar gminy Gierwiaty wszedł w struktury administracyjne Związku Radzieckiego.

</doc>
<doc id="1606836" url="https://pl.wikipedia.org/wiki?curid=1606836" title="Worniany (gmina)">
Worniany (gmina)

Worniany – dawna gmina wiejska istniejąca do 1939 roku na obszarze Ziemi Wileńskiej/woj. wileńskiego (obecnie na Białorusi). Siedzibą gminy były Worniany.
Początkowo gmina należała do powiatu wileńskiego w guberni wileńskiej. 7 czerwca 1919 weszła w skład utworzonego pod Zarządem Cywilnym Ziem Wschodnich okręgu wileńskiego, przejętego 9 września 1920 przez Tymczasowy Zarząd Terenów Przyfrontowych i Etapowych. W związku z powstaniem Litwy Środkowej 9 października 1920 gmina wraz z główną częścią powiatu wileńskiego znalazła się w jej strukturach. 13 kwietnia 1922 roku gmina weszła w skład objętej władzą polską Ziemi Wileńskiej (powiat wileński połączono z powiatem trockim w nowy powiat wileńsko-trocki), przekształconej 20 stycznia 1926 roku w województwo wileńskie.
Po wojnie obszar gminy wszedł w struktury administracyjne Związku Radzieckiego.

</doc>
<doc id="1606838" url="https://pl.wikipedia.org/wiki?curid=1606838" title="Colostethus caeruleodactylus">
Colostethus caeruleodactylus



</doc>
<doc id="1606840" url="https://pl.wikipedia.org/wiki?curid=1606840" title="Rishon LeTsiyyon">
Rishon LeTsiyyon



</doc>
<doc id="1606841" url="https://pl.wikipedia.org/wiki?curid=1606841" title="Natanja">
Natanja



</doc>
<doc id="1606846" url="https://pl.wikipedia.org/wiki?curid=1606846" title="Colostethus caribe">
Colostethus caribe



</doc>
<doc id="1606848" url="https://pl.wikipedia.org/wiki?curid=1606848" title="Algirdas Semeta">
Algirdas Semeta



</doc>
<doc id="1606850" url="https://pl.wikipedia.org/wiki?curid=1606850" title="Reinoldijus Sarkinas">
Reinoldijus Sarkinas



</doc>
<doc id="1606852" url="https://pl.wikipedia.org/wiki?curid=1606852" title="Bernard Dornowski">
Bernard Dornowski

Bernard Dornowski (ur. 15 grudnia 1943 w Gdyni) – polski muzyk, gitarzysta, basista i wokalista, w 1962 został członkiem grupy Niebiesko-Czarni, w 1964 odszedł z grupy i współzałożył zespół Pięciolinie, w 1965 przekształcony w Czerwone Gitary, gdzie pełnił funkcję gitarzysty i wokalisty (w latach 1965–1969 oraz 1974–1979) oraz wokalisty i gitarzysty basowego (1969–1974 i 1991-1999). W 1999 ze względów zdrowotnych zaprzestał koncertowania z zespołem, zastąpił go Arkadiusz Malinowski. 
Od 2010 roku Bernard Dornowski jest liderem zespołu "Bernard Dornowski ex Czerwone Gitary", który wykonuje utwory Czerwonych Gitar.

</doc>
<doc id="1606857" url="https://pl.wikipedia.org/wiki?curid=1606857" title="Joe Sample">
Joe Sample

Joe Sample, właśc. Joseph Leslie Sample (ur. 1 lutego 1939 w Houston, zm. 12 września 2014 tamże) – amerykański pianista i kompozytor jazzowy, członek zespołów The Jazz Crusaders, a następnie The Crusaders.
Od lat osiemdziesiątych z powodzeniem poświęcał się również karierze solowej, jak również wspomagał w nagrywaniu płyt takich wykonawców jak Miles Davis, George Benson, B.B. King, Eric Clapton, Steely Dan i Randy Crawford.

</doc>
<doc id="1606859" url="https://pl.wikipedia.org/wiki?curid=1606859" title="Ambrosius Jung (junior)">
Ambrosius Jung (junior)

Ambrosius Jung (junior) (ur. 1510 zm. 28 sierpnia 1559) zwany augsburskim "paternae erudinionis" – niemiecki uczony, humanista, lekarz, doktor nauk medycznych, wykładowca, patrycjusz i szlachcic, edytor medycznych dzieł swojego ojca.
Życiorys.
Urodził się w augsburskim rodzie medyków, wykładowców i patrycjuszy. Jego dziadkiem był Johann Hans Jung, ojcem Ambrosius Jung (senior), wujem Ulrich Jung, bratem Timotheus Jung (1523-1560), doktor prawa, sędzia i dyplomata, cesarski, osobisty doradca Maksymiliana II (1564-1576).
Studiował we Włoszech, gdzie otrzymał doktorat z nauk medycznych oraz sztuk wyzwolonych. W 1538 został przyjęty do augsburskiego patrycjatu, od 1549 był lekarzem miejskim w Landsberg am Lech, następnie w Augsburgu.
Ożenił się 5 lutego 1543 z Reginą Koller, z którą miał troje dzieci. Jego najstarsza córka Regina wyszła za mąż za Leonarda Rauwolfa, natomiast najmłodszy syn Nathanel działał w memmingenskim patrycjacie, w 1569 ożenił się z Margareth Ehinger von Gottenau.
Ambrosius Jung (junior) był konsultantem medycznym w augsburskim kolegium lekarzy, który w XVI wieku stanowił elitę intelektualną południowych Niemiec. W Collegium Medicum wykładał medycynę. Otrzymał również stypendium naukowe od powszechnego senatu w postaci osiemdziesięciu sztuk złota, następnie powierzono mu funkcję Landspergama.
Część jego bogatej biblioteki z dziełami medycznymi wzbogaciła zbiory kolegium medycznego.
Wraz z bratem i ojcem prowadził badania nad chorobami zakaźnymi stając się jednym z bardziej cenionych lekarzy. W jego domu spotykał się miejscowy patrycjat oraz środowisko naukowe miasta.
W 1563 (cztery lata po jego śmierci), dzięki utworzonemu przez niego wcześniej funduszowi nastąpiło wznowienie dzieł jego ojca, m.in.: "Ain nutzliche trostliche und kurtze Underrichtung, wie man sich in disen schwären leüffen der Pestilenz halten solle" w augsburskiej drukarni Valentina Ottmara.
Zobacz też.
Jungowie
Drzewo genealogiczne Jungów

</doc>
<doc id="1606860" url="https://pl.wikipedia.org/wiki?curid=1606860" title="Aleksander Oberc">
Aleksander Oberc

Aleksander Oberc (ur. 29 marca 1910 w Jaśle, zm. 2 stycznia 1992 we Wrocławiu) – polski ksiądz rzymskokatolicki.
Życiorys.
Szkołę średnią ukończył w Jaśle, następnie odbył studia teologiczne na Uniwersytecie Jana Kazimierza we Lwowie. Święcenia kapłańskie przyjął w 1934. Do 1944 pracował jako wikariusz w różnych parafiach rejonu lwowskiego. W czasie II wojny światowej był kapelanem AK oraz aktywnie pomagał w ukrywaniu i ratowaniu Żydów. 1944 przybył do Jasła, gdzie został na krótko aresztowany przez Gestapo.
Od 1945 pracował w różnych instytucjach kościelnych na Śląsku, najpierw w Bytomiu i we Wrocławiu, a od września tego roku w Opolu, gdzie został dyrektorem miejscowego Caritasu. Funkcję tę pełnił do nacjonalizacji Caritasu w 1950. Następnie do 1956 szykanowany przez władze komunistyczne (m.in. na krótko aresztowany przez UB) często zmieniał miejsce pobytu. Od 1956 na stałe żył i pracował we Wrocławiu. Do 1967 pracował głównie w kurii wrocławskiej, a później do emerytury w 1987 jako proboszcz parafii św. Michała Archanioła na Muchoborze Wielkim. Zmarł 2 stycznia 1992 o godzinie 21:30, w wieku 82 lat. 
Pochowany na wrocławskim cmentarzu św. Wawrzyńca.
Brat dwóch profesorów geologii: Andrzej Oberca i Józefa Oberca. Jego bratankiem był Paweł Oberc, polski geofizyk.

</doc>
<doc id="1606861" url="https://pl.wikipedia.org/wiki?curid=1606861" title="Colostethus chalcopis">
Colostethus chalcopis



</doc>
<doc id="1606866" url="https://pl.wikipedia.org/wiki?curid=1606866" title="Henryk Zomerski">
Henryk Zomerski

Henryk Zomerski (ur. 9 grudnia 1942 w Starogardzie Gdańskim, zm. 16 kwietnia 2011 w Opolu) – polski muzyk big-beatowy, grający na gitarze basowej i instrumentach klawiszowych oraz flecie.
Życiorys.
W 1962 roku był współzałożycielem formacji Niebiesko-Czarni, był jej członkiem do 1963. Po zespole Niebiesko-Czarni założył zespół Pięciolinie, w 1965 przekształcony w Czerwone Gitary, gdzie występował pod pseudonimem Janusz Horski. W 1966 roku opuścił zespół w wyniku problemów ze służbą wojskową i przeszedł do grupy Czerwono-Czarni, w której występował do 1976 roku, a od 1967 pełnił funkcję kierownika muzycznego, w Czerwonych Gitarach zastąpił go Seweryn Krajewski. W 1970 nagrał z grupą Wiatraki ich jedyny longplay. Był również członkiem zespołu Waganci, podczas ich ostatniej trasy po ZSRR. W latach 80. ściśle współpracował z Januszem Popławskim, występując z nim na scenie, jak również będąc jednym z redaktorów "Gitary i Basu". Gościnnie wziął udział w nagraniu dwóch albumów Hagoka Band.
W 1999 roku ponownie dołączył do składu Czerwonych Gitar. Jako pierwszy muzyk w Polsce zaprezentował gitarę basową na konkursie młodych talentów, był wtedy członkiem formacji Niebiesko-Czarni. Mieszkał w Opolu. Zmarł po długiej i ciężkiej chorobie.
Skomponował m.in. piosenki: "Czy krasnoludki są na świecie", "Hipopotam", "Mężczyzna nigdy nie płacze", "Trochę dobrze, trochę źle", "Pieskie życie".
Z Czerwono-Czarnymi nagrał m.in. płytę z "Mszą beatową".

</doc>
<doc id="1606871" url="https://pl.wikipedia.org/wiki?curid=1606871" title="Kaliskie Spotkania Teatralne">
Kaliskie Spotkania Teatralne

Kaliskie Spotkania Teatralne (KST) – coroczny festiwal teatralny w Kaliszu, założony w 1960 przez Tadeusza Kubalskiego, konkurs teatralny organizowany przez Teatr im. Wojciecha Bogusławskiego w Kaliszu od 1961, od 1985 konkurs aktorski; najstarszy polski festiwal teatralny i jedyny polski konkurs aktorski.
Dyrektorem festiwalu jest dyrektor Teatru im. Wojciecha Bogusławskiego w Kaliszu. W latach 2014–2017 dyrektorem festiwalu była Magda Grudzińska; od 2017 dyrektorem festiwalu jest Bartosz Zaczykiewicz. 
Historia.
W czasie Obchodu Osiemnastu Wieków Kalisza (1960) Tadeusz Kubalski zorganizował przegląd wybranych przedstawień miejscowego teatru z sezonów 1958/1959 i 1959/1960, który odbył się 13–24 lipca 1960. I Kaliskie Spotkania Teatralne odbyły się 2–11 maja 1961; do konkursu zaproszono Bałtycki Teatr Dramatyczny im. Juliusza Słowackiego w Koszalinie i Słupsku, Teatr Dramatyczny w Warszawie, Teatr Dramatyczny im. Adama Mickiewicza w Częstochowie, Teatr Powszechny w Łodzi, Teatr im. Aleksandra Fredry w Gnieźnie, Teatr Satyry w Poznaniu, Teatr Ziemi Lubuskiej w Zielonej Górze, Teatr im. Juliusza Osterwy w Lublinie, Teatr Polski w Poznaniu; konkurs otwierał miejscowy Teatr im. Wojciecha Bogusławskiego. 
Kaliskie Spotkania Teatralne odbywają się zwyczajowo w maju, na zakończenie sezonu teatralnego. Do konkursu zapraszane są wybitne premierowe przedstawienia bieżącego sezonu, które zdobyły wysokie uznanie polskiej krytyki teatralnej. W 2020 festiwal odbył się we wrześniu.
Nagrody przyznawane są m.in. w następujących kategoriach: Grand Prix Festiwalu, Nagrody za Role Drugoplanowe, Nagroda Zespołowa, Nagroda Publiczności, Nagroda Dziennikarzy, Nagroda ZASP-u, Statuetka Wojciecha.

</doc>
<doc id="1606872" url="https://pl.wikipedia.org/wiki?curid=1606872" title="Śląsk (miesięcznik ilustrowany)">
Śląsk (miesięcznik ilustrowany)

Śląsk. Miesięcznik ilustrowany – miesięcznik popularnonaukowy poświęcony historii i kulturze Śląska. Wydawany w Jeleniej Górze (na okładce: Wrocław-Jelenia Góra) w latach 1946-1948 przez Śląski Zespół Wydawniczy. Kolegium redakcyjne tworzyli: Stefan Kuczyński (red. nacz.), Edward Kozikowski (red. literacki), a w 1946 roku także Kazimierz Majewski i Ludwik Skurzak. „Śląsk” ukazywał się w formacie 29x20,7 cm, a numery pisma liczyły od 24 do 40 stron. W miesięczniku zamieszczano fotografie (monochromatyczne), szkice i mapy konturowe. Zeszyt pierwszy, który kosztował 20 zł, ukazał się w marcu 1946 r. Siedziba redakcja i administracji pisma znajdowała się na ul. Norwida 9 w Jeleniej Górze. „Śląsk” drukowano w Zakładach Graficznych Wojskowego Instytutu Naukowo-Wydawniczego (oddz. w Jeleniej Górze).
Na łamach „Śląska” ukazywały się artykuły historyczne, etnograficzne, literaturoznawcze i językoznawcze, traktujące przede wszystkim o Śląsku i Ziemiach Zachodnich, a także recenzje, kronika wydarzeń kulturalnych, przegląd prasy, reklamy sudeckich uzdrowisk. W piśmie publikowali m.in.: Władysław Czapliński, Paulina Czernicka, Roman Grodecki, Zdzisław Hierowski, Paweł Hulka-Laskowski, Andrzej Jochelson, Franciszek Kącki, Stanisław Kolbuszewski, Jerzy Kowalski, Stefan Kuczyński, Stanisław Kulczyński, Anna Kutrzebianka, Maciej Łach, Ludwik Łakomy, Marta Majewska, Ewa Maleczyńska, Karol Maleczyński, Tadeusz Mikulski, Bolesław Olszewicz, Krystyna Pieradzka, Kazimierz Piwarski, Władysław Pociecha, Jan Reychman, Stanisław Rospond, Karol Stojanowski, Anna Strzelecka, Eugeniusz Szermentowski, Alfons Szyperski, Witold Taszycki, Julia Teisseyre, Eugenia Triller, Julia Turska-Straszewska, Helena Waniczkówna, Józef Widajewicz, Adam Żurawski. W miesięczniku zamieszczano fotografie J. Mańkowskiego.
Źródła

</doc>
<doc id="1606876" url="https://pl.wikipedia.org/wiki?curid=1606876" title="La Barceloneta">
La Barceloneta



</doc>
<doc id="1606878" url="https://pl.wikipedia.org/wiki?curid=1606878" title="Barceloneta">
Barceloneta

2 miejscowości w Hiszpanii:
Miejscowości w Portoryko:
Gminy w Portoryko:

</doc>
<doc id="1606883" url="https://pl.wikipedia.org/wiki?curid=1606883" title="Colostethus capurinensis">
Colostethus capurinensis



</doc>
<doc id="1606887" url="https://pl.wikipedia.org/wiki?curid=1606887" title="Scribes">
Scribes

Scribes – adresowany dla programistów edytor tekstu dla środowiska GNOME napisany w języku Python. Interfejs użytkownika jest uproszczony, bez paska menu. Dostępny pasek narzędziowy z ikonami typowych poleceń oraz menu kontekstowe. Edycja wielu plików w oparciu o interfejs wielu okien z menedżerem okien.
Inne cechy: kolorowanie składni, sprawdzanie poprawności ortograficznej w trakcie pisania, automatyczne parowanie nawiasów, autouzupełnianie tekstu, zakładki, tworzenie własnych szablonów i wstawek kodu.
Edytor udostępniany jest na licencji GPL.

</doc>
<doc id="1606896" url="https://pl.wikipedia.org/wiki?curid=1606896" title="Gina Pane">
Gina Pane

Gina Pane (ur. w 1939 w Biarritz, zm. w 1990 w Paryżu) – włoska artystka, mieszkała i tworzyła we Francji.
Gina Pane ukończyła Paryską Akademię Sztuk Pięknych w 1966 roku. Początki jej twórczości związane są z malarstwem geometrycznym, bliskim koncepcjom Bruce’a Naumana i Roberta Morrisa, wzbogacone pewnymi rozwiązaniami formalnymi, których tematyki nawiązują do jej późniejszych prac. Gina Pane w pewnym momencie swego życia zaczyna interesować się tematyką ciała w ścisłym związku z naturą. Znana jest przede wszystkim z performance, które wystawiała jako artystka body art w latach siedemdziesiątych. W swojej twórczości eksplorowała temat cierpienia i bólu ciała. W swoich akcjach cięła ciało brzytwą, pochłaniała pokarm w sposób budzący obrzydzenie, rozbijała ciałem oszklone drzwi. W 1978 roku założyła pracownię performance’u w Centrum im. Pompidou. Od 1980 artystka wykonywała instalacje. Kulminacją tych wszystkich działań było powstanie cyklu Partitions, poświęconego świętym i męczennikom. Pane układała z różnych materiałów (rżnięte szkło, kute metale, drewno) proste formy geometryczne, nawiązujące do religijnej symboliki, w której można dopatrzyć się tradycji chrześcijańskiej, pierwotnych kultów, „mistyki zawartej w konstruktywizmie” i aluzji do umęczonego ciała. Cierpienie, krew, ofiara dla Giny Pane są środkami zmierzającymi do usunięcia estetycznego kłamstwa, poprzez zaangażowanie ciała artysty w jego dzieło, mające udowodnić i poświadczyć nieuświadomione przymusy narzucone przez zachowania społeczne. Pane mówiła: Przeciwstawiam gestom dekadenckim, gest pierwotny. Dynamizmowi – powolność, powierzchni – wnętrze, pustce – głębię.
Laure Z 1977 to akcja Giny Pane zainspirowana tekstem młodej kobiety, opublikowanym przez Georges’a Bataille’a i Michela Leirisa, zatytułowamnym L’ Historie d’une jeune fille. Akcja zaczyna się od tego, że artystka w okularach zakrytych kawałkami zielonego filcu, bawi się małym, trzydziestocentymetrowej wysokości manekinem przedstawiającym kobietę, następnie zaś wbija sobie w ramię małe igiełki przewiązane różnokolorowymi nitkami. W tym samym czasie asystentka wystukuje na maszynie fragment tekstu.
W przeżyciach swojego ciała artystka poszukuje „uświadamiania sobie własnych urojeń”, które są odbiciem mitów stworzonych przez społeczeństwo. Koncepcje rzeczywistości i tożsamości są bardzo ważne w twórczości Giny Pane: sprzeciwiają się nierzeczywistemu, idealnemu lub karykaturalnemu wizerunkowi kobiety w zachodnim społeczeństwie.
"Azione Sentimentale" to jej najsławniejsza performance zrealizowana w 1973, której kompozycja złożona z kilku części ilustruje męczennictwo poprzez samookaleczenie artystki. W jednej z galerii Gina Pane, ubrana na biało przynosi bukiet czerwonych róż, od których odrywa kolce i wkłuwa je w swoją rękę. Powoli, monotonnie postępuje tak ze wszystkimi różami pozwalając krwi spływać delikatnie po dłoni. Białe róże pod koniec przedstawienia stają się czerwone. Róże są symbolem piękna i miłości, która potrafi sprawiać cierpienie i ból. Artystka poprzez samookaleczenie metaforycznie przywołuje nam doświadczenia związane z pięknem i cierpieniem, jakie przynosi życie i miłość.

</doc>
<doc id="1606910" url="https://pl.wikipedia.org/wiki?curid=1606910" title="WUXGA">
WUXGA

WUXGA () – standard rozdzielczości ekranu wynoszący 1920×1200 pikseli (2 304 000 pikseli) przy proporcji ekranu 16:10.
Jest to wersja panoramiczna standardu UXGA. Dzięki swoim rozmiarom format ten doskonale nadaje się do odtwarzania materiałów HD (filmy HD, telewizja HDTV) w ich rzeczywistej rozdzielczości 1920x1080 pikseli.
Zastosowany tu format 16:10 pozwala na oglądanie dwóch stron tekstu ułożonych obok siebie co jest przydatne przy pracy z tekstem.
Rozdzielczość WUXGA jest równa 2,3 megapiksela. Nieskompresowana 24-bitowa kolorowa pixmapa (po 8 bitów na kanał) w tej rozdzielczości ma rozmiar 6,6 MiB.
Rozdzielczość jest dostępna w monitorach o rozmiarach 23"–28" i notebookach 15,4"–17" i projektorach.

</doc>
<doc id="1606911" url="https://pl.wikipedia.org/wiki?curid=1606911" title="Marie Osmond">
Marie Osmond

Olive Marie Osmond (ur. 13 października 1959 w Ogden, Utah) – amerykańska piosenkarka, aktorka, siostra członków popularnego w latach siedemdziesiątych boysbandu The Osmonds. Wraz z bratem Donny Osmondem prowadziła własny show telewizyjny Donny &amp; Marie.

</doc>
<doc id="1606916" url="https://pl.wikipedia.org/wiki?curid=1606916" title="Paolo Hernán Dellafiore">
Paolo Hernán Dellafiore



</doc>
<doc id="1606919" url="https://pl.wikipedia.org/wiki?curid=1606919" title="Zmiany">
Zmiany

Zmiany – składanka polskiej grupy Collage wydana w 1994 roku. Płyta ukazała się tylko w wersji kasetowej, wydana przez M&amp;M Records. Kaseta zawierała zbiór unikatowych nagrań, zarejestrowanych przed wydaniem pierwszego albumu "Baśnie".
Lista utworów.
Na albumie znajdują się następujące utwory:
Strona 1:
Strona 2:

</doc>
<doc id="1606923" url="https://pl.wikipedia.org/wiki?curid=1606923" title="Amolops">
Amolops

Amolops – rodzaj płaza bezogonowego z rodziny żabowatych (Ranidae). 
Zasięg występowania.
Rodzaj obejmuje gatunki występujące w Nepalu, północnych Indiach, zachodnich i południowych China po Malezję.
Systematyka.
Podział systematyczny.
Do rodzaju należą następujące gatunki:

</doc>
<doc id="1606926" url="https://pl.wikipedia.org/wiki?curid=1606926" title="Włodzimierz Nowak (dziennikarz)">
Włodzimierz Nowak (dziennikarz)

Włodzimierz Nowak (ur. 1958) – dziennikarz, reporter „Gazety Wyborczej”, redaktor naczelny magazynu reporterskiego „Duży Format”. Z wykształcenia jest kulturoznawcą. 

</doc>
<doc id="1606928" url="https://pl.wikipedia.org/wiki?curid=1606928" title="Johann Hans Jung">
Johann Hans Jung

Johann Hans Jung (ur. 1425 w Zurychu, zm. 16 lutego 1505 w Augsburgu) – niemiecki uczony, lekarz, doktor nauk medycznych, wykładowca, patrycjusz, wraz z synem Ambrosiusem Jungiem autor jednej z pierwszych prac analitycznych na temat syfilisu w europejskiej medycynie.
Zapoczątkował tradycje medyczne w swoim rodzie, jego synowie oraz wnukowie byli znanymi i cenionymi medykami w ówczesnym cesarstwie, m.in.: Ambrosius Jung, Ulrich Jung czy Ambrosius Jung (junior).
Wychowywał się w domu bogatego kapitana żeglugi Johanna Junga (seniora) (1400-1468) i Anny z Breisingerów. Jego trzej bracia zostali kanonikami – Urlich w Ratyzbonie, Christoph we Freisingu a Ambrosius w Pasawie.
Medycynę studiował we Włoszech, gdzie otrzymał doktorat, następnie pracował jako lekarz miejski w Wimpfen.
Dwukrotnie żonaty. Po śmierci pierwszej żony Anny z Imhoffów w 1473 ożenił się ponownie z Martą z Kärnerów (1440-1513). Johann Hans Jung miał siedmioro dzieci.
W latach 1468-1491 pełnił obowiązki lekarza miejskiego Ulm, gdzie wykładał nauki medyczne. Otrzymał również miejsce w ulmskim patrycjacie. Po namowach augsburskiego burmistrza Gossembrota przeniósł się do Augsburga.
W 1490 został osobistym lekarzem cesarza Maksymiliana I.
Na przełomie 1497 i 1498 prowadził badania medyczne nad chorobami zakaźnymi, dzięki czemu wydał wraz z synem głośne dzieło: "De morbo mal de Franco", analityczną pracę o syfilisie, która była jednym z pierwszych tego typu przedsięwzięć w europejskiej medycynie.

</doc>
<doc id="1606929" url="https://pl.wikipedia.org/wiki?curid=1606929" title="Wuxga">
Wuxga



</doc>
<doc id="1606934" url="https://pl.wikipedia.org/wiki?curid=1606934" title="Hans Julius Zassenhaus">
Hans Julius Zassenhaus

Hans Julius Zassenhaus (ur. 28 maja 1912 w Koblencji, zm. 21 listopada 1991 w Ohio) – niemiecki matematyk, znany ze swoich prac z zakresu algebry uniwersalnej oraz jako pionier systemów algebry komputerowej.
Życiorys.
Zassenhaus był studentem, a następnie asystentem Emila Artina. W późniejszych latach był profesorem na Uniwersytecie McGill w Montrealu, University of Notre Dame oraz Ohio State University. Był także jednym z założycieli "Journal of Number Theory".

</doc>
<doc id="1606939" url="https://pl.wikipedia.org/wiki?curid=1606939" title="Geert Mak">
Geert Mak

Geert Ludzer Mak (ur. 4 grudnia 1946 we Vlaardingen) – holenderski pisarz, dziennikarz, historyk oraz prawnik.
W latach 80. członek holenderskiego parlamentu z ramienia pacyfistycznej, socjalistycznej partii "PSP".
Autor książki "In Europa" (w Polsce wydanej w 2008 roku nakładem PIW jako "W Europie"), będącej reportażem, z odbytej w 1999 rocznej podróży Maka śladami najważniejszych wydarzeń XX wieku.

</doc>
<doc id="1606940" url="https://pl.wikipedia.org/wiki?curid=1606940" title="Rishon LeZion">
Rishon LeZion



</doc>
<doc id="1606943" url="https://pl.wikipedia.org/wiki?curid=1606943" title="Larry Cohen (brydżysta)">
Larry Cohen (brydżysta)

Larry Neil Cohen (ur. 14 kwietnia 1959 w Nowym Jorku) – amerykański brydżysta oraz autor książek o tematyce brydżowej. W lipcu 2008 oznajmił, że ma zamiar zrezygnować z wyczynowej gry i przejść na brydżową emeryturę w lipcu 2009.
Przez długi czas jego brydżowym partnerem był Marty Bergen obecnie jego partnerem jest David Berkowitz.

</doc>
<doc id="1606945" url="https://pl.wikipedia.org/wiki?curid=1606945" title="Kotlin (stacja kolejowa)">
Kotlin (stacja kolejowa)

Kotlin – stacja kolejowa w Kotlinie, w województwie wielkopolskim, w Polsce. Według klasyfikacji PKP ma kategorię dworca lokalnego.
W roku 2017 stacja obsługiwała 100–149 pasażerów na dobę.
Budynek używany zgodnie z przeznaczeniem. Przez Kotlin kursują zarówno pociągi osobowe, jak i towarowe. Budynek jest w dostatecznym stanie, wiekowy, wybudowany z niemieckiej cegły. Kasa jest nieczynna, podobnie jak poczekalnia. Część budynku służy jako mieszkanie socjalne (piętro).
Przy budynku stacji istnieje rampa załadunkowa oraz osobny tor, który nie jest jednak już używany.
11 kwietnia 1995 na stacji doszło do wykolejenia sześciu wagonów składu towarowego. Przyczyną katastrofy był wadliwy tor. Przez dwie doby przez stację nie przejeżdżały żadne pociągi.

</doc>
<doc id="1606947" url="https://pl.wikipedia.org/wiki?curid=1606947" title="Origami modułowe">
Origami modułowe

 – odmiana origami, w której figury powstają w wyniku połączenia powstałych wcześniej zgodnie z regułami origami elementów. Takie pojedyncze moduły (np. moduł zwany "sonobe", od nazwiska Mitsunobu Sonobe) są łączone w całość, tworząc bardziej skomplikowaną figurę.

</doc>
<doc id="1606948" url="https://pl.wikipedia.org/wiki?curid=1606948" title="Gibson Brothers">
Gibson Brothers

Gibson Brothers – francuska grupa dyskotekowa, popularna pod koniec lat 70. Skład zespołu stanowili trzej bracia Gibson urodzeni we francuskiej Martynice: Chris (śpiew, instrumenty perkusyjne), Patrick (śpiew, perkusja) i Alex (śpiew, instrumenty klawiszowe). Największym ich przebojem był utwór "Cuba" (1979).
Dyskografia.
Albumy
Single

</doc>
<doc id="1606949" url="https://pl.wikipedia.org/wiki?curid=1606949" title="Rehovot">
Rehovot



</doc>
<doc id="1606951" url="https://pl.wikipedia.org/wiki?curid=1606951" title="Mieczysław Porębski">
Mieczysław Porębski

Mieczysław Porębski (ur. 31 marca 1921 w Gnieźnie, zm. 10 września 2012 w Warszawie) – polski krytyk, teoretyk i historyk sztuki.
Życiorys.
W 1938 r. rozpoczął studia historii sztuki na Uniwersytecie Jagiellońskim. W czasie okupacji uczęszczał do Szkoły Rzemiosł Artystycznych (Kunstgewerbeschule) w Krakowie. Współpracował z podziemnym teatrem Tadeusza Kantora. W 1944 został aresztowany za działalność konspiracyjną. Przetrzymywany był w obozach koncentracyjnych Gross-Rosen i Sachsenhausen.
Po wojnie ukończył studia historii sztuki. W latach 1950-69 był wykładowcą w Akademii Sztuk Pięknych w Warszawie. Od 1970 profesor na Uniwersytecie Jagiellońskim. Od 1990 członek Polskiej Akademii Umiejętności, od 1974 kurator w Muzeum Narodowym w Krakowie. W latach 1952-1957 był redaktorem „Przeglądu Artystycznego”.
Zajmował się głównie sztuką XIX i XX wieku oraz teorią sztuki.
W 1995 roku został uhonorowany Nagrodą im. Kazimierza Wyki. W 2000 roku otrzymał Nagrodę Krytyki Artystycznej im. Jerzego Stajudy (wyróżnienie specjalne z okazji 80. urodzin). 4 kwietnia 2011 podczas uroczystości jubileuszowej z okazji 90. urodzin otrzymał z rąk wiceminister kultury i dziedzictwa narodowego Moniki Smoleń Złoty Medal „Zasłużony Kulturze Gloria Artis”, nadany przez ministra Bogdana Zdrojewskiego. W 2012 roku został laureatem Nagrody Literackiej Gdynia.
Jedną z wystaw stałych prezentowanych w MOCAK-u Muzeum Sztuki Współczesnej w Krakowie jest Biblioteka Profesora Mieczysława Porębskiego. W zaaranżowanym gabinecie można zobaczyć prace, które Porębski dostawał od zaprzyjaźnionych artystów, a także skorzystać z jego księgozbioru.

</doc>
<doc id="1606953" url="https://pl.wikipedia.org/wiki?curid=1606953" title="Twórcza destrukcja">
Twórcza destrukcja

Twórcza destrukcja – wyrażenie pojawiające się w pracach Michała Bakunina, Fryderyka Nietzschego oraz Wernera Sombarta. W "Kapitalizmie, socjalizmie, demokracji" austriacki ekonomista Joseph Schumpeter spopularyzował ten termin, używając go do opisu procesu transformacji, która towarzyszy przełomowemu odkryciu. W wizji kapitalizmu Schumpetera ciągłe pojawianie się nowych przedsiębiorców z rewolucyjnymi pomysłami stanowi siłę, która jest w stanie podtrzymywać długotrwały rozwój ekonomiczny. Ekonomista akceptował fakt, że taka zmiana powoduje utratę pozycji przez przedsiębiorstwa, które wcześniej cieszyły się ugruntowaną, nawet monopolistyczną, pozycją rynkową.
Teoria i przykłady.
Przedsiębiorstwa, które w swoim czasie rewolucjonizowały i dominowały w nowych gałęziach przemysłu – np. Xerox w dziedzinie kopiarek, a Polaroid w dziedzinie fotografii błyskawicznej – doświadczały później spadku dochodów i ograniczenia swojej dominacji, w chwili gdy konkurenci przedstawiali lepsze produkty lub ograniczali koszty produkcji. Wal-Mart jest przykładem przedsiębiorstwa z rynku amerykańskiego, które zdobyło silną pozycję dzięki zastosowaniu nowych metod w zarządzaniu zapasami, w marketingu i w zarządzaniu personelem. Dzięki temu mogła pokonać niższymi cenami starsze i mniejsze przedsiębiorstwa działające na rynku sprzedaży detalicznej. Podobnie jak Wal-Mart wyparł z rynku mniej dynamiczne przedsiębiorstwa, tak obecnie sam jest zagrożony przez nowych konkurentów.
Udany wynalazek pozwala zdobyć chwilowo silną pozycję rynkową kosztem pozycji i zysków starszych graczy. Wraz z upływem czasu, siła wynalazku maleje, ponieważ pojawiają się coraz lepsze pomysły kolejnych uczestników rynku. Twórcza destrukcja jest tak nośną koncepcją, gdyż tłumaczy dynamikę zmiany w przemyśle i wahań pomiędzy rynkiem konkurencyjnym a monopolistycznym. Koncepcja ta zainspirowała twórców modeli endogenicznych wzrostu gospodarczego i ekonomii ewolucyjnej.
Zwolnienia pracowników w zanikających przedsiębiorstwach lub u producentów wypieranych przez posiadaczy nowszych pomysłów to cena, jaką społeczeństwo płaci za dostarczanie nowszych dóbr. Z drugiej strony, zmieniająca się gospodarka tworzy nowe możliwości dla pracowników, którzy mogą uczestniczyć w pracach bardziej twórczych i produktywnych przedsiębiorstw. Warunkiem jest zdobycie nowych umiejętności, które nie były wymagane przy poprzedniej generacji produktów.
Poniżej przedstawiono typy zmian powodujących twórczą destrukcję:
Historia.
Wyrażenie twórcza destrukcja zostało wprowadzone do języka debaty ekonomicznej poprzez książkę Schumpetera "Kapitalizm, socjalizm, demokracja" (1942). Najprawdopodobniej początek dała książka "Cykle koniunkturalne" (1939). Światu Zachodniemu autor przedstawił w niej Nikołaja Kondratiewa i jego cykle, o których wierzył, że są wywoływane przez wynalazki. Teorie Schumpetera nie są zwykle włączane do podręczników studiów pierwszego stopnia, które koncentrują się na teoriach konkurencji doskonałej oraz statycznej podaży i popycie. Schumpeter twierdził, że te podejścia mają mało wspólnego z tym, jak zachowuje się rynek w rzeczywistym świecie.
W 1992 r. pomysł twórczej destrukcji został przełożony na formalny język matematyczny przez Philippe’a Aghiona i Petera Howitta w pracy "A Model of Growth through Creative Destruction" opublikowanej w czasopiśmie akademickim „Econometrica”.
W 1995 r. Richard L. Nolan i David C. Croson opublikowali "Creative Destruction: A Six-Stage Process for Transforming the Organization". Książka promowała zmniejszanie nadmiarowego zatrudnienia, które miało uwalniać środki inwestowane następnie w celu uzyskania przewagi konkurencyjnej.
Później koncepcja twórczej destrukcji została użyta przez Maxa Page’a w "The Creative Destruction of Manhattan, 1900-1940" (1999). Książka śledzi jak Manhattan był wielokrotnie przebudowywany, a proces ten oznaczał likwidację wielu wcześniejszych konstrukcji.

</doc>
<doc id="1606955" url="https://pl.wikipedia.org/wiki?curid=1606955" title="Babina (płazy)">
Babina (płazy)

Babina – rodzaj płaza bezogonowego z rodziny żabowatych (Ranidae). 
Zasięg występowania.
Rodzaj obejmuje gatunki występujące na Riukiu w Japonii.
Systematyka.
Etymologia.
"Babina": etymologia nieznana, Thompson nie wyjaśnił znaczenia nazwy rodzajowej.
Podział systematyczny.
Do rodzaju należą następujące gatunki:

</doc>
<doc id="1606960" url="https://pl.wikipedia.org/wiki?curid=1606960" title="Nickelodeon Movies">
Nickelodeon Movies

Nickelodeon Movies – studio filmowe należące do stacji Nickelodeon. Niektóre filmy z tego studia były lub będą emitowane w Polsce.
Od 2020 roku SpongeBob Kanciastoporty jest maskotką studia, a także jego działu animacji.

</doc>
<doc id="1606963" url="https://pl.wikipedia.org/wiki?curid=1606963" title="Koszykówka na Letnich Igrzyskach Olimpijskich 1952">
Koszykówka na Letnich Igrzyskach Olimpijskich 1952

Turniej koszykówki rozgrywany był w dniach od 14 lipca do 2 sierpnia 1952 roku. Startowały 23 drużyny z 23 krajów.

</doc>
<doc id="1606964" url="https://pl.wikipedia.org/wiki?curid=1606964" title="Rekhovot">
Rekhovot



</doc>
<doc id="1606970" url="https://pl.wikipedia.org/wiki?curid=1606970" title="Stanisław Oporowski">
Stanisław Oporowski

Stanisław Oporowski (również Stanisław z Oporowa; ur. przed 1501 w Oporowie, zm. ok. 19 kwietnia 1552 w Oporowie) – prowincjał paulinów, zwany błogosławionym Kościoła katolickiego. 
Życiorys.
Data jego urodzin, podawana przez biografów, jest mało prawdopodobna. Ukończył studia na Akademii Krakowskiej z tytułem bakałarza, a potem doktora filozofii. Do zakonu paulinów wstąpił przed 1515. Dwa lata później został przeorem w Wielgomłynach. Po śmierci prowincjała Macieja z Wojsławic został jego następcą. Z tym tytułem pojawił się w źródłach po raz pierwszy 26 listopada 1530. W 1531 w Wielgomłynach przyjął węgierskiego wizytatora generalnego, Kaspra i jego sekretarza Błażeja, który zadedykował mu potem przedmowę do dzieła G. Gyöngyösiego "Decalogus de beato Paulo". Po odejściu z Wielgomłynów przebywał na Jasnej Górze, po czym w 1543 znowu objął tam obowiązki plebana. Przedtem Hieronim Mosiński przekazał klasztorowi na ręce Stanisława dobra we wsi Konopiska k. Częstochowy. Po przyjeździe do Wielgomłynów zetknął się prawdopodobnie po raz pierwszy z prądami reformacyjnymi oraz z niechęcią do klasztoru na Jasnej Górze, którą podsycał starosta chęciński upominający się o dobra w Konopiskach. Nie jest pewne, jak bardzo był w to zamieszany Stanisław, ale stało się to powodem jego prośby o przeniesienie do innego domu zakonnego. Trafił do rodzinnego Oporowa, gdzie spędził ostatnie lata życia.
Zasłużył się dla obrony katolicyzmu w Polsce, nawracając protestantów. Biografowie nazywają go „młotem na heretyków” i patronem kaznodziejów. Przypisuje mu się kazanie na Wawelu z 1540 roku, bardzo ostro krytykował obojętność religijną możnych.
Pierwsza opinia o jego świętości została opublikowana w przez Marcina Baroniusza w 1609 roku; zawierała rażące sprzeczności dat życia. Powtórzył ją Piotr Jacek Prószcz w 1662. W latach 1663-'69 Jacek Rodnicki spisał obszerny żywot. W 1710 roku Innocenty Pokorski stworzył "Litanię o Stanisławie Oporowiczu". W 1722 zainicjował księgę z opisem 56 cudów. W 2. poł. XVIII w. w Oporowie, w miejscu, gdzie się urodził, postawiono kapliczkę. Obecnie znajduje się tam cmentarz założony w 1813.
Cuda i łaski.
Istnieje wiele podań o cudach jakich dokonał Stanisław. Np. raz miał za niego orać anioł, kiedy on się modlił:
Innym razem, podczas budowania wieży kościelnej, miał uratować spadającego robotnika zatrzymując go w powietrzu:
Miał też kiedyś poprosić wracającego z pola rataja, żeby zawiózł na wole do Krakowa. Rolnik dojechał tam i z powrotem przed zachodem słońca.
W 1540 miał wymodlić przed obrazem Matki Boskiej Częstochowskiej wskrzeszenie trzech zmarłych naraz. Według podań nad jego trumną miały miejsce liczne cuda i łaski a jego ciało wystawione przez kilka tygodni nie rozkładało się. W celu uniknięcia dalszego kultu (Paulini bowiem nie wynoszą na ołtarze swoich członków) przeor klasztoru w Oporowie ukrył trumnę z ciałem Stanisława. Do dzisiaj nie jest znane miejsce jego pochówku.

</doc>
<doc id="1606973" url="https://pl.wikipedia.org/wiki?curid=1606973" title="Bratkowce (obwód lwowski)">
Bratkowce (obwód lwowski)

Bratkowce (ukr. Братківці) – wieś na Ukrainie, w rejonie stryjskim obwodu lwowskiego. Wieś liczy 1372 mieszkańców.
Wieś założona w 1370. Za II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Bratkowce w powiecie stryjskim w woj. stanisławowskim, której była siedzibą. Po wojnie wieś weszła w struktury administracyjne Związku Radzieckiego.

</doc>
<doc id="1606974" url="https://pl.wikipedia.org/wiki?curid=1606974" title="Bratkowce (gmina)">
Bratkowce (gmina)

Bratkowce – dawna gmina wiejska w powiecie stryjskim województwa stanisławowskiego II Rzeczypospolitej. Siedzibą gminy były Bratkowce.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Bereźnica, Bratkowce, Dołhe, Falisz, Łukawica Niżna, Łukawica Wyżna, Niniów Dolny, Niniów Górny, Pechersdorf, Siemiginów, Strzałków, Stańków i Żulin.
Po II wojnie światowej obszar gminy znalazł się w ZSRR.

</doc>
<doc id="1606975" url="https://pl.wikipedia.org/wiki?curid=1606975" title="Olena Petrowa">
Olena Petrowa



</doc>
<doc id="1606978" url="https://pl.wikipedia.org/wiki?curid=1606978" title="Iwan Latyszewski">
Iwan Latyszewski

Iwan Latyszewski (Łatyszewski) (ur. 17 października 1879 w Bohorodczanach, zm. 27 listopada 1959 w Stanisławowie) – greckokatolicki stanisławowski biskup pomocniczy w latach 1929-1959.
Święcenia kapłańskie przyjął w 1907 roku. Profesor greckokatolickiego seminarium stanisławowskiego. W latach 1918-1919 dyrektor wydziału spraw religijnych rządu Zachodnioukraińskiej Republiki Ludowej. 
Mianowany sufraganem stanisławowskim i biskupem tytularnym Adada 24 listopada 1929 roku. Konsekrowany na biskupa 26 stycznia 1930 roku. Aresztowany przez NKWD 11 kwietnia 1945 roku, skazany na 10 lat łagru, więziony w Kijowie oraz w obozie pracy w Kazachstanie.

</doc>
<doc id="1606983" url="https://pl.wikipedia.org/wiki?curid=1606983" title="Prapłetwiec wielki">
Prapłetwiec wielki



</doc>
<doc id="1606984" url="https://pl.wikipedia.org/wiki?curid=1606984" title="Viridis Visconti">
Viridis Visconti

Viridis Visconti (ur. ok. 1350; zm. 1 marca 1414) – księżniczka mediolańska, księżna austriacka.
Viridis była córką Bernabò Visconti i Beatrice Regina della Scala, córki władcy Werony Mastino II. W 1365 poślubiła Leopolda III Habsburga i miała z nim czterech synów:
Viridis Visconti była dobrodziejką klasztoru Stična (niem. Sittich), położonego w obecnych granicach Słowenii, gdzie też została pochowana.

</doc>
<doc id="1606989" url="https://pl.wikipedia.org/wiki?curid=1606989" title="Mladen Božović">
Mladen Božović

Mladen Božović, cyr. Младен Божовић (ur. 1 sierpnia 1984 w Titogradzie) – czarnogórski piłkarz grający na pozycji bramkarza.
Kariera.
Mladen Božović jest wychowankiem klubu Zabjelo Podgorica. Następnie występował w klubach: Budućnost Podgorica, Mladost Podgorica oraz Kom Podgorica. W 2007 roku zadebiutował w reprezentacji Czarnogóry. W 2008 roku przeszedł do serbskiego Partizana Belgrad. W letnim okienku transferowym sezonu 2010/2011 przeszedł za 400.000 € do węgierskiego klubu FC Fehérvár. W 2013 roku został zawodnikiem Tomu Tomsk. W 2014 roku przeszedł na zasadzie wypożyczenia do klubu Chimik Dzierżyńsk. W sezonie 2016/2017 grał w FK Zeta, a latem 2017 trafił do AE Larisa.

</doc>
<doc id="1606990" url="https://pl.wikipedia.org/wiki?curid=1606990" title="Digitally Imported">
Digitally Imported

Digitally Imported (DI.fm) – radio internetowe z Denver, które specjalizuje się w muzyce elektronicznej. Oferowane są także inne gatunki muzyczne z bliźniaczej sieci, RadioTunes.com.
W każdy czwartek o godzinie 18:00 radio nadaje audycję „Global DJ Broadcast” Markusa Schulza oraz o godzinie 20:00 „A State of Trance” Armina van Buurena.
Najpopularniejsze audycje.
Opracowano na podstawie materiału źródłowego.
Historia.
Radio zostało założone 6 grudnia 1999 roku. Początkowo oferowało jedynie kanał z muzyką trance.
W 2003 firma zamieniła się w dochodową korporację, oferując tym samym muzykę o lepszej jakości za opłatą.

</doc>
<doc id="1606997" url="https://pl.wikipedia.org/wiki?curid=1606997" title="Andrzej Czcibor-Piotrowski">
Andrzej Czcibor-Piotrowski

Andrzej Czcibor-Piotrowski (ur. 30 listopada 1931 we Lwowie, zm. 19 maja 2014 w Warszawie) – polski poeta, prozaik, tłumacz (z języka czeskiego, słowackiego i angielskiego). 
Życiorys.
W czasie II wojny światowej Czcibior-Piotrowski został zesłany na Sybir. W 1941 razem z rodziną przebywał na zesłaniu, początkowo w Kazachstanie, a następnie jednym z pierwszych transportów z Armią Andersa przedostał się do Isfahanu, gdzie w latach 1942–1944 uczęszczał do szkoły powszechnej. Następnie przeszedł szlak przez Persję, Irak, Palestynę, Egipt, a następnie znalazł się w Wielkiej Brytanii. W Szkocji ukończył gimnazjum, po 1945 powrócił do Polski. Po złożeniu egzaminu dojrzałości w 1950 rozpoczął studia na Wydziale Slawistyki Uniwersytetu Warszawskiego, ukończył je w 1955. Zadebiutował rok później tomikiem wierszy „Oczy śniegu”.
Był członkiem Stowarzyszenia Autorów ZAiKS i Stowarzyszenia Pisarzy Polskich.

</doc>
<doc id="1606999" url="https://pl.wikipedia.org/wiki?curid=1606999" title="Pierre Boya">
Pierre Boya

Pierre Boya (ur. 16 stycznia 1984 w Duali) – kameruński piłkarz występujący na pozycji napastnika.
Kariera klubowa.
Boya zawodową karierę rozpoczynał w 2001 roku w Unionie Duala. Później grał w libańskich zespołach Salam Zagharta oraz Olympic Beirut. W 2003 roku przeszedł do Partizana, grającego w pierwszej lidze Serbii i Czarnogóry. W 2004 roku wywalczył z klubem wicemistrzostwo, a w 2005 roku mistrzostwo tego kraju. Od 2006 roku startował z Partizanem w rozgrywkach pierwszej ligi serbskiej. Graczem Partizana Boya był do 2007 roku.
Następnie odszedł do rumuńskiego Rapidu Bukareszt, a po 1,5 roku przeniósł się do francuskiego Grenoble Foot 38. W Ligue 1 zadebiutował 7 lutego 2009 w zremisowanym 0:0 meczu z Valenciennes FC, a 25 kwietnia 2009 w wygranym 1:0 spotkaniu z Le Havre AC strzelił swojego pierwszego gola w Ligue 1.
W 2010 roku Boya wrócił do Partizana, z którym w sezonie 2010/2011 zdobył mistrzostwo oraz Puchar Serbii. W kolejnych latach występował w drużynach Austria Lustenau, Randers FC, Penang FA, FK Kukësi, Mohun Bagan AC, Persija Dżakarta, AS Pagny sur Moselle oraz AS Saint-Amand-Montrond.
Kariera reprezentacyjna.
W latach 2005–2007 w reprezentacji Kamerunu Boya rozegrał 4 spotkania i zdobył 1 bramkę. W 2006 roku został powołany do kadry na Puchar Narodów Afryki. Zagrał na nim w meczach z Angolą (3:1) oraz Demokratyczną Republiką Konga (2:0), a Kamerun osiągnął ćwierćfinał turnieju.

</doc>
<doc id="1607003" url="https://pl.wikipedia.org/wiki?curid=1607003" title="Isegoria">
Isegoria

Isegoria (gr. "ἰσηγορία") – równość głosu. Prawo obywatela do przemawiania i zgłaszania wniosków na zgromadzeniach politycznych.
Por. izonomia. 

</doc>
<doc id="1607006" url="https://pl.wikipedia.org/wiki?curid=1607006" title="Koszykówka na Letnich Igrzyskach Olimpijskich 1956">
Koszykówka na Letnich Igrzyskach Olimpijskich 1956

Koszykówka na Letnich Igrzyska Olimpijskich 1956 w Melbourne odbywała się w dniach 22 listopada – 1 grudnia. W zawodach wystartowało 15 drużyn męskich. Złotymi medalistami zostali reprezentanci Stanów Zjednoczonych, którzy w finale zawodów pokonali reprezentację Związku Radzieckiego 89:55.

</doc>
<doc id="1607007" url="https://pl.wikipedia.org/wiki?curid=1607007" title="Skrzelec">
Skrzelec



</doc>
<doc id="1607008" url="https://pl.wikipedia.org/wiki?curid=1607008" title="Włodzimierz Nowak">
Włodzimierz Nowak



</doc>
<doc id="1607013" url="https://pl.wikipedia.org/wiki?curid=1607013" title="Daszawa (gmina)">
Daszawa (gmina)

Daszawa – dawna gmina wiejska w powiecie stryjskim województwa stanisławowskiego II Rzeczypospolitej. Siedzibą gminy była Daszawa.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Chodowice, Daszawa, Gelsendorf, Komarów, Łotatniki, Oleksice, Podhorce, Stryhańce, Tatarsko, Wierczany i Juseptycze.
Po II wojnie światowej obszar gminy znalazł się w ZSRR.

</doc>
<doc id="1607016" url="https://pl.wikipedia.org/wiki?curid=1607016" title="Guido Florentinus">
Guido Florentinus

Guido Florentinus (zm. 1157) – włoski kardynał.
Życiorys.
Pochodził z Florencji (stąd przydomek "Florentinus"; przypisywane mu przez późniejszych autorów nazwisko Bellagi nie jest poświadczone we współczesnych mu źródłach). Nominację kardynalską uzyskał od Innocentego II najpóźniej w marcu 1140 jako kardynał prezbiter San Crisogono. W 1141 oraz w 1144-45 jest poświadczony jako legat w północnej Italii. W roku 1147 Eugeniusz III mianował go (wraz z Theodwinem z S. Rufina) swoim legatem przy wojskach II krucjaty. Po klęsce tej wyprawy pozostał w łacińskiej Syrii do roku 1152. Zmarł jako protoprezbiter Kolegium Kardynalskiego.

</doc>
<doc id="1607018" url="https://pl.wikipedia.org/wiki?curid=1607018" title="Soszana Ronen">
Soszana Ronen



</doc>
<doc id="1607021" url="https://pl.wikipedia.org/wiki?curid=1607021" title="Codzienne przypadki wesołej gromadki">
Codzienne przypadki wesołej gromadki

Codzienne przypadki wesołej gromadki (ang. "Paws &amp; Tales: The Animated Series", 2006) – serial animowany produkcji irlandzkiej, zawiera 26 odcinków. Emitowany w TVP1 od 6 marca 2009.
Fabuła.
Serial opowiada o przygodach mieszkańców miasteczka Wildwood. 
Wersja polska.
Wersja polska: Telewizja Polska Agencja Filmowa
Reżyseria: Dorota Kawęcka
Tłumaczenie i dialogi: Joanna Kuryłko
Dźwięk i montaż: Jakub Milęcki
Tekst piosenki: Wiesława Sujkowska 
Kierownictwo produkcji: Monika Wojtysiak
Opracowanie muzyczne: Piotr Gogol 
Piosenkę śpiewała: Zofia Nowakowska 
Wystąpili:
i inni

</doc>
<doc id="1607023" url="https://pl.wikipedia.org/wiki?curid=1607023" title="11. ceremonia wręczenia Orłów">
11. ceremonia wręczenia Orłów

11. ceremonia wręczenia Orłów za rok 2008, miała miejsce 9 marca 2009 roku, w Teatrze Narodowym w Warszawie. Ceremonię wręczenia nagród poprowadzili Adam Krawczuk, Rafał Rutkowski i Maciej Wierzbicki.
Ogłoszenie nominacji do nagród nastąpiło 11 lutego br. O nominację do nagrody tegorocznie ubiegało się 30 filmów. Polskie Nagrody Filmowe zostały wręczone w siedemnastu kategoriach.
Tegorocznie najwięcej nominacji – 10 – otrzymał film Małgorzaty Szumowskiej "33 sceny z życia". Osiem nominacji przyznano filmowi "Mała Moskwa" w reżyserii Waldemara Krzystka. O siedem nagród ubiegał się film "Cztery noce z Anną" Jerzego Skolimowskiego. Wszystkie wyżej wymienione tytuły nominowane zostały w kategorii najlepszy film.
Ósmą nominację w karierze otrzymała aktorka Kinga Preis, która w tym roku nominowana została za najlepszą główną rolę kobiecą w filmie "Cztery noce z Anną". Trzecią nominację do nagrody odebrała Jadwiga Jankowska-Cieślak, która wystąpiła w filmie "Rysa". Kategorię zamyka Swietłana Chodczenkowa i jej rola w filmie "Mała Moskwa".
Drugą nominację do nagrody w karierze, otrzymał Krzysztof Stroiński, który wystąpił w głównej roli w filmie "Rysa". Również drugą nominację do Orłów otrzymał Maciej Stuhr, który zagrał w filmie "33 sceny z życia". Kategorię zamyka Marcin Dorociński, który wystąpił w filmie "Boisko bezdomnych".
Czwartą nominację do nagrody otrzymała Danuta Szaflarska, zeszłoroczna laureatka Orła za główną rolę w filmie "Pora umierać". Tegorocznie Szaflarska otrzymała nominację za najlepszą drugoplanową rolę kobiecą w filmie "Ile waży koń trojański?". Pozostałe nominowane w tej kategorii to: Małgorzata Hajewska-Krzysztofik oraz Izabela Kuna, które wystąpiły w filmie "33 sceny z życia". Dla obu aktorek to pierwsze nominacje do nagrody.
W kategorii najlepsza drugoplanowa rola męska, nominowany został zeszłoroczny laureat Orła za główną rolę męską w filmie "Wszystko będzie dobrze" – Robert Więckiewicz. Tegorocznie nominację otrzymał za rolę w filmie "Ile waży koń trojański?". Drugą nominację w karierze do nagrody otrzymał w tym roku Andrzej Hudziak, za rolę w filmie "33 sceny z życia". Za rolę w tym samym filmie nominację po raz pierwszy otrzymał Rafał Maćkowiak.
Najwięcej nagród – 5 – przyznano twórcom filmu "Mała Moskwa" w reżyserii Waldemara Krzystka, który nagrodzony został za najlepszy scenariusz. Cztery nagrody przyznano filmowi "33 sceny z życia", w tym za najlepszy film. Nagrodę za najlepszą reżyserię otrzymał Jerzy Skolimowski, za film "Cztery noce z Anną".
Najlepsze główne role zagrali aktorzy z filmu "Rysa" – Jadwiga Jankowska-Cieślak i Krzysztof Stroiński. Dla obu aktorów to pierwsze nagrody. Nagrody za drugoplanowe role przypadły aktorom filmu "Ile waży koń trojański?" – Danucie Szaflarskiej oraz Robertowi Więckiewiczowi.
Nagrodę za osiągnięcia życia przyznano Jerzemu Wójcikowi.

</doc>
<doc id="1607025" url="https://pl.wikipedia.org/wiki?curid=1607025" title="Tomasz Walerian Aleksandrowicz">
Tomasz Walerian Aleksandrowicz



</doc>
<doc id="1607030" url="https://pl.wikipedia.org/wiki?curid=1607030" title="Mindball">
Mindball

Mindball – gra wykorzystująca fale mózgowe do sterowania piłki. 
Sygnały z mózgu są za pomocą opasek dostarczane do komputera, który steruje piłką.
Urządzenie Mindball jest systemem trenującym, dzięki któremu grający uczy się poprawy koncentracji uwagi oraz szybkiego wejścia w stan relaksacji. Podczas rywalizacji między przeciwnikami system zapisuje czynność bioelektryczną mózgu (tzw. EEG). Wzrost odpowiednich fal mózgowych zwiększa nasze szanse na wygraną – jest to tzw. trening Alpha i Theta. Grający może wytworzyć taki stan w momencie, gdy jest spokojny, zrelaksowany, skupiony i otwarty na naukę. Cały zapis czynności mózgu może śledzić na dołączonym ekranie LCD. System Mindball opiera się na technice sprzężenia zwrotnego fal mózgowych (Biofeedback EEG) – korzystnej pracy mózgu odpowiada szybki ruch piłeczki do przodu i narastający trend w wykresie na ekranie.
Można toczyć pojedynki między dwoma graczami, w dwóch grupach oraz trenować pojedynczo.
Mindball w Polsce.
Podczas I edycji Międzynarodowych Targów Turystycznych WROCŁAW 2009 zorganizowano I Otwarte Mistrzostwa Dolnego Śląska MINDBALL.

</doc>
<doc id="1607031" url="https://pl.wikipedia.org/wiki?curid=1607031" title="Grabowiec Stryjski (gmina)">
Grabowiec Stryjski (gmina)

Grabowiec Stryjski (1941–44 "Grabowiec") – dawna gmina wiejska w powiecie stryjskim województwa stanisławowskiego II Rzeczypospolitej. Siedzibą gminy był Grabowiec Stryjski.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Brygidyn, Duliby, Grabowiec Stryjski, Hołobutów, Kłodnica, Koniuchów, Nieżuchów i Zawadów.
Po II wojnie światowej obszar gminy znalazł się w ZSRR.

</doc>
<doc id="1607033" url="https://pl.wikipedia.org/wiki?curid=1607033" title="Mała Rówień">
Mała Rówień

Mała Rówień – przysiółek Barcic, w województwie małopolskim, w gminie Stary Sącz, położony w całości na prawym brzegu Popradu, na wysokości 330–360 m n.p.m. Przez Małą Rówień płynie bystry potok Bogusławiec który wpada do Popradu. Przysiółek liczy obecnie ok. 50 domów. Przez Małą Rówień prowadzi główna droga do wsi Wol Krogulecka. W przysiółku znajduje się również Źródełko św. Anny oraz wiele atrakcyjnych szlaków turystycznych.

</doc>
<doc id="1607034" url="https://pl.wikipedia.org/wiki?curid=1607034" title="Jan Amicinus">
Jan Amicinus

Jan Amicinus (Przyjaciel) (ur. przed 1470 w Krakowie, zm. 16 października 1526) – rektor Akademii Krakowskiej, sufragan krakowski, tytularny biskup laodycejski ("Laodicea in Syria") mianowany w 1503 roku, ordynowany w 1504 roku.
Życiorys.
Pochodził z krakowskiej rodziny mieszczańskiej, był synem Macieja i jego żony Agnieszki. Studiował od 1484 w Akademii Krakowskiej. W 1487 uzyskał stopień bakałarza, a w 1490 magistra nauk wyzwolonych. Następnie podjął studia prawnicze. W 1495 był już profesorem na Wydziale Prawa Akademii Krakowskiej. W 1498 został dziekanem Wydziału Prawa, następnie pięciokrotnie pełnił funkcję rektora w latach 1504-1505, 1516-1517 i w 1526. Od 1510 był wicekanclerzem uczelni. Gromadził i zamieniał liczne beneficja kościelne. Pleban w Minodze (1494), Drogini (1496), Mysłowicach (1502), a następnie w Bolechowicach (1498-1507). Od roku 1502 pleban pozostającego poza murami miasta Kościoła Św. Mikołaja. Od 1504 roku biskup tytularny Laodycei i biskup sufragan krakowski. Od 1507 kanonik sądecki. Wykonawcą swojego testamentu uczynił brata Jana i Mikołaja z Koprzywincy ufundował altarie w kościele św. Anny a część księgozbioru zapisał Kolegium Prawniczemu. Pochowany został 21 października 1526 prawdopodobnie w Kościele św. Mikołaja w Krakowie.

</doc>
<doc id="1607035" url="https://pl.wikipedia.org/wiki?curid=1607035" title="Pedro’s Cup 2009">
Pedro’s Cup 2009



</doc>
<doc id="1607037" url="https://pl.wikipedia.org/wiki?curid=1607037" title="Halowy mityng Pedro's Cup 2009">
Halowy mityng Pedro's Cup 2009



</doc>
<doc id="1607040" url="https://pl.wikipedia.org/wiki?curid=1607040" title="Jan Wildens">
Jan Wildens

Jan Wildens (ur. 1595 lub 1596 w Antwerpii, zm. 16 października 1653 tamże) – flamandzki malarz i rysownik barokowy.
Od ok. 1605 był mistrzem cechowym w gildii św. Łukasza w Antwerpii. W latach 1613–1616 podróżował po Włoszech, po powrocie do ojczyzny prowadził galerię malarską i zajmował się handlem dziełami sztuki.
Jan Wildens tworzył przede wszystkim pejzaże często wzbogacane wizerunkami ludzi i zwierząt. Większość prac wykonał na zlecenie innych artystów, dla których malował pejzażowe tła na ich obrazach. Współpracował w ten sposób z Peterem Rubensem, Jacobem Jordaensem, Fransem Snydersem, Pieterem van Avontem i Cornelisem Schutem. Samodzielne prace Wildensa są dość rzadkie i zazwyczaj niewielkie, przedstawiają często symetryczne kompozycje, których ramy ograniczają pojedyncze drzewa lub ich kępy. Ważną rolę w pracach artysty odgrywa światło, kolorystyka ich jest żywa, a zastosowana paleta ciepła.

</doc>
<doc id="1607041" url="https://pl.wikipedia.org/wiki?curid=1607041" title="Bracia mniejsi">
Bracia mniejsi



</doc>
<doc id="1607047" url="https://pl.wikipedia.org/wiki?curid=1607047" title="Galina Kuklewa">
Galina Kuklewa

Galina Aleksiejewna Kuklewa (ros. Галина Алексеевна Куклева; ur. 21 listopada 1972 w Iszymbaju) – rosyjska biathlonistka, trzykrotna medalistka olimpijska i wielokrotna medalistka mistrzostw świata.
Kariera.
W Pucharze Świata zadebiutowała 9 grudnia 1993 roku w Bad Gastein, zajmując 39. miejsce w biegu indywidualnym. Pierwsze punkty (w sezonach 1984/1985-1999/2000 punktowało 25. najlepszych zawodniczek) wywalczyła dwa dni później w sprincie, który ukończyła na ósmej pozycji. Pierwszy raz na podium zawodów pucharowych stanęła 11 marca 1995 roku w Lahti, gdzie była druga w sprincie. W zawodach tych rozdzieliła na podium Swietłanę Paramyginą z Białorusi i Francuzkę Emmanuelle Claret. W kolejnych startach jeszcze 19 razy stawała na podium, odnosząc przy tym dziewięć zwycięstw: 18 marca 1995 roku w Lillehammer, 6 grudnia 1997 roku w tej samej miejscowości, 15 lutego 1998 roku w Nagano, 12 lutego 2000 roku w Östersund, 19 grudnia 2002 roku w Osrblie i 17 stycznia 2003 roku w Oberhofie wygrywała sprinty, 7 grudnia 1997 roku w Lillehammer wygrała bieg pościgowy, 3 grudnia 1999 roku w Hochfilzen triumfowała w biegu indywidualnym, a 12 stycznia 2000 roku w Ruhpolding zwyciężyła w biegu masowym. Najlepsze wyniki osiągnęła w sezonie 1999/2000, kiedy zajęła czwarte miejsce w klasyfikacji generalnej, a w klasyfikacji biegu masowego była najlepsza.
Pierwsze medale w karierze zdobyła podczas rozgrywanych w 1996 roku mistrzostw Europy w Ridnaun, gdzie zwyciężyła w sztafecie, a w sprincie była trzecia. Na rozgrywanych rok później mistrzostwach świata w Osrblie wraz z koleżankami z reprezentacji zdobyła brązowy medal w sztafecie. W tej samej konkurencji zdobyła później jeszcze cztery medale: złote na MŚ w Oslo (2000), MŚ w Pokljuce (2001) i MŚ w Chanty-Mansyjsku (2003) oraz srebrny podczas MŚ w Kontiolahti (1999). Swój jedyny medal indywidualny w zawodach tego cyklu wywalczyła w 2000 roku, zdobywając srebrny medal w biegu masowym. Uplasowała się tam między Norweżką Liv Grete Skjelbreid a Corinne Niogret z Francji. Była też między innymi czwarta w sprincie na mistrzostwach świata w Ruhpolding w 1996 roku, przegrywając walkę o podium z Magdaleną Forsberg ze Szwecji o 0,6 sekundy.
W 1998 roku wystartowała na igrzyskach olimpijskich w Nagano, gdzie wywalczyła dwa medale. Najpierw zwyciężyła w sprincie, wyprzedzając dwie Niemki: Uschi Disl i Katrin Apel. Następnie razem z Olgą Mielnik, Albiną Achatową i Olgą Romaśko zajęła drugie miejsce w sztafecie. Brała też udział w igrzyskach w Salt Lake City w 2002 roku, wspólnie z Achatową, Olgą Pylową i Swietłaną Iszmuratową była trzecia w sztafecie. Zajęła tam też szóste miejsce w sprincie i piąte w biegu pościgowym.
Odznaczona Orderem Honoru i Medalem za Zasługi dla Ojczyzny.

</doc>
<doc id="1607049" url="https://pl.wikipedia.org/wiki?curid=1607049" title="Bud Held">
Bud Held



</doc>
<doc id="1607050" url="https://pl.wikipedia.org/wiki?curid=1607050" title="Diecezja Fairbanks">
Diecezja Fairbanks

Diecezja Fairbanks (łac. "Dioecesis de Fairbanks", ang. "Diocese of Fairbanks") – rzymskokatolicka diecezja ze stolicą w Fairbanks, w stanie Alaska, w Stanach Zjednoczonych.
Obejmuje stan Alaska bez południowych wybrzeży. Jest sufraganią archidiecezji Anchorage-Juneau.
Diecezja Fairbanks jest największą diecezją w Stanach Zjednoczonych pod względem zajmowanej powierzchni.
Historia.
27 lipca 1894 została powołana Prefektura Apostolska Alaski. Tereny te zostały wyodrębnione z diecezji New Westminster (obecnie Archidiecezja Vancouver) i z diecezji Victoria.
22 grudnia 1916 prefekturę podniesiono do rangi Wikariatu Apostolskiego Alaski.
23 czerwca 1951 wyodrębniła się pierwsza diecezja na Alasce – Juneau. Powstała ona na południowych wybrzeżach stanu.
8 sierpnia 1962 wikariat został podniesiony do rangi diecezji i przyjął swoją obecną nazwę.
W 2008 diecezja ogłosiła upadłość po wypłacie odszkodowań dla ofiar molestowania seksualnego przez duchownych w latach 50. – 80. XX wieku.

</doc>
<doc id="1607051" url="https://pl.wikipedia.org/wiki?curid=1607051" title="Su12">
Su12



</doc>
<doc id="1607052" url="https://pl.wikipedia.org/wiki?curid=1607052" title="Yeshayah Steiner">
Yeshayah Steiner

Yeshayah Steiner (ur. 1851, zm. 1925 w Bodrogkeresztúr) — założyciel i pierwszy rabin chasydów Kerestir.
Urodził się w 1851 r. na Węgrzech. Gdy miał 3 lata, jego ojciec zmarł i odtąd wychowywała go matka. W wieku 12 lat został wysłany na naukę do rabina Cwi Hirsza Friedmana, rebego chasydów Liske, autora "Ach pri tewua". Po jego śmierci, gdy jego następcą został jego zięć, rabin Chaim Friedlander, autor "Tal Chaim", Yeshayah wybrał się do rabina Chaima Halberstama, rebego chasydów z Sącza. Z kolei po jego śmierci został uczniem rabina Mordechaja z Nadwornej, który zasugerował mu, by osiedlił się w Bodrogkeresztur (jid. Kerestir), na Węgrzech. Tak też uczynił. Z czasem rabin Steiner zyskał sławę ważnego chasydzkiego rebego i cudotwórcy. Po śmierci rabina Steinera w 1925 r. przywództwo chasydów Kerestirer objął jego syn, Awraham.
Portret rebego Yeshai Steinera jest używany przez Żydów jako amulet chroniący domostwo przed myszami i niepowodzeniami życia codziennego.
Dynastia chasydów Kerestir jest kontynuowana do dziś i ma silne powiązania z chasydami Satmar.

</doc>
<doc id="1607054" url="https://pl.wikipedia.org/wiki?curid=1607054" title="Wojny Rosyjsko-Czerkieskie">
Wojny Rosyjsko-Czerkieskie



</doc>
<doc id="1607061" url="https://pl.wikipedia.org/wiki?curid=1607061" title="Ballymena United F.C.">
Ballymena United F.C.

Ballymena United Football Club – północnoirlandzki klub piłkarski z siedzibą w mieście Ballymena leżącym w hrabstwie Antrim.
Historia.
1928-1934.
Klub powstał 7 kwietnia 1928 pod początkową nazwą "Ballymena Football Club". Założycielami klubu byli lokalni przedsiębiorcy oraz entuzjaści futbolu, którzy pragnęli, by w ich mieście powstał klub występujący w lidze irlandzkiej.
Nowy klub zgromadził znaczną liczbę piłkarzy pochodzących z okolicy oraz przygotował do gry boisko. Pierwszy mecz ligowy "Ballymena" rozegrała 20 sierpnia 1928 roku – przy pełnych trybunach Ballymena Showgrounds. Debiutanci przegrali z najsilniejszym wówczas w lidze klubem Belfast Celtic 0:3.
Swój pierwszy punkt "Ballymena" usyzkała 5 dni później, remisując 2:2 z klubem Larne. Kilka tygodni później "Ballymena" odniósł pierwsze ligowe zwycięstwo, pokonując 2:1 klub Ards. Ostatecznie w swoim debiucie "Ballymena" zajął dobre, 6. miejsce w 14-zespołowej lidze.
W 1929 roku, po pokonaniu takich klubów jak Glentoran Belfast, Broadway United i Coleraine, "Ballymena" dotarł do finału Pucharu Irlandii, gdzie czekał potężny wówczas Belfast Celtic. Na stadionie Solitude "Ballymena" pokonał faworytów 2:1 i pierwszy raz w swej historii zdobył krajowy puchar.
Następnie klub "Ballymena" jeszcze dwa razy z rzędu zdołał dotrzeć do finału Pucharu Irlandii – w 1930 i 1931. W obu przypadkach "Ballymena" przegrał w finale z klubem Linfield Belfast – najpierw 3:4, a za drugim razem 0:3. W lidze do 1934/35 "Ballymena", oprócz jednego sezonu, zajmował miejsce w najlepszej szóstce.
1934-1946.
W 1934 klub "Ballymena" z powodu kłopotów finansowych zmuszony został do wycofania się z ligi irlandzkiej. Wkrótce potem "Ballymena Football Club" został zlikwidowany, a na jego miejsce utworzono "Ballymena United Football Club".
Nadal grając na Showgrounds z tym samym zestawem zawodników "Ballymena United" zajął 10. miejsce w sezonie 1934/35. W następnych 5 latach klub wciąż borykał się z trudnościami, a w 1937 roku "Ballymena United" z tylko 4 zwycięstwami na 26 gier zajął ostatnie, 14. miejsce w lidze, co było najgorszym ligowym występem klubu w historii.
Pomimo rekordowo wysokich porażek z klubami Belfast Celtic i Derry City w latach 1937 i 1938, sytuacja klubu "Ballymena United" stawała się coraz lepsza, aż w końcu w sezonie 1938/39 klub został wicemistrzem Irlandii oraz dotarł do finału krajowego pucharu, gdzie przegrał 0:2 z Linfield – był to trzeci przegrany finał "Ballymena United" w latach 30.
Kolejny raz do finału Pucharu Irlandii klub dotarł w 1940 roku, gdzie czekał na niego Glenavon Lurgan. W finale "Ballymena United" wygrał 2:0 i po 11 latach drugi raz w swej historii świętował zdobycie krajowego pucharu.
Po zwycięskim pucharze klub oddał swój stadion Showgrounds do użytku wojskowego, by wspomóc wysiłek wojenny Wielkiej Brytanii. Klubowi obiecano powrót do ligi po zakończeniu wojny, jednak okazało się, że na udział w rozgrywkach ligowych klub poczekać musiał jeszcze wiele lat po II wojnie światowej.
1957-1970.
W 1957 grającym trenerem klubu został szkocki piłkarz Alex McCrae, który wcześniej był czołowym napastnikiem klubów Charlton Athletic i Middlesbrough. Klub pod jego przewodnictwem osiągnął pierwsze sukcesy od zakończenia wojny – w sezonie 1958/59 "Ballymena United" zajął trzecie miejsce w I lidze oraz zdobył Puchar Irlandii Północnej. Zdobywcy Pucharu Irlandii z 1959 roku uważani są za najlepszą drużynę w historii klubu "Ballymena United".
W następnym roku "Ballymena United" ponownie dotarł do finału Pucharu Irlandii (po raz ósmy w historii klubu). W finale na Windsor Park przeciwnikiem klubu miał być Glenavon. Choć faworytem był "Ballymena United", mecz finałowy zakończył się remisem 1:1, a w meczu dodatkowym niespodziewanie wygrał Glenavon 2:0.
Była legenda u Geoff Twentyman przybył do klubu jako trener i doprowadził go do zdobycia Ulster Cup w 1960 roku po zwycięstwie nad Glenavonem 3:1. W następnym sezonie "Ballymena United" zabrakło 2 punktów do mistrzowskiego tytułu – ostatecznie w 1961/62 klub był w lidze trzeci.
Później Twentyman nie potrafił już powtórzyć swoich sukcesów i został zastąpiony przez George Smytha, po którym nastąpił Dave Hickson, Alex Parker i znów Dave Hickson. Jednak osiągnięcia Twentymana okazały się jedynymi sukcesami klubu w latach 60. W ostateczności ponownie ściągnięty został do klubu McCrae.
W sezonie 1969/70 "Ballymena United" zajął w lidze odległe, 10. miejsce, jednocześnie dotarł do finału Pucharu Irlandii, gdzie przegrał jednak 1:2 z klubem Linfield Belfast.
1970-1990.
W latach 70. "Ballymena United" plasował się na ogół w środkowej części tabeli. W sezonie 1973/74 klub kolejny raz dotarł do finału Pucharu Irlandii, gdzie przegrał 1:2 z Ards Newtownards. W sezonie 1977/78 klub zajął ostatnie, 12. miejsce w tabeli, jednak nie spadł do drugiej ligi, gdyż regulamin nie przewidywał w tym sezonie spadków. Słabej postawie w lidze towarzyszył udany występ w krajowym pucharze, gdzie "Ballymena United" znów dotarł do samego finału. Także i tym razem nie udało się zdobyć trofeum, przegrywając 1:3 z Linfield Belfast, który jednocześnie został w tym sezonie mistrzem Irlandii Północnej. Dzięki temu "Ballymena United" zadebiutował w europejskich pucharach, startując w Pucharze Zdobywców Pucharów w sezonie 1978/79. W pierwszej rundzie przeciwnikiem był belgijski klub SK Beveren. Debiut nie był zbyt udany, gdyż "Ballymena United" nie był w stanie dorównać znacznie silniejszemu rywalowi, przegrywając po 0:3 na wyjeździe i w rewanżu u siebie.
W sezonie 1979/80 "Ballymena United" został wicemistrzem Irlandii Północnej, co pozwoliło na start w Pucharze UEFA w sezonie 1980/81. Drugi start w europejskich pucharach przyniósł klubowi pierwsze zwycięstwo – na własnym boisku drużyna północnoirlandzka pokonała 2:1 reprezentujący NRD klub Vorwärts Frankfurt. Nie udało się jednak awansować do kolejnej rundy, gdyż na wyjeździe drużyna wschodnioniemiecka okazała się znacznie lepsza i już po kwadransie prowadziła 2:0, wygrywając ostatecznie 3:0.
W sezonie 1980/81 "Ballymena United" zdobył wreszcie Puchar Irlandii Północnej, pokonując w finale 1:0 Glenavon Lurgan. Jednocześnie w lidze klub zajął wysokie, trzecie miejsce. W następnym sezonie "Ballymena United" po raz trzeci spróbował sił na arenie europejskiej – w Pucharze Zdobywców Pucharów w sezonie 1981/82. Również i tym razem skończyło się na pierwszej rundzie – zdobywca Pucharu Włoch, klub AS Roma, był zdecydowanie poza zasięgiem piłkarzy z Irlandii Północnej, wygrywając 2:0 w Irlandii i 4:0 w Rzymie.
W następnych sezonach "Ballymena United" plasował się w okolicach środka tabeli. Tak też było w sezonie 1983/84, gdzie klub zajął w lidze 6. miejsce. Jednocześnie w tym samym sezonie "Ballymena United" dotarł do finału, gdzie pokonał 4:1 Carrick Rangers i ponownie zdobył Puchar Irlandii Północnej. Dzięki temu wystartował w Pucharze Zdobywców Pucharów w sezonie 1984/85. W czwartym europejskim starcie los uśmiechnął się wreszcie do klubu i przydzielił mu w pierwszej rundzie łatwego rywala – maltański klub Ħamrun Spartans. Liczono, że po raz pierwszy uda się przebrnąć przez pierwszą rundę, jednak kibiców i działaczy spotkało wielkie rozczarowanie, gdyż zespół z Malty pokonał klub "Ballymena United" i to dwukrotnie – 1:0 w Ballymena i 2:1 w Ħamrun.
W lidze do końca lat 80. "Ballymena United" zajmował pozycję bliską środka tabeli. W sezonie 1988/89 "Ballymena United" trzeci raz w tej dekadzie dotarł do finału Pucharu Irlandii, w którym pokonał 1:0 klub Larne, zdobywając ostatni jak dotąd Puchar Irlandii Północnej. Pozwoliło to na start w Pucharze Zdobywców Pucharów w sezonie 1989/90. Ostatni jak na razie start klubu w europejskich pucharach okazał się najgorszym, gdyż w starciu z późniejszym finalistą tej edycji, belgijskim klubem RSC Anderlecht, "Ballymena United" stracił aż 10 bramek, przegrywając na wyjeździe 0:6 i u siebie 0:4.
Po 1990.
W latach 90. "Ballymena United" wciąż zaliczał się do grona ligowych średniaków. Po sezonie 1994/95 licząca 16 klubów pierwsza liga podzielona została na dwie ośmiozespołowe ligi – pierwszą ("Premier Division") i nową drugą ("Division One"). Ponieważ "Ballymena United" zajął 12. miejsce, w sezonie 1995/96 przystąpił do gry w drugiej lidze.
W sezonie 1996/97 "Ballymena United" wygrał drugą ligę i razem z wicemistrzem II ligi Omagh Town awansował do pierwszej ligi, która powiększona została z 8 do 10 klubów. W sezonie 1997/98 (pierwszym po powrocie) "Ballymena United" zajął 5. miejsce. W następnych sezonach było coraz gorzej, aż w końcu w sezonie 2000/2001 "Ballymena United" zajął ostatnie, 10. miejsce i spadł do II ligi.
Wicemistrzostwo II ligi w sezonie 2002/03 ponownie pozwoliło wrócić klubowi "Ballymena United" do najwyższej ligi Irlandii Północnej. Po powrocie "Ballymena United" plasował się zgodnie z tradycją ostatnich dekad w okolicach środka tabeli. W sezonie 2003/04 klub w 16-zespołowej I lidze zajął 6. miejsce, w 2004/05 było 8. miejsce, 2005/06 – 7. miejsce, 2006/07 – 9. miejsce. 2007/08 – 6. miejsce.
Trenerem klubu od 20 maja 2008 roku jest Roy Walker, który zastąpił na tym stanowisku byłego bramkarza reprezentacji Irlandii Północnej, Tommy'ego Wrighta. Tommy Wright zrezygnował po ostatnim meczu sezonu 2007/08. Początkowo ogłoszono, że zastąpi go jego asystent, Jim Grattan, jednak sprzeciwiła się temu północnoirlandzka federacja piłkarska (Irish Football Association).

</doc>
<doc id="1607064" url="https://pl.wikipedia.org/wiki?curid=1607064" title="Siostry magdalenki">
Siostry magdalenki

Siostry magdalenki (oryg. "The Magdalene Sisters") – dramat irlandzki z 2002 roku w reżyserii Petera Mullana, który jest także twórcą scenariusza.
Film opowiada o nastoletnich dziewczynach, które zostały wysłane do azylu sióstr magdalenek – domu dla kobiet uznanych za „upadłe” przez ich rodziny lub społeczeństwo. Domy te były prowadzone w Irlandii przez różne zakony Kościoła rzymskokatolickiego. Reżyser zaznaczył, że film powstał, ponieważ ofiary azyli nie otrzymały przeprosin czy odszkodowania za złe traktowanie, a wiele z nich pozostało pobożnymi katoliczkami przez całe życie. Jedna z byłych mieszkanek azylu, Mary-Jo McDonagh, w rozmowie z Mullanem stwierdziła, że w rzeczywistości warunki były o wiele gorsze niż przedstawione w filmie.
Film nakręcono w Dumfries (Szkocja).
Opis fabuły.
Akcja filmu dzieje się w Irlandii, w latach 60. XX wieku, kiedy uważano, że „upadłe” kobiety muszą ciężko zapłacić za swoje grzechy. Film opowiada historię czterech dziewcząt – Margaret, Bernadette, Rose (w azylu noszącej imię „Patricia”) i Crispiny, które zostały zmuszone przez rodziny lub opiekunów do pobytu w azylu sióstr magdalenek. Margaret została zgwałcona przez swojego kuzyna. Przewinieniem pięknej Bernadette, sieroty, było flirtowanie z chłopcami. Rose i Crispine natomiast urodziły nieślubne dzieci.
Reżyser szczegółowo ukazał nędzne warunki życia, w jakich były zmuszone mieszkać dziewczęta oraz pozostałe kobiety „osadzone” w azylu, surową, codzienną dyscyplinę oraz ówczesną, przytłaczającą istotę wiary katolickiej.
Każda z głównych bohaterek doświadcza przemocy i okrucieństwa ze strony fikcyjnej postaci matki przełożonej, siostry Bridget, która pozornie ma spokojne usposobienie. Siostra Bridget została przedstawiona w kilku scenach jako sadystyczna, prawie nieludzka osoba. Cechy te widać przede wszystkim w scenie bezlitosnego pobicia Rose na oczach Bernadette oraz podczas ścinania włosów Bernadecie i Unie, którą szyderczo wyśmiewa. Jej zachowanie nie jest wyraźnie wyjaśnione i do końca nie wiadomo, czy siostra Bridget niepotrzebnie zachowuje się w tyranizujący sposób, czy może święcie wierzy w słuszność swoich czynów.
Film krytykuje także hipokryzję i korupcję zakonnic. Siostra Bridget rozkoszuje się liczeniem pieniędzy otrzymywanych za usługi z pralni; pojawia się także sugestia, iż tylko niewielka ich część jest stosownie wydawana. Siostry, które tak jak Maria Magdalena wyrzekły się wszelkich przyjemności ciała, jadają wytworne posiłki, podczas gdy ciężko pracujące kobiety muszą się zadowolić płatkami owsianymi. Jedna z najbardziej upokarzających scen pokazuje dziewczęta zmuszone do stania nago w linii po wzięciu prysznica w umywalni: siostry urządzają im wówczas poniżające „zawody”, polegające na porównywaniu i ocenianiu, która z nich ma najwięcej włosów łonowych, największą pupę, najmniejsze i największe piersi, opatrując te „zawody” własnymi, „dowcipnymi” komentarzami. Negatywnego obrazu kleru dopełnia ksiądz zmuszający nieco upośledzoną umysłowo Crispinę do seksu oralnego. W obawie przed skandalem siostra Bridget wysyła Crispinę do szpitala psychiatrycznego.
Zobrazowano również graniczące czasem z nienawiścią odrzucenie kobiet ze strony ich własnych rodzin i społeczeństwa, które uważa je tylko i wyłącznie za „kurwy”. Margaret nie korzysta z okazji do ucieczki, bo nie ma dokąd pójść. Jedną z niedoszłych uciekinierek odprowadza do azylu ojciec, oznajmiając jej, że nie ma już domu, ojca ani matki („dla ciebie umarli”) bijąc ją i grożąc. W pilnowaniu osadzonych pomaga także policja eskortująca dziewczęta podczas procesji. Crispina znajduje pewne wsparcie w starszej siostrze, dzięki której widuje swojego synka poprzez kraty ogrodzenia. Nie może jednak do niego podejść. Nie wie nawet, jak mu na imię.
Trójka dziewcząt w pewnym stopniu tryumfuje nad swoimi oprawcami. Margaret została zwolniona po interwencji młodszego brata. Bernadette i Rose postanowiły uciec razem. Po wyłamaniu zamka do sypialni udały się do gabinetu siostry Bridget w poszukiwaniu klucza do bramy azylu. Po trzymającej w napięciu scenie z siostrą przełożoną, dziewczęta uciekły do pobliskiego miasteczka, w którym uzyskały pomoc od krewnej. Rose wyjechała do Liverpoolu w Anglii.
Epilog filmu krótko opisuje losy czwórki dziewcząt po ucieczce z azylu. Rose wyszła za mąż i urodziła dwie córki. Nigdy nie wróciła do Irlandii. Swojego syna odnalazła w 1996 roku. Margaret zamieszkała w Donegal. Została nauczycielką w szkole podstawowej, a potem asystentką dyrektora. Pozostała niezamężna. Bernadette wyjechała do Anglii i otworzyła własny salon fryzjerski. Wychodziła za mąż i rozwodziła się trzy razy. Nie ma dzieci. Harriet (Crispina) zmarła w wieku 24 lat na anoreksję w szpitalu dla psychicznie chorych.
Opisane w epilogu losy dziewcząt według niektórych źródeł są wymyślone. Prawdziwe historie opowiedziane podczas wywiadów z byłymi mieszkankami azylów zainspirowały film, jednak na jego potrzeby opowieści te zostały zmienione. W epilogu podano także informację, że ostatni z azylów zamknięto w 1996 roku.
Kontrowersje.
Film wywołał protesty Kościoła katolickiego, który nazywał go prowokacją.
Zobacz też.
Azyle sióstr magdalenek

</doc>
<doc id="1607065" url="https://pl.wikipedia.org/wiki?curid=1607065" title="Monaster Spaso-Jewfimiejewski w Suzdalu">
Monaster Spaso-Jewfimiejewski w Suzdalu

Monaster Spaso-Jewfimiejewski – największy klasztor w Suzdalu.
Monaster powstał w XIV w., by zabezpieczać północne wejście do miasta. Największy rozwój monasteru przypada na XVI i XVII wiek, kiedy staraniem Wasyla III, Iwana IV i szlacheckiego rodu Pożarskich dobudowano wspaniałe kamienne budowle. W XVII wieku monaster został otoczony potężnym ceglanym murem i basztami.
W ZSRR w latach 1923–1939 klasztor był zamieniony na więzienie dla więźniów politycznych (tzw. "Suzdalski politizolator").

</doc>
<doc id="1607066" url="https://pl.wikipedia.org/wiki?curid=1607066" title="Ulica Rzeźnicza we Wrocławiu">
Ulica Rzeźnicza we Wrocławiu

Ulica Rzeźnicza we Wrocławiu - jedna z ulic w średniowiecznym ścisłym centrum miasta (wewnątrz linii wewnętrznych murów miejskich), równoległa do zachodniej pierzei Rynku. Łączy ulicę Ruską na południu z ulicą Łazienną na północy, przecinając w połowie swej długości ulicę św. Mikołaja; liczy łącznie ok. 280 metrów długości.
W przeszłości właścicielami posesji przy tej ulicy (pierwotnie bezimiennej) byli m.in. rzemieślnicy zajmujący się ubojem i obróbką mięsa. Historyczna nazwa "Büttnergasse" („Zaułek Bednarski”) była stosowana dopiero od około XVI wieku (pierwszy raz wzmiankowana w 1502), wymiennie z "Kuttlergasse" (ta nazwa pojawiała się ok. 1490; od "Kuttelhof", najstarszej w mieście – z XIII wieku – dużej ubojni i rzeźni, znajdującej się nad samą Odrą, przy skrzyżowaniu Rzeźniczej i Łaziennej). Na planie z 1562 roku odcinek południowy (między Ruską i Mikołaja, w tzw. Kwartale Kupców, gdzie właścicielami byli ludzie o średnim statusie majątkowym) określany jest jako "Büttnergasse", a północny (w Kwartale Rzeźników, gdzie na ogół mieszkali ubożsi) jako "Fleischergasse" (dosłownie: „Rzeźnicka”).
Aż do drugiej połowy XIX wieku (w tym czasie cała ulica nosiła już nazwę "Büttnerstraße") przy domach na odcinku północnym (posesje od numeru 15 do 19 oraz 21 i 22; dziś już one nie istnieją) znajdowały się obory i magazyny związane z rzeźnią.
Obecnie przy ulicy Rzeźniczej znajduje się m.in. wrocławski Teatr Współczesny (pod numerem 12), budynek handlowo-usługowy przy ul. Rzeźniczej 32/33, Gmach Towarzystwa Kredytowego (nr 28/31). Przy zbiegu z ulicą Nowy Świat stoi rzeźba - „Krzesło Kantora”.

</doc>
<doc id="1607068" url="https://pl.wikipedia.org/wiki?curid=1607068" title="Ulica Rzeźnicza">
Ulica Rzeźnicza



</doc>
<doc id="1607070" url="https://pl.wikipedia.org/wiki?curid=1607070" title="TVS HD">
TVS HD



</doc>
<doc id="1607074" url="https://pl.wikipedia.org/wiki?curid=1607074" title="Ballymena United Football Club">
Ballymena United Football Club



</doc>
<doc id="1607077" url="https://pl.wikipedia.org/wiki?curid=1607077" title="Wyspa Bruny">
Wyspa Bruny

Wyspa Bruny – wyspa położona u południowo-wschodniego wybrzeża Tasmanii, oddzielona od Tasmanii Kanałem d’Entrecasteaux. Wyspa podzielona jest na dwie części: północną i południową, które połączone są długim, wąskim przesmykiem. Na wyspie zlokalizowany jest South Bruny National Park oraz zabytkowa latarnia morska – Cape Bruny – uruchomiona w 1838.

</doc>
<doc id="1607081" url="https://pl.wikipedia.org/wiki?curid=1607081" title="Ballymena United FC">
Ballymena United FC



</doc>
<doc id="1607084" url="https://pl.wikipedia.org/wiki?curid=1607084" title="Andriej Aleksanienkow">
Andriej Aleksanienkow

Andriej Nikołajewicz Aleksanienkow, ros. Андрей Николаевич Алексаненков, ukr. Андрій Миколайович Алексаненков, "Andrij Mykołajowycz Ałeksanenkow" (ur. 27 marca 1969 w Moskwie, Rosyjska FSRR) – rosyjski i ukraiński piłkarz, grający na pozycji obrońcy. Od 1992 posiadał obywatelstwo ukraińskie, potem zmienił na rosyjskie.
Kariera piłkarska.
Kariera klubowa.
Wychowanek SDJuSzOR Dinamo Moskwa. Pierwszy trener - G.B. Kuzniecow. Po ukończeniu szkoły w 1986 występował w rezerwowej i drugiej drużynie Dinama Moskwa. W 1989 przeszedł do Dynama Kijów, z którym w 1990 został mistrzem ZSRR w kategorii drużyn rezerwowych. Na początku 1994 przeniósł się do Metalista Charków, ale nie zagrał żadnego meczu i latem zmienił klub na SK Mikołajów. W latach 1995-1996 bronił barw klubu KamAZ-Czałły Nabierieżnyje Czełny. Jednak częste kontuzje nie pozwolili dalej występować na odpowiednim poziomie, dlatego w 1996 zakończył karierę piłkarską w wieku 27 lat.
Kariera trenerska.
W 1997 rozpoczął pracę trenerską w SDJuSzOR "Trudowyje Riezierwy" w Moskwie. Od 2005 pracuje na stanowisku trenera w SDJuSzOR "Buriewiestnik" w Moskwie.

</doc>
<doc id="1607085" url="https://pl.wikipedia.org/wiki?curid=1607085" title="Andrei Mikhnevich">
Andrei Mikhnevich



</doc>
<doc id="1607089" url="https://pl.wikipedia.org/wiki?curid=1607089" title="Eugène Gigout">
Eugène Gigout

Eugène Gigout (ur. 23 marca 1844 w Nancy, zm. 9 grudnia 1925 w Paryżu) − francuski kompozytor i organista.
Był nauczycielem Leona Boëllmanna i Alberta Roussela. W 1895 roku otrzymał tytuł kawalera Legii Honorowej.

</doc>
<doc id="1607094" url="https://pl.wikipedia.org/wiki?curid=1607094" title="Bread and Puppet Theater">
Bread and Puppet Theater



</doc>
<doc id="1607095" url="https://pl.wikipedia.org/wiki?curid=1607095" title="Palo canario">
Palo canario



</doc>
<doc id="1607096" url="https://pl.wikipedia.org/wiki?curid=1607096" title="Wysoczyzna Miednicka">
Wysoczyzna Miednicka

 
Wysoczyzna Miednicka (lit. "Medininkų aukštuma"; znana również jako Wyżyna Oszmiańska) – wyżyna położona na pograniczu Litwy i Białorusi. Jest to stosunkowo duże wzniesienie Wału Oszmiańskiego. Pasmowy układ powoduje że jest on wyraźnym działem wodnym pomiędzy dorzeczem Willi a dorzeczami północnych dopływów górnego Niemna. Przeważa krajobraz wyżynny moreny dennej. Najwyższym wzniesieniem jest Góra Auksztocka (293,84 m n.p.m.).

</doc>
<doc id="1607097" url="https://pl.wikipedia.org/wiki?curid=1607097" title="Powielacz elektronowy">
Powielacz elektronowy

Powielacz elektronowy – samodzielne urządzenie lub element innego, będący lampą próżniową wzmacniającą słabe impulsy elektronowych poprzez wykorzystanie emisji wtórnej.
Powielacz składa się z serii elektrod zwanych dynodami podłączonych do coraz wyższego napięcia, wykonywane są ze stopów metali z dodatkiem berylu, a ich powierzchnia poddawana jest procesowi aktywacji. Dynody są odpowiednio ukształtowane tak by elektrony wyemitowane z poprzedniej trafiały na kolejną. Różnica potencjałów między nimi wynosi od 200 do 500 V. Elektron padając na dynodę wywołuje emisję wtórną kilku do kilkunastu elektronów. Powielacz zawiera kilka do kilkunastu dynod, ostatnia elektroda nie jest dynodą a anodą, przechwytuje wytworzone elektrony umożliwiając zliczenie ich.
Charakterystyka.
Powielacze elektronowe charakteryzuje bardzo duże wzmocnienie sygnału, jednemu elektronowi na wejściu odpowiada impuls o ładunku współczynnik emisji wtórnej do potęgi liczba dynod, który może być mierzony mikroamperomierzem lub rejestrowany przez urządzenia do mierzenia natężenia prądu.
Idealny powielacz elektronowy charakteryzuje zerowe natężenie prądu na wyjściu gdy nie pada na pierwszą dynodę rejestrowane promieniowanie lub cząstki. W rzeczywistym powielaczu występuje niewielki prąd przy braku elektronów pierwotnych, zwany prądem ciemnym, jest on wywołany emisją termoelektronową, emisją elektronów z materiałów mocujących elektrody, oraz emisją polową. Typowy powielacz elektronowy charakteryzuje prąd ciemny o natężeniu mniejszym niż 1 pikoamper. Powyższe zjawiska wywołują także szum. Powielacze elektronowe charakteryzuje bardzo duży odstęp szumu do sygnału na poziomie 106.
Powielacze elektronowe są stosowane jako detektory elektronów, jonów, promieniowania ultrafioletowego i miękkiego promieniowania X. O zastosowaniu decyduje pierwsza dynoda, która w wyniku działania rejestrowanych cząstek lub promieniowania emituje elektrony. Stosowane praktycznie powielacze elektronów mają nawet 24 dynody i osiągają wzmocnienie do 108.
Jeżeli elektrony do powielacza uzyskuje się w wyniku zjawiska na pierwszej elektrodzie, to urządzenie takie nazywa się fotopowielaczem.
Tryby pracy.
Powielacz elektronów może pracować w trybie impulsowym lub analogowym.
W trybie impulsowym, każdy elektron pierwotny lub jon generuje na wyjściu impuls, impulsy są zliczane.
W trybie analogowym, stosowanym przy dużej liczbie rejestrowanych cząstek, sygnał wyjściowy traktuje się jako analogowy proporcjonalny do liczby zarejestrowanych jonów.
Czas martwy.
Elektron pierwotny generuje na wyjściu powielacza impuls o określonym czasie trwania. Pobudzenie powielacza w czasie trwania impulsu nie wygeneruje nowego a jedynie przedłuży już trwający. Czas nieaktywności nazywa się czasem martwym powielacza. Dla typowego powielacza czas martwy mieści się w zakresie 15–20 nanosekund i zależy od napięcia przyłożonego do powielacza. Do poprawnego zliczania rejestrowanych cząstek o dużym natężeniu stosuje się wzór korekcyjny:
gdzie:
Powielacz o ciągłej dynodzie.
Szczególnymi rodzajami powielaczy elektronów są powielacze o ciągłej dynodzie. Powielacz taki jest rurką wykonaną z izolatora powleczoną od wewnątrz warstwą półprzewodnika. By zwiększyć szansę zderzenia elektronu z powielaczem rurka jest wygięta. Wśród powielaczy z dynodą ciągłą wyróżnia się powielacze kanalikowe, Płytki mikrokanalikowe.

</doc>
<doc id="1607098" url="https://pl.wikipedia.org/wiki?curid=1607098" title="SemiDevilish">
SemiDevilish

SemiDevilish - album polskiej grupy muzycznej Darzamat. Wydawnictwo ukazało się w 2004 roku nakładem wytwórni muzycznej Metal Mind Records. W ramach promocji do utworu "In Red Iris" został zrealizowany teledysk w reżyserii Damiana Wolffa.

</doc>
<doc id="1607099" url="https://pl.wikipedia.org/wiki?curid=1607099" title="Herb kraju pilzneńskiego">
Herb kraju pilzneńskiego

Herb kraju pilzneńskiego to jeden z symboli tego kraju. 
Opis herbu.
Tarcza herbowa czwórdzielna w krzyż.
Identyczny wzór posiada heraldyczna flaga kraju.
Uzasadnienie symboliki herbu.
Lew w pierwszym polu był początkowo herbem dynastii Przemyślidów, aby stopniowo stać się herbem Bohemii i całego Królestwa Czech. Wielbłąd pochodzi z herbu Pilzna, stolicy kraju. Zielona barwa trzeciego pola ma symbolizować zalesioną granicę Szumawy i Lasu Czeskiego. Srebrny pas to rzeka Berounka, a pas złoty to rzeka Otava. Rotunda z pola czwartego to pilzneńska rotunda pw. świętych Piotra i Pawła.

</doc>
<doc id="1607103" url="https://pl.wikipedia.org/wiki?curid=1607103" title="Arypiprazol">
Arypiprazol

Arypiprazol – organiczny związek chemiczny, lek neuroleptyczny drugiej generacji stosowany w leczeniu schizofrenii i epizodów maniakalnych w przebiegu choroby afektywnej dwubiegunowej typu I oraz w zapobieganiu nowym epizodom maniakalnym u pacjentów, u których występują głównie epizody maniakalne i którzy odpowiadają na leczenie arypiprazolem. Lek został wynaleziony w roku 1995 przez Otsuka Pharmaceutical Co., a dystrybutorem leku w Stanach Zjednoczonych i Europie jest Bristol-Myers Squibb.
Mechanizm działania.
Arypiprazol działa jako częściowy agonista receptorów dopaminergicznych D2 i serotninergicznych 5-HT1A. Jest również antagonistą receptora serotoninergicznego 5-HT2A oraz receptora dopaminergicznego D3.
Wskazania do stosowania.
Lek znajduje zastosowanie w leczeniu objawów schizofrenii u dorosłych i młodzieży powyżej 15. roku życia, leczeniu epizodów maniakalnych w przebiegu choroby afektywnej dwubiegunowej typu 1 i w leczeniu podtrzymującym (zapobieganie nowym epizodom maniakalnym) u pacjentów z chorobą afektywną dwubiegunową, u których występują głównie epizody manii.
Przeciwwskazania.
Przeciwwskazaniem jest stwierdzona nadwrażliwość na arypiprazol.
Interakcje.
Ze względu na antagonistyczne działanie na receptor adrenergiczny α1, arypiprazol może nasilać działanie niektórych leków przeciwnadciśnieniowych. Ostrożnie stosować z lekami, które powodują wydłużenie odstępu QT lub zaburzenia elektrolitowe. Podczas jednoczesnego stosowania arypiprazolu i silnych inhibitorów CYP2D6 (chinidyna, fluoksetyna, paroksetyna) lub silnych inhibitorów CYP3A4 (ketokonazol, itrakonazol, inhibitory proteazy HIV) dawkę arypiprazolu należy zmniejszyć o około połowę. Dawkę arypiprazolu należy podwoić, gdy jednocześnie podaje się go z silnymi induktorami CYP3A4 (karbamazepina, ryfampicyna, ryfabutyna, fenytoina, fenobarbital, prymidon, efawirenz, newirapina i ziele dziurawca). Arypiprazol nie jest metabolizowany przez enzymy z grupy CYP1A, dlatego nie jest konieczne stosowanie specjalnych dawek u palaczy tytoniu.
Dawkowanie.
Maksymalna dawka dobowa arypiprazolu wynosi 30 mg (we wszystkich postaciach).
Postać leku w formie iniekcji domięśniowej.
Preparat stosuje się w mięsień naramienny lub głęboko w mięsień pośladkowy wielki z ominięciem obszarów otłuszczonych.
Dawka początkowa wynosi 9,75 mg w pojedynczym wstrzyknięciu. Skuteczna dawka wynosi 5,25–15 mg podana jako pojedyncze wstrzyknięcie. Nie należy podawać więcej niż 3 wstrzyknięcia na dobę.
Leczenie arypiprazolem w postaci roztworu do wstrzykiwań należy odstawić tak szybko, jak jest to klinicznie uzasadnione i należy rozpocząć stosowanie leku w postaci doustnej.
Preparaty.
Preparaty arypiprazolu dopuszczone do obrotu w Polsce:
Synteza.
Arypiprazol można otrzymać w wyniku trzech kolejnych reakcji alkilowania wychodząc z 2,3-dichloroaniliny:

</doc>
<doc id="1607104" url="https://pl.wikipedia.org/wiki?curid=1607104" title="Iwate">
Iwate



</doc>
<doc id="1607109" url="https://pl.wikipedia.org/wiki?curid=1607109" title="Nowe miasta w Polsce">
Nowe miasta w Polsce



</doc>
<doc id="1607111" url="https://pl.wikipedia.org/wiki?curid=1607111" title="Reprezentacja Australii w piłce siatkowej mężczyzn">
Reprezentacja Australii w piłce siatkowej mężczyzn

Reprezentacja Australii w piłce siatkowej mężczyzn - narodowa drużyna reprezentująca Australię w rozgrywkach międzynarodowych. Drużyna Australii nie osiągnęła do tej pory spektakularnych wyników. Na kontynencie azjatyckim dominują drużyny Iranu, Japonii, Korei Południowej oraz Chińskiej Republiki Ludowej, którym ekipa Australii znacznie ustępuje. Mimo to drużyna regularnie w ostatnich latach występuje na Mistrzostwach Świata, Mistrzostwach Azji a od niedawna także na igrzyskach olimpijskich i w Pucharze Świata.
Do największych sukcesów ekipy australijskiej zalicza się złoty medal Mistrzostw Azji w 2007 roku oraz trzy inne medale tej imprezy, a także ósme miejsce na igrzyskach olimpijskich w 2000 roku.
Osiągnięcia.
Mistrzostwa Azji.
 1. miejsce - 2007
 2. miejsce - 1999, 2001
 3. miejsce - 1997
Trener: Jon UriarteAsystent: Daniel Ilott

</doc>
<doc id="1607116" url="https://pl.wikipedia.org/wiki?curid=1607116" title="Being Not Like You">
Being Not Like You

Being Not Like You to pierwszy singiel zespołu Bloom 06 promujący płytę Crash Test 02 w krajach Europy Zachodniej. Włoskojęzyczna wersja tego utworu ("Un'Altra Come Te") była z kolei pierwszym singlem promującym płytę we Włoszech. Na singlu oprócz remiksu piosenki oraz włoskojęzycznej, oryginalnej wersji znalazła się także nowa aranżacja megahitu formacji Eiffel 65 (do której należeli wcześniej Jeffrey Jey i Maurizio Lobina) pod tytułem Blue (Da Ba Dee), nagrana w 10. rocznicę powstania utworu.

</doc>
<doc id="1607127" url="https://pl.wikipedia.org/wiki?curid=1607127" title="Bristol acid rap">
Bristol acid rap



</doc>
<doc id="1607129" url="https://pl.wikipedia.org/wiki?curid=1607129" title="Bucnik">
Bucnik

Bucnik – częściowo zalesione wzgórze (szczyt) o wysokości 490 m n.p.m. Znajduje się w Beskidzie Andrychowskim (wschodnia część Beskidu Małego), w miejscowości Sułkowice.
Północna strona wzgórza opada do przysiółku Sułkowic Środkowych "Karczówka", wschodnia – do przysiółku "Budówka", od południa łączy się z Jawornicą, a od strony zachodniej opada do przysiółku "Potok".

</doc>
<doc id="1607132" url="https://pl.wikipedia.org/wiki?curid=1607132" title="Franz Dübbers">
Franz Dübbers

Franz Dübbers (ur. 8 kwietnia 1908 w Kolonii, zm. sierpień 1987 w Kolonii) – niemiecki bokser, mistrz Europy.
Uczestnik Igrzysk Olimpijskich w Amsterdamie 1928 roku w wadze lekkiej. Zdobywca srebrnego medalu w Mistrzostwach Europy w Sztokholmie 1925 w kategorii koguciej. Dwa lata później został mistrzem Europy w Berlinie 1927 w wadze piórkowej. Startując w Mistrzostwach Niemiec, pięciokrotnie został mistrzem kraju, w 1924 w wadze muszej, w 1925 w koguciej, w 1926 i 1927 w piórkowej, a w 1928 w wadze lekkiej. W latach 1929 – 1936 walczył na zawodowym ringu, staczając 78 walk z czego, 49 wygrał, 15 zremisował i 14 przegrał.

</doc>
<doc id="1607133" url="https://pl.wikipedia.org/wiki?curid=1607133" title="Chytry lis">
Chytry lis



</doc>
<doc id="1607134" url="https://pl.wikipedia.org/wiki?curid=1607134" title="Harvey Harlow Nininger">
Harvey Harlow Nininger

Harvey Harlow Nininger (1887-1986) – amerykański kolekcjoner meteorytów, nauczyciel i popularyzator meteorytyki.
Życiorys.
Znacznie rozwinął naukowe podejście do badań meteorytów w latach 30. XX w. w USA. Zebrana przez niego kolekcja meteorytów jest do dziś uznawana za największą kolekcją prywatną tego typu. Był fundatorem Amerykańskiego Muzeum Meteorytów, którego pierwsza lokalizacja znajdowała się w pobliżu Krateru Meteorowego w Arizonie (1942-53), a później w Sedonie niedaleko Red Rock Country (1953-60). Część kolekcji Niningera została sprzedana w 1958 r. do British Museum, a główna jej część znalazła się w 1960 r. w zbiorach Uniwersytetu Stanu Arizony i jest dostępna publicznie w tamtejszym muzeum.

</doc>
<doc id="1607135" url="https://pl.wikipedia.org/wiki?curid=1607135" title="Kwintus Lutacjusz Katulus">
Kwintus Lutacjusz Katulus

Kwintus Lutacjusz Katulus (Quintus Lutatius Catulus) (ur. przed. 149 p.n.e., zm. 87 p.n.e.) – konsul rzymski, syn Kwintusa Lutacjusza Katulusa i Popilii.
Kariera polityczna.
Około 109 p.n.e. sprawował funkcję pretora; sprawował namiestnictwo prowincji zaopatrującej Rzym w zboże, a więc najpewniej Sycylii. Trzykrotnie bez powodzenia starał się o konsulat w latach 106 p.n.e., 105 p.n.e. i 104 p.n.e. przegrywając wybory. Ostatecznie został konsulem na 102 p.n.e. i udał się do Galii Cisalpińskiej na wojnę z Cymbrami i Teutonami. W wyniku narastającego konfliktu z Mariuszem u którego przez wiele lat był legtatem i trybunem wojskowym, Lucjusz Korneliusz Sulla, przyszły dyktator, przeszedł pod komendę Katulusa. Katulus miał bronić przejścia przez Alpy, obsadził wzniesienie nad rzeką Atezą (dzisiejsza Adyga) ale został zmuszony wycofać się za rzekę Pad wpuszczając tym samym Cymbrów do Galii Transpadańskiej. Frontinus opisuje podstęp Katulusa, który zmylił wrogów pozorując rozbicie obozu. W 101 p.n.e. połączone wojska Katulusa i Mariusza pokonały Cymbrów w bitwie pod Vercellae. Cymbrowie stracili ponad sto tysięcy ludzi w zabitych i wziętych do niewoli i jako plemię przestali istnieć. Katulusowi przyznano prawo do triumfu.
Główną zasługę tego zwycięstwa przypisywano jednak Mariuszowi co spowodowało niechęć Katulusa i jego stała opozycję wobec tego polityka. W wojnie domowej stał po stronie Lucjusza Korneliusz Sulli. W 100 p.n.e. brał udział w stłumieniu ruchu trybuna ludowego Apulejusza Saturninusa. W 90 p.n.e. w czasie wojny ze sprzymierzeńcami był legatem. w 87 p.n.e. był przez senat był wysłany w charakterze posła do Kwintusa Metellusa Piusa z wezwanie by ten objął naczelne dowództwo w walce z popularami. Gdy w wyniku wojny domowej Gajusz Mariusz i Lucjusz Korneliusz Cynna zajęli Rzym i wprowadzili politykę terroru, Katulus spodziewając się egzekucji, popełnił samobójstwo
Literat.
Był cenionym oratorem, poetą i pisarzem, takę piszącym w języku greckim. Napisał historię swojego konsulatu oraz wojny z Cymbrami w stylu Ksenofonta. Prace te nie zachowały się. Przetrwały tylko dwa jego epigramaty zachowane w dziele Cycerona "O naturze bogów" i u Aulusa Geliusza
Budowniczy.
Katulus był bardzo bogaty i użył tego bogactwa dla upiększania Rzymu. Dwie budowle są znane jako jego dzieło: świątynia Fortuna Huiusce Diei na Largo di Torre Argentina, upamiętniająca zwycięstwo pod Vercellae i portyk Katulusa, zbudowany ze sprzedaży łupów zdobytych na Cymbrach.
Małżeństwa i krewni.
Przez wspólną matkę Popilię był bratem przyrodnim przedstawicieli sławnego rodu Juliuszów Cezarów:
1. Pierwszą żoną była Domcja z rodu Domicjuszów Ahenobarbów, która była matką jego syna Kwintusa, konsula 2 78 p.n.e.
2. Drugą żoną była Serwilia z rodu Serwiliuszów Cepionów, która była matką jego córki, Lutacji, żony sławnego oratora Kwintusa Hortensjusza Hortalusa.
3. Być może jego trzecią żoną była Klaudia z rodu Klaudiuszów Pulchrów.

</doc>
<doc id="1607136" url="https://pl.wikipedia.org/wiki?curid=1607136" title="Janne Vaatainen">
Janne Vaatainen



</doc>
<doc id="1607138" url="https://pl.wikipedia.org/wiki?curid=1607138" title="Frank Loeffler">
Frank Loeffler



</doc>
<doc id="1607139" url="https://pl.wikipedia.org/wiki?curid=1607139" title="Alexander Keith’s Tankard 2009">
Alexander Keith’s Tankard 2009

Alexander Keith’s Tankard 2009 - prowincjonalne mistrzostwa Nowego Brunszwiku w curlingu, eliminacje do Tim Hortons Brier 2009.
Turniejami eliminacyjnymi były "Alexander Keith’s Prelim" rozgrywane w dniach 9-11 stycznia 2009 w Beaver i "Alexander Keith’s Wild Cards" między 23 a 25 stycznia w Campbellton. Z każdego turnieju do dalszej rywalizacji zakwalifikowały się 4 drużyny.
Turniej finałowy rozegrano w dniach 11-15 lutego w Saint John na lodowisku Thistle St. Andrews Curling Club. Obrońcą tytułu z Alexander Keith’s Tankard 2008 był zespół Jamesa Grattana, uczestniczył tutaj również Russ Howard - mistrz olimpijski z Turynu 2006.
Mistrzem prowincji została drużyna Russa Howarda pokonując w finale Ricka Perrona 9:6.
Wyniki.
Round Robin.
Sesja 1..
11 lutego 2009, 19:00
Sesja 2..
12 lutego 2009, 9:00
Sesja 3..
12 lutego 2009, 14:00
Sesja 4..
12 lutego 2009, 19:00
Sesja 5..
13 lutego 2009, 14:00
Sesja 6..
13 lutego 2009, 19:00
Sesja 7..
14 lutego 2009, 9:00

</doc>
<doc id="1607140" url="https://pl.wikipedia.org/wiki?curid=1607140" title="Spar Teneryfa Marichal">
Spar Teneryfa Marichal



</doc>
<doc id="1607145" url="https://pl.wikipedia.org/wiki?curid=1607145" title="Igor Kurnosow">
Igor Kurnosow

Igor Kurnosow, ros. Игорь Курносов (ur. 30 maja 1985 w Czelabińsku, zm. 8 sierpnia 2013 w Czelabińsku) – rosyjski szachista, arcymistrz od 2003 roku.
Kariera szachowa.
Grę w szachy poznał w wieku 4 lat. Wielokrotnie startował w finałach mistrzostw Rosji w różnych kategoriach wiekowych, w 2003 r. zdobywając tytuł mistrza kraju do 18 lat. Dwukrotnie reprezentował swój kraj na mistrzostwach świata juniorów, w kategoriach do 18 (Kallithea 2003) i 20 lat (Stambuł 2005).
Do jego międzynarodowych sukcesów należą:
Najwyższy ranking w dotychczasowej karierze osiągnął 1 maja 2010 r., z wynikiem 2680 punktów zajmował wówczas 52. miejsce na światowej liście FIDE.
Zginął tragicznie w wypadku drogowym, potrącony przez samochód.

</doc>
<doc id="1607147" url="https://pl.wikipedia.org/wiki?curid=1607147" title="Ernst Krenek">
Ernst Krenek



</doc>
<doc id="1607148" url="https://pl.wikipedia.org/wiki?curid=1607148" title="Wola istnienia">
Wola istnienia

Wola istnienia... – drugi singiel, z trzeciego studyjnego albumu "Hipertrofia", zespołu Coma. Został wydany w roku 2009.
Linki zewnętrzne.
Tekst piosenki

</doc>
<doc id="1607149" url="https://pl.wikipedia.org/wiki?curid=1607149" title="Miejski Młodzieżowy Klub Sportowy Podhale Nowy Targ">
Miejski Młodzieżowy Klub Sportowy Podhale Nowy Targ



</doc>
<doc id="1607152" url="https://pl.wikipedia.org/wiki?curid=1607152" title="Jacob Domgörgen">
Jacob Domgörgen

Jacob Domgörgen (ur. 12 października 1908 w Kolonii, zm. 4 października 1966) – niemiecki bokser, mistrz Europy.
Startując w Mistrzostwach Europy w Sztokholmie 1925 roku, został wicemistrzem Europy w kategorii piórkowej. Tytuł mistrza Europy wywalczył w Berlinie 1927 roku w wadze lekkiej. Czterokrotnie został mistrzem Niemiec, w 1924 w wadze koguciej, w 1925 w piórkowej, a w 1926 i 1927 w kategorii lekkiej. W 1923 roku, został wicemistrzem w kategorii muszej, był jednym z najmłodszych medalistów w historii mistrzostw Niemiec, liczył tylko 14 lat i 6 miesięcy. Po zakończeniu kariery amatorskiej, walczył na zawodowym ringu w latach 1928 – 1933. Stoczył 55 walk z czego, 29 wygrał, 13 zremisował i 13 przegrał.

</doc>
<doc id="1607162" url="https://pl.wikipedia.org/wiki?curid=1607162" title="Praca dydaktyczna">
Praca dydaktyczna



</doc>
<doc id="1607166" url="https://pl.wikipedia.org/wiki?curid=1607166" title="Gmina Porzecze">
Gmina Porzecze

dawne gminy:

</doc>
<doc id="1607170" url="https://pl.wikipedia.org/wiki?curid=1607170" title="Gmina Dubno">
Gmina Dubno

dawne gminy:

</doc>
<doc id="1607175" url="https://pl.wikipedia.org/wiki?curid=1607175" title="Gmina Hołynka">
Gmina Hołynka

dawne gminy:

</doc>
<doc id="1607176" url="https://pl.wikipedia.org/wiki?curid=1607176" title="Herb kraju południowomorawskiego">
Herb kraju południowomorawskiego

Herb kraju południowomorawskiego to jeden z symboli tego kraju.
Opis herbu.
Tarcza herbowa czwórdzielna w krzyż.
Identyczny wzór posiada heraldyczna flaga kraju.
Uzasadnienie symboliki herbu.
Szachowana srebrno-czerwona orlica w błękitnym polu to historyczny herb Moraw co najmniej od czasów Przemyślidów. Cesarz Fryderyk III Habsburg w roku 1462 zmienił kolory godła na złoto-czerwone i w takiej postaci możemy je oglądać w polu czwartym. Pasy z pola drugiego to herb Brna, stolicy kraju południowomorawskiego. Winne grono ma symbolizować morawski region winiarski.

</doc>
<doc id="1607181" url="https://pl.wikipedia.org/wiki?curid=1607181" title="Eurovision Song Contest 2005">
Eurovision Song Contest 2005

Eurovision Song Contest Kiev 2005 – oficjalna kompilacja zawierająca wszystkie utwory ze wszystkich państw, które wzięły udział w 50. Konkursie Piosenki Eurowizji w Kijowie na Ukrainie. Album został wydany 2 maja 2005 roku przez wytwórnię CMC. Wydawnictwo składa się z dwóch płyt CD. Na pierwszej znajduje się dwadzieścia utworów, zaś na drugiej jest ich dziewiętnaście; w sumie trzydzieści dziewięć piosenek z półfinału oraz wielkiego finału.

</doc>
<doc id="1607183" url="https://pl.wikipedia.org/wiki?curid=1607183" title="Komandor (stopień wojskowy)">
Komandor (stopień wojskowy)



</doc>
<doc id="1607185" url="https://pl.wikipedia.org/wiki?curid=1607185" title="Cold Blood Messiah">
Cold Blood Messiah

Cold Blood Messiah – czwarty album studyjny polskiej grupy blackmetalowej Hermh. Wydawnictwo ukazało się w Polsce 17 listopada 2008 roku nakładem wytwórni muzycznej Mystic Production. Nagrania zostały zrealizowane w białostockim Hertz Studio we współpracy z producentami muzycznymi Wojciechem i Sławomirem Wiesławskimi. Ponadto w studiu zespołowi towarzyszył trzydziestoosobowy chór. W ramach promocji do utworu „Hairesis” firma Inbornmedia zrealizowała teledysk. W obrazie gościnnie wystąpił syn Bartłomieja Krysiuka - Mateusz.
Lista utworów.
Źródło.

</doc>
<doc id="1607187" url="https://pl.wikipedia.org/wiki?curid=1607187" title="Gmina Mosty">
Gmina Mosty

dawne gminy:

</doc>
<doc id="1607188" url="https://pl.wikipedia.org/wiki?curid=1607188" title="Herb kraju środkowoczeskiego">
Herb kraju środkowoczeskiego

Herb kraju środkowoczeskiego to jeden z symboli tego kraju.
Opis herbu.
Tarcza herbowa czwórdzielna w krzyż.
Identyczny wzór posiada heraldyczna flaga kraju.
Uzasadnienie symboliki herbu.
Lew w polach pierwszym i czwartym był początkowo herbem dynastii Przemyślidów, aby stopniowo stać się herbem Bohemii i całego Królestwa Czech. Pole drugie to historycznie pierwszy herb rodowy Przemyślidów. Płomienisty orzeł ma wskazywać na początki państwa czeskiego, które miały miejsce na terenie współczesnego kraju środkowoczeskiego. Falowane pasy w trzecim polu symbolizują dwie główne rzeki kraju: Łabę i Wełtawę.

</doc>
<doc id="1607191" url="https://pl.wikipedia.org/wiki?curid=1607191" title="Dziura koronalna">
Dziura koronalna

Dziura koronalna (nazywana dawniej M-centrum) – ciemniejsze obszary w koronie słonecznej, związane z „otwartymi” liniami pola magnetycznego, istniejące przez większą część cyklu słonecznego ponad biegunami Słońca. Dziury koronalne są źródłami wiatru słonecznego o dużej prędkości.
Dziury koronalne są dobrze widoczne w zakresie promieniowania rentgenowskiego oraz linii neutralnego helu, a w sprzyjających warunkach powodują burze magnetyczne na Ziemi, pozbawione często fazy dodatniej.
Dziury koronalne odkrył Max Waldmeier wykonując obserwacje w świetle białym w latach pięćdziesiątych XX wieku. Potwierdziły to późniejsze obserwacje w zakresie rentgenowskim. Obecnie są obserwowane przez satelity, między innymi przez spektrometr koronalny (CDS) na satelicie SOHO fotografującym Słońce w dalekim ultrafiolecie.

</doc>
<doc id="1607195" url="https://pl.wikipedia.org/wiki?curid=1607195" title="Wojna japońsko-chińska 1894-1895">
Wojna japońsko-chińska 1894-1895



</doc>
<doc id="1607197" url="https://pl.wikipedia.org/wiki?curid=1607197" title="Bękarty wojny">
Bękarty wojny

Bękarty wojny () – amerykańsko-niemiecki film wojenny z 2009 roku, utrzymany w tonacji czarnej komedii, w reżyserii Quentina Tarantino, który napisał również scenariusz do filmu.
W rolach głównych wystąpili: Brad Pitt, Mélanie Laurent, Christoph Waltz, Daniel Brühl, Diane Kruger, Eli Roth, Til Schweiger oraz Mike Myers. Światowa premiera filmu odbyła się 20 maja 2009 roku w Cannes; niemiecka 20 sierpnia tego samego roku, amerykańska zaś dzień później. W Polsce obraz zadebiutował 11 września 2009. Film przedstawia historię dwóch spisków mających na celu zabicie Adolfa Hitlera – pierwszy z nich planowany przez grupę żołnierzy żydowskiego pochodzenia dowodzoną przez amerykańskiego porucznika Aldo Raine’a (Brad Pitt), drugi zaś przez młodą francuską Żydówkę (Mélanie Laurent).
Zdjęcia do filmu realizowano od października 2008 do lutego 2009 w Niemczech i we Francji. Reżyser nakręcił film na podstawie porzuconego dziesięć lat wcześniej scenariusza, który odłożył na później z powodu trudności w napisaniu dalszej jego części. Obraz zarobił na całym świecie ponad 321 milionów dolarów, będąc trzecim najbardziej dochodowym filmem Tarantino.
Film zdobył osiem nominacji do Oscara (m.in. w kategoriach: „najlepszy film”, „najlepsza reżyseria” i „najlepszy scenariusz oryginalny”), z czego statuetkę otrzymał Christoph Waltz za najlepszą rolę drugoplanową. Za swój występ został on także uhonorowany szeregiem innych prestiżowych nagród m.in. nagrodą BAFTA, Złotym Globem, nagrodą dla najlepszego aktora na festiwalu filmowym w Cannes oraz nagrodą Gildii Aktorów Ekranowych.
Fabuła.
Akcja filmu rozgrywa się w okupowanej przez nazistów Francji, a rozpoczyna się w 1941 roku na wsi, gdzie farmer Perrier LaPadite zostaje odwiedzony przez niemieckiego pułkownika SS Hansa Landę (Christoph Waltz). Wpuszcza go do swojego domu, po czym rozpoczyna z nim rozmowę. Okazuje się, że celem wizyty pułkownika jest wytropienie ukrywającej się żydowskiej rodziny Dreyfus, która żyła w tej okolicy przed rozpoczęciem niemieckiej okupacji. Farmer ukrywający Żydów pod podłogą swojego mieszkania początkowo mówi, że nie wie, gdzie znajdują się Dreyfusowie, jednak po dłuższej rozmowie pułkownikowi udaje się wyciągnąć prawdę od LaPadite’a. Landa gwarantuje mu wówczas, że niemieckie oddziały nie będą nękały jego rodziny aż do końca wojny, jeżeli ten zdradzi mu miejsce pobytu Dreyfusów. Mleczarz przyznaje się do ukrywania Żydów, na skutek czego cała żydowska rodzina ginie z rąk ludzi pułkownika z wyjątkiem nastoletniej Shosanny (Mélanie Laurent), której udaje się uciec.
Trzy lata później porucznik Aldo Raine (Brad Pitt) powołuje grupę żołnierzy zwaną „Bękartami”, składającą się głównie z amerykańskich Żydów. Jej zadaniem jest zastraszenie III Rzeszy poprzez brutalne zabijanie i skalpowanie nazistowskich żołnierzy na terenie okupowanej przez nazistów Francji. Niektórym z nich pozwalają żyć, jednakże robią im blizny na czołach w kształcie swastyki, aby po wojnie nigdy nie mogli ukryć swojej przeszłości. Do „Bękartów” należą m.in. Donnie Donowitz, zwany „Żydowskim Niedźwiedziem” (Eli Roth) oraz Hugo Stiglitz (Til Schweiger) – były niemiecki żołnierz, który zabił trzynastu oficerów gestapo.
Dorosła już Shosanna Dreyfus ukrywa się w Paryżu pod nazwiskiem Emmanuelle Mimieux i prowadzi kino, którego jest właścicielką. Pewnego dnia poznaje niemieckiego szeregowca o nazwisku Fredrick Zoller (Daniel Brühl). Żołnierz jest wyraźnie zainteresowany Shosanną i chce ją bliżej poznać, jednak Żydówka nie chce zadawać się z młodym nazistą. Wkrótce Shosanna dowiaduje się, że Zoller jest bohaterem wojennym, który zastrzelił dwustu pięćdziesięciu amerykańskich żołnierzy podczas jednej bitwy, a na podstawie jego historii powstał film propagandowy "Duma Narodu" wyprodukowany przez Josepha Goebbelsa, w którym Zoller zagrał samego siebie. Zbliża się uroczysta premiera filmu, na której oprócz Goebbelsa mają być obecni najważniejsi przywódcy Wehrmachtu tacy jak Hermann Göring, Martin Bormann czy sam Adolf Hitler. Goebbels za namową Fredricka przenosi premierę filmu do kina należącego do Shosanny. Ta wraz z Marcelem – swoim kochankiem i kinooperatorem postanawia zabić przywódców III Rzeszy poprzez podpalenie kina podczas premierowego seansu "Dumy Narodu". Młoda Żydówka nie wie jednak, że brytyjski porucznik Archie Hicox (Michael Fassbender) wraz z grupą „Bękartów” także planuje zamach na życie wysoko postawionych nazistów.
Hicox wraz z należącymi do „Bękartów” Stiglitzem i Wickim udaje się do pewnego baru w celu spotkania się z niemiecką aktorką Bridget von Hammersmark (Diane Kruger) będącą agentką wywiadu brytyjskiego. W trakcie spotkania Hicox przykuwa uwagę swoim nietypowym akcentem obecnego w barze niemieckiego sierżanta Wilhelma oraz majora gestapo Dietera Hellstroma (August Diehl). Hicox zamawiając trzy szklanki whisky, gestykuluje palcami w odmienny sposób niż robią to Niemcy i demaskuje tym własną tożsamość. Dochodzi do strzelaniny, w wyniku której giną wszyscy oprócz sierżanta Wilhelma i agentki Hammersmark, którzy zostają ranni. Na miejscu zdarzenia pojawia się Aldo Raine, który negocjuje z Wilhelmem wypuszczenie Hammersmark. Wilhelm zgadza się, jednak Hammersmark do niego strzela.
Odpowiedzialny za masakrę rodziny Shosanny Hans Landa prowadząc śledztwo, przybywa do baru, w którym doszło do strzelaniny, gdzie odnajduje but Hammersmark, a także serwetkę z jej podpisem. W dniu premiery filmu propagandowego „Bękarty” wcielają w życie operację „Kino” – misję samobójczą polegającą na wniesieniu na seans przez „Bękartów” ukrytego pod garderobą dynamitu. Hammersmark, Raine, Donowitz i Ulmer stawiają się na premierę. Niemiecka aktorka wraz z „Bękartami” podszywającymi się pod Włochów spotyka się w kinie z Hansem Landą. Pułkownik rozpoczyna rozmowę po włosku z Rainem, jednakże wychodzi na jaw, że Aldo wcale nie umie mówić w tym języku. Po chwili Landa wysyła Donowitza i Ulmera na swoje miejsca na sali kinowej, po czym zaprasza Hammersmark do prywatnego pokoju. Pokazuje tam jej, że but, który odnalazł w barze, idealnie pasuje do jej stopy, po czym rzuca się na nią i zabija ją, dusząc.
Po tym zdarzeniu Landa każe swoim ludziom aresztować Raine’a, a także Utivicha należącego do „Bękartów”. Pułkownik wywozi ich do pewnej knajpy poza granicami miasta, gdzie kontaktuje się z ich przełożonym z OSS i zawiera z nim układ, według którego Landa pozwoli na dalsze wykonywanie operacji „Kino” w zamian za immunitet.
Fredrick niezadowolony z filmu opuszcza salę kinową w trakcie seansu i udaje się do pomieszczenia z projektorem, by zobaczyć się z Shosanną. Gdy ta nie chce go wpuścić do środka, Zoller wdziera się do niego siłą, w wyniku czego Shosanna chwyta za swój pistolet i strzela do szeregowca. Po chwili Żydówka pochyla się nad konającym Fredrickiem, jednak odwrócony na plecy, ranny Zoller oddaje kilka strzałów w Shosannę, śmiertelnie ją raniąc, po czym zarówno on, jak i Shosanna umierają.
Wyświetlany film nagle zostaje przerwany, a na ekranie pojawia się twarz Shosanny. Kobieta na filmie mówi nazistom, że zaraz wszyscy zginą oraz prosi ich, aby dokładnie przyjrzeli się twarzy Żydówki, która ich zabije. Marcel stojący po drugiej stronie ekranu rzuca zapalonego papierosa na stertę taśm filmowych, wywołując pożar, w wyniku czego ekran, na którym widnieje śmiejąca się Shosanna momentalnie zajmuje się ogniem. W mgnieniu oka całe kino staje w płomieniach. Spanikowani naziści uciekają do wyjścia, jednak wszystkie drzwi są zablokowane. Donowitz i Ulmer obecni na sali kinowej używając pistoletów maszynowych, oddają serię strzałów w Hitlera i Goebbelsa zabijając ich. Kolejne serie wystrzeliwują w tłum pozostałych nazistów, aż do momentu, gdy ładunki wybuchowe, które mają na sobie eksplodują, zabijając wszystkich obecnych w kinie.
Tymczasem Hans Landa wraz ze swoim kierowcą wywozi Raine’a i Utivicha na terytorium aliantów, gdzie rozkuwa ich, zwraca im broń i oddaje się w ich ręce. Raine zabija niemieckiego kierowcę, a Landzie tnie swastykę na czole.
Produkcja.
Rozwój projektu.
Quentin Tarantino rozpoczął pracę nad swoim filmem osadzonym w realiach II wojny światowej jeszcze w latach dziewięćdziesiątych ubiegłego wieku. Podjął się pisania scenariusza, jednak miał problem z ustaleniem zakończenia filmu, w związku z czym odłożył ten projekt na później, by zająć się innymi przedsięwzięciami, takimi jak dwuczęściowy film "Kill Bill" (2003–2004) czy "" (2007) będący pierwszą częścią dylogii "Grindhouse" kręconej wspólnie z Robertem Rodriguezem. Po premierze wymienionych filmów Tarantino powrócił do pracy nad "Bękartami wojny". W styczniu 2008 rozpoczął pisanie scenariusza na nowo. Reżyser wprowadził drobne poprawki do starego materiału, który stanowił pierwszy i drugi rozdział, po czym napisał nowy materiał będący scenariuszem dalszej części filmu. W lipcu tego samego roku scenariusz był już gotowy.
Tytuł filmu (oryg. "Inglourious Basterds" dosł. "Nieświęte łajdaki") był inspirowany angielskim tytułem włoskiego filmu z 1978 "Bohaterowie z piekła" (ang. "The Inglorious Bastards").
Casting.
Tarantino początkowo chciał, aby pułkownika SS Hansa Landę zagrał Leonardo DiCaprio, jednak ostatecznie w tej roli został obsadzony Christoph Waltz. Zanim reżyser zaangażował Waltza był bliski rezygnacji z kręcenia filmu, ponieważ nie mógł znaleźć odpowiedniego aktora, który wiernie oddałby postać głównego antagonisty zapisanego w scenariuszu:
Tarantino i Brad Pitt przez lata planowali współpracę, jednakże obaj czekali na odpowiedni projekt. Jeszcze w trakcie pisania scenariusza reżyser widział Pitta w roli Aldo Raine’a – przywódcy tytułowych „Bękartów”. Gdy ukończył pisać skrypt, stwierdził, że aktor świetnie nadaje się do tej roli, a następnie zadzwonił do jego agenta i zaangażował Pitta.
Tarantino zaproponował Adamowi Sandlerowi rolę jednego z „Bękartów”, Donnie'go Donowitza zwanego „Żydowskim Niedźwiedziem”, aczkolwiek ten odmówił mu aby uniknąć konfliktów z filmem "Funny People", w którym grał jedną z ról. Zamiast Sandlera w roli Donowitza filmowiec obsadził Eliego Rotha, który także, na potrzeby "Bękartów wojny" wyreżyserował "Dumę Narodu" – film propagandowy wyświetlany w jednym z francuskich kin w końcowych scenach filmu. Wzięło w nim udział trzystu statystów, a także sam Tarantino, który wcielił się w jednego z amerykańskich żołnierzy zastrzelonych przez Zollera. Nie była to jednak jedyna rola Tarantino w "Bękartach wojny" – zagrał on także jednego z oskalpowanych nazistów w pierwszej połowie filmu.
Reżyser pierwotnie w roli porucznika Archiego Hicoxa planował obsadzić Simona Pegga, jednakże aktor był zmuszony zrezygnować z tej roli, ponieważ był już zaangażowany w filmową adaptację "Przygód Tintina" w reżyserii Stevena Spielberga, a udział w "Bękartach wojny" wchodziłby w konflikt z rolą Pegga w filmie Spielberga. W roli Hicoxa do obsady dołączył irlandzko-niemiecki aktor Michael Fassbender, który początkowo także ubiegał się o rolę pułkownika Hansa Landy.
Tarantino złożył propozycję zagrania Bridget von Hammersmark niemieckiej aktorce Nastassji Kinski. Reżyser nawet udał się do Niemiec w celu przekonania Kinski do przyjęcia roli, jednakże mimo to nie doszło do porozumienia pomiędzy filmowcem a aktorką, w wyniku czego rolę Hammersmark ostatecznie powierzono Diane Kruger.
Reżyser postanowił zaangażować do filmu emerytowanego już Roda Taylora. Aktor wówczas był już bez agenta, jednak powrócił z emerytury by zagrać Winstona Churchilla w filmie Tarantino. Taylor specjalnie na potrzeby filmu studiował stare materiały filmowe z premierem Wielkiej Brytanii w celu uzyskania jego postawy, mowy ciała, a także głosu.
Tarantino spotkał się z Mélanie Laurent trzy razy. Na pierwszym spotkaniu zagrał jej wszystkie postacie; na drugim podzielił się z nią wersami scenariusza; za trzecim razem doszło do spotkania przy kolacji. Podczas jej trwania powiedział aktorce: „Wiesz, jest jedna rzecz, która mi się nie podoba. Jest nią fakt, że jesteś znana w swoim kraju, a ja naprawdę chcę kogoś odkryć”, na co ta odpowiedziała: „Nie, nie, nie...wcale nie jestem taka znana”. Cztery dni później reżyser zadzwonił i obsadził ją w roli Shosanny Dreyfus.
Znani z występów w poprzednich filmach Quentina Tarantino Samuel L. Jackson i Harvey Keitel również otrzymali angaż w "Bękartach wojny". Zagrali oni niewielkie role głosowe – Keitel zagrał dowódcę OSS przyjmującego propozycję układu, a Jackson narratora.
Filmowanie.
W 2008 roku reżyser wraz z prezesami wytwórni The Weinstein Company zarządził przyspieszenie produkcji filmu, aby obraz był gotowy na Festiwal Filmowy w Cannes, gdzie mógłby się ubiegać o nagrodę Złotej Palmy. Film zaplanowano nagrywać na terenie Niemiec i Francji. Kręcenie zdjęć głównych rozpoczęto w październiku 2008 roku w Niemczech. Choć akcja filmu jest osadzona we Francji większość filmu zarejestrowano i zmontowano w Studiu Babelsberg w Poczdamie, a także w Bad Schandau – niewielkim niemieckim uzdrowisku położonym nieopodal granicy niemiecko-czeskiej. Za efekty specjalne odpowiadała firma KNB EFX Group wraz z Gregiem Nicotero
Wnętrze domu mleczarza LaPadite w pierwszym rozdziale filmu nagrano w studiu, z kolei ujęcia osadzone na zewnątrz jego domu stanowiły widok na wieś pod Sebnitz znajdującą się nieopodal Bad Schandau.
Scenę przesłuchiwania nazistów przez „Bękartów” we francuskim lesie nakręcono na terenie Fortu Hahneberg w Berlinie.
Moment, w którym Shosanna dowiaduje się, że Fredrick Zoller jest bohaterem wojennym, został nakręcony w autentycznym paryskim bistro Bistrot La Renaissance. Miejsce to zostało dostrzeżone przez Quentina Tarantino w filmowym dramacie Claude’a Chabrola "Cudza krew" z 1984.
Fikcyjne francuskie kino La Gamaar, którego właścicielką była filmowa Shosanna Dreyfus zostało zbudowane w całości w studiu, a jego projekt inspirowany był dwoma kalifornijskimi kinami – Vista Theater oraz Los Angeles Theater.
Podczas kręcenia końcowej sceny w płonącym kinie pożar wymknął się spod kontroli. Eli Roth zdradził, że podczas kręcenia tej sceny prawie stracił życie:.
 Sfilmowanie upadającego znaku swastyki w tej scenie także nie było planowane – stal utrzymująca swastykę pod wpływem wysokiej temperatury stopiła się powodując jej nieoczekiwany upadek, który można zaobserwować na filmie.
Muzyka.
Tarantino początkowo chciał, aby muzykę do filmu skomponował Ennio Morricone, jednak nie było to możliwe, jako że Morricone był już zajęty komponowaniem ścieżki dźwiękowej do tragikomedii "Baaria" w reżyserii Giuseppe Tornatore. Mimo to Tarantino wykorzystał osiem utworów autorstwa Morricone pochodzących z klasycznych spaghetti westernów, z czego cztery z nich znalazły się na płycie ze ścieżką dźwiękową "Bękartów wojny".
Motyw otwierający film to utwór skomponowany przez Dimitria Tiomkina „The Green Leaves of Summer” z westernu "Alamo" z 1960. W dalszej części filmu wykorzystano także utwór Davida Bowiego z filmu "Ludzie-koty". Płyta ze ścieżką dźwiękową była pierwszą ścieżką dźwiękową filmu Tarantino, która nie zawierała kwestii dialogowych, a została ona wydana 18 sierpnia 2009 roku.
Odbiór.
W serwisie Rotten Tomatoes 89% krytyków oceniło film pozytywnie (wynik na podstawie trzystu dwudziestu sześciu recenzji), zaś średnia ocen wyniosła 7.82/10. Serwis podsumował film jako: „Prawdziwie ekscytujące doznanie będące klasyczną mieszanką różnych styli w wydaniu Tarantino. "Bękarty wojny" to film brutalny, bezkompromisowy i doszczętnie zabawny”. Agregator Metacritic przyznał filmowi wynik 69/100 na podstawie trzydziestu sześciu recenzji.
Po pierwszym pokazie filmu w Cannes widownia składająca się z krytyków zareagowała 8-11 minutowymi owacjami na stojąco, jednakże mimo to "Bękarty wojny" spotkały się z różnymi opiniami ze strony recenzentów. Francuska gazeta „Le Monde” skrytykowała film, oznajmiając, że „Tarantino gubi się w fikcyjnym świecie II wojny światowej”. Z kolei krytyk James Berardinelli z portalu „ReelViews” pochwalił film, w czterogwiazdkowej recenzji, oświadczając, że „"Bękarty wojny" to najlepszy film Quentina Tarantino od czasu "Pulp Fiction"” oraz że seans był dla niego „piekielnie przyjemnym przeżyciem”. Roger Ebert z „Chicago Sun-Times” w swojej recenzji również przyznał filmowi cztery gwiazdki, pisząc: „"Bękarty wojny" to jeden wielki, odważny i zuchwały film wojenny, który jednych denerwuje, innych zaskakuje, a także po raz kolejny pokazuje, że jego twórca jest prawdziwym reżyserem donkiszotowskich rozkoszy”. Peter Bradshaw z „The Guardiana” powiedział natomiast, że gdy oglądał film uderzyło go „coś irytująco okropnego i transcendentalnie rozczarowującego”.
Eseista Daniel Mendelsohn skrytykował film za sposób w jaki przedstawiono w nim amerykańskich żołnierzy pochodzenia żydowskiego – zaniepokoiło go, że Żydzi pokazani na filmie naśladują okrucieństwa Niemców z czasów II wojny światowej, których się dopuścili wobec europejskich Żydów. Napisał on wówczas, że „Tarantino pozwolił sobie na mściwą przemoc, tym sposobem zmieniając Żydów w nazistów”.
Pomimo mieszanych opinii ze strony recenzentów film został doceniony przez Amerykańską Akademię Sztuki i Wiedzy Filmowej otrzymując osiem nominacji do Oscara, w tym za „Najlepszy film”, „Najlepszy scenariusz oryginalny” oraz „Najlepszą reżyserię”. 7 marca 2010 roku podczas 82. ceremonii wręczenia tychże nagród statuetkę odebrał jednak tylko Christoph Waltz za rolę pułkownika Landy w kategorii „Najlepszy aktor drugoplanowy”; otrzymał on również m.in. nagrodę BAFTA, Złoty Glob, nagrodę Gildii Aktorów Ekranowych oraz nagrodę dla najlepszego aktora podczas Festiwalu Filmowego w Cannes w 2009 roku. Sam Tarantino zdobył natomiast nominację do Złotej Palmy – nagrody głównej przyznawanej najlepszemu filmowi na wspomnianym uprzednio festiwalu.
W późniejszym czasie "Bękarty wojny" zostały sklasyfikowane na 62. miejscu na liście stu najwybitniejszych filmów XXI wieku w plebiscycie krytyków BBC, z kolei w 2010 roku stowarzyszenie "Independent Film &amp; Television Alliance" uznało ów film za jeden z trzydziestu najbardziej znaczących filmów niezależnych ostatnich trzydziestu lat.

</doc>
<doc id="1607200" url="https://pl.wikipedia.org/wiki?curid=1607200" title="Herb kraju usteckiego">
Herb kraju usteckiego

Herb kraju usteckiego to jeden z symboli tego kraju. 
Opis herbu.
Tarcza herbowa czwórdzielna w krzyż.
Identyczny wzór posiada heraldyczna flaga kraju.
Uzasadnienie symboliki herbu.
Lew w polach pierwszym i czwartym był początkowo herbem dynastii Przemyślidów, aby stopniowo stać się herbem Bohemii i całego Królestwa Czech. Dodatkowo, tak "uzbrojone" godło pochodzi z herbu Uścia nad Łabą, stolicy kraju. Pole drugie to symboliczne przedstawienie tak zwanej "Porta Bohemica", czyli Czeskiej Bramy, to jest przełomu Łaby w rejonie Czeskiego Średniogórza (tu przedstawionego jako trzy zielone wzgórza). Pług z trzeciego pola to pług Przemysła Oracza, założyciela panującej w Czechach dynastii Przemyślidów, który miał jakoby pochodzić z okolic Ústí.

</doc>
<doc id="1607201" url="https://pl.wikipedia.org/wiki?curid=1607201" title="Cmentarz choleryczny na Świniej Górze">
Cmentarz choleryczny na Świniej Górze

Cmentarz choleryczny na Świniej Górze – cmentarz na terenie gminy Masłów w powiecie kieleckim utworzony w II połowie XIX wieku. Grzebano na nim osoby zmarłe na cholerę z miejscowości Masłów, Dąbrowa, Wola Kopcowa i Kielce. W mogile spoczywa ok. 500 osób. Miejsce to upamiętnia stojący tam krzyż.

</doc>
<doc id="1607202" url="https://pl.wikipedia.org/wiki?curid=1607202" title="Pregabalina">
Pregabalina

Pregabalina – organiczny związek chemiczny, pochodna kwasu γ-aminomasłowego. Jest lekiem przeciwpadaczkowym i przeciwlękowym stosowanym w leczeniu padaczki, bólu neuropatycznego, fibromialgii, zespołu niespokojnych nóg i zespołu lęku uogólnionego.
Wskazania.
Pregabalina zarejestrowana jest do wspomagającego leczenia u osób dorosłych napadów padaczkowych częściowych, które są lub nie są wtórnie uogólnione, do leczenia bólu neuropatycznego oraz zespołu lęku uogólnionego u dorosłych. Pozarejestracyjne wskazania do stosowania pregabaliny obejmują fibromialgię, lęk społeczny, zespół odstawienny poalkoholowy, zapobieganie migrenom.
Mechanizm działania.
Pregabalina wiąże się z pomocniczą podjednostką α2δ kanału wapniowego neuronów ośrodkowego układu nerwowego. Po podaniu na czczo "t"maks wynosi 1 godzinę. Dostępność biologiczna wynosi ponad 90%. Przy systematycznym dawkowaniu stan stacjonarny osiągany jest po 24–48 godzinach. Podawanie z pokarmem nie wpływa na stopień wchłanialności, zmniejsza "c"maks około 25–30% i wydłuża "t"maks o około 2,5 godziny. Pregabalina nie wiąże się z białkami osocza. U zwierząt pregabalina przedostaje się przez barierę krew–mózg, przez łożysko i do pokarmu. Około 98% dawki wydalane jest przez nerki z moczem w postaci niezmienionej.
Działania niepożądane.
Do działań niepożądanych szczególnie częstych u osób starszych należą zawroty głowy i problemy z koordynacją, co podnosi ryzyko upadków. Inne działania niepożądane to m.in. senność, osłabienie pamięci, wzrost masy ciała, suchość w ustach, dezorientacja i zaburzenia widzenia.
Długotrwałe stosowanie pregabaliny w wysokich dawkach wiąże się z ryzykiem uzależnienia. W następstwie tego nagłe odstawienie pregabaliny, szczególnie gdy uprzednio była stosowana w wysokich dawkach przez długi czas, może skutkować objawami odstawiennymi takimi jak bezsenność, bóle głowy, niepokój, nudności, biegunka, objawy grypopodobne, drażliwość, objawy bólowe, wzmożona potliwość. Pregabalina bywa lekiem nadużywanym, może powodować euforię już w dawkach terapeutycznych, pobudzenie, stany relaksacji i stany podobne do spożycia alkoholu etylowego. Pierwsze przypadki uzależnienia od pregabaliny obserwowano w 2010 roku. Z czasem może wzrastać tolerancja organizmu na lek tworząca konieczność zwiększania dawki.
Przeciwwskazania.
Przeciwwskazaniami do przyjmowania pregabaliny są:
Ciąża.
Brakuje danych dotyczących bezpieczeństwa stosowania pregabaliny w czasie ciąży, w związku z czym leku tego nie powinno się stosować w czasie ciąży, chyba że oczekiwane korzyści dla matki znacznie przewyższają potencjalne ryzyko dla płodu.
Laktacja.
U zwierząt pregabalina przenika do pokarmu. Brak analogicznych badań na organizmie ludzkim sprawia, że nie wiadomo czy pregabalina przenika do pokarmu kobiecego, tym niemniej nie zaleca się jej stosowania podczas karmienia piersią.
Preparaty.
Pregabalina została wprowadzona do sprzedaży przez firmę Pfizer pod nazwą handlową "Lyrica"
Preparaty dostępne w Polsce w 2020 r. (wszystkie na receptę): "Egzysta", "Linefor", "Lyrica", "Naxalgan", "Pragiola", "Preato", "Pregabalin" (różni producenci), "Pregamid" i "Tabagine".
Historia.
Została otrzymana przez Ryszarda Andruszkiewicza, odbywającego w latach 1988–1990 staż podoktorski w zespole Richarda B. Silvermana w Northwestern University.

</doc>
<doc id="1607206" url="https://pl.wikipedia.org/wiki?curid=1607206" title="Krosnowice Kłodzkie">
Krosnowice Kłodzkie

Krosnowice Kłodzkie – stacja kolejowa w Krosnowicach, w województwie dolnośląskim, w powiecie kłodzkim, w Polsce.
W roku 2017 stacja obsługiwała 100–149 pasażerów na dobę.
Dane ogólne.
Stacja kolejowa położona na liniach kolejowych wiodących na południe z Wrocławia do Międzylesia i na wschód z Kłodzka na południe do Stronia Śląskiego.
Na linii Wrocław – Międzylesie pozostawiono jeden tor, a drugi rozebrano. Na drugiej, linii do Stronia Śląskiego przejezdny jest tylko jeden tor: jeden rozebrano, a dwa pozostałe zablokowano urządzeniami technicznymi.
Budynek stacji.
Budynek stacji jest położony oryginalnie w widłach obu linii, dzięki czemu perony są usytuowane po jego obu stronach. Malowniczy budynek stacji przez całe wiele lat był bardzo zadbany, a jego pracownicy zdobywali nagrody w różnych konkursach na najlepiej utrzymaną stację, np. w 1984 r. stacja zajęła pierwsze miejsce w konkursie "Pasażerskie lato" za estetykę i porządek. Obecnie jednak stacja Krosnowice Kłodzkie niszczeje: jest nieczynna, a wejścia i okna są zamurowane.
Historia.
Stacja powstała przy istniejącej linii Wrocław-Kłodzko-Międzylesie w celu wybudowania odgałęzienia dla linii Kłodzko – Stronie Śląskie uruchomionej 14 listopada 1897 r. Stacja posiadała dodatkowo po stronie linii do Stronia Śląskiego mały magazyn, rampę ładunkową i grupę torów towarowych. W latach 90. XX w. Krosnowice Kłodzkie utraciły status stacji węzłowej na rzecz "Kłodzka Nowego" – posterunku odgałęźnego. W 1994 r. zlikwidowano etat dyżurnego ruchu, a w czasie elektryfikacji zdemontowano drugi tor na linii do Międzylesia. 15 marca 2004 r. zlikwidowano pociągi osobowe na trasie Krosnowice Kłodzkie – Stronie Śląskie, które zastąpiono "Kolejową Komunikacją Autobusową".

</doc>
<doc id="1607207" url="https://pl.wikipedia.org/wiki?curid=1607207" title="Pregabalin">
Pregabalin



</doc>
<doc id="1607208" url="https://pl.wikipedia.org/wiki?curid=1607208" title="Lyrica">
Lyrica



</doc>
<doc id="1607209" url="https://pl.wikipedia.org/wiki?curid=1607209" title="Herb kraju zlińskiego">
Herb kraju zlińskiego

Herb kraju zlińskiego w Czechach to jeden z symboli tego kraju.
Opis herbu.
Tarcza herbowa czwórdzielna w krzyż.
Identyczny wzór posiada heraldyczna flaga kraju.
Uzasadnienie symboliki herbu.
Szachowany srebrno-czerwony orzeł w błękitnym polu to historyczny herb Moraw co najmniej od czasów Przemyślidów. Księga ma przypominać, że kraj ziliński należał do Rzeszy Wielkomorawskiej i objęty był misją chrystianizacyjną świętych Cyryla i Metodego. Pole trzecie symbolizuje różnorodność kraju: górzystą Morawską Wołoszczyznę ("Valašsko"), rolniczy region "Haná" i winiarski "Slovácko". Gwiazda z czwartego pola pochodzi z herbu Zlina.

</doc>
<doc id="1607210" url="https://pl.wikipedia.org/wiki?curid=1607210" title="Bank of Ireland">
Bank of Ireland

Bank of Ireland (irl.: "Banc na hÉireann") – bank z siedzibą w Dublinie. Spółka publiczna działająca głównie na obszarze Irlandii. Jeden z czterech największych banków Republiki Irlandii – jego główny konkurent to Allied Irish Banks. Notowana na Irlandzkiej Giełdzie Papierów Wartościowych oraz na New York Stock Exchange i w Londynie. Spółka powstała w roku 1783.
Nie jest to irlandzki bank centralny, co może sugerować nazwa, jest nim natomiast Central Bank of Ireland.
Kryzys w 2008 r..
Podczas kryzysu finansowego w 2008 r. rząd Irlandii przeznaczył na pomoc dla banku ponad 4 mld €.

</doc>
<doc id="1607221" url="https://pl.wikipedia.org/wiki?curid=1607221" title="Miniatura">
Miniatura



</doc>
<doc id="1607226" url="https://pl.wikipedia.org/wiki?curid=1607226" title="Zlatko Matesa">
Zlatko Matesa



</doc>
<doc id="1607228" url="https://pl.wikipedia.org/wiki?curid=1607228" title="Zlatko Mateša">
Zlatko Mateša

Zlatko Mateša (ur. 17 czerwca 1949 w Zagrzebiu) – chorwacki polityk, prawnik i działacz sportowy, premier kraju w latach 1995–2000, prezes Chorwackiego Komitetu Olimpijskiego.
Życiorys.
Ukończył w 1974 studia prawnicze na Uniwersytecie w Zagrzebiu. Pracował jako urzędnik sądowy, następnie w administracji miejskiej w Zagrzebiu. Wkrótce przeszedł do przedsiębiorstwa paliwowego INA. Należał od Związku Komunistów Chorwacji, pełnił funkcję sekretarza partii w tym zakładzie. Na początku lat 90. pozostał na kierowniczym stanowisku w INA, zarządzanej wówczas przez Nikicę Valenticia. Pełnił następnie funkcję dyrektora agencji odbudowy i rozwoju. Był posłem do Saboru z ramienia Chorwackiej Wspólnoty Demokratycznej, ministrem bez teki i ministrem gospodarki w gabinecie Nikicy Valenticia. W listopadzie 1995 zastąpił go na urzędzie premiera, który sprawował do stycznia 2000.
W 2002 wybrany na prezesa Chorwackiego Komitetu Olimpijskiego, uzyskiwał reelekcję na kolejne kadencje.
Był trzykrotnie żonaty. Z pierwszą żoną Biserką, ma syna Zlatka; z drugą żoną Jasną, nie miał dzieci. Jego trzecią żoną była Sanja, córka Franja Greguricia, z którą ma córkę Elę. Ich ślub odbył się w 1994, para rozwiodła się w 2007.

</doc>
<doc id="1607251" url="https://pl.wikipedia.org/wiki?curid=1607251" title="Mine">
Mine

 – miasto w Japonii, leżące w prefekturze Yamaguchi, na zachodnim krańcu wyspy Honsiu ("Honshū").
Położenie.
Miasto leży w zachodniej części prefektury, graniczy z miastami:

</doc>
<doc id="1607253" url="https://pl.wikipedia.org/wiki?curid=1607253" title="Eintracht">
Eintracht

Eintracht – zwyczajowa nazwa niemieckich klubów piłkarskich

</doc>
<doc id="1607256" url="https://pl.wikipedia.org/wiki?curid=1607256" title="San’yō-Onoda">
San’yō-Onoda

 – miasto w Japonii, leżące nad Morzem Wewnętrznym, na zachodnim krańcu wyspy Honsiu ("Honshū").
Położenie.
Miasto leży w zachodniej części prefektury i graniczy z miastami:

</doc>
<doc id="1607260" url="https://pl.wikipedia.org/wiki?curid=1607260" title="Hyun Ki Kim">
Hyun Ki Kim



</doc>
<doc id="1607261" url="https://pl.wikipedia.org/wiki?curid=1607261" title="Heung Chul Choi">
Heung Chul Choi



</doc>
<doc id="1607263" url="https://pl.wikipedia.org/wiki?curid=1607263" title="Yong Jik Choi">
Yong Jik Choi



</doc>
<doc id="1607264" url="https://pl.wikipedia.org/wiki?curid=1607264" title="Chil Gu Kang">
Chil Gu Kang



</doc>
<doc id="1607270" url="https://pl.wikipedia.org/wiki?curid=1607270" title="Kudamatsu">
Kudamatsu

 – miasto w Japonii, w prefekturze Yamaguchi, w południowo-zachodniej części wyspy Honsiu. Jest to port nad Morzem Wewnętrznym.
Położenie.
Miasto leży we wschodniej części prefektury i graniczy z miastami:

</doc>
<doc id="1607280" url="https://pl.wikipedia.org/wiki?curid=1607280" title="Nauka Świata Dysku III">
Nauka Świata Dysku III



</doc>
<doc id="1607284" url="https://pl.wikipedia.org/wiki?curid=1607284" title="Jan Nowy">
Jan Nowy

Św. Jan Nowy (zwany też św. Janem z Suczawy, rum. "Sfântul Ioan cel Nou") – męczennik średniowieczny i święty prawosławny uznawany za patrona Mołdawii.
Żywot.
Według przekazów hagiograficznych Jan miał być kupcem greckim z Trapezuntu. Podczas wyprawy do miejscowości Białogród miał zostać wydany przez kapitana statku zarządcy miasta, a przez tego ostatniego – wobec odmowy odstąpienia od wiary chrześcijańskiej – skazany na śmierć. Kupca miano ciągnąć za koniem na sznurze, a jeden z żydowskich mieszkańców miasta miał mu ściąć głowę. Wokół ciała świętego, a następnie w miejscu jego pochówku następnie miały dziać się cuda, które rozsławiły świętego w pobliskiej Mołdawii.
Nie jest znany dokładnie okres życia świętego, a także nie można zweryfikować choćby podstawowych elementów tej opowieści (miejsca pochodzenia czy miejsca śmierci). Przypuszcza się, że śmierć kupca mogła mieć miejsce w pierwszej połowie XIV w. w Białogrodzie nad Dniestrem, w miejscu, gdzie wzniesiono potem cerkiew jego imienia. Stamtąd bowiem relikwie świętego zostały sprowadzone do Suczawy na początku XV w. przez hospodara mołdawskiego Aleksandra Dobrego.
Kult.
Święty uzyskał sobie wielką popularność w Mołdawii i został uznany za jej patrona. Szczególne znaczenie miało dla Mołdawian podkreślanie jego oporu wobec innowierców w związku z ich własnymi zmaganiami z Imperium Osmańskim (oprawcy św. Jana z biegiem czasu stawali się w świadomości zbiorowej muzułmanami). Postać św. Jana Nowego pojawiała się m.in. regularnie na cennych polichromiach cerkwi bukowińskich, jego kult nie tracił intensywności, pojawiały się kolejne jego żywoty. Jego relikwie spoczywały początkowo w cerkwi św. Jerzego "Mirăuţi" (świątyni koronacyjnej hospodarów mołdawskich), a po jej zniszczeniu w XVI w. przeniesiono je do ufundowanego wówczas monastyru św. Jana Nowego. 
Relikwie św. Jana Nowego miały czuwać nad Suczawą. M.in. Piotr Mohyła przekazuje, że w 1629 podczas ataku na Suczawę Kozaków metropolita Anastazy zamierzał ukryć relikwie, te jednak nie dały się ruszyć z miejsca, a atakujący miasto najeźdźcy za sprawą świętego mieli utonąć w wezbranych wodach rzeki Suczawy.
W 1686, podczas wojny polsko-tureckiej relikwie, wraz ze skarbcem i najcenniejszymi księgami z biblioteki zostały zabrane z Suczawy – król polski Jan III Sobieski nakazał ich przeniesienie do Stryja a potem, wraz z metropolitą Dosyteuszem znalazły schronienie w Żółkwi, w cerkwi klasztornej bazylianów. Wróciły stamtąd do Suczawy dopiero w 1783 na polecenie cesarza Józefa II. Do dzisiaj przyciągają rzesze wiernych.
Cząstka relikwii św. Jana Nowego znajduje się ponadto w soborze Wniebowstąpienia Pańskiego w Białogrodzie.

</doc>
<doc id="1607288" url="https://pl.wikipedia.org/wiki?curid=1607288" title="Dwór Kirchmajerów w Krakowie">
Dwór Kirchmajerów w Krakowie

Dwór Kirchmajerów – dwór przy ul. św. Tomasza w Krakowie, przylegający do Plant. Zbudowany w latach 1827–1841, zburzony w pierwszej połowie XX wieku.
Historia.
Dwór zbudowany został w latach 1827–1841 na działce wcześniej należącej do opactwa cystersów z podkrakowskiej Mogiły (znajdował się tutaj dwór opacki, ogród, spichlerze). Budowę zaczął krakowski cukiernik Józef Cypser, który planował utworzenie tu willi z kawiarnią (plany budowy zatwierdzono 14 kwietnia 1827), ale już wkrótce zabrakło mu pieniędzy na prace budowlane. Z tego powodu Cypser sprzedał nieruchomość znanemu przedsiębiorcy Piotrowi Steinkellerowi. Ten wybudował tutaj klasycystyczny dwór z portykiem od strony Plant (przebudowano też spichlerze opackie). Budową kierował przybyły z Wiednia mistrz murarski von Pierret, który wykonywał swoje zadanie w l. 1840–1841. Steinkeller, angażujący się głównie w przedsięwzięcia w Kongresówce, sprowadził się tutaj na stałe dopiero po upadku swoich interesów w Warszawie, na krótko przed śmiercią w 1854. Po jego śmierci dwór przeszedł w ręce Kirchmajerów. W latach 1860–1861 został odrestaurowany staraniem Wincentego Kirchmajera, właściciela „Czasu”, według projektu Filipa Pokutyńskiego (roboty zakończono w lipcu 1861). Wtedy to właśnie parterowy obiekt uzyskał ostateczny kształt architektoniczny, charakteryzujący się m.in. szeregiem dużych okien zdobiących fasadę oraz skromnym tympanonem. W 1861 w pałacu umieszczono drukarnię oraz redakcję „Czasu”, która miała tu siedzibę aż do lat 30. XX w. Wówczas redakcja została przeniesiona do Warszawy, a budynek zburzono. Po Kirchmayerach właścicielami dworku byli Potoccy.
Przez kolejne dziesiątki lat plac po dworze pozostawał pusty, służył jako parking. W 1999 podczas badań archeologicznych odkryto tutaj dobrze zachowany grób wojownika z X w. Wkrótce potem stanął w tym miejscu budynek sieci hotelowej Campanile.

</doc>
<doc id="1607296" url="https://pl.wikipedia.org/wiki?curid=1607296" title="Badania w locie">
Badania w locie

Badania w locie (równoważnie oblot, lot doświadczalny) to szczególna odmiana lotu, podczas której pilot doświadczalny (czasami pilot liniowy mający stosowne uprawnienia) bada właściwości i zachowanie się statku powietrznego celem wykrycia i zdiagnozowania ewentualnych nieprawidłowości w zakresie stateczności, sterowności, obciążeń i osiągów, charakterystyki przeciągnięcia i korkociągu, drgań, zgodności z przepisami (np. FAR), przed dopuszczeniem statku powietrznego do eksploatacji.
Z uwagi na kwestię oceny (zgodności) wyników badań z przepisami zazwyczaj badania w locie organizują dwa zespoły: zespół inżynierów ustalający harmonogram badań i nadzorujących je (wraz z analizą osiągniętych parametrów lotu), oraz zespół pilotów wykonujących program badawczy.
Badania w locie mogą dotyczyć:
Nim statek powietrzny wzbije się po raz pierwszy w powietrze zespół inżynierów prowadzących badania sprawdza zgodność kompletu obliczeń, osiągów z odpowiednimi przepisami, a duże jednostki badawcze (posiadające zaawansowane symulatory lotu) wprowadzając wyniki obliczeń do symulatorów lotu szkolą pilotów doświadczalnych w zakresie spodziewanych charakterystyk pilotażowych samolotu. To wszystko ma na celu minimalizację ryzyka jakie wiąże się z badaniem zachowania statku powietrznego podczas lotu.
Badania w locie wykonuje personel mający do tego stosowne uprawnienia. Z reguły jest to pilot doświadczalny (czasem dwóch pilotów doświadczalnych), niekiedy pilot doświadczalny i obserwator lub przedstawiciel kontroli. Obowiązuje zasada minimalizacji ryzyka, aby obsada personalna na pokładzie statku powietrznego podczas prób w locie była minimalna, jednak warunkująca uzyskanie wymaganych danych i informacji. Jest to podyktowane ryzykiem jakie towarzyszy załodze podczas prób w locie.
Metodyka prób w locie ma z jednej strony zapewnić uzyskanie wymaganych danych zaś z drugiej ma zapewniać minimalizację potencjalnego ryzyka podczas prób. Z tego też względu kolejność wykonywanych prób jest ściśle określona. Do badań w locie szczególnie ryzykownych zaliczamy próby flatterowe i korkociągowe.
Dane uzyskanie podczas badań w locie są umieszczone w Instrukcji Użytkowania w Locie danego statku powietrznego, będącej ważną częścią informacji dla pilota wykonującego loty na przebadanym i dopuszczonym do eksploatacji statku powietrznym.
Badania w locie mogą być wykonywane w wytwórniach lotniczych jak też w specjalistycznych ośrodkach badawczych zajmujących się tą problematyką.

</doc>
<doc id="1607301" url="https://pl.wikipedia.org/wiki?curid=1607301" title="Olej tungowy">
Olej tungowy

Olej tungowy, olej chiński, olej drzewny – olej drzewny otrzymywany z nasion drzewa tungowego. Wywodzi się z Chin, gdzie znany jest od ponad 2000 lat. Gęsta ciecz o barwie żółtobrunatnej, jest olejem szybkoschnącym i rozpuszczalnym w wielu rozpuszczalnikach. 
Stosowany jest w przemyśle lakierniczym oraz do wyrobu farb. Pokryte nim powłoki są odporne na wodę, powietrze, kwasy, ługi i niektóre rozpuszczalniki organiczne. Używa się go również do antykorozyjnego zabezpieczania wyrobów metalowych, do oświetlenia i jako paliwa, również do produkcji nieprzemakalnych tkanin i papieru.

</doc>
<doc id="1607302" url="https://pl.wikipedia.org/wiki?curid=1607302" title="Endorphine">
Endorphine

Endorphine – drugi album zespołu Skangur, wydany w 2009 roku.

</doc>
<doc id="1607303" url="https://pl.wikipedia.org/wiki?curid=1607303" title="Flaga powiatu kołobrzeskiego">
Flaga powiatu kołobrzeskiego



</doc>
<doc id="1607306" url="https://pl.wikipedia.org/wiki?curid=1607306" title="Eliphalet Remington">
Eliphalet Remington

Eliphalet Remington (ur. 28 października 1793 w Suffield, zm. 12 sierpnia 1861 w Ilion) – amerykański przemysłowiec i wynalazca. Założył przedsiębiorstwo Remington Arms, które zajmowało się głównie produkcją pistoletów. Firmę rozwinął jego syn Philo – wynalazca karabinu odtylcowego oraz autor usprawnień w maszynach do pisania.

</doc>
<doc id="1607308" url="https://pl.wikipedia.org/wiki?curid=1607308" title="Daniel Trojanowski">
Daniel Trojanowski

Daniel Dawid Trojanowski (ur. 24 lipca 1982 w Brodnicy) – polski wioślarz (sternik), czterokrotny olimpijczyk (Ateny 2004, Pekin 2008, Londyn 2012, Rio de Janeiro 2016), mistrz świata w dwójce ze sternikiem (2007), mistrz świata juniorów w ósemce ze sternikiem (1999), brązowy medalista Mistrzostw Świata Seniorów w ósemce ze sternikiem (2014), reprezentuje klub Zawisza Bydgoszcz.
Jest żołnierzem Wojska Polskiego w stopniu starszego szeregowego.
W 2009 "za osiągnięcia sportowe" został odznaczony Złotym Krzyżem Zasługi.

</doc>
<doc id="1607313" url="https://pl.wikipedia.org/wiki?curid=1607313" title="Frederick Schule">
Frederick Schule

Frederick William „Fred” Schule (ur. 27 września 1879 w Preston, zm. 14 września 1962 w Poughkeepsie) – amerykański lekkoatleta płotkarz, mistrz olimpijski.
Jako student University of Michigan zdobył mistrzostwo Stanów Zjednoczonych (AAU) w biegu na 120 jardów przez płotki w 1903. Mimo to nie on był faworytem biegu na 110 metrów przez płotki na igrzyskach olimpijskich w 1904 w St. Louis, lecz Edwin Clapp, który zdobył akademickie mistrzostwo USA (IC4A) na 120 jardów przez płotki w 1903 i 1904 oraz Thaddeus Shideler, który na miesiąc przez igrzyskami pokonał dystans 110 metrów przez płotki w 15,0 s, szybciej od rekordu świata Alvina Kraenzleina (wynik Shidelera nie został uznany za rekord świata, bo zmierzono go tylko na dwóch stoperach).
Clapp nie wystartował w eliminacjach, a Schule i Shideler awansowali (wraz z dwoma innymi biegaczami) do finału, w którym wygrał Schule z czasem 16,0 s; Shideler był drugi. Schule startował także na Igrzyskach w biegu na 200 m przez płotki, w którym zajął 5. miejsce.
Rekordy życiowe.
źródło:

</doc>
<doc id="1607314" url="https://pl.wikipedia.org/wiki?curid=1607314" title="Mieczysław Chmura">
Mieczysław Chmura

Mieczysław Chmura (ur. 1 stycznia 1934 w Nowym Targu, zm. 9 kwietnia 1980 w Sosnowcu) – polski hokeista, olimpijczyk, trener.
Kariera.
Zawodnik występujący na pozycji obrońcy. Przez całą karierę zawodniczą związany z Podhalem Nowy Targ (z wyjątkiem 11-miesięcznej służby wojskowej odbywanej w CWKS Bydgoszcz). Z klubem tym, którego był kapitanem dwukrotnie (1963, 1964) sięgnął po wicemistrzostwo Polski.
W reprezentacji Polski w latach 1956-1959 zagrał 17 razy. Wystąpił w Igrzyskach Olimpijskich w Cortina d’Ampezzo w 1956 oraz w turnieju o mistrzostwo świata w 1959.
Trener najpierw w Podhalu, a następnie w Zagłębiu Sosnowiec. Wychowawca wielu reprezentantów Polski m.in.: Józefa Batkiewicza, Stefana Chowańca oraz Leszka i Wiesława Tokarzów. Trenował również hokeistów w Sanoku. Dzięki niemu w 1971 roku sanocki zespół odniósł swój pierwszy sukces - drużyna Stali Sanok pod jego wodzą Chmury (zwanego „ojcem sanockiego hokeja”) oraz Andrzeja Wołkowskiego awansowała do II ligi (ówczesna druga klasa rozgrywkowa). W latach 1970-1973 wraz z Anatolijem Jegorowem trener reprezentacji Polski, w tym podczas zimowych igrzysk olimpijskich 1972 w Sapporo.
Zmarł w wyniku zatoru, niecały miesiąc przed zdobyciem przez Zagłębie pierwszego mistrzostwa kraju. Został pochowany na nowotarskim cmentarzu.

</doc>
<doc id="1607319" url="https://pl.wikipedia.org/wiki?curid=1607319" title="Afrykańska Przygoda 3D - Safari nad Okavango">
Afrykańska Przygoda 3D - Safari nad Okavango

Afrykańska Przygoda 3D – Safari nad Okavango – belgijski film dokumentalny z 2007 roku, w reżyserii Bena Stassena, zrealizowany w technologii 3D dla sieci kin IMAX.
Opis fabuły.
Dokumentalny, krótkometrażowy film w technice 3D, zrealizowany podczas fotosafari w delcie afrykańskiej rzeki Okawango.

</doc>
<doc id="1607322" url="https://pl.wikipedia.org/wiki?curid=1607322" title="Eomenacanthus stramineus">
Eomenacanthus stramineus

Eomenacanthus stramineus – pasożyt należący obecnie do Phthiraptera, według dawnej systematyki należał do wszołów. Jest najczęściej spotykanym pasożytem kur, indyków, bażantów.
Samiec długości 2,8 mm, samica 3,3 mm. Są zabarwienia słabo żółtego. Charakteryzują się stosunkowo małą głową i wydłużonym tułowiem. Bytują na całym ciele na skórze. Głównie w miejscach mniej opierzonych a więc w okolicy otworu stekowego, na udach i piersiach. Odżywiają się piórami, rzadko krwią. Jest pasożytem kosmopolitycznym.

</doc>
<doc id="1607324" url="https://pl.wikipedia.org/wiki?curid=1607324" title="Moment prawdy">
Moment prawdy

Moment prawdy – polski teleturniej z elementami reality show, emitowany od 5 marca 2009 do 6 maja 2010 na antenie Polsatu, oparty na kolumbijskim formacie "Nada más que la verdad" (pol. "Nic poza prawdą"), znanym międzynarodowo jako "The Moment of Truth". Powstały dwie serie programu, obie poprowadził dziennikarz i prezenter telewizyjny Zygmunt Chajzer.
Produkcja.
Polska edycja formatu początkowo miała trafić na antenę Polsatu w październiku 2008, jednak jego premiera została przesunięta na wiosnę 2009. Program występował w mediach także pod tytułem "Powiedz prawdę". Wiosną 2010 wyemitowano drugą serię programu, jednak nadawano ją o godzinę później niż w poprzednim sezonie. 
Producentem obu edycji programu była ATM Grupa. Program nagrywany był we wrocławskim studiu producenta w Bielanach Wrocławskich. Za reżyserię odpowiadał Łukasz Łukasik.
Zasady gry.
Uczestnicy mogli zgłosić się do udziału w grze poprzez wiadomość SMS wysłaną do produkcji programu. Wybrani kandydaci odpowiadali internetowo na 100 pytań o życiu osobistym. Zaproszeni na eliminacje uczestnicy rozwiązywali kolejny test, tym razem składający się z 500 pytań. Później każdy z zawodników rozmawiał z psychologiem, a w tym czasie produkcja przeprowadzała także wywiad środowiskowy wśród jego rodziny i znajomych.
Kilka dni przed nagraniem gracz poddawał się badaniu wariografem, podczas którego odpowiadał na ponad 100 pytań dotyczących jego życia zawodowego i prywatnego. 21 z tych pytań prowadzący zadawał w studiu telewizyjnym w obecności osób towarzyszących (najczęściej członków rodziny i przyjaciół uczestnika) oraz publiczności. Pytania dotyczyły m.in. ewentualnego nadużycia pozycji zawodowej, zdrad małżeńskich, partnerów seksualnych i rodzinnych kłopotów. Gra składała się z sześciu rund, a by przejść przez kolejny etap, uczestnik musiał odpowiedzieć zgodnie z prawdą na wszystkie pytania. Każdorazowo przed ich usłyszeniem mógł wycofać się z dalszej gry. Od odpowiedzi na jedno z pytań uchronić go mogła dowolna osoba towarzysząca, ale tylko raz podczas całej gry. W przypadku odpowiedzi, która okazała się kłamstwem, zawodnik kończył grę, tracąc wszystkie wygrane do tej pory pieniądze.
Główną wygraną w programie było 250 000 złotych, które uczestnik mógł otrzymać po odpowiedzi zgodnie z prawdą na 21 pytań. Nikomu nie udało się jej zdobyć.
W pierwszej serii 14 z 27 uczestników skłamało w pewnym momencie gry, w drugiej serii – 13 z 17 uczestników.
Odbiór.
Według badań Nielsen Audience Measurements pierwszą serię programu średnio oglądało 2,48 mln telewidzów, drugą natomiast 1,98 mln; widownię stanowiły głównie kobiety, mieszkańcy wsi i małych miast oraz osoby z wykształceniem podstawowym.
W roku 2009 program został nominowany do Telekamery 2010 w kategorii „Teleturniej”, jednak znalazł się poza pierwszą trójką w plebiscytowym głosowaniu.
Wpływy reklamowe z 15 odcinków pierwszej edycji programu wyniosły 18,2 mln zł, a z 10 odcinków drugiej serii – 10,1 mln zł (dane cennikowe, bez uwzględnienia rabatów itp.).
Program budził kontrowersje m.in. ze względu na osobiste pytania, które zmuszały uczestnika do konfrontacji z bliskimi. Podważano także wiarygodność badania wariografem, któremu przed grą poddawani byli zawodnicy.

</doc>
<doc id="1607329" url="https://pl.wikipedia.org/wiki?curid=1607329" title="Carlitos (ur. 1982)">
Carlitos (ur. 1982)

Carlitos, właśc. Carlos Alberto Alves Garcia (ur. 6 września 1982 w Lizbonie) – portugalski piłkarz występujący na pozycji skrzydłowego. W swojej karierze grał w Amorze FC, Estorilu Praia, SL Benfice, FC Basel, Hannoverze 96 oraz FC Sion.
W Bundeslidze zadebiutował w meczu przeciwko Eintrachtowi Frankfurt, 21 sierpnia 2010. Przez dwa lata w barwach Hannoveru 96 rozegrał 8 spotkań. W 2012, po wygaśnięciu kontraktu, odszedł z klubu i powrócił do Estorilu Praia.

</doc>
<doc id="1607331" url="https://pl.wikipedia.org/wiki?curid=1607331" title="666 (ujednoznacznienie)">
666 (ujednoznacznienie)



</doc>
<doc id="1607332" url="https://pl.wikipedia.org/wiki?curid=1607332" title="Wesz łonowa">
Wesz łonowa

Wesz łonowa, mendoweszka, menda ("Pthirus pubis") – gatunek wszy należący do rodziny Pthiridae, pasożytujący na człowieku i powodujący chorobę wszawicę. 
Samiec długości 1,3 mm, samica 1,5 mm. Szerokość od 0,8 mm do 1,0 mm. Są silnie spłaszczone grzbietowo-brzusznie. Samica składa około 50 jaj zwanych gnidami, które są mocowane specjalnym "cementem" u nasady włosa. Rozwój osobniczy trwa 13–16 dni.
Pasożytuje na skórze owłosionej, głównie w okolicy łonowej, także w pachwinach, pachach, na nogach, brzuchu, na klatce piersiowej, obserwowane są również na brwiach i rzęsach. 
Badania ewolucyjne wszy łonowej i innych gatunków pasożytów są wykorzystywane do rekonstrukcji historii ewolucyjnej człowieka. Przy użyciu metody zwanej zegarem molekularnym szacuje się, że wesz łonowa wyewoluowała ok. 3,3 mln lat temu, a więc już kilka milionów lat po rozdzieleniu się linii ewolucyjnych gospodarzy jej przodków prowadzących do współczesnych goryli i ludzi. Przodkowie ludzi mieli już w tym czasie inny gatunek wszy, więc pojawienie się dwóch gatunków zajmujących podobną niszę ekologiczną zapewne wiąże się z utratą futra.

</doc>
<doc id="1607333" url="https://pl.wikipedia.org/wiki?curid=1607333" title="Kat De Luna">
Kat De Luna



</doc>
<doc id="1607335" url="https://pl.wikipedia.org/wiki?curid=1607335" title="Wszoły bezgłaszczkowe">
Wszoły bezgłaszczkowe

Wszoły bezgłaszczkowe (Ischnocera) – podrząd owadów z rzędu Phthiraptera. Należą tu skórne ektopasożyty ptaków i ssaków.
Owady te mają spłaszczoną grzbietobrzusznie, mniej lub bardziej prognatyczną głowę, zwykle o trójkątnym obrysie. Krótkie czułki wyrastają z bocznych krawędzi głowy. U większości gatunków są pięcioczłonowe, ale u części poszczególne człony biczyka zlewają się ze sobą, wskutek czego czułki są trójczłonowe. U samic czułki są nitkowate, o jednakowych członach, natomiast u samców są często różnorodnie zmodyfikowane i służą do przytrzymywania się samicy w trakcie kopulacji. Narządy gębowe mają asymetrycznie uzębione żuwaczki, poruszające się w płaszczyźnie horyzontalnej. Warga dolna i szczęki są silnie zredukowane, pozbawione głaszczków szczękowych. Oczy złożone są małe, a część gatunków jest całkiem bezoka. Wewnętrzny szkielet głowy (tentorium) jest zredukowany, a zewnętrzny zawiera zgrubiałe płytki, żeberka i szwy.
Tułów składa się z trzech segmentów, z których dwa ostatnie (śródtułów i zatułów) zlane są zwykle w pterotoraks. Układ sklerytów tułowia jest zmienny w obrębie podrzędu. Przedtułów jest z przodu częściowo nakryty tylną krawędzią głowy. Przetchlinki śródtułowia uległy przesunięciu na boczną lub brzuszną stronę przedtułowia. Niekiedy występuje druga para przetchlinek tułowiowych położona na episternitach zatułowia. Przednia para odnóży jest krótka i tęga, natomiast pozostałe dwie wykazują zmienność w obrębie podrzędu.
Odwłok wygląda na ośmioczłonowy, a u niektórych gatunków na siedmioczłonowy. Pierwszy, a niekiedy także drugi segment są praktycznie niewidoczne. Końcowy, genitalny segment powstał w wyniku zlania się segmentu dziewiątego, dziesiątego i jedenastego. Philopteridae "sensu lato" mają 6 par przetchlinek odwłokowych, natomiast u Trichodectidae ich liczba może być różnie zredukowana, aż do całkowitego ich braku. Samce mają parę jąder połączonych nasieniowodami z pęcherzykiem nasiennym, którego nasada łączy się przewodem wytryskowym z prąciem. U samic z parzystych jajników wychodzą jajowody, które łączą się i wspólnie uchodzą w przednim końcu komory genitalnej. Wiele gatunków ma ponadto spermatekę położoną po grzbietowej stronie komory genitalnej i wyposażoną, w często silnie zesklerotyzowany pierścień zwany "calyx". W trakcie kopulacji samiec znajduje się poniżej samicy, podobnie jak u wszy.
Wszoły bezgłaszczkowe obejmują ponad 3 tysiące opisanych gatunków. Zgodnie z analizami filogenetycznymi Lyala z 1985 oraz Barkera i innych z 2003 zajmują one pozycję siostrzaną względem kladu obejmującego wszy i Rhyncophthirina. Podział wszołów bezgłaszczkowych był różnie przedstawiany. Eichler w 1963 wyróżniał 21 rodzin. Lyal w 1985 używał podziału na 4 rodziny: Goniodidae, Philopteridae, Hepatogasteridae i Trichodectidae, jednak w takim układzie Philopteridae jawiły się w późniejszych jako grupa parafiletyczna lub polifiletyczna. Baza "Phthiraptera.info" wyróżnia więc tylko dwie, monofiletyczne według analiz Smitha rodziny: pasożytujące na ssakach Trichodectidae i pasożytujące na ptakach Philopteridae.
W Polsce występuje 230 gatunków wszołów głaszczkowych, z których zdecydowana większość należy do Philopteridae. (zobacz: wszoły bezgłaszczkowe Polski)

</doc>
<doc id="1607336" url="https://pl.wikipedia.org/wiki?curid=1607336" title="Szlir">
Szlir



</doc>
<doc id="1607337" url="https://pl.wikipedia.org/wiki?curid=1607337" title="Christian Gross">
Christian Gross

Christian Gross (ur. 14 sierpnia 1954 w Zurychu) – szwajcarski piłkarz, następnie trener piłkarski.Przez 10 lat był trenerem szwajcarskiego FC Basel, z którym zdobył 4 razy mistrzostwo Szwajcarii i 4 puchary Szwajcarii. W sezonie 2011/12 był trenerem BSC Young Boys. Pod koniec 2020 roku objął stanowiska trenera Schalke mając za zadanie wyprowadzić ekipę z Gelsenkirchen z dołka. 28 lutego 2021 Gross został zwolniony z Schalke. Z jedenastu meczów jako trener niemieckiej ekipy wygrał jeden oraz dwa zremisował.

</doc>
<doc id="1607338" url="https://pl.wikipedia.org/wiki?curid=1607338" title="Flaga powiatu człuchowskiego">
Flaga powiatu człuchowskiego



</doc>
<doc id="1607340" url="https://pl.wikipedia.org/wiki?curid=1607340" title="AKS Busko Zdrój">
AKS Busko Zdrój



</doc>
<doc id="1607342" url="https://pl.wikipedia.org/wiki?curid=1607342" title="Zasada trwałości">
Zasada trwałości

Zasada trwałości – w ujęciu prawa polskiego zasada trwałości oznacza, że małżeństwo powinno łączyć małżonków przez całe życie i tym samym powinno być związkiem dozgonnym, tzn. istniejącym do chwili śmierci jednego z małżonków. 
Gdy jednak stanie się związkiem martwym, a więc przestaje funkcjonować, może być rozwiązane przez rozwód. Zasadę trwałości małżeństwa realizuje również wprowadzona do prawa polskiego instytucja separacji sądowej, mogąca pełnić funkcję restytucyjną (przywrócenie), gdyż polski ustawodawca uzależnił orzeczenie separacji od zupełności rozkładu pożycia małżonków.
Zasady trwałości nie należy utożsamiać z prawem kanonicznym Kościoła Katolickiego, które wyłącza możność rozwiązania małżeństwa.

</doc>
<doc id="1607343" url="https://pl.wikipedia.org/wiki?curid=1607343" title="I Gimnazjum Wileńskie">
I Gimnazjum Wileńskie

I Gimnazjum Wileńskie – elitarna szkoła średnia o profilu humanistycznym i matematyczno-przyrodniczym. Powstała w Wilnie w 1803 roku, a wykładowcami w niej byli profesorowie Uniwersytetu Wileńskiego. Gimnazjum przetrwało do I wojny światowej. Do grona jego absolwentów należą wybitni polscy intelektualiści XIX wieku, co wynika z zachowanych spisów uczniów gimnazjum wileńskiego, m.in. Ignacy Iwicki.

</doc>
<doc id="1607352" url="https://pl.wikipedia.org/wiki?curid=1607352" title="Nuradin Adan Dirie">
Nuradin Adan Dirie

Nuradin Adan Dirie, somalijski polityk, minister planowania i współpracy międzynarodowej Puntlandu od stycznia 2009.
Nuradin Adan Dirie 8 stycznia 2009 wziął udział w wyborach prezydenckich w Puntlandzie, które wygrał Abdirahman Mohamud Farole. W swojej kampanii zapowiadał zmiany w kręgach władzy i otwarcie nowego rozdziału w polityce. 17 stycznia 2009 prezydent Farole ogłosił skład swojego gabinetu, w którym Dirie został ministrem planowania i współpracy międzynarodowej.

</doc>
<doc id="1607353" url="https://pl.wikipedia.org/wiki?curid=1607353" title="Kazimierz Bryniarski">
Kazimierz Bryniarski

Kazimierz Bryniarski (ur. 11 października 1934 w Nowym Targu, zm. 27 kwietnia 2011 w Krynicy-Zdroju) – polski hokeista, olimpijczyk, trener hokejowy. 
Kariera.
Grał na pozycji środkowego napastnika. Przez cała karierę występował w Podhalu Nowy Targ (1947-1967). Zdobywca mistrzostwa Polski w 1966 oraz tytułu króla strzelców w 1958 i 1961. W polskiej lidze zagrał w 217 meczach strzelając 237 bramek. W reprezentacji Polski wystąpił 44 razy, zdobywając 8 goli. Uczestniczył w olimpiadzie w Cortina d’Ampezzo 1956 oraz pięciu turniejach o mistrzostwo świata - 1955, 1957, 1958, 1959, 1961. Przez trzy lata grał z wybitym obojczykiem (w razie potrzeby sam go nastawiał).
Po zakończeniu kariery zawodniczej ukończył kurs trenerski w Wyższej Szkole Wychowania Fizycznego w Krakowie
W latach 1967-1970 trener Podhala z którym zdobył mistrzostwo Polski w 1969 roku, następnie trener KTH Krynica (1971-1976 i 1979) oraz Stali Sanok (1976-1979, od października 1976 pełnił funkcję trenera zespołu juniorskiego Stali i koordynatora grup młodzieżowych, a od listopada w trakcie sezonu 1976/1977 zastąpił Tadeusza Bujara).
Po zakończeniu kariery był sędzią funkcyjnym.
W 2004 został odznaczony Złotym Krzyżem Zasługi "za zasługi w działalności na rzecz rozwoju sportu".

</doc>
<doc id="1607357" url="https://pl.wikipedia.org/wiki?curid=1607357" title="Okręg Warszawa Województwo Batalionów Chłopskich">
Okręg Warszawa Województwo Batalionów Chłopskich

II Okręg Warszawa Województwo Batalionów Chłopskich – jeden z okręgów w strukturze organizacyjnej Batalionów Chłopskich. Został utworzony w 1943 i obejmował terytorium przedwojennego województwa warszawskiego, zarówno północnej części wcielonej do III Rzeszy jak i pozostałej wcielonej do GG.
Struktura organizacyjna.
Na czele okręgu stała jego Komenda Główna. 

</doc>
<doc id="1607366" url="https://pl.wikipedia.org/wiki?curid=1607366" title="Słowenia na Zimowej Uniwersjadzie 2009">
Słowenia na Zimowej Uniwersjadzie 2009

Słowenię na Zimowej Uniwersjadzie 2009 w Harbinie reprezentowało 20 zawodników.
Medale.
Słowenia nie zdobyła żadnego medalu

</doc>
<doc id="1607370" url="https://pl.wikipedia.org/wiki?curid=1607370" title="Kanō Masanobu">
Kanō Masanobu



</doc>
<doc id="1607371" url="https://pl.wikipedia.org/wiki?curid=1607371" title="Estonia na Zimowej Uniwersjadzie 2009">
Estonia na Zimowej Uniwersjadzie 2009

Estonię na Zimowej Uniwersjadzie 2009 w Harbinie będzie reprezentowało 12 zawodników.
Linki zewnętrzne.
Estonia na Zimowej Uniwersjadzie 2009

</doc>
<doc id="1607372" url="https://pl.wikipedia.org/wiki?curid=1607372" title="Hs 123">
Hs 123



</doc>
<doc id="1607374" url="https://pl.wikipedia.org/wiki?curid=1607374" title="Grabowiec (rejon stryjski)">
Grabowiec (rejon stryjski)

Grabowiec, Grabowiec Stryjski (, "Hraboweć") – wieś na Ukrainie, w rejonie stryjskim obwodu lwowskiego. Wieś liczy 1171 mieszkańców.
Historia.
Założony w 1693. Pod koniec XIX w. wieś koło Stryja. Za II Rzeczypospolitej do 1934 samodzielna gmina jednostkowa. Następnie należał do zbiorowej wiejskiej gminy Grabowiec Stryjski w powiecie stryjskim w woj. stanisławowskiem, której był siedzibą. Po wojnie wieś weszła w struktury administracyjne Związku Radzieckiego.

</doc>
<doc id="1607375" url="https://pl.wikipedia.org/wiki?curid=1607375" title="Kanō Motonobu">
Kanō Motonobu



</doc>
<doc id="1607376" url="https://pl.wikipedia.org/wiki?curid=1607376" title="Statki czasu">
Statki czasu

Statki czasu (ang. "The Time Ships") – powieść fantastyczna autorstwa Stephena Baxtera wydana w 1995 roku. Jest autoryzowaną przez Wells Estate kontynuacją powieści Wehikuł czasu autorstwa Herberta George’a Wellsa, opowiada dalsze losy Podróżnika w Czasie. Powieść została nagrodzona nagrodą Johna B. Campbella i nagrodą BSFA w 1995 oraz nagrodą Philipa K. Dicka i Nagrodą im. Kurda Lasswitza w 1996. W tym samym roku książka była nominowana do nagrody Hugo.
Fabuła.
We wstępie znajduje się informacja, że książka została przepisana z bardzo starego papieru, który pokruszył się i był niemożliwy do odratowania. Pochodzenie tych notatek jest niewiadome, autor stwierdza, że treść książki jest przepisana z tych stron bez żadnych zmian.
Fabuła powieści zaczyna się dokładnie w tym samym momencie, w którym kończy się oryginalna powieść - Podróżnik w Czasie po powrocie z przyszłości postanawia wyruszyć w kolejną podróż. Dodatkowo, opisuje czytelnikowi dokładnie budowę wehikułu i podstawę jego działania - tajemniczy minerał, zwany plattnerytem, nazwanym tak na cześć tajemniczego nieznajomego, Gottfrieda Plattnera, który podarował mu fiolkę z próbką do zbadania.
Podróżnik wyrusza w przyszłość. W czasie lotu obserwuje wybuch Słońca i świat zostaje pogrążony w ciemnościach. Nagle zauważa tajemniczą istotę, którą nazywa Obserwatorem. Obserwator w pewnym momencie rusza w kierunku bohatera, który w nagłym odruchu strachu i przerażenia zatrzymuje wehikuł który rozbija się w roku 657.209. Kiedy Podróżnik dochodzi do siebie, postanawia się rozejrzeć po okolicy - okazuje się, że Słońce wcale nie wybuchło, a zostało otoczone olbrzymią skorupą. Rozglądając się po okolicy, znajduje posąg sfinksa - taki sam, jak ten widziany podczas poprzedniej podróży, gdy Morlokowie zaciągnęli jego pojazd do wnętrza. Wkrótce potem spostrzega grupę Morloków przy swoim wehikule, których bez namysłu atakuje.
Podróżnik w Czasie budzi się w dziwnym miejscu, na półprzezroczystej podłodze, pod którą widać gwiazdy i ze snopem światła padającego z góry. Okazuje się, że został pojmany przez Morloków i zabrany do Sfery - gigantycznej konstrukcji dookoła Słońca, obejmującej dawną orbitę Wenus. Wkrótce potem spotyka Nebogipfela - jednego z Morloków który staje się jego opiekunem w czasie pobytu w Sferze. Morlokowie dysponują zadziwiającą technologią, doskonałym systemem społecznym, ich ciała są także udoskonalone przez inżynierię genetyczną a cała rasa oddaje się w całości nauce i dąży do pogłębiania wiedzy. Bohaterowi udaje się podstępem wykraść wehikuł i ruszyć z powrotem w przeszłość. W ostatnim momencie na pojazd wskakuje Nebogipfel i zostaje drugim czasowym argonautą.
Wehikuł zatrzymuje się w roku 1873 - Podróżnik postanawia przekonać samego siebie, że konstrukcja wehikułu czasu jest błędem. Spotkanie z Mosesem (jak jest nazywany młodszy odpowiednik podróżnika) zostaje brutalnie przerwane pojawieniem się molocha wojennego - wielkiej machiny z przyszłości, przypominającej czołg na słoniowych nogach. Trójka bohaterów zostaje uprowadzona do roku 1938, w którym Europa jest pogrążona od 20 lat w stanie wojny. Miasta znajdują się pod kopułami, chroniącymi je przed bombardowaniami. Okazuje się, że Rząd Wielkiej Brytanii postanawia użyć przeciwko Niemcom nowej broni - wehikułów czasu obawiając się, żeby Niemcy nie uzyskali tej technologii wcześniej. Ponieważ „Lord Raglan”, moloch który porwał bohaterów, został zbudowany z resztek z laboratorium Podróżnika, został on wysłany w celu sprowadzenia naukowca, aby zdradził on tajemnicę produkcji plattnerytu. Nebogipfel zauważa, że niemiecki wehikuł nie jest groźbą a realnym urządzeniem, gdyż obecna wersja historii znacznie odbiega od tego, co pamięta on z tego, czego nauczył się w Sferze. Podczas nalotu, w którym zostaje uszkodzona Kopuła londyńska, ginie Moses, a Podróżnik wraz z Nebogipfelem w uszkodzonym wehikule rozpoczynają kolejną podróż w przeszłość. Ponieważ wehikuł nie ma sprawnego sterowania, lot w czasie trwa aż do wyczerpania się zasobów plattnerytu - czasowi argonauci rozbijają się w paleocenie a Nebogipfel zostaje ciężko ranny. Po kilku miesiącach życia w dżungli, bohater spotyka znajomych z roku 1938 - teraz już 1944, którzy wyruszyli ich śladem do przeszłości. Niespodziewanie pojawia się "Die Zeitmachine" - niemiecki messerschmitt przerobiony na maszynę czasową, który zrzuca bombę karolinową na obóz brytyjski. Samolot zostaje zestrzelony, ale wybuch atomowy sprawia, że większość żołnierzy z przyszłości ginie a wszystkie molochy zostają zniszczone. Ponownie uwięzieni w paleocenie ocaleni i ranni zakładają kolejny obóz. Osada zaczyna się rozwijać, głównie dzięki pomocy Nebogipfela, który korzystając ze swojej wiedzy tworzy z prostych składników leki, narzędzia czy papier. Nie mogąc też znieść uwięzienia na mieliźnie czasu, Nebogipfel wykorzystując wraki "Die Zeitmachine" i molochów, naprawia wehikuł którym przybył z Podróżnikiem do paleocenu i razem wyruszają w przyszłość.
W czasie podróży okazuje się, że osada odniosła sukces - w błyskawicznym tempie ludzkie miasta rozwijają się wokół podróżującego wehikułu, rozpoczyna się kolonizacja kosmosu. Jednak zanieczyszczenia środowiska i zachwianie równowagi w przyrodzie powodują najpierw gwałtowne ocieplenie klimatu, wielkie pożary z powodu przesycenia atmosfery tlenem a potem oziębienie klimatu, które zmienia całą planetę w zamrożoną kulę. Wehikuł zatrzymuje się w roku 1891, a bohaterowie giną zamarzając na śmierć.
Okazuje się jednak, że Konstruktorzy - myślące maszyny, potomkowie ludzkości, dobrze wiedzieli o podróżującym wehikule i czekali na jego przybycie. Wykorzystując nanotechnologię, naprawili oni ciała rozbitków, przywracając ich do życia. Po zaaklimatyzowaniu się do nowych czasów, Nebogipfel wyjaśnia swojemu towarzyszowi podróży intencje Konstruktorów - planują oni podróż do początku czasu i doceniając wkład Podróżnika w stworzenie pierwszego prototypu i w efekcie doprowadzenie do ich powstania, proponują mu uczestnictwo w tej wyprawie. Po krótkim wahaniu zgadza się on na uczestnictwo w tej podróży i razem z Nebogipfelem ruszają w wehikule w przyszłość, aby przeskoczyć do momentu w którym tytułowe Statki czasu Konstruktorów zostaną ukończone. Na miejscu Konstruktorzy zmieniają ciała podróżników w czystą informację, gdyż w swojej materialnej postaci nie mogliby oni przetrwać takiej podróży. Statki czasu wyruszają w przeszłość, oglądając narodziny Wszechświata, dochodząc do początku czasu. W czasie podróży kolejny raz spotyka Obserwatorów, którzy pokazują mu idealny, nieskończony wszechświat, Historię poszukiwaną przez Konstruktorów.
Tymczasem, Podróżnik odzyskuje swoje ciało i pierwszy wehikuł i orientuje się, że znajduje się w roku 1871. Podając się za Gottfrieda Plattnera, wręcza samemu sobie fiolkę z plattnerytem, podarowaną mu przez Konstruktorów, zamykając w ten sposób pętlę przyczynowo-skutkową. Nebogipfel rozstaje się z Podróżnikiem - zamierza kontynuować podróż przez czas z potomkami Konstruktorów i Obserwatorami - i opuścić lokalną wielorakość historii i przejść na wyższy poziom - wielorakości wielorakości. Bohater tymczasem, zadowolony z odzyskania swojego pierwszego wehikułu - wyrusza ponownie w przyszłość, do roku 802.701 aby uczynić to, co zamierzał w czasie swojej drugiej podróży w Czas, tak nieoczekiwanie zakończonej uwięzieniem w Sferze - uratować Weenę. Udaje mu się dokonać tego w ostatnim momencie - widzi także swojego odpowiednika, który ucieka w przeszłość i który dopiero doświadczy wszystkich podróży przez Historie. Po uratowaniu Weeny postanawia zniszczyć wehikuł a także próbuje uczyć Elojów, aby zmniejszyć ich zależność od Morloków i uwolnić ten świat od powolnej degradacji i degeneracji. Spisuje wszystkie swoje przygody i wkłada je do skrzynki zalanej platterytem, licząc, że odnajdzie to inny Podróżnik w Czasie. Na końcu dodaje, że wyrusza do podziemi Morloków aby spróbować się z nimi porozumieć i obiecuje dopisać wynik tych rozmów.
Książka kończy się informacją, że żadnego dopisku nie znaleziono.

</doc>
<doc id="1607377" url="https://pl.wikipedia.org/wiki?curid=1607377" title="Basil Brown">
Basil Brown

Basil John Wait Brown (ur. 22 stycznia 1888 w Bucklesham, zm. 12 marca 1977 w Rickinghall) – angielski rolnik i agent ubezpieczeniowy, samouk, astronom i archeolog amator, później pracownik Ipswich Museum, dla którego prowadził prace wykopaliskowe. Jest odkrywcą symbolicznego anglosaskiego grobu królewskiego w Sutton Hoo (1939).
Wykopaliska Sutton Hoo.
W 1938 roku Edith Pretty, właścicielka ziemska w Suffolk, zatrudniła Basila Browna w celu poprowadzenia wykopalisk w rejonie kopców znajdujących się na jej terenach koło Ipswich we wschodniej Anglii. Badania pierwszych trzech mniejszych kopców nie przyniosły wartościowych znalezisk, poza kilkoma nitami rozpoznanymi przez Browna jako nity służące do łączenia desek poszycia statku. Ten ślad zachęcił archeologa amatora do kontynuowania poszukiwań w następnym roku. Jego celem tym razem stał się większy kopiec, w którym szybko odkrył rzędy nitów. Prowadząc następnie ostrożną eksplorację kolejnych warstw zdołał ustalić zarys 27-metrowej łodzi. Dalsze badania przejęli profesjonalni archeolodzy, którzy odkryli komorę grobową z bogatym wyposażeniem.

</doc>
<doc id="1607378" url="https://pl.wikipedia.org/wiki?curid=1607378" title="Sugai Kumi">
Sugai Kumi



</doc>
<doc id="1607379" url="https://pl.wikipedia.org/wiki?curid=1607379" title="Khalida Toumi">
Khalida Toumi

Khalida Toumi, po mężu Khalida Messaoudi (ur. 13 marca 1958 w Ain Bessem, Prowincja Al-Buwajra), algierska polityk, feministka oraz minister komunikacji i kultury. 

</doc>
<doc id="1607382" url="https://pl.wikipedia.org/wiki?curid=1607382" title="Koziowa">
Koziowa

Koziowa (ukr. Козьова) – wieś na Ukrainie, w rejonie skolskim obwodu lwowskiego; liczy 960 mieszkańców.
Wieś założona w 1538. Pod koniec XIX w. na obszarze wsi znajdowało się lesiste wzgórze o nazwie Zełene, położone nad doliną rzeki Orawa (ukr. Орява), lewego dopływu Oporu. Za II Rzeczypospolitej do 1934 samodzielna gmina jednostkowa, następnie należała do zbiorowej wiejskiej gminy Koziowa, której była siedzibą. Początkowo w powiecie skolskim, a od 1932 w powiecie stryjskim w woj. stanisławowskiem. Po wojnie wieś weszła w struktury administracyjne Związku Radzieckiego.

</doc>
<doc id="1607383" url="https://pl.wikipedia.org/wiki?curid=1607383" title="Lars Hedlund">
Lars Hedlund

Lars Hedlund (ur. 24 stycznia 1949, zm. 4 czerwca 2016) – szwedzki trójboista siłowy i strongman.
Mistrz Europy Strongman w roku 1981. Najlepszy wynik Lasse w trójboju siłowym to 380 kg w przysiadach, 285 kg w wyciskaniu, 327,5 kg w martwym ciągu i łącznie 967,5 kg.
Wymiary:

</doc>
<doc id="1607384" url="https://pl.wikipedia.org/wiki?curid=1607384" title="Koziowa (gmina)">
Koziowa (gmina)

Koziowa – dawna gmina wiejska w powiecie stryjskim województwa stanisławowskiego II Rzeczypospolitej. Siedzibą gminy była Koziowa.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Korostów, Koziowa, Orawa, Orawczyk, Pohar, Ryków i Tysowiec.
Pod okupacją zniesiona i przekształcona w gminę Orawa.
Zobacz też: gmina Kozowa

</doc>
<doc id="1607385" url="https://pl.wikipedia.org/wiki?curid=1607385" title="Włochy na Zimowej Uniwersjadzie 2009">
Włochy na Zimowej Uniwersjadzie 2009

Włochy na Zimowej Uniwersjadzie 2009 w Harbinie - reprezentowało 33 zawodników.

</doc>
<doc id="1607386" url="https://pl.wikipedia.org/wiki?curid=1607386" title="Zofia Luksemburska">
Zofia Luksemburska

Zofia, księżniczka Luksemburga, księżna Saksonii, urodzona jako Sophie Caroline Marie Wilhelmine de Nassau-Weilburg (ur. 14 lutego 1902 w Colmar-Berg, zm. 24 maja 1941 w Monachium) – księżniczka Luksemburga, księżna Saksonii.
Urodziła się szósta i najmłodsza córka następcy tronu Luksemburga Wilhelma i jego żony Marii Anny. Jej starszymi siostrami były wielkie księżne Luksemburga Maria Adelajda i Szarlotta. 12 kwietnia 1921 poślubiła saksońskiego księcia Ernesta Henryka (syna ostatniego króla Saksonii Fryderyka Augusta III). Para miała trzech synów:

</doc>
<doc id="1607392" url="https://pl.wikipedia.org/wiki?curid=1607392" title="Flaga powiatu kwidzyńskiego">
Flaga powiatu kwidzyńskiego



</doc>
<doc id="1607394" url="https://pl.wikipedia.org/wiki?curid=1607394" title="Philip Carey">
Philip Carey

Philip Carey właśc. Eugene Carey (ur. 15 czerwca 1925, zm. 6 lutego 2009) – amerykański aktor.
Życie prywatne.
Philip Carey był dwukrotnie żonaty – z pierwszą żoną Maureen Peppler (od 1949 r. do rozwodu) miał 3 dzieci, z drugą Colleen Welch (od 1976 r. do jego śmierci) miał 2 dzieci: córkę Shannonę (ur. 1980 r.) i syna Seana (ur. 1983 r.).

</doc>
<doc id="1607395" url="https://pl.wikipedia.org/wiki?curid=1607395" title="Henning Thorsen">
Henning Thorsen

Henning Thorsen (ur. 20 października 1959) – duński trójboista siłowy i strongman.
Najlepszy duński strongman w historii tego sportu. Mistrz Danii Strongman. Mistrz Europy Strongman 1990. Wicemistrz Świata Strongman 1991.
Życiorys.
Henning Thorsen zdobył w 1990 r., jedyny dotychczas dla Danii, tytuł Mistrza Europy Strongman. Henning Thorsen oraz Flemming Rasmussen są tymi duńskimi siłaczami, którzy zajęli najwyższe lokaty (2. miejsce) w indywidualnych Mistrzostwach Świata Strongman, dla Danii.
Wymiary:

</doc>
<doc id="1607398" url="https://pl.wikipedia.org/wiki?curid=1607398" title="Protonema">
Protonema



</doc>
<doc id="1607399" url="https://pl.wikipedia.org/wiki?curid=1607399" title="Herb Mławy">
Herb Mławy

Herb Mławy – jeden z symboli miasta Mława w postaci herbu.
Wygląd i symbolika.
Herb przedstawia na srebrnej tarczy herbowej wizerunek zawierający dwie ceglane wieże koloru czerwonego ze stożkowymi dachami, zwieńczone czarnymi krzyżami łacińskimi. Między nimi sylwetka biskupa – świętego Wojciecha ze złotym nimbem, w szatach biskupich, w purpurowej infule i takowym ornacie ze złotym krzyżem łacńskim, w czarnym obuwiu, trzymający w lewej ręce czarny krzyż łaciński, a w prawej czarne wiosło piórem do dołu. Podstawy wież połączone są łukiem składającym się z czterech błękitnych strug wody, symbolizujących rzekę. Po zewnętrznych stronach wież umieszczone są litery (w słup), odpowiednio: przy heraldycznie prawej wieży "AOR" i przy wieży lewej "PSM" (łac. Adalbertus Orator Regni Poloniae Sanctus Martyr; pol. Wojciech Orędownik Królestwa Polskiego Święty Męczennik).
Kartusz powinien posiadać kształt profilowany, łagodnie zaokrąglony, niejako wpisujący się w koło, nawiązujący do dużej okrągłej pieczęci z dawnych lat, obwiedziony ciągłą grubą linią.
Historia.
Pieczęcie miejskie pochodzące z okresu od połowy XV do końca XVI w. nie zawierały wizerunku św. Wojciecha. W ich polu herbowym widniały jedynie dwie baszty. W krótkim okresie od 1551 do 1566 roku w polu herbowym widniały dwie baszty na murze fortecznym z otwarta bramą. Na początku XVII w. baszty połączono półkolistą wstęga rzeki. Wizerunek św. Wojciecha ze swoimi atrybutami wiosłem i krzyżem pojawia się obok wież połączonych rzeką w połowie XVII wieku około roku 1641. Litery wokół godła herbowego układają się w ciąg SAPOSRMM, który Marian Gumowski odczytywał jako łac. Snactus Adalbertus patronus oppidi Sacrae Regiae Maiestatis Mlaviensis; pol. Święty Wojciech patron miasta Jego Królewskiej Mości Mławy. Odciski dwóch pieczęci miejskich, przechowywanych w Archiwum państwowym w Toruniu, ze względu na wiek i rozmiar utożsamiane z tymi opisywanymi przez Mariana Gumowskiego, zawierają po prawej stronie herbu skrót PSM łac. Poloniae Sanctus Martyr znany ze współczesnego herbu. Analiza różnic w napisach między pieczęciami podważa niektóre ustalenia Mariana Gumowskiego. Herby z wizerunkiem św. Wojciecha widniały w pieczęciach mławskich, dużej i małej, do końca Pierwszej Rzeczypospolitej.
W okresie porozbiorowym, po roku 1795 i utracie przez Polskę niepodległości herb w dotychczasowym kształcie zniknął z pieczęci miejskich. Zamiast niego używano godła państwowego w kolejności chronologicznej: Królestwa Pruskiego, Księstwa Warszawskiego, Królestwa Polskiego i Cesarstwa Rosyjskiego.
Forma herbu z dwiema wieżami połączonymi rzeką, z postacią św. Wojciecha między wieżami powróciła w roku 1918 po odzyskaniu niepodległości. W roku 1948, na fali polityki licyzacji życia publicznego, władze miasta podjęły decyzję o usunięciu z herbu postaci świętego Wojciecha i liter. Ustalony wzór herbu z jedynie dwiema wieżami ceglanymi obowiązywał do roku 1982 gdy na wniosek Towarzystwa Przyjaciół Ziemi Mławskiej, na wniosek Prezesa Zarządu tego towarzystwa Ryszarda Juszkiewicza przywrócono do herbu postać świętego i litery AORPSM. Wzór herbu, oparty na wiedzy heraldycznej i wielowiekowej tradycji został wprowadzony uchwałą rady Miasta z dnia 15 września 1992r. Obecnie obowiązujący wzór herbu został ustalony uchwałą Rady Miasta Nr XXIX / 299 / 2013 z dnia 28 maja 2013 roku.

</doc>
<doc id="1607406" url="https://pl.wikipedia.org/wiki?curid=1607406" title="Anfisa Riezcowa">
Anfisa Riezcowa

Anfisa Anatoljewna Riezcowa z domu Romanowa (ros. Анфиса Анатольевна Резцова, ur. 16 grudnia 1964 r. w Jakimcu, obwód włodzimierski) – rosyjska biathlonistka oraz biegaczka narciarska reprezentująca też Związek Socjalistycznych Republik Radzieckich i Wspólnotę Niepodległych Państw. Dwukrotna medalistka olimpijska i pięciokrotna medalistka mistrzostw świata w biegach narciarskich, a także trzykrotna medalistka olimpijska i srebrna medalistka mistrzostw świata w biathlonie. Zdobyła także dwukrotnie Puchar Świata w biathlonie.
Kariera.
W Pucharze Świata w biegach narciarskich zadebiutowała w sezonie 1984/1985. W sezonie tym pierwszy raz stanęła na podium zajmując 3. miejsce w biegu na 10 km techniką klasyczną w Klingenthal 14 lutego 1985 r. Sezon ten zakończyła ostatecznie na bardzo dobrej szóstej pozycji w klasyfikacji generalnej. Najlepsze wyniki w Pucharze Świata osiągnęła w sezonie 1986/1987, kiedy to zajęła 2. miejsce w klasyfikacji generalnej. Łącznie 10 razy stawała na podium zawodów Pucharu Świata, ani razu nie zwyciężyła.
W 1985 r. zadebiutowała na mistrzostwach świata w narciarstwie klasycznym startując na mistrzostwach Seefeld. Wspólnie z Tamarą Tichonową, Raisą Smietaniną i Lilią Wasilczenko zdobyła złoty medal w sztafecie 4x5 km. W swoim najlepszym indywidualnym występie na tych mistrzostwach zajęła 5. miejsce w biegu na 20 km techniką klasyczną. Dwa lata później, podczas mistrzostw świata w Oberstdorfie osiągnęła największe sukcesy. Wspólnie z Antoniną Ordiną, Niną Gawriluk i Larisą Pticyną zdobyła kolejne złoto w sztafecie. Ponadto wywalczyła też srebrne medale w biegach an 5 km stylem klasycznym oraz na 20 km techniką dowolną.
Igrzyska olimpijskie w Calgary w 1988 r. były jej olimpijskim debiutem. Razem ze Swietłaną Nagiejkiną, Niną Gawriluk i Tamarą Tichonową zdobyła złoty medal w sztafecie. Ponadto Riezcowa wywalczyła srebrny medal w biegu na 20 km techniką dowolną, w którym uległa tylko swej rodaczce Tamarze Tichonowej. Był to jej ostatni start olimpijski w biegach, bowiem po tych igrzyskach postanowiła porzucić biegi na rzecz biathlonu.
Starty w Pucharze Świata w biathlonie rozpoczęła w 1990 r. Po początkowych niepowodzeniach przyszedł przełom w sezonie 1991/1992, kiedy zwyciężyła w klasyfikacji generalnej. Sukces ten powtórzyła także rok później. Na igrzyskach olimpijskich w Albertville zadebiutowała jako biathlonistka oraz reprezentantka Wspólnoty Niepodległych Państw. Riezcowa zdobyła tam złoty medal w sprincie. Ponadto wraz z Jeleną Biełową i Jeleną Mielnikową zdobyła brązowy medal w sztafecie 3x7,5 km. W 1992 r. wzięła także udział w mistrzostwach świata w biathlonie w Nowosybirsku, gdzie wraz z Jeleną Biełową, Inną Szeszkił i Swietłaną Pieczorską zdobyła srebrny medal w biegu drużynowym. Startowała także na igrzyskach olimpijskich w Lillehammer w 1994 r. już jako reprezentantka Rosji. Razem z Nadieżdą Tałanową, Natalją Sinicyną i Łuizą Noskową zdobyła złoty medal w sztafecie. Był to dla niej trzeci złoty medal olimpijski, w tym drugi złoty medal olimpijski w biathlonie. W swoim najlepszym starcie indywidualnym na tych igrzyskach, w biegu indywidualnym na 15 km Riezcowa zajęła 26. miejsce. W 1995 r. wystartowała na mistrzostwach świata w biathlonie rozgrywanych w Anterselvie. Nie osiągnęła tam sukcesów zajmując 20. miejsce w sprincie oraz 6 w sztafecie.
W 1998 r. postanowiła wrócić do biegów narciarskich. Wystartowała na mistrzostwach świata w Ramsau zajmując w swoim najlepszym indywidualnym starcie 4. miejsce w biegu pościgowym. Ponadto zdobyła wraz z Olgą Daniłową, Larisą Łazutiną i Niną Gawriluk złoty medal w sztafecie. W sezonie 1998/1999 zajęła 9. miejsce w klasyfikacji generalnej, a rok później 32. miejsce.
Jest jedyną zawodniczką w historii igrzysk olimpijskich, która zdobywała złote medale olimpijskie zarówno w biegach narciarskich jak i w biathlonie. Ponadto jest jednym z niewielu sportowców, którzy zdobywali złoto olimpijskie na trzech kolejnych igrzyskach, za każdym razem reprezentując inne państwo. W przypadku Riezcowej były to kolejno: igrzyska w Calgary, gdzie reprezentowała ZSRR, igrzyska w Albertville, gdzie reprezentowała Wspólnotę Niepodległych Państw oraz igrzyska w Lillehammer, gdzie startowała jako reprezentantka Rosji.
W wywiadzie dla rosyjskiego magazynu "Ski sport" Riezcowa przyznała się do stosowania dopingu w sezonie 1998/1999.
Obecnie mieszka wraz z rodziną w Moskwie. Jej córki: Daria Virolainen i Kristina Riezcowa także zostały biathlonistkami.

</doc>
<doc id="1607408" url="https://pl.wikipedia.org/wiki?curid=1607408" title="Druga wolna elekcja">
Druga wolna elekcja



</doc>
<doc id="1607409" url="https://pl.wikipedia.org/wiki?curid=1607409" title="Tammy Lynn Michaels">
Tammy Lynn Michaels

Tammy Lynn Michaels (ur. 26 listopada 1974 w Lafayette jako Tammy Lynn Doring) — amerykańska aktorka.
Po przeprowadzce do Los Angeles otrzymała jedną z głównych ról w młodzieżowym serialu telewizyjnym stacji The WB "Asy z klasy" ("Popular"). W 2005 roku występowała w sitcomie NBC "Committed".
20 września 2003 roku poślubiła gwiazdę rocka Melissę Etheridge. Wspólnie wychowują czwórkę dzieci: córki — Bailey i Johnnie Rose, oraz synów — Becketa i Millera Stevena.
Od 2005 roku prowadzi autoryzowanego webloga, na którym opisuje swoje życie prywatne.

</doc>
<doc id="1607415" url="https://pl.wikipedia.org/wiki?curid=1607415" title="MAN SD 200">
MAN SD 200

MAN SD 200 – to piętrowy autobus miejski, produkowany w latach 1973-1986 przez niemiecką firmę MAN i Waggon Union.
Historia modelu.
Podwozia wykonywała firma MAN, a nadwozia m.in. firma Waggon Union w Berlinie.
MAN-y typu SD 200 były od połowy lat 70. do końca lat 80. najpopularniejszymi autobusami w Berlinie Zachodnim. W RFN raczej nie można było ich spotkać, z wyjątkiem np. Lubeki. Większość była eksploatowana przez zachodnioberlińskie przedsiębiorstwo BVG Berlin, które użytkowało ich łącznie 956 sztuk.
Model piętrowy oparto na elementach standardowego autobusu miejskiego SL 200 - ale technicznie jest to inna konstrukcja.

</doc>
<doc id="1607424" url="https://pl.wikipedia.org/wiki?curid=1607424" title="Nikica Valentic">
Nikica Valentic



</doc>
<doc id="1607425" url="https://pl.wikipedia.org/wiki?curid=1607425" title="Okrzyn szerokolistny">
Okrzyn szerokolistny

Okrzyn szerokolistny ("Laserpitium latifolium" L.) – gatunek rośliny wieloletniej z rodziny selerowatych. Występuje na dużej części Europy. W Polsce na całym obszarze, na niżu rzadka.
Biologia i ekologia.
Bylina, hemikryptofit. Rośnie w górskich lasach liściastych, na górskich łąkach i murawach na kamienistym podłożu.

</doc>
<doc id="1607426" url="https://pl.wikipedia.org/wiki?curid=1607426" title="Laserpitium latifolium">
Laserpitium latifolium



</doc>
<doc id="1607428" url="https://pl.wikipedia.org/wiki?curid=1607428" title="Nikica Valentić">
Nikica Valentić

Nikica Valentić (ur. 24 listopada 1950 w Gospiciu) – chorwacki polityk, prawnik i przedsiębiorca, działacz Chorwackiej Wspólnoty Demokratycznej (HDZ), parlamentarzysta, premier Chorwacji w latach 1993–1995.
Życiorys.
W 1974 ukończył prawo na Uniwersytecie w Zagrzebiu. Pracował w spółdzielczości, w latach 1978–1983 był dyrektorem spółdzielni mieszkaniowych. Następnie praktykował jako prawnik, specjalizując się w prawie handlowym i podatkowym. W okresie przemian politycznych w 1990 wstąpił do Chorwackiej Wspólnoty Demokratycznej. W tym samym roku został dyrektorem generalnym chorwackiego koncernu paliwowego INA. W 1992 uzyskał mandat posła do Zgromadzenia Chorwackiego.
3 kwietnia 1993 został przez prezydenta Franja Tuđmana desygnowany na urząd premiera. Stanowisko to zajmował do 7 listopada 1995. Podstawowym celem jego gabinetu było ustabilizowanie chorwackiej gospodarki. W okresie urzędowania udało się zahamować inflację i poprawić sytuację gospodarcza kraju poprzez denominację dinara chorwackiego i wprowadzenie nowej waluty kuny. W 1994 i 1995 chorwackie wojska przeprowadziły udane operacje wojskowe w Bośni i Hercegowinie oraz w Slawonii.
W 1995 ponownie wybrany do parlamentu, w 1996 zaangażował się jednak w działalność biznesową. Założył własną kompanię deweloperską zajmującą się budową mieszkań. Zasiadał jeszcze w Zgromadzeniu Chorwackim w kadencji 2000–2003, po czym zrezygnował z aktywności politycznej.

</doc>
<doc id="1607430" url="https://pl.wikipedia.org/wiki?curid=1607430" title="Marci X">
Marci X

Marci X – amerykański film komediowy z 2003 roku.
Fabuła.
Rozpieszczona trzydziestolatka, Marci Feld (Lisa Kudrow), jest córką zamożnego właściciela wytwórni płytowej. Po wydaniu albumu kontrowersyjnego rapera Dr. S (Damon Wayans) firma staje się obiektem ataku mediów oraz pani senator Mary Ellen Spinkle. Gdy ojciec Marci nieoczekiwanie trafia do szpitala, ta postanawia ratować rodzinny interes.

</doc>
<doc id="1607431" url="https://pl.wikipedia.org/wiki?curid=1607431" title="Dymitr Kuruta">
Dymitr Kuruta



</doc>
<doc id="1607435" url="https://pl.wikipedia.org/wiki?curid=1607435" title="Gunn Margit Andreassen">
Gunn Margit Andreassen

Gunn Margit Aas Andreassen (ur. 23 czerwca 1973 w Kristiansand) – norweska biathlonistka, dwukrotna medalistka igrzysk olimpijskich i sześciokrotna medalistka mistrzostw świata.
Kariera.
Pierwszy sukces w karierze osiągnęła w 1992 roku, startując na mistrzostwach świata juniorów w Canmore. Wraz z koleżankami z reprezentacji zdobyła tam złoty medal w sztafecie. Podczas rozgrywanych rok później mistrzostw świata juniorów w Ruhpolding Norweżki z Andreassen w składzie powtórzyły ten wynik.
W Pucharze Świata zadebiutowała 17 grudnia 1992 roku w Pokljuce, zajmując 26. miejsce w biegu indywidualnym. Pierwsze punkty (w sezonach 1984/1985-1999/2000 punktowało 25. najlepszych zawodniczek) wywalczyła 4 marca 1993 roku w Lillehammer, kiedy zajęła 21. miejsce w tej samej konkurencji. Pierwszy raz na podium zawodów pucharowych stanęła 11 grudnia 1993 roku w Bad Gastein, kończąc rywalizację w sprincie na trzeciej pozycji. Wyprzedziły ją tylko Włoszka Nathalie Santer i inna Norweżka - Hildegunn Mikkelsplass. W kolejnych startach jeszcze cztery razy stawała na podium, nie odnosząc jednak zwycięstwa: 7 grudnia 1994 roku w Östersund była trzecia sprincie, 23 stycznia 2001 roku w Anterselvie była druga w biegu indywidualnym, cztery dni później w tej samej miejscowości była druga w biegu pościgowym, a 18 marca 2003 roku w Chanty-Mansyjsku zajęła trzecie miejsce w biegu indywidualnym. Najlepsze wyniki osiągnęła w sezonach 1996/1997 i 2001/2002, kiedy zajmowała dziesiąte miejsce w klasyfikacji generalnej.
Podczas mistrzostw świata w Anterselvie w 1995 roku razem z Elin Kristiansen, Annette Sikveland i Ann-Elen Skjelbreid zdobyła złoty medal w biegu drużynowym. Parę dni później Norweżki zdobyły też brązowy medal w sztafecie. Kolejne dwa medale zdobyła na rozgrywanych dwa lata później mistrzostwach świata w Osrblie. W biegu drużynowym razem z Liv Grete Skjelbreid, Annette Sikveland i Ann-Elen Skjelbreid ponownie zwyciężyła, a w sztafecie Norweżki w tym samym składzie były drugie.
Swój jedyny medal indywidualny zdobyła na mistrzostwach świata w Chanty-Mansyjsku w 2003 roku, gdzie była trzecia w biegu indywidualnym. Uplasowała się tam za Czeszką Kateřiną Holubcovą i reprezentującą Białoruś Ołeną Zubryłową. Ostatni medal w zawodach tego cyklu zdobyła na mistrzostwach świata w Oberhofie rok później, wspólnie z Lindą Tjørhom, Gro Marit Istad-Kristiansen i Liv Grete Poirée zwyciężając w sztafecie. Był to pierwszy w historii złoty medal dla Norwegii w tej konkurencji.
W 1994 roku wystartowała na igrzyskach olimpijskich w Lillehammer, zajmując 43. miejsce w biegu indywidualnym. Na rozgrywanych cztery lata później igrzyskach w Nagano wywalczyła brązowy medal w sztafecie (skład: Ann Elen Skjelbreid, Annette Sikveland, Gunn Margit Andreassen i Liv Grete Skjelbreid). W konkurencjach indywidualnych plasowała się poza czołową trzydziestką. Podczas igrzysk olimpijskich w Salt Lake City w 2002 roku, gdzie razem z Liv Grete Poirée, Ann-Elen Skjelbreid i Lindą Tjørhom zajęła drugie miejsce w sztafecie. Była też między innymi szesnasta w sprincie i biegu pościgowym. Brała również udział w igrzyskach w Turynie w 2006 roku, zajmując 60. miejsce w biegu indywidualnym i piąte w sztafecie. W ostatnim strzelaniu biegu indywidualnego trafiła wszystkie pięć strzałów, jednak żadnego z nich nie zaliczono, bowiem Norweżka strzelała do nie swojej tarczy. W efekcie spadła pod koniec klasyfikacji.
Po tym jak nie znalazła się w kadrze Norwegii na sezon 2008/2009 zakończyła karierę.
Pozostaje w nieformalnym związku z biathlonistą Frode Andresenem; z którym doczekała się trzech synów: Davida (ur. 2004), Nicolaia (ur. 2008) i Eliasa (ur. 2010). W styczniu 2018 roku najstarszy syn zmarł w wyniku ataku padaczki.

</doc>
<doc id="1607437" url="https://pl.wikipedia.org/wiki?curid=1607437" title="Litewscy kolporterzy książek">
Litewscy kolporterzy książek

Litewscy kolporterzy książek, nosiciele książek, (lit. "knygnešiai") – fenomen historii litewskiej z XIX w., polegający na masowym przemycie literatury w języku litewskim z Prus i innych państw do zaboru rosyjskiego w związku z carskim zakazem druku w języku litewskim z użyciem alfabetu łacińskiego.
Muzeum Litewskich kolporterów książek znajduje się w Ustroniu ("Ustronė") niedaleko Krakinowa.
W 2004 r. UNESCO uznała nielegalny kolportaż książek litewskich za unikalne zjawisko historyczne, niemające odpowiedników w innych miejscach na świecie.
Historia.
Po stłumieniu powstania styczniowego na Litwie, 23 września 1865 r. minister spraw wewnętrznych Rosji Piotr Wałujew, kontynuując represje, idąc za sugestią generał-gubernatora wileńskiego Konstantina von Kaufmana, wydał okólnik nr 141, zawierający zakaz druku w dialektach litewskich i żmudzkich z użyciem alfabetu łacińskiego. Również gubernator wileński Michaił Murawjow całkowicie zakazał nauczania w języku litewskim na terenie guberni wileńskiej, natomiast w szkołach guberni kowieńskiej język litewski funkcjonował jako pomocniczy w trakcie pierwszych lat nauki.
Początkowo akcje sprzeciwu wobec zakazu carskiego organizowane były przez działaczy kościelnych. Biskup Maciej Wołonczewski stworzył pierwszą znaną organizację kolportażu literatury litewskiej. Początkowo przesłał on do Tylży za pośrednictwem Jurgisa Bielinisa pieniądze księdzu Janowi Zabermanowi ("Jonas Zabermanas") na otwarcie drukarni, a wkrótce również teksty dziewięciu broszur nawołujących do walki przeciwko rusyfikacji. Później pojawiły się kolejne ośrodki kolportażu prasy. Najważniejsze z nich znajdowały się w Sudorgu ("Sudargas"), którym kierował ks. Martynas Sederevičius, nieopodal Poniewieża, gdzie działali Vladas Putvinskis, Povilas Višinskis i Morta Zauniūtė, a także w seminarium duchownym w Sejnach i Kownie oraz w klasztorze w Kretyndze. W Wilnie powstała organizacja Dwunastu Apostołów Wileńskich, której celem było pozyskanie choćby jednego kościoła katolickiego dla obrzędów w języku litewskim.
Przemycaną z Prus literaturę litewskojęzyczną kolportowano na terenie całej dzisiejszej Litwy, a także na Suwalszczyźnie, w Rydze i Mitawie. Oprócz tego powstawały podziemne szkółki litewskie. Właściwie trudno było znaleźć na Litwie miasteczko lub wieś parafialną, gdzie nie byłoby możliwe nabycie prasy litewskiej. Skalę przedsięwzięcia ukazują nawet statystyki carskie: jedynie w latach 1900–1902 władza carska skonfiskowała 56 tysięcy druków.
Zatrzymywanych przy ówczesnej granicy niemiecko-rosyjskiej kolporterów książek poddawano torturom, a nierzadko rozstrzeliwano na miejscu. Najczęstszym wyrokiem była zsyłka na Syberię, lecz niekiedy kolporterów sadzano do więzień na okres od 1 roku do 5 lat w obwodzie mohylewskim i smoleńskim.
Ruch kolporterów książek uważany jest za ważny element historii świadomości narodowej Litwinów, który przyczynił się do odzyskania niepodległości przez Litwę 16 lutego 1918 r. i zachował się do dziś w pamięci historycznej Litwinów. Rocznica urodzin Jurgisa Bielinisa (16 marca 1846 r.), założyciela sieci nielegalnej dystrybucji literatury litewskiej obchodzona jest dziś na Litwie jako Dzień Kolportera Książek ("Knygnešio diena").
W Kownie znajduje się pomnik nieznanego kolportera książek.
W Polsce tablica pamiątkowa ku czci kolportera Pawła Matulewicza (lit. Povilas Matulevičius) znajduje się we wsi Krejwiany koło Puńska.

</doc>
<doc id="1607450" url="https://pl.wikipedia.org/wiki?curid=1607450" title="III liga francuska w piłce nożnej">
III liga francuska w piłce nożnej



</doc>
<doc id="1607451" url="https://pl.wikipedia.org/wiki?curid=1607451" title="Józef Antoni Habsburg">
Józef Antoni Habsburg

Józef Antoni Jan Habsburg (ur. 9 marca 1776 we Florencji, zm. 13 stycznia 1847 w Budzie) – palatyn Węgier, feldmarszałek armii austriackiej.
Życiorys.
Syn cesarza rzymsko-niemieckiego Leopolda II Habsburga i Marii Ludwiki Burbon. Jego dziadkami byli cesarz Franciszek I Lotaryński i Maria Teresa Habsburg oraz król Hiszpanii Karol III Burbon i Maria Amalia Wettyn.
30 października 1799 roku w Sankt Petersburgu poślubił wielką księżną Aleksandrę Pawłowną Romanową córkę cara Pawła I i jego drugiej żony, carowej Marii Fiodorownej, księżniczki wirtemberskiej. Aleksandra zmarła przy porodzie pierwszego dziecka.
30 sierpnia 1815 roku w Schaumburgu poślubił Herminę Anhalt-Bernburg-Schaumburg-Hoym (1797–1817) córkę księcia Wiktora II Anhalt-Bernburg-Schaumburg-Hoym i księżniczki Amalii Nassau-Weilburg. Para miała dwójkę dzieci:
24 sierpnia 1819 roku w Kierchbergu poślubił Marię Dorotę Wirtemberską córkę księcia Ludwika Wirtemberskiego i księżniczki Henrietty z Nassau-Weilburg. Para miała 5 dzieci:

</doc>
<doc id="1607454" url="https://pl.wikipedia.org/wiki?curid=1607454" title="Henryk Mickiewicz">
Henryk Mickiewicz

Henryk Mickiewicz (lit. Henrikas Mickevičius; ur. 1954) – litewski prawnik polskiego pochodzenia, dyrektor Instytutu Ochrony Praw Człowieka.
W 1980 ukończył studia prawnicze na Wileńskim Uniwersytecie Państwowym, po czym pracował jako sędzia w rejonie wileńskim (1981–1987). W 1994 uzyskał doktorat w dziedzinie nauk prawnych w Dickenson School of Law w Pensylwanii. W tym samym roku odbył trzymiesięczną praktykę w centrali UNO w Nowym Jorku.
Obecnie jest dyrektorem Instytutu Ochrony Praw Człowieka (Žmogaus teisių stebėjimo institutas).

</doc>
<doc id="1607457" url="https://pl.wikipedia.org/wiki?curid=1607457" title="Remigiusz Kwiatkowski">
Remigiusz Kwiatkowski

Remigiusz Kwiatkowski, ps. "Ajaks", "K.", "R. K.", "Rem. K.", "Remigiusz K" (ur. 3 czerwca 1884 w Warszawie, zm. 14 października 1961 tamże) – polski poeta, tłumacz i dziennikarz, pułkownik Wojska Polskiego.
Życiorys.
Urodził się 3 czerwca 1884 w Warszawie, w rodzinie Stanisława i Scholastyki ze Zdanowiczów. Podczas nauki w szkole średniej, od 1898 działał w tajnej organizacji młodzieżowej. Ukończył VI Gimnazjum w Warszawie. Podjął studia historyczno-filologiczne na UW (1902) – członek ZMP „Zet”. W 1903 aresztowany i więziony na Pawiaku. W 1905 członek Komitetu Walki o Szkołę Polską, za co został relegowany z uniwersytetu. W 1905 opublikował "Złote myśli Mikołaja Reja z Nagłowic". Współzałożyciel, a następnie jeden z redaktorów „Zarzewia”. Więziony w Cytadeli Warszawskiej. W 1908 skazany na administracyjne osiedlenie w Rosji, przebywał w Moskwie, gdzie studiował orientalistykę w Instytucie Języków Wschodnich w Moskwie. W latach 1907–1913 opracował popularne, a zarazem mało krytyczne zarysy literatur wschodnich. Autor m.in. zbiorów poetyckich "Liryki" (1908), "Jahwe" (1909), "Baśń o prawdzie" (1912). Tłumacz przekładów poetów chińskich (1911), japońskich ("Chiakunin-Izszu" 1912) i koreańskich (1912).
Redaktor (wraz z Tadeuszem Hiżem) czasopisma „Głos Polski” wychodzącego w Petersburgu. Od 1912 ożenił się z Janiną z Rosickich. Po wybuchu I wojny światowej współinicjator, a następnie działacz Polskiego Towarzystwa Pomocy Ofiarom Wojny. Od sierpnia 1914 członek jego Komitetu Głównego, członek Prezydium ZG (jako jeden z dwóch sekretarzy). Pod koniec 1914 zmobilizowany jako chorąży do armii rosyjskiej, gdzie służył w dowództwie wojsk samochodowych w Petersburgu. Po rewolucji lutowej zastępca dowódcy Konfederacji Polaków Wojskowych w Rosji. W połowie 1918 przedostał się do kraju, W sierpniu 1918 został kierownikiem literackim Teatru im. Staszica w Warszawie (działał do czerwca 1919); wystawiono na tej scenie jego misterium „Polska idzie” (1918).
W listopadzie 1918 uczestniczył w rozbrojeniu Niemców w Warszawie, następnie służył w WP. W grudniu 1918 roku pełnił służbę w Departamencie I Mobilizacyjno-Organizacyjnym Ministerstwa Spraw Wojskowych na stanowisku szefa Wydziału Informacyjno-Prasowego. W 1920 roku był szefem Wydziału Prasowego Sekcji 3. Informacyjnej Oddziału II Informacyjnego Sztabu MSWojsk., który w listopadzie tego roku został przekształcony w Biuro Prasowe. 
3 maja 1922 roku został zweryfikowany w stopniu majora ze starszeństwem z dniem 1 czerwca 1919 roku i 8. lokatą w korpusie oficerów administracji, dział naukowo-oświatowy. Uczestnik powstań śląskich i plebiscytu na Górnym Śląsku. W maju 1923 roku został przeniesiony do korpusu oficerów piechoty w stopniu majora ze starszeństwem z 1 czerwca 1919 roku i 263.1 lokatą oraz przydzielony macierzyście do 30 pułku piechoty w Warszawie z pozostawieniem na zajmowanym stanowisku w Gabinecie Ministra Spraw Wojskowych. W 1923 roku był jednocześnie redaktorem naczelnym dziennika "Polska Zbrojna" (1921–1926) W 1924 roku był szefem Wydziału Wyznań Niekatolickich MSWojsk. 1 grudnia 1924 roku został mianowany podpułkownikiem ze starszeństwem z dniem 15 sierpnia 1924 roku i 70. lokatą w korpusie oficerów piechoty (administracja). Później został ponownie przeniesiony do korpusu oficerów administracji, dział kancelaryjny. W styczniu 1925 roku został przydzielony do Gabinetu MSWojsk. W 1927 przeniesiony w stan spoczynku. 
W okresie międzywojennym opublikował zbiór poetycki "Liście z bambusu" (1921), i wydał wschodnie sentencje poetyckie ("Parasol noś i przy pogodzie" 1920) "Kobiety nie bij nawet kwiatem" (1928).
W czasie II wojny światowej członek Armii Krajowej, ps. „Ajaks”, „Remi”, służył w grupie dywersyjno-wojskowej, a bar na Tamce w Warszawie, którego był współwłaścicielem, stanowił punkt kontaktowy redaktorów prasy podziemnej. Brał udział w powstaniu warszawskim, po jego upadku przedostał się do Częstochowy, gdzie pozostał do końca wojny.
Wiosną 1945 r. wrócił do Warszawy, został zweryfikowany w randze pułkownika i przez pewien czas był referentem prasowym przy Gabinecie Premiera i zaangażował się w działalność Miczurinowskiego Ośrodka Doświadczalnego (MOD) roślin przemysłowych i specjalnych. Pracował tam niecałe dwa lata, gdyż w styczniu 1954 roku, wespół z innymi członkami MOD-u, został oskarżony przez Prokuraturę Generalną PRL o kierowanie związkiem przestępczym, kradzież tajnych akt wojskowych z Ministerstwa Obrony Narodowej oraz próbę zamachu na marszałka Konstantego Rokossowskiego. Wskutek okrutnych metod śledczych i późniejszego wyroku trzech miesięcy prac w obozie karnym, bardzo podupadł na zdrowiu. Po II wojnie światowej wydano: "Pokój to ryż, a wojna głód" (1955); utwory poet. i dram., antologie poezji chiń. i jap.; "Aforyzmy, sentencje i przysłowia Wschodu" (1985). 
Zmarł 14 października 1961 w Warszawie. Pochowany na cmentarzu Wojskowym na Powązkach w Warszawie (kwatera II B 28-14-14).
Linki zewnętrzne.
Remigiusz Kwiatkowski, 1951 rok (fotografia autorstwa Benedykta J. Borysa; wersja elektroniczna Polona.pl [dostęp 19.05.2019]

</doc>
<doc id="1607458" url="https://pl.wikipedia.org/wiki?curid=1607458" title="Cmentarz ewangelicki w Kałdunach">
Cmentarz ewangelicki w Kałdunach

Cmentarz ewangelicki w Kałdunach – nieczynny cmentarz ewangelicki znajdujący się w Kałdunach.
Cmentarz został założony w XIX wieku. Należał do nieistniejącej już parafii ewangelicko-augsburskiej w Bełchatowie. Na cmentarzu zachowały się nieliczne kamienne nagrobki z napisami w języku niemieckim oraz duży drewniany krzyż.

</doc>
<doc id="1607459" url="https://pl.wikipedia.org/wiki?curid=1607459" title="Koływań (obwód nowosybirski)">
Koływań (obwód nowosybirski)

Koływań (ros. Колывань) – miejscowość (osiedle typu miejskiego – ros. посёлок городского типа) w Rosji, na Syberii, na lewym brzegu rzeki Ob. Liczy 10 571 mieszkańców (2008) i stanowi ośrodek administracyjny rejonu koływańskiego w obwodzie nowosybirskim.
W pobliżu leżą Góry Koływańskie, odznaczające się bogactwem rudy srebra.
Rosyjska obecność w zachodniej Syberii datowana jest od XVIII wieku. W roku 1713 ustanowiony został na brzegu rzeki Czaus (ros. Чаус, dopływ Obu), sześć wiorst od jej ujścia, posterunek kozacki, nazwany Czauski Ostrog (Чаусский острог), obsadzony pierwotnie przez kilkudziesięciu Kozaków. Wkrótce jednak rubieże Imperium Rosyjskiego przesunęły się na południe i na wschód i w ciągu osiemnastego stulecia posterunek stracił swe znaczenie wojskowe, choć rosła liczba jego cywilnych mieszkańców – rolników, kupców i rzemieślników. W połowie wieku mieszkało tam około 350 osób. Przebiegał tamtędy trakt z Rosji na wschód, a w Czauskim Ostrogu funkcjonował plac targowy.
Pojawienie się Koływani w miejscu Czauskiego Ostroga datowane jest na rok 1796 lub 1797; wcześniej nazwę Koływań (jako ośrodka administracyjnego obwodu i guberni koływańskiej, zlikwidowanych pod koniec XVIII wieku) stosowano wobec innej miejscowości i kozackiego posterunku – Berdskiego Ostroga, niespełna 70 km na południe od współczesnej Koływani. W połowie XIX wieku podjęta została decyzja o wybudowaniu nowego miasta, około 8 kilometrów na południe od dotychczasowego Koływania/Czauskiego Ostroga. W tej nowej lokalizacji w 1859 roku Koływań liczyła 2760 mieszkańców w 258 domach. Pod koniec XIX wieku Koływań znalazła się administracyjnie w guberni tomskiej i w powiecie tomskim. Znana była z wielkich cesarskich zakładów szlifowania kamieni, a mianowicie porfiru, jaspisu, marmuru i in. W 1897 liczyła 11 703 mieszkańców.
Na początku XX wieku, po wybudowaniu (w latach 90. XIX wieku) omijającej miasto Tomsk kolei transsyberyjskiej i powstaniu przy niej nowej osady, a obecnie miasta Nowosybirsk (ok. 35 km na południe od Koływani). Koływań ostatecznie znalazła się administracyjnie w obwodzie nowosybirskim.

</doc>
<doc id="1607460" url="https://pl.wikipedia.org/wiki?curid=1607460" title="Gazeta Jarocińska">
Gazeta Jarocińska

Gazeta Jarocińska – tygodnik powiatu jarocińskiego ukazujący się od 1990 roku. 
Historia.
Pierwszy numer ukazał się 5 października 1990 roku. Swoim zasięgiem obejmuje gminy: Jarocin, Żerków, Jaraczewo, Kotlin i Nowe Miasto w powiecie średzkim. Gazeta ma charakter publicystyczno-informacyjny. Nakład ok. 7,5 tys. egzemplarzy. Wydawca gazety jest Południowa Oficyna Wydawnicza. 
Dla uczczenia 20–lecia istnienia pisma, z inicjatywy redaktora naczelnego Piotra Piotrowicza przy Południowej Oficynie Wydawniczej powołano fundację Ogród Marzeń.
W 2015 roku Piotr Piotrowicz wydal książkę "Papierowa szlachta" w której opisał początki istnienia gazety.
Od 2017 roku jest wydawany dodatek do gazety dla kobiet magazyn „Ona”.
Portal.
W 1999 roku założono stronę internetowa www.gj.com.pl na której można było zapoznać się z archiwalnymi numerami. W 2008 roku powstał portal www.jarocinska.pl. Promowano go w wydawanym podczas festiwalu w Jarocinie dodatku „Gazeta na Festiwal”. Od 2009 roku jest prowadzony kanał na You Tube. Portal wykorzystano w 2010 roku do przekazywania informacji o zagrożeniu powodziowym mieszkańcom części gminy Żerków. Ponieważ portal rozwijał się w 2013 roku prezes Południowej Oficyny Wydawniczej powołał odrębną redakcję z Beatą Frąckowiak-Piotrowicz jako naczelną. Obowiązki pełniła do 2018 roku, gdy połączono funkcję naczelnego i zarząd nad portalem objął Bartosz Nawrocki. 

</doc>
<doc id="1607462" url="https://pl.wikipedia.org/wiki?curid=1607462" title="Ilkka Nummisto">
Ilkka Nummisto

Ilkka Nummisto (ur. 24 kwietnia 1944 w Turku, zm. 29 czerwca 2019) – fiński strongman i kajakarz, olimpijczyk.
Jeden z najlepszych fińskich strongmanów w historii tego sportu. w latach 1990, 1991 i 1992. Drugi wicemistrz świata Strongman 1990.
Życiorys.
Ilkka Nummisto był jednym z najstarszych uczestników indywidualnych Mistrzostw Świata Strongman. Wziął udział w tych zawodach pięciokrotnie: w 1986, 1988, 1989, 1990 i 1992.
Po zakończeniu kariery siłacza został trenerem fińskich strongmanów. Trenowani przez niego byli między innymi mistrzowie: Riku Kiri i Marko Varalahti.
Na igrzyskach olimpijskich wystartował czterokrotnie (1964, 1968, 1972, 1976). Startował w konkurencji jedynek i czwórek. Był chorążym reprezentacji podczas igrzysk w 1972.
Wymiary:

</doc>
<doc id="1607463" url="https://pl.wikipedia.org/wiki?curid=1607463" title="Potocznik wąskolistny">
Potocznik wąskolistny

Potocznik wąskolistny ("Berula erecta" (Huds.) Coville syn. "Berula angustifolia" Mert. &amp; W.D.J.Koch) – gatunek rośliny wieloletniej z rodziny selerowatych.
Rozmieszczenie geograficzne.
Jest szeroko rozprzestrzeniony na kuli ziemskiej, szczególnie na półkuli północnej. Występuje w Afryce, Europie, Azji, Ameryce Północnej oraz w Gwatemali. W Polsce jest pospolity na całym niżu.
Biologia i ekologia.
Bylina, hemikryptofit. Rośnie nad brzegami potoków, rowów i stawów, na źródliskach, często także w wodzie. W klasyfikacji zbiorowisk roślinnych gatunek charakterystyczny dla Ass. "Ranunculo-Sietum erecto-sumersi". Kwitnie od czerwca do sierpnia.
Gatunek tworzy mieszańca międzyrodzajowego ×"Beruladium" z selerami węzłobaldachowymi "A. nodiflorum".

</doc>
<doc id="1607464" url="https://pl.wikipedia.org/wiki?curid=1607464" title="Berula erecta">
Berula erecta



</doc>
<doc id="1607465" url="https://pl.wikipedia.org/wiki?curid=1607465" title="Berula angustifolia">
Berula angustifolia



</doc>
<doc id="1607466" url="https://pl.wikipedia.org/wiki?curid=1607466" title="Cmentarz ewangelicki w Faustynowie">
Cmentarz ewangelicki w Faustynowie

Cmentarze ewangelicki w Faustynowie – cmentarz znajdujący się w Faustynowie.
Cmentarz został założony po 1842 roku przez osadników czeskich. Do naszych czasów zachowały się nieliczne nagrobki z inskrypcjami w języku czeskim.

</doc>
<doc id="1607467" url="https://pl.wikipedia.org/wiki?curid=1607467" title="Życie Gostynia">
Życie Gostynia

Życie Gostynia – tygodnik powiatu gostyńskiego ukazujący się od września 1999 roku. Swoim zasięgiem obejmuje gminy: Gostyń, Krobia, Borek Wielkopolski, Pogorzela, Poniec, Pępowo i Piaski. Gazeta ma charakter publicystyczno-informacyjny. Nakład ok. 4200 egzemplarzy. Redaktorem naczelnym jest Anna Legowicz-Gogołkiewicz.

</doc>
<doc id="1607469" url="https://pl.wikipedia.org/wiki?curid=1607469" title="Hrvoje Sarinic">
Hrvoje Sarinic



</doc>
<doc id="1607470" url="https://pl.wikipedia.org/wiki?curid=1607470" title="Hugo Gjanković">
Hugo Gjanković

Hugo Gjanković (ur. 18 września 1893 w Buzecie, zm. 14 maja 1981 w Dubrowniku) – chorwacki lekarz, chirurg.
Studiował medycynę na Uniwersytecie Wiedeńskim, tytuł doktora medycyny uzyskał w 1920 roku. Początkowo pracował w klinice ginekologicznej w Wiedniu, od 1922 roku był asystentem w nowo utworzonej klinice chirurgii przy Wydziale Medycznym Uniwersytetu Wiedeńskiego. Był członkiem Chorwackiego Towarzystwa Medycznego. Podczas II wojny światowej został z powodów politycznych przeniesiony do kliniki chirurgicznej w Sarajewie. W 1953 roku opuścił Zagrzeb i przyjął propozycję objęcia kliniki w Dubrowniku.

</doc>
<doc id="1607475" url="https://pl.wikipedia.org/wiki?curid=1607475" title="Hakka">
Hakka



</doc>
<doc id="1607478" url="https://pl.wikipedia.org/wiki?curid=1607478" title="Rene Blattmann">
Rene Blattmann



</doc>
<doc id="1607479" url="https://pl.wikipedia.org/wiki?curid=1607479" title="Wild / Dr.">
Wild / Dr.

Wild / Dr. - trzydziesty trzeci singel Namie Amuro wydany przez wytwórnię avex trax. Od wydania poprzedniego singla - "60s 70s 80s" minął rok, natomiast od wydania albumu - Best Fiction osiem miesięcy. Do singla ukażą się dwa teledyski, które zostaną wydane na DVD.
Lista utworów.
CD
DVD

</doc>
<doc id="1607481" url="https://pl.wikipedia.org/wiki?curid=1607481" title="Laurent Macquet">
Laurent Macquet

Laurent Michel Macquet (ur. 11 sierpnia 1979 w Lille) – francuski piłkarz występujący na pozycji pomocnika. Obecnie jest zawodnikiem Vannes OC.
Kariera.
Macquet zawodową karierę rozpoczynał w drugoligowym AS Cannes. W barwach tego klubu debiutował w sezonie 1998/1999. Rozegrał wówczas siedem ligowych spotkań i zdobył w nich jedną bramkę. Od początku następnego sezonu był podstawowym graczem Cannes. W 2001 roku spadł z klubem do Championnat National. W Cannes spędził jeszcze 1,5 roku.
W styczniu 2003 podpisał kontrakt z belgijskim pierwszoligowcem - Royalem Charleroi. W Jupiler League zadebiutował 18 stycznia 2003 roku w wygranym 3:0 pojedynku z KV Mechelen. Przez 2,5 roku, w ciągu którego wystąpił tam 73 razy i strzelił 6 goli. W 2005 roku odszedł do greckiego Akratitosu. Grał tam przez rok, a po zajęciu przez Akratitos ostatniego miejsca w Alpha Ethniki, a także karnej relegacji do czwartej ligi, powrócił do Belgii.
Latem 2006 został zawodnikiem KSK Beveren. Barwy tego klubu reprezentował przez rok. W tym czasie zagrał tam we wszystkich 34 ligowych pojedynkach, jednak jego drużyna uplasowała się na ostatniej pozycji w lidze i została zdegradowana do Tweede Klasse. Wtedy Macquet postanowił powrócić do Francji.
W 2007 roku trafił do drugoligowego Grenoble Foot 38. W 2008 roku awansował z zespołem do ekstraklasy. W Ligue 1 po raz pierwszy zagrał 16 sierpnia 2008 w wygranym 1:0 pojedynku ze Stade Rennais.
W styczniu 2010 roku trafił do Vannes OC.

</doc>
<doc id="1607483" url="https://pl.wikipedia.org/wiki?curid=1607483" title="Łódź z Gokstad">
Łódź z Gokstad

Łódź z Gokstad – datowana na 2. połowę IX wieku łódź, znaleziona w 1879 roku przez mieszkańców Gokstad w gminie Sandefjord nad zatoką Oslofjorden w Norwegii podczas przekopywania kurhanu. W łodzi znajdowała się komora grobowa ze szczątkami wodza wikingów. Pochówek obrabowany był wcześniej z cennych przedmiotów, jednakże sama łódź zachowała się w bardzo dobrym stanie. Aktualnie eksponowana jest w Muzeum Łodzi Wikingów w Oslo. Jest przykładem sneki, najmniejszego z wikińskich okrętów wojennych.
Łódź przeznaczona była do żeglugi dalekomorskiej. Ma 23,1 m długości i mogła się zanurzać na głębokość 90 cm. Wykonana z drewna dębowego, posiada poszycie zakładkowe. Zbudowano ją bez użycia gwoździ, spojenia wykonano przy użyciu smrekowych korzeni, zaś szczeliny wypełniono kłębami zwierzęcej sierści i wełny. Z każdej strony statku znajdowało się 16 otworów na wiosła oraz drewniana poręcz na której zawieszono 32 tarcze. Zachowały się także maszt, reja oraz liny. Pochowany mężczyzna był w sile wieku i był dobrze zbudowany. Przy szczątkach znaleziono m.in.:
Wierna replika łodzi, nazwana „Viking”, przepłynęła Atlantyk z okazji Wystawy Światowej w Chicago w 1893 roku. Pilotowana przez Magnusa Andersena jednostka opuściła Norwegię w dniu 30 kwietnia i płynąc pod pełnym żaglem z prędkością 10 węzłów dotarła do brzegów Nowej Fundlandii 27 maja.

</doc>
<doc id="1607484" url="https://pl.wikipedia.org/wiki?curid=1607484" title="Papier samoprzylepny">
Papier samoprzylepny

Papier samoprzylepny – rodzaj papieru o gramaturze 70–80 g/m²; składa się z podłoża z papieru silikonowego, warstwy kleju i warstwy papieru lub folii z tworzywa sztucznego. Po oderwaniu spodniej warstwy ochronnej papier jest gotowy do przyklejenia.
Papier samoprzylepny produkowany jest w arkuszach i zwojach. Może mieć różne kolory i wykończenie powierzchni (np. z połyskiem lub matowe). Papier samoprzylepny w arkuszach może być np. nacinany, aby łatwiej było oddzielić podłoże od warstwy wierzchniej. 

</doc>
<doc id="1607486" url="https://pl.wikipedia.org/wiki?curid=1607486" title="Odelsk (gmina)">
Odelsk (gmina)

Odelsk (od 1945 "Babiki") – dawna gmina wiejska istniejąca do 1944 roku w woj. białostockim. Nazwa gminy pochodzi od miasta Odelska, który do 1934 roku stanowił odrębną gminę miejską, jednakże siedzibą gminy była wieś Babiki.
W okresie międzywojennym gmina Odelsk należała do powiatu sokólskiego w woj. białostockim. 13 czerwca 1934 roku do gminy przyłączono pozbawiony praw miejskich Odelsk. 
Po wojnie zachodnia połowa obszaru gminy Odelsk pozostała w Polsce: Babiki, Bilminy, Chmielewszczyzna, Harkawicze, Horczaki, Miszkieniki Wielkie, Suchynicze, Szczęsnowicze, Usnarz Górny, Wojnowce, Zaśpicze, Zubrzyca Mała i Zubrzyca Wielka (grunty gromad Bilwiny, Harkawicze, Wojnowce, Zaśpicze i Zubrzyca Mała zostały przecięte linią graniczną). Polską część przedwojennej gminy Odelsk przekształcono w gminę Babiki (od nazwy jej siedziby).
Natomiast wschodnia połowa, która znalazła się poza linią graniczną, weszła w skład Związku Radzieckiego (obecnie na Białorusi): Czarnowszczyzna, Dębowa Nowa, Dębowa Stara, Grzebienie, Kolonia Izaaka, Łużki, Odelsk, Skroblaki i Usnarz Dolny. Przejściowo do ZSRR włączono także gromady Jurowlany, Klimówka, Minkowce, Nomiki i Tołcze, lecz po zmianie granicy państwowej w 1947 roku powróciły one wraz z miejscowością Grzybowszczyzna z dawnej gromady Usnarz Dolny do Polski i tam dołączone zostały do gminy Babiki, oprócz Tołcza, które włączono do gminy Kuźnica.

</doc>
<doc id="1607487" url="https://pl.wikipedia.org/wiki?curid=1607487" title="Błyskawica (powieść)">
Błyskawica (powieść)

Błyskawica "(ang. Swift lighting)" – powieść napisana przez amerykańskiego pisarza Jamesa Olivera Curwooda w 1926 roku.
Akcja powieści dzieje się w północnej Kanadzie. Książka opowiada o przygodach szarego wilka nazwanego przez Indianina Błyskawicą, który przeżywa przygody w czasie nocy polarnej na barren. Wtedy to, będąc przywódcą stada, spotyka psa domowego Muszkę. Wraz z nią wędrują na południe, do lasów zamieszkanych przez ludzi.

</doc>
<doc id="1607488" url="https://pl.wikipedia.org/wiki?curid=1607488" title="Antoni Orłowski">
Antoni Orłowski

Antoni Orłowski, ps. „Krogulec”, „Fortunat” (ur. 1 lipca 1869 w Łęczycy, zm. 1 listopada 1921 w Warszawie) – polski dziennikarz, wydawca, humorysta i satyryk.
Życiorys.
Urodził się w 1869 i był synem lekarza wojskowego. Pochodził z Łęczycy i już w czasie nauki szkolnej dał się poznać z talentu poetyckiego. Potem kształcił się w Warszawie i w Charkowie.
Współpracował z prasą warszawską, petersburską i krakowską („Nowa Reforma”). Od 1902 wydawał tygodnik podróżniczo-naukowy dla dorosłej młodzieży „Naokoło świata”, później wraz z Władysławem Buchnerem (ps. „Ner-Buch“) tygodnik humorystyczny „Mucha“ (wydawany od 1887), z którym był związany od 1889 do końca życia. W ostatnim z tych pism atakowano humorem władze zaborczego, co skutkowało prześladowaniami ze strony rosyjskiej.
W swoich utworach wyszydzał ułomności moralne i wady społeczeństwa polskiego. Napisał m.in. "Bismarcka w satyrze" (1898), "Przewodnik po Warszawie" (1900), krotochwile "Protest Strukczaszego" (1898) i "Sienkiewicz w Koziegłowach" (1901) oraz zbór satyr "Rok pierwszy konstytucji" (1907). Był autorem czterotomowej "Encyklopedii humoru i satyry polskiej" (1915).
Autor znanego wiersza erotycznego "", będącego parodią "„Pana Tadeusza”" Adama Mickiewicza rozwijającego epizod Telimeny i Tadeusza w Świątyni dumania z księgi V i czasami zaliczanego do XIII Księgi Pana Tadeusza.
W 1906 po zawieszeniu jego czasopisma „Kukułka” został skazany na zesłanie i zmuszony wyjechać z Warszawy. Podobnie podczas I wojny światowej przebywał na tułaczce po ziemi rosyjskiej.
Zmarł 1 lipca 1921 w Warszawie. Został pochowany na cmentarzu Powązkowskim w Warszawie

</doc>
<doc id="1607489" url="https://pl.wikipedia.org/wiki?curid=1607489" title="Michel Modo">
Michel Modo

Michel Modo, właśc. Michel Henri Louis Goi (ur. 30 marca 1937 w Carpentras, zm. 25 września 2008 w Vaires-sur-Marne) – francuski aktor filmowy, komik.
We Francji zasłynął przede wszystkim występując w komediowym duecie pod nazwą "Grosso i Modo", wspólnie z Guyem Grosso. Aktorzy często wspólnie grali w filmach, m.in. we wszystkich częściach słynnego cyklu komedii o żandarmach z Louisem de Funèsem, gdzie Modo odtwarzał postać żandarma Berlicot.

</doc>
<doc id="1607495" url="https://pl.wikipedia.org/wiki?curid=1607495" title="LaGrange (Ohio)">
LaGrange (Ohio)

LaGrange – wieś w USA, w stanie Ohio, w hrabstwie Lorain.
Według danych z 2000 roku wieś miała 1815 mieszkańców.

</doc>
<doc id="1607497" url="https://pl.wikipedia.org/wiki?curid=1607497" title="Jacob Churg">
Jacob Churg

Jacob Churg, "Jakub Churg" (ur. 16 lipca 1910 w Dołhinowie, zm. 27 lipca 2005 w Nowym Jorku) – polsko-amerykański lekarz, patolog.
Urodził się w Dołhinowie w obwodzie mińskim jako syn lekarza Wolfa Ravicha i dentystki Gity. Wolf Churg urodził się w Mińsku, studiował w Kijowie i Berlinie, dyplom otrzymał w 1899 roku. Po 1931 mieszkał w Smorgoniach w powiecie oszmiańskim. W czasie II wojny światowej został deportowany do Estonii i zginął w obozie koncentracyjnym. 
Jakub Churg studiował na Uniwersytecie Wileńskim, studia ukończył w 1933 roku. Został asystentem w laboratorium patologicznym przy uniwersytecie i w 1936 roku został doktorem medycyny. W tym samym roku emigrował do Stanów, gdzie jego wuj, Louis Chargin, był ordynatorem oddziału dermatologicznego Mount Sinai Hospital. Początkowo pracował w laboratorium bakteriologicznym, w 1943 roku zajął się patologią. W 1943 roku został obywatelem amerykańskim. Później przez ostatnie lata II wojny służył w amerykańskiej armii. W 1966 roku został profesorem patologii. 
Opublikował ponad 300 prac, w tym podręczniki. Współpracował z Lotte Strauss i razem z nią opisał chorobę, eozynofilową ziarniniakowatość z zapaleniem naczyń, która obecnie określana jest nazwą zespół Churga-Strauss. Opracował wiele nowych technik barwienia preparatów histologicznych.

</doc>
<doc id="1607498" url="https://pl.wikipedia.org/wiki?curid=1607498" title="Ochrona przeciwprzepięciowa">
Ochrona przeciwprzepięciowa

Ochrona przeciwprzepięciowa – dział elektrotechniki praktycznej zajmujący się zagadnieniami ochrony urządzeń przed wpływem przepięć.
Przepięcia mogą uszkadzać izolacje urządzeń i aparatów elektrycznych (zob. napięcie probiercze), wywołują iskrzenie, niszczą urządzenia elektryczne – szczególnie urządzenia elektroniczne.
Aby zrozumieć sposoby ochrony przed przepięciami należy wyobrazić sobie układ:
źródło przepięcia ↔ droga rozprzestrzeniania się przepięcia ↔ odbiornik (chronione urządzenie).
Na źródło na ogół nie ma się wpływu, odbiornik ma określony poziom odporności.
Przepięcia mogą rozprzestrzeniać się wewnątrz rozpatrywanego obwodu, ale mogą także wnikać do obwodu poprzez tzw. sprzężenia elektromagnetyczne.
Stąd można wyprowadzić dwa sposoby ochraniania urządzeń:
Uzupełnieniem ochrony przeciwprzepięciowej jest ochrona odgromowa.

</doc>
<doc id="1607501" url="https://pl.wikipedia.org/wiki?curid=1607501" title="LaRue">
LaRue

LaRue – wieś w USA, w stanie Ohio, w hrabstwie Marion.
Według danych z 2010 roku wieś miała 747 mieszkańców. Całkowita powierzchnia wynosi 1.24 km2

</doc>
<doc id="1607502" url="https://pl.wikipedia.org/wiki?curid=1607502" title="Władca skalnej doliny">
Władca skalnej doliny

Władca Skalnej Doliny "(ang. The Grizzly King)" to powieść napisana przez amerykańskiego pisarza Jamesa Olivera Curwooda w 1916 roku. 
Książka opowiada o przygodach niedźwiedzia grizzly, który przeżywa przygody w czasie jednego roku w zamieszkanej przez siebie dolinie. Opiekuje się przy tym osieroconym niedźwiadkiem brunatnym. W tym czasie do doliny przybywają ludzie wraz ze sforą psów, którzy pragną zabić niedźwiedzia...

</doc>
<doc id="1607504" url="https://pl.wikipedia.org/wiki?curid=1607504" title="Lafayette (Ohio)">
Lafayette (Ohio)

Lafayette – wieś w USA, w stanie Ohio, w hrabstwie Allen.
Według danych z 2010 roku wieś miała 445 mieszkańców.

</doc>
<doc id="1607506" url="https://pl.wikipedia.org/wiki?curid=1607506" title="Józef Orłowski (architekt)">
Józef Orłowski (architekt)

Józef Orłowski (ur. 1819 w Piotrkowie, zm. 16 stycznia 1880 w Warszawie) – polski architekt.
Życiorys.
Był synem Ignacego.
Od 1838 pracował w Warszawie u Andrzeja Gołońskiego. W latach 1850–1856 był czynny w Piotrkowie, po czym wrócił do Warszawy. W swoich pracach wzorował się na stylach historycznych.
W 1857 otrzymał stopień budowniczego III klasy i w 1858 został budowniczym miasta Warszawy. Od 1872 był członkiem petersburskiej Akademii Sztuk Pięknych.
Zmarł nagle na serce. Został pochowany na cmentarzu Powązkowskim (kwatera 33-1-4/5).
Odznaczenia.
Odznaczony Orderem św. Stanisława II klasy oraz Orderem św. Anny II klasy.

</doc>
<doc id="1607507" url="https://pl.wikipedia.org/wiki?curid=1607507" title="Hrvoje Šarinić">
Hrvoje Šarinić

Hrvoje Šarinić (ur. 17 lutego 1935 w Sušaku, zm. 21 lipca 2017 w Zagrzebiu) – chorwacki polityk i inżynier, posiadający również obywatelstwo francuskie. Działacz Chorwackiej Wspólnoty Demokratycznej (HDZ), premier Chorwacji w latach 1992–1993.
Życiorys.
Urodził się w Sušaku, gdzie jego ojciec był burmistrzem i działaczem Chorwackiej Partii Chłopskiej. Po II wojnie światowej i śmierci ojca jego rodzina została pozbawiona majątku przez władze komunistyczne. Ukończył budownictwo na Uniwersytecie w Zagrzebiu, po czym pracował jako inżynier. W 1963 uzyskał trzymiesięczne stypendium we Francji, pozostał na emigracji, otrzymując później francuskie obywatelstwo. Pracował we francuskich przedsiębiorstwach we Francji i Republice Południowej Afryki. Pełnił m.in. funkcję dyrektora generalnego firmy budującej elektrownie atomowe, jak również kierował budowami elektrowni. W latach 80. reprezentował francuski przemysł atomowy w Chorwacji, następnie był dyrektorem zarządzającym koncernu budowlanego w Maroku.
W 1989 zaangażował się w działalność polityczną w ramach Chorwackiej Wspólnoty Demokratycznej. Stał się jednym z najbliższych współpracowników Franja Tuđmana. W 1990 po objęciu przez lidera HDZ urzędu prezydenta Hrvoje Šarinić został szefem jego kancelarii.
12 sierpnia 1992, po zwycięstwie HDZ w wyborach parlamentarnych, został powołany na premiera Chorwacji w miejsce Franja Greguricia. Urząd ten sprawował do 3 kwietnia 1993. Jego gabinet urzędował w okresie działań wojennych w Chorwacji oraz Bośni i Hercegowinie, a także problemów gospodarczych wynikających z wysokiej inflacji. Kontrowersje wzbudziła przeprowadzona w tym czasie prywatyzacja dziennika „Slobodna Dalmacija”.
Po odejściu ze stanowiska powrócił do administracji prezydenckiej. Kierował zespołem negocjacyjnym w rozmowach z Serbami z Republiki Serbskiej Krajiny, w ramach tajnych misji pokojowych kilkanaście razy spotykał się ze Slobodanem Miloševiciem. Wziął także w 1995 udział w podpisaniu ugody z Erdut. Na prośbę schorowanego prezydenta pozostał w jego kancelarii. Odszedł z niej ostatecznie w 1998 na skutek konfliktu z politykiem HDZ Iviciem Pašaliciem, którego w tym sporze wsparł Franjo Tuđman. Od 2000 krótko działał w nowo powołanym Centrum Demokratycznym.

</doc>
<doc id="1607508" url="https://pl.wikipedia.org/wiki?curid=1607508" title="Sokolany (gmina)">
Sokolany (gmina)

Sokolany – dawna gmina wiejska istniejąca do 1944 roku w woj. białostockim. Siedzibą gminy były Sokolany.
W okresie międzywojennym gmina SokMajewoolany należała do powiatu sokólskiego w woj. białostockim.
16 października 1933 gminę Sokolany podzielono na 16 gromad: Chwaszczewo, Gilbowszczyzna, Gliniszcze Małe, Gliniszcze Wielkie, Jacowlany, Majewo, Nowinka, Nowowola, Plebanowce, Poganica, Racewo, Sierbowce, Sokolany, Trzcianka, Woroniany i Żuki. 
Po wojnie gminy Sokolany nie odtworzono, mimo że w całości znalazła się w granicach Polski. Dawny obszar gminy Sokolany wszedł w 1944 roku w skład gmin Sokółka (Gilbowszczyzna, Gliniszcze Małe, Gliniszcze Wielkie, Jacowlany, Plebanowce, Sierbowce, Sokolany, Woroniany i Żuki) i Sidra (Chwaszczewo, Majewo, Nowinka, Nowowola, Poganica, Racewo i Trzcianka)

</doc>
<doc id="1607512" url="https://pl.wikipedia.org/wiki?curid=1607512" title="Ulica Browarna w Żywcu">
Ulica Browarna w Żywcu

Ulica Browarna – znajduje się w żywieckiej dzielnicy Zabłocie i stanowi jedną z jej głównych arterii komunikacyjnych. Nazwa ulicy pochodzi od znajdującego się przy niej browaru.
Obiekty.
Oprócz domów jednorodzinnych przy drodze znajdują się:
Przebieg.
Ulica rozpoczyna się od skrzyżowania z ul. Dworcowej z ul. ks. prał. Stanisława Słonki w rejonie dworca kolejowego. Krzyżuje się z ulicami:
Ulica kończy się na granicy miasta z Radziechowami, gdzie przechodzi w ul. Żywiecką.

</doc>
<doc id="1607515" url="https://pl.wikipedia.org/wiki?curid=1607515" title="Jeremy Lusk">
Jeremy Lusk

Jeremy Lusk (ur. 26 listopada 1984 w San Diego, zm. 10 lutego 2009 w San José) – amerykański zawodowy motocyklista startujący w zawodach freestyle motocrossu. Członek grupy sportowej Metal Mulisha.
W 2008 zdobył złoty i srebrny medal w zawodach X-Games i brązowy hełm w mistrzostwach świata Moto X. Uczestniczył w zawodach Red Bull X-Fighters rozegranych 6 września 2008 z okazji zamknięcia Stadionu Dziesięciolecia w Warszawie.
Po nieudanym wykonaniu triku "Hart Attack backflip" w czasie zawodów w San José 7 lutego 2009 został przewieziony do szpitala "Calderon Hospital", gdzie zmarł 3 dni później..

</doc>
<doc id="1607516" url="https://pl.wikipedia.org/wiki?curid=1607516" title="Franjo Greguric">
Franjo Greguric



</doc>
<doc id="1607519" url="https://pl.wikipedia.org/wiki?curid=1607519" title="Sprzężenie elektromagnetyczne">
Sprzężenie elektromagnetyczne

Sprzężenie elektromagnetyczne – sposób przenikania prądu elektrycznego pomiędzy obwodami, które nie są ze sobą bezpośrednio połączone.
Rezystancyjne.
Występują, gdy sprzężone obwody elektryczne posiadają wspólną impedancję, pomimo rozpatrywania impedancji zwyczajowo nazywane sprzężeniem rezystancyjnym.
W poniższym przykładzie jest to wspólna impedancja doziemna. Prąd wpływający do uziomu rozpływa się we wszystkich kierunkach proporcjonalnie do impedancji gruntu. Część tego prądu może wpływać do pobliskich uziomów a poprzez to do przyłączonych do nich obwodów zakłócając ich pracę.
Potencjał zakłócenia obwodu zainfekowanego można wyznaczyć z prawa Ohma.
gdzie:
Pojemnościowe.
Występują, gdy różne obwody elektryczne są ze sobą połączone poprzez pojemność elektryczną.
Na ogół jest to tzw. pojemność pasożytnicza, czyli niezamierzony układ dwóch przewodzących elementów różnych obwodów przedzielonych izolacją.
Napięcie indukowane w zainfekowanym obwodzie można wyliczyć ze wzoru
gdzie formula_6 – wspólna pojemność rozpatrywanych obwodów.
Indukcyjne.
Jest to sprzężenie obwodów elektrycznych zawierających cewki, polegające na przenoszeniu energii elektrycznej (lub sygnałów elektrycznych) z jednego obwodu elektrycznego do drugiego za pośrednictwem pola magnetycznego.

</doc>
<doc id="1607522" url="https://pl.wikipedia.org/wiki?curid=1607522" title="Prawem kaduka">
Prawem kaduka

Prawem kaduka – powieść napisana przez polskiego pisarza Ryszarda Jegorowa w 1979 roku. 
Książka jest pierwszą z trzech części trylogii o tym samym tytule. Akcja powieści dzieje się w XVII-wiecznej Polsce za czasów panowania Zygmunta III Wazy. Oprócz ciekawej akcji powieści przedstawione są również sprawy publiczne i polityczne społeczeństwa, a także wątki miłosne wśród bohaterów książki, ale także na dworze królewskim.

</doc>
<doc id="1607524" url="https://pl.wikipedia.org/wiki?curid=1607524" title="Zamek Berg">
Zamek Berg

Zamek Berg, niem. Schloss Berg

</doc>
<doc id="1607526" url="https://pl.wikipedia.org/wiki?curid=1607526" title="Bishnupur (dystrykt)">
Bishnupur (dystrykt)

Bishnupur – jest najmniejszym dystryktem w stanie Manipur w Indiach. Jego nazwa wywodzi się od Świątyni Wisznu położonej w Lamangdong. Główne miasta w tej dzielnicy to Bishenpur i Kumbi.

</doc>
<doc id="1607528" url="https://pl.wikipedia.org/wiki?curid=1607528" title="Ann-Elen Skjelbreid">
Ann-Elen Skjelbreid

Ann-Elen Skjelbreid (ur. 13 września 1971 w Bergen) – norweska biathlonistka, dwukrotna medalistka igrzysk olimpijskich i wielokrotna medalistka mistrzostw świata.
Kariera.
Pierwszy sukces w karierze osiągnęła w 1990 roku, startując na mistrzostwach świata juniorów w Sodankylä. Wraz z koleżankami z reprezentacji zdobyła tam brązowy medal w sztafecie. Podczas rozgrywanych rok później mistrzostw świata juniorów w Galyatető zwyciężyła w sprincie, a w sztafecie ponownie była druga.
W Pucharze Świata zadebiutowała 18 stycznia 1992 roku w Ruhpolding, zajmując 42. miejsce w sprincie. Pierwsze punkty wywalczyła 6 marca 1992 roku w Oslo, kiedy była piętnasta w biegu indywidualnym. Pierwszy raz na podium zawodów pucharowych stanęła 18 stycznia 1996 roku w Osrblie, kończąc rywalizację w tej konkurencji na drugiej pozycji. Rozdzieliła tam Andreję Koblar ze Słowenii i swą rodaczkę - Hildegunn Mikkelsplass. W kolejnych startach jeszcze pięć razy stawała na podium, nie odnosząc jednak zwycięstwa: 8 lutego 1996 roku w Ruhpolding, 18 stycznia 1997 roku w Anterselvie, 7 marca 1998 roku w Pokljuce i 12 marca 1999 roku w Oslo była druga w sprincie, a 14 marca 1999 roku w Oslo była też druga w biegu pościgowym. Najlepsze wyniki osiągnęła w sezonie 1997/1998, kiedy zajęła dziewiąte miejsce w klasyfikacji generalnej.
Podczas mistrzostw świata w Canmore w 1994 roku razem z Åse Idland, Annette Sikveland i Hildegunn Mikkelsplass zdobyła srebrny medal w biegu drużynowym. Na rozgrywanych rok później mistrzostwach świata w Anterselvie w tej samej konkurencji reprezentacja Norwegii w składzie: Elin Kristiansen, Annette Sikveland, Gunn Margit Andreassen i Ann-Elen Skjelbreid zdobyła złoty medal. Parę dni później Norweżki zdobyły też brązowy medal w sztafecie.
Swój jedyny medal indywidualny zdobyła na mistrzostwach świata w Ruhpolding w 1996 roku, gdzie była druga w sprincie. Uplasowała się tam między Rosjanką Olgą Romaśko i Magdaleną Forsberg ze Szwecji. Kolejne medale wywalczyła podczas mistrzostw świata w Osrblie w 1997 roku. Razem z Gunn Margit Andreassen, Annette Sikveland i swą siostrą Liv Grete Skjelbreid zwyciężyła w biegu drużynowym, a w sztafecie była druga. Ostatni medal w zawodach tego cyklu zdobyła na mistrzostwach świata w Pokljuce/Hochfilzen w 1998 roku, zajmując drugie miejsce w biegu drużynowym.
W 1994 roku wystartowała na igrzyskach olimpijskich w Lillehammer, zajmując 17. miejsce w sprincie i czwarte w sztafecie. Na rozgrywanych cztery lata później igrzyskach w Nagano wywalczyła brązowy medal w sztafecie (skład: Ann Elen Skjelbreid, Annette Sikveland, Gunn Margit Andreassen i Liv Grete Skjelbreid). W konkurencjach indywidualnych plasowała się poza czołową trzydziestką. Brała również udział w igrzyskach olimpijskich w Salt Lake City w 2002 roku, gdzie razem z Liv Grete Poirée, Gunn Margit Andreassen i Lindą Tjørhom zajęła drugie miejsce w sztafecie. Zajęła także 22. miejsce w biegu indywidualnym, 38. w sprincie i 39. w biegu pościgowym.
Ma dwie siostry: biathlonistkę Liv Grete Poirée i Lindę Kristin. Jej mężem jest norweski biathlonista Egil Gjelland, którego poślubiła w 2002 roku. Mają jedną córkę, Kristi (ur. 2004). Mieszkają w Fusa, w zachodniej Norwegii. Jest kuzynką Liv-Kjersti Bergman.

</doc>
<doc id="1607532" url="https://pl.wikipedia.org/wiki?curid=1607532" title="Radziecko-niemiecka umowa handlowa (1940)">
Radziecko-niemiecka umowa handlowa (1940)

Radziecko-niemiecka umowa handlowa z 1940 r. – porozumienie dotyczące wymiany handlowej pomiędzy Związkiem Radzieckim i III Rzeszą, podpisane w Moskwie 11 lutego 1940. Była ona przedłużeniem wcześniejszej radziecko-niemieckiej umowy handlowej podpisanej 19 sierpnia 1939 roku w Berlinie, kilka dni przed paktem Ribbentrop-Mołotow.
Podobnie jak wcześniejsza umowa, również umowa z roku 1940 przewidywała wymianę radzieckich surowców na niemiecką technologię. Zakładała ona dostarczenie Niemcom przez stronę radziecką w ciągu 12 miesięcy surowców i żywności na sumę 800 milionów marek niemieckich.
Dostawy niemieckie dla ZSRR.
Dostawy niemieckie dla ZSRR obejmowały plany pancernika „Bismarck”. Niemcy mieli przekazać ZSRR krążownik „Lützow”, maszyny do dużego niszczyciela, artylerię morską, od dwóch do dziesięciu samolotów; w tym myśliwce Bf-109, Bf-110 oraz bombowiec Ju-88, które Rosjanie mogli kopiować, ciężkie haubice i baterię dział przeciwlotniczych. Związek Radziecki otrzymał także od Niemców lokomotywy, turbiny, generatory, silniki Diesla, statki, maszyny, laboratorium balistyczne, próbki materiałów wybuchowych, sprzęt radiowy, telegraficzny i telefoniczny, sprzęt do prowadzenia wojny chemicznej, sprzęt saperski i jeden czołg do skopiowania.
Dostawy radzieckie dla III Rzeszy.
W pierwszym okresie umowy z roku 1940 (od 11 lutego, 1940 do 11 lutego, 1941) oraz w drugim (od 11 lutego, 1941 aż do złamania paktu), Niemcy otrzymały wielkie ilości surowców, włączając ponad:
ZSRR zagwarantował Niemcom tranzyt surowców z Dalekiego Wschodu (m.in. soli z Mandżurii), zmniejszając o połowę ceny frachtowe za korzystanie z Kolei Transsyberyjskiej.

</doc>
<doc id="1607533" url="https://pl.wikipedia.org/wiki?curid=1607533" title="Ogrodnik Gordon">
Ogrodnik Gordon



</doc>
<doc id="1607535" url="https://pl.wikipedia.org/wiki?curid=1607535" title="Molly Bee">
Molly Bee

Molly Bee (właśc. Mollie Gene Beachboard, ur. 18 sierpnia 1939 w Oklahoma City, zm. 7 lutego 2009 w Oceanside) – amerykańska piosenkarka country. Popularność zdobyła w latach 50. występując w programie telewizyjnym "Hometown Jamboree". Jej pierwszym znaczącym sukcesem była piosenka "I Saw Mommy Kissing Santa Claus", którą nagrała jako trzynastolatka. W latach 50. i 60. znana była także z występów w telewizji i radiu oraz krótkiej kariery aktorskiej.

</doc>
<doc id="1607536" url="https://pl.wikipedia.org/wiki?curid=1607536" title="Guy Grosso">
Guy Grosso

Guy Grosso, właśc. Guy Marcel Sarrazin (ur. 19 sierpnia 1933 w Beauvais, zm. 14 lutego 2001 w Saint-Germain-en-Laye) – francuski aktor filmowy; komik.
We Francji zasłynął przede wszystkim występując w komediowym duecie pod nazwą "Grosso i Modo", wspólnie z Michelem Modo. Aktorzy często wspólnie grali w filmach, m.in. w cyklu komedii o żandarmach z Louisem de Funèsem w roli głównej, gdzie Grosso odtwarzał postać żandarma Tricard’a.

</doc>
<doc id="1607537" url="https://pl.wikipedia.org/wiki?curid=1607537" title="Kisaku Yoshimura">
Kisaku Yoshimura

 – japoński lekarz neurolog. 
Studiował na Cesarskim Uniwersytecie Tokijskim, studia ukończył w 1903 roku. Od 1908 do 1910 roku studiował w Niemczech. W 1915 roku został dyrektorem Prefekturalnego Szpitala w Hiroszimie. Później poświęcił się praktyce prywatnej. Zmarł w październiku 1945 w Hiroszimie, dwa miesiące po zrzuceniu bomby atomowej na miasto, wskutek udaru mózgu. 
Yoshimura opisał objaw neurologiczny, zbliżony do objawu Chaddocka i będący jednym z objawów piramidowych. 

</doc>
<doc id="1607538" url="https://pl.wikipedia.org/wiki?curid=1607538" title="Zemsta księcia">
Zemsta księcia

Zemsta księcia to powieść napisana przez polskiego pisarza Ryszarda Jegorowa w 1981 roku. 
Książka jest drugą z trzech części trylogii "Prawem Kaduka". Akcja książki dzieje się w XVII-wiecznej Polsce za czasów panowania Zygmunta III Wazy. Podobnie jak w pierwszej części przedstawione są losy Jacka Gniewosza, który wraz z przyjaciółmi wyrusza, aby wziąć udział w wojnie z Turcją.

</doc>
<doc id="1607540" url="https://pl.wikipedia.org/wiki?curid=1607540" title="Spedytor">
Spedytor



</doc>
<doc id="1607541" url="https://pl.wikipedia.org/wiki?curid=1607541" title="Antoni Orłowski (kompozytor)">
Antoni Orłowski (kompozytor)

Antoni Orłowski (ur. 1811, zm. 11 lutego 1861 w Rouen) – polski skrzypek, pianista, kompozytor i dyrygent.
W latach 1824–1829 uczył się w Warszawie u Józefa Elsnera (kompozycja), Józefa Bielawskiego (skrzypce), Maurycego Ernemanna (fortepian) i Henryka Lenza (organy), następnie w Paryżu u Jeana-Françoisa Le Sueura. Komponował m.in. polonezy, ronda, romanse; autor tria fortepianowego i sonaty skrzypcowej, a także dwóch operetek i baletu. Był dyrygentem orkiestry teatralnej w Rouen.

</doc>
<doc id="1607542" url="https://pl.wikipedia.org/wiki?curid=1607542" title="Robert Pullen">
Robert Pullen

Robert Pullen (ur. w 1080, zm. we wrześniu 1146) – angielski średniowieczny filozof i teolog oraz pierwszy w historii kardynał pochodzący z Anglii.
Życiorys.
Urodził się w południowo-zachodniej Anglii w szlacheckiej rodzinie i po otrzymaniu wstępnej edukacji w swoim kraju udał się na studia teologiczne do Paryża. Należał do uczniów Guillaume de Champeaux oraz Piotra Abelarda, z tym, że w późniejszym czasie zdystansował się od poglądów tego drugiego. Uzyskał tytuł magistra. W 1113 został archidiakonem w Exeter. Od 1133 przez kilka lat był wykładowcą na uniwersytecie w Oxfordzie; jego wykłady przyniosły mu sławę wybitnego teologa. Król Anglii Henryk I Beauclerc oferował mu nawet biskupstwo ale odmówił. W 1134 został archidiakonem w Rochester. Po roku 1135 opuścił ogarniętą wówczas wojną domową Anglię i wyjechał do Paryża, a następnie, około roku 1143 przybył do Rzymu. Papież Lucjusz II w grudniu 1144 mianował go kardynałem prezbiterem Santi Silvestro e Martino ai Monti, a w styczniu 1145 kanclerzem Stolicy Apostolskiej. Obydwie te funkcje piastował aż do śmierci w Viterbo we wrześniu 1146.
Jego najbardziej znanym dziełem teologicznym jest "Sententiarum Logicarum Libri VIII", w dużej mierze wymierzone przeciwko doktrynie jego byłego nauczyciela Abelarda. Oprócz tego napisał też komentarze do ksiąg biblijnych i zbiory kazań.

</doc>
<doc id="1607543" url="https://pl.wikipedia.org/wiki?curid=1607543" title="Dekret królewski">
Dekret królewski

Dekret królewski – powieść napisana przez polskiego pisarza Ryszarda Jegorowa w 1984 roku. 
Książka jest ostatnią częścią trylogii "Prawem Kaduka". Akcja książki dzieje się w XVII-wiecznej Polsce za czasów panowania Zygmunta III Wazy. Po przegranej wojnie z Turcją wojska sułtana Osmana II zbliżają się do Polskiej granicy. Głównym wydarzeniem powieści jest Wojna Chocimska. Ukazane są także intrygi dworskie, polityczne i miłosne.

</doc>
<doc id="1607546" url="https://pl.wikipedia.org/wiki?curid=1607546" title="Leonardo Gigli">
Leonardo Gigli

Leonardo Gigli (ur. 30 kwietnia 1863 w Sesto Fiorentino, zm. 4 kwietnia 1908 we Florencji) – włoski lekarz, położnik, wynalazca piłki Gigliego. 
Życiorys.
W 1889 roku ukończył szkołę medyczną we Florencji. Po studiach specjalizował się w położnictwie pod kierunkiem Domenico Chiary, ale po jego przedwczesnej śmierci (1891) zmuszony był specjalizować się za granicą. W Paryżu uczył się u Tarniera, Budina i Pinarda. Po krótkim pobycie w Londynie, od listopada 1892 roku do czerwca 1893 przebywał we Wrocławiu, gdzie współpracował z Fritschem i Mikuliczem-Radeckim. Potem wrócił do Florencji, i pracował w szpitalu S. Maria Nuova. W 1899 został jego dyrektorem. W 1901 zrezygnował i prowadził prywatną praktykę. 
Zmarł 4 kwietnia 1908 na powikłane zapalenie płuc.
Dorobek naukowy.
W 1894 roku opisał wynalezioną przez siebie piłę do przecinania kości, zastosowaną przez niego do przecięcia spojenia łonowego, a potem spopularyzowaną przez Alfreda Obalińskiego w neurochirurgii (piłka Gigliego). 

</doc>
<doc id="1607547" url="https://pl.wikipedia.org/wiki?curid=1607547" title="Wojna z Lwem Północy">
Wojna z Lwem Północy

Wojna z Lwem Północy – powieść napisana przez polskiego pisarza Ryszarda Jegorowa w 1989. 
Akcja książki dzieje się w XVII-wiecznej Polsce za czasów panowania Zygmunta III Wazy. Tytułowym "Lwem Północy" jest król szwedzki Gustaw II Adolf. Książka opowiada o kampanii polsko-szwedzkiej (1626–1629). Przygody bohaterów łączą się z autentycznymi wydarzeniami i postaciami.

</doc>
<doc id="1607549" url="https://pl.wikipedia.org/wiki?curid=1607549" title="Andrzej Jan Orłowski">
Andrzej Jan Orłowski

Andrzej Jan Orłowski (Orlovius) (ur. 31 grudnia 1735, zm. 28 lutego 1788) – polski lekarz, od 1766 profesor Wydziału Lekarskiego w Królewcu. 
Był autorem wielu prac naukowych, m.in. rozprawy o kołtunie „De plica polonica”.

</doc>
<doc id="1607555" url="https://pl.wikipedia.org/wiki?curid=1607555" title="Stanisław Orłowski (1868–1923)">
Stanisław Orłowski (1868–1923)

Stanisław Orłowski (ur. 19 września 1868 w Lublinie, zm. 9 kwietnia 1923 w Warszawie) – polski lekarz neurolog i psychiatra, docent neurologii i psychiatrii na Uniwersytecie Warszawskim. Autor pierwszego w języku polskim oryginalnego podręcznika do neurologii "Cierpienia układu nerwowego. Choroby nerwów obwodowych. Choroby rdzenia kręgowego".
Życiorys.
Ukończył gimnazjum w rodzinnym mieście w 1886. Dyplom lekarski uzyskał na Uniwersytecie Moskiewskim w roku 1892. Po ukończeniu studiów przez rok przebywał w Wiedniu i uzupełniał wykształcenie w Klinice Psychiatryczno-Neurologicznej Richarda von Krafft-Ebinga oraz w Zakładzie Anatomii i Fizjologii Układu Nerwowego Heinricha Obersteinera. Po powrocie do Moskwy został asystentem Aleksieja Kożewnikowa w Klinice Chorób Nerwowych Uniwersytetu Moskiewskiego. Stopień doktora medycyny uzyskał w roku 1897 na podstawie rozprawy doktorskiej na temat kiły rdzenia. 
Ze względu na narodowość oraz wyznanie katolickie dalszą drogę kariery naukowej w Moskwie przed Orłowskim zamknięto, dlatego zdecydował się w roku 1899 przenieść do Warszawy. Pracował w różnych szpitalach i ambulatoriach na terenie Warszawy publikując jednocześnie kolejne prace naukowe dotyczące zjawiska sugestii i hipnozy. W roku 1906 opublikował pierwszy w języku polskim oryginalny podręcznik neurologii z zastosowaniem mikrofotografii oraz własnoręcznych rycin, za który otrzymał w roku 1909 nagrodę im. Tytusa Chałubińskiego Towarzystwa Lekarskiego Warszawskiego.
W okresie I wojny światowej był konsultantem chorób nerwowych i umysłowych w Warszawskim Lazarecie Miejskim, co pozwoliło mu zebrać i opracować w pracach naukowych materiał dotyczący frontowych urazów psychicznych i ich skutków. Wykładał anatomię i fizjologię na Wydziale Przyrodniczym (1916-1918) a także wstęp do psychologii na Wydziale Humanistycznym (1914-1918) Towarzystwa Kursów Naukowych w Warszawie. 
W roku 1918 uzyskał habilitację na Uniwersytecie Jagiellońskim, którą następnie w roku 1920 decyzją Wydziału Lekarskiego przeniesiono i nadano mu z neurologii i psychiatrii w Uniwersytecie Warszawskim. Przyczynił się istotnie do zaplanowania i odbudowania Wydziału Lekarskiego Uniwersytetu Warszawskiego, a po ewakuacji zaborczych władz rosyjskich aktywnie uczestniczył w pracach Sekcji Szpitalnej Komitetu Obywatelskiego (przemianowanej później na Sekcję Szpitalnictwa i Dobroczynności Publicznej), której zadaniem było organizowanie służby zdrowia w wolnym kraju.
Żonaty z Haliną Marcinkowską (zm. 1939). Pochowany jest na cmentarzu Powązkowskim (kwatera T, rząd 4, miejsce 10).
Dorobek naukowy.
Jest autorem 32 prac naukowych z dziedziny neurologii, psychiatrii i psychologii, częściowo opublikowanych w czasopismach rosyjskich i francuskich, oraz licznych recenzji i wspomnień o zmarłych lekarzach. Zainteresowania naukowe obok wspomnianych już koncentrowały się wokół problematyki sarkomatozy opon i rdzenia, syringomieli, zawiłych obrazów padaczki, surowiczego zapalenia opon mózgowych, anozognozji. Dużą uwagę przykładał do poprawności i piękna języka polskiego w pracach naukowych.

</doc>
<doc id="1607556" url="https://pl.wikipedia.org/wiki?curid=1607556" title="Swietłana Czernousowa">
Swietłana Czernousowa

Swietłana Albiertowna Czernousowa (ros. Светлана Альбертовна Черноусова, ur. 18 września 1970 r. w Krasnojarsku) – rosyjska biathlonistka, dwukrotna mistrzyni świata.
Kariera.
W Pucharze Świata zadebiutowała 12 marca 1999 roku w Oslo, zajmując 34. miejsce w sprincie. Pierwsze punkty (w sezonach 1984/1985-1999/2000 punktowało 25. najlepszych zawodniczek) wywalczyła 3 grudnia 1999roku w Hochfilzen, gdzie zajęła 14. miejsce w biegu indywidualnym. Pierwszy raz na podium zawodów pucharowych stanęła 3 lutego 2000 roku w Östersund, kończąc rywalizację w biegu pościgowym na drugiej pozycji. W zawodach tych rozdzieliła na podium Niemkę Martinę Beck i swą rodaczkę - Swietłanę Iszmuratową. W kolejnych startach jeszcze dwa razy stawała na podium: 7 stycznia 2001 roku w Oberhof była trzecia w biegu masowym, a 14 stycznia 2005 roku w Ruhpolding wygrała sprint. Najlepsze wyniki osiągnęła w sezonie 2002/2003, kiedy zajęła dziewiąte miejsce w klasyfikacji generalnej.
Podczas mistrzostw świata w Oslo/Lahti w 2000 roku wspólnie z Olgą Pylową, Galiną Kuklewą i Albiną Achatową zdobyła złoty medal w sztafecie. Wynik ten Rosjanki w składzie: Albina Achatowa, Swietłana Iszmuratowa, Galina Kuklewa i Swietłana Czernousowa powtórzyły na mistrzostwach świata w Chanty-Mansyjsku trzy lata później. Była też między innymi szósta w sprincie na MŚ 2000. Ponadto czterokrotnie zdobywała medale mistrzostw Europy: złote w sztafecie na ME w Iżewsku (1999) i ME w Mińsku (2004) oraz w sprincie na ME w Nowosybirsku (2005) oraz srebrny w sztafecie podczas ME w Mińsku (1998). Nigdy nie wystąpiła na igrzyskach olimpijskich.

</doc>
<doc id="1607557" url="https://pl.wikipedia.org/wiki?curid=1607557" title="Władysław Orłowski (lekarz)">
Władysław Orłowski (lekarz)

Władysław Orłowski (ur. 15 sierpnia 1835, zm. 16 lutego 1889) – polski lekarz, chirurg, starszy ordynator Szpitala Dzieciątka Jezus w Warszawie. Autor wielu rozpraw specjalistycznych.
Życiorys.
Pochodził z Podlasia. Ukończył gimnazjum w Siedlcach, studiował medycynę na Uniwersytecie w Charkowie. Brał udział jako lekarz w wojnie krymskiej. W 1860 objął stanowisko ordynatora Szpitala Ujazdowskiego w Warszawie. Po demobilizacji w 1862 objął obowiązki pomocnika prosektora przy katedrze anatomii opisowej warszawskiej Akademii Medyko-Chirurgicznej, kierowanej przez Ludwika Hirszfelda. W 1869 w Szkole Głównej Warszawskiej uzyskał doktorat medycyny na podstawie pracy "O zwężeniach cewki moczowej u mężczyzn".
W latach 1869–1872 pracował jako prosektor przy katedrze anatomii patologicznej Włodzimierza Ludomira Brodowskiego. Jednocześnie od 1864 był ordynatorem, a potem starszym ordynatorem w oddziale chorób zewnętrznych Szpitala Dzieciątka Jezus, a od 1876 konsultantem w oddziale chirurgicznym Szpitala Przemienienia Pańskiego na Pradze; te stanowiska zajmował aż do śmierci. Był członkiem czynnym Towarzystwa Lekarskiego Warszawskiego, potem trzykrotnie wybierano go jego prezesem w latach 1882, 1883 i 1884.
Zmarł na skutek przewlekłej gruźlicy płuc. Pochowany został na cmentarzu Powązkowskim (kwatera 19-4-1).
Dorobek naukowy i osiągnięcia.
Ogłosił ok. 80 publikacji, były to liczne okresowe sprawozdania i spostrzeżenia z oddziału chirurgicznego, prace z dziedziny urologii, ginekologii,
chirurgii jamy brzusznej, ortopedii, chirurgii szczękowej oraz chirurgii plastycznej. Pierwszy na ziemiach polskich dokonał wycięcia nerki z powodu nowotworu, kruszył kamienie moczowe, operował niedrożności jelit, torbiele jajników. Na swoim oddziale wprowadził zasady antyseptyczne
Josepha Listera i propagował je szeroko, podejmując walkę z powikłaniami pooperacyjnymi, głównie tężcem, zgorzelą gazową.

</doc>
<doc id="1607560" url="https://pl.wikipedia.org/wiki?curid=1607560" title="Kumbi">
Kumbi

Kumbi jest miastem w okręgu Bishnupur w indyjskim stanie Manipur.
To małe miasto jest znane ze swego bogactwa w sztukę i kulturę. Przez miejscowość przepływa mała rzeka zwana „Khuga Turel” lub „Rzeka Khuga”.
Większość mieszkańców pozyskuje środki do życia w sezonowej uprawie i rybołówstwie.
Liczba ludności w mieście wynosi 7 947 (dane na rok 2001)

</doc>
<doc id="1607561" url="https://pl.wikipedia.org/wiki?curid=1607561" title="Cmentarz ewangelicki w Stokach">
Cmentarz ewangelicki w Stokach

Cmentarz ewangelicki w Stokach – cmentarz znajdujący się w leśnym zagajniku pośród pól we wsi Stoki.
Cmentarz został założony w XIX wieku. Do naszych czasów zachowało się kilkanaście mocno zniszczonych nagrobków z napisami w języku polskim i niemieckim spośród których najstarsze pochodzą z lat 80. XIX wieku.

</doc>
<doc id="1607562" url="https://pl.wikipedia.org/wiki?curid=1607562" title="Przedpoście">
Przedpoście

Przedpoście (łac. Tempus Septuagesimæ – dosł. czas siedemdziesiątnicy) – okres liturgiczny w katolicyzmie i niektórych denominacjach protestantyzmu, poprzedzający bezpośrednio okres wielkiego postu i przygotowujący cały Kościół do niego. Przedpoście w większości Kościołów rozpoczyna się od tzw. Niedzieli siedemdziesiątnicy (Dominica Septuagesimae) i obejmuje również Niedzielę sześćdziesiątnicy (Dominica Sexagesimae) oraz Niedzielę Pięćdziesiątnicy (Dominica Quinquagesimae). Niedziele te przypadają kolejno w siódmym, szóstym i piątym dziesiątku dni przed Niedzielą wielkanocną. Okres 70 dni nawiązuje do okresu 70 lat niewoli babilońskiej.
Pochodzenie.
Pierwsze wzmianki o tym okresie pochodzą z sakramentarza papieża św. Gelazego z V w. W VI w. formalnie zatwierdził go i wprowadził do życia całego Kościoła papież św. Grzegorz Wielki. W czasie Przedpościa obowiązywał złagodzony post, został on zniesiony przez papieża Innocentego IV. Zwyczaj Przedpościa wiąże się z chrześcijaństwem wschodnim. U jego genezy leży potrzeba uzupełnienia 40 dni wielkiego postu, których brak po odliczeniu sobót i niedziel tego okresu. Na zachodzie przyjęty przez klasztory galijskie, a następnie włączony do liturgii rzymskiej.
Liturgia katolicka.
W kalendarzu liturgicznym po reformie Pawła VI z 1969 roku, okres ten został zniesiony. Pozostał jednak obowiązujący w kalendarzu liturgicznym dla nadzwyczajnej formy rytu rzymskiego z 1962 roku, używanego obecnie głównie przez katolickich tradycjonalistów i starokatolików. Niedziela siedemdziesiątnicy przypaść może w zależności od roku w okresie od 18 stycznia do 21 lutego.
W nadzwyczajnej formie rytu rzymskiego w niedziele te obowiązuje fioletowy (pokutny) kolor ornatów. Czytania i ewangelie akcentują zgubne dla ludzkości skutki grzechu oraz zbawienną drogę, którą wskazuje ludziom Jezus Chrystus. W niedziele opuszcza się śpiew "Gloria" oraz aklamację "Alleluia" zastępując ją samym "Traktusem" (Psalmem). W dni powszednie wolne od świąt odprawia się msze z ostatniej niedzieli, pomijając "Credo" oraz "Traktus" odmawiając "prefację" zwykłą (jak w częściach stałych mszy świętej).
Niedziele przedpościa nazywa się również w staropolskiej tradycji kolejno niedzielami: Starozapustną, Mięsopustną, Zapustną. Wiąże się to z tym, że w dni te zachowywano łagodny post, odzwyczajając się stopniowo od spożywania pewnego rodzaju pokarmów przed nadejściem wielkiego postu.
Niedziele te również nazywane są od pierwszych słów mszalnej antyfony na wejście (introitu) – spotyka się zatem nazwy: Dominica Circumdederunt, Dominica Exsurge, Dominica Esto mihi.
Liturgia luterańska w Niemczech i w Polsce.
Według reformy kalendarza z roku 2019 przedpoście ma sztywną datę początkową: 3 lutego, czyli dzień po Święcie Ofiarowania Pańskiego i Oczyszczenia Marii Panny, które kończy Czas po Epifanii. Liczba niedziel wypadających w przedpościu jest zatem ruchoma i waha się od pięciu do jednej. Poszczególne niedziele noszą nazwy: 5. niedziela przed Postem (Czasem pasyjnym), 4. niedziela przed Postem (Czasem pasyjnym), 3. niedziela przed Postem (Czasem pasyjnym) – Septuagesimae, Przedostania niedziela przed Postem (Czasem pasyjnym) – Sexagesimae, Niedziela przed Postem (Czasem pasyjnym) – Estomihi. W przedpościu obowiązuje zielna barwa liturgicza, nie pomija się "Gloria", ani "Alleluia".

</doc>
<doc id="1607567" url="https://pl.wikipedia.org/wiki?curid=1607567" title="Franjo Gregurić">
Franjo Gregurić

Franjo Gregurić (ur. 12 października 1939 w Loborze) – chorwacki polityk i inżynier, działacz Chorwackiej Wspólnoty Demokratycznej, w latach 1991–1992 premier rządu jedności narodowej.
Życiorys.
Urodził się w rodzinie kowala. W 1956 ukończył szkołę techniczną w Zlatarze, po czym podjął pracę w przedsiębiorstwie „Radonja” w Sisaku. Dzięki otrzymanemu stypendium podjął i ukończył studia na wydziale technologicznym Uniwersytetu w Zagrzebiu. Powrócił do pracy w swojej kompanii, obejmując w wieku 25 lat stanowisko dyrektorskie. Na macierzystej uczelni uzyskiwał następnie magisterium oraz doktorat. Przeszedł później do pracy w przedsiębiorstwie „Chromos” w Zagrzebiu, w 1981 został przewodniczącym izby handlowej w Zagrzebiu. Był działaczem Związku Komunistów Chorwacji, trzykrotnie pozbawiano go członkostwa w partii komunistycznej. Został następnie jednym z dyrektorów „Astry”, chorwackiego przedsiębiorstwa państwowego z branży handlowej i eksportowej. Od 1989 kierował jego biurem w Moskwie.
W okresie przemian politycznych dołączył do powstałej Chorwackiej Wspólnoty Demokratycznej Franja Tuđmana. Po wybuchu wojny w Chorwacji „Astrę” wykorzystano do importu broni dla chorwackiego wojska. W listopadzie 1990 został wicepremierem w rządzie Josipa Manolicia. 17 lipca 1991 został powołany na urząd premiera, który sprawował do 12 sierpnia 1992.
Kiedy obejmował urząd, Chorwacja znajdowała się w trudnej sytuacji politycznej z powodu nieuznawania przez społeczność międzynarodową jej niepodległości oraz trwającej wojny domowej w Jugosławii. Kilka miesięcy później wobec niepowodzeń w walkach z Serbami rozszerzono skład gabinetu o przedstawicieli wszystkich partii politycznych zasiadających w parlamencie z wyjątkiem nacjonalistycznej Chorwackiej Partii Prawa. Przebudowany gabinet przyjął nazwę rządu jedności narodowej. Rząd doprowadził do uznania suwerenności Chorwacji, co nastąpiło 15 stycznia 1992. Po ograniczeniu działań wojennych zaczęły się tarcia polityczne między poszczególnymi partiami koalicyjnymi. W lutym 1992 rząd zaproponował autonomię dla zamieszkujących chorwackie pogranicze Serbów w zamian za ich uznanie niezależności Chorwacji i zaprzestanie tendencji separatystycznych. Sprzeciwił się temu minister Dražen Budiša z Chorwackiej Partii Socjalliberalnej, w konsekwencji kolejne ugrupowania stopniowo opuszczały koalicję.
Franjo Gregurić powrócił do „Astry”, obejmując kierownictwo zależnej spółki. W latach 1992–2000 z ramienia HDZ sprawował mandat posła do Zgromadzenia Chorwackiego. Od 1993 do 1995 był dyrektorem generalnym koncernu paliwowego INA, następnie do 1999 pełnił funkcję wiceprzewodniczącego rady nadzorczej. Był również jednym z doradców prezydenta Franja Tuđmana.
Żonaty z Jozefiną, z którą ma córkę Sanję i syna Borisa. Jego córka Sanja w latach 1994–2007 była żoną Zlatka Matešy.

</doc>
<doc id="1607568" url="https://pl.wikipedia.org/wiki?curid=1607568" title="Joseph Disse">
Joseph Disse

Joseph Hugo Vincenz Disse (ur. 25 grudnia 1852 w Brakel, zm. 9 lipca 1912 w Oberstdorfie) – niemiecki lekarz, anatom i histolog, profesor Cesarskiego Uniwersytetu Tokijskiego i Uniwersytetu w Marburgu. Na jego cześć nazwano odkryte przez niego przestrzenie Dissego w wątrobie.
Życiorys.
Syn lekarza Andreasa Dissego. Studiował na Uniwersytecie Jerzego Augusta w Getyndze, Uniwersytecie Juliusza i Maksymiliana w Würzburgu, Uniwersytecie Ludwika i Maksymiliana w Monachium oraz Uniwersytecie w Erlangen. Ukończył studia w Erlangen w 1875 roku, następnie był asystentem Heinricha Wilhelma Waldeyera na Uniwersytecie Cesarza Wilhelma w Straßburgu. Od 1880 do 1888 wykładał na Cesarskim Uniwersytecie Tokijskim. Po powrocie do Niemiec habilitował się i jako profesor nadzwyczajny otrzymał katedrę na Uniwersytecie w Getyndze. Od 1895 do śmierci w 1912 roku był prosektorem na Uniwersytecie w Marburgu.

</doc>
<doc id="1607571" url="https://pl.wikipedia.org/wiki?curid=1607571" title="Rezerwat przyrody Biesiec">
Rezerwat przyrody Biesiec

Rezerwat przyrody Biesiec – leśny rezerwat przyrody położony na terenie powiatu strzeleckiego, w gminie Leśnica, w województwie opolskim. Obszar chroniony został powołany w 2001 r. w celu zachowania ze względów naukowych i dydaktycznych zbiorowiska lasu bukowego z rzadkimi i podlegającymi ochronie prawnej gatunkami roślin. Rezerwat położony jest między miejscowościami Ligota Dolna i Góra Św. Anny, w granicach Parku Krajobrazowego Góra Świętej Anny oraz ostoi siedliskowej Natura 2000 „Góra Świętej Anny”.
Rezerwat zajmuje dwa płaty terenu o łącznej powierzchni 24,66 ha (akt powołujący podawał 24,46 ha). Rezerwat graniczy bezpośrednio z autostradą A4. Już rok po ustanowieniu rezerwatu planowane było jego powiększenie do 40 ha, jednak plany te nie zostały zrealizowane (stan na 2019 r.).
Rezerwat leży na terenie Nadleśnictwa Strzelce Opolskie. Nadzór sprawuje Regionalny Dyrektor Ochrony Środowiska w Opolu. Na mocy obowiązującego planu ochrony ustanowionego w 2016 roku (z późniejszymi zmianami), obszar rezerwatu objęty jest ochroną ścisłą.
Rzeźba terenu i szata roślinna.
Rezerwat obejmuje dwa wzniesienia z licznymi wychodniami wapienia: Biesiec (350 m n.p.m.) i Wysocką Górę (385 m n.p.m.). Odsłaniają się tu wapienie środkowego triasu (formacja górażdżańska), tworzące niewielkie (do 3 m wysokości) skałki.
Teren rezerwatu porastają lasy bukowe, który tworzy cztery zbiorowiska roślinne, a jednocześnie chronione siedliska przyrodnicze: małopolską buczynę storczykową ("Fagus sylvatica-Cruciata glabra)", kwaśną buczynę niżową, żyzną buczynę niżową i żyzną buczynę sudecką. Na terenie rezerwatu stwierdzono występowanie wielu chronionych i rzadkich roślin naczyniowych:
Występują tutaj rzadkie gatunki grzybów:
Turystyka.
Pomiędzy dwoma płatami rezerwatu przebiega szlak turystyczny oraz ścieżka przyrodnicza „Z Góry Św. Anny do Ligoty Dolnej przez Żyrową”.

</doc>
<doc id="1607572" url="https://pl.wikipedia.org/wiki?curid=1607572" title="Clairvaux">
Clairvaux



</doc>
<doc id="1607573" url="https://pl.wikipedia.org/wiki?curid=1607573" title="Enrico Pisano">
Enrico Pisano

Enrico Pisano (zm. 1166) – włoski kardynał, cysters.
Pochodził z Pizy. W 1148 roku uczestniczył w synodzie w Reims jako subdiakon Świętego Kościoła Rzymskiego. Następnie został mnichem w Clairvaux, a potem opatem cysterskiego klasztoru S. Anastasio alle Tre Fontane koło Rzymu. W 1152 roku papież Eugeniusz III, który sam przed wyborem był opatem tego klasztoru, mianował go kardynałem prezbiterem SS. Nereo ed Achilleo. W czasie podwójnej elekcji papieskiej w 1159 stanął po stronie prawowitego papieża Aleksandra III. Podpisywał bulle papieskie między 26 marca 1152 a 8 kwietnia 1166. Wielokrotnie służył jako legat papieski m.in. w Anglii, Francji, na Sycylii i w Niemczech.

</doc>
<doc id="1607574" url="https://pl.wikipedia.org/wiki?curid=1607574" title="Josip Manolic">
Josip Manolic



</doc>
<doc id="1607582" url="https://pl.wikipedia.org/wiki?curid=1607582" title="Spas">
Spas

4 miejscowości na Ukrainie:
Miiejscowości na Białorusi:
Inne:

</doc>
<doc id="1607588" url="https://pl.wikipedia.org/wiki?curid=1607588" title="Istra Pula">
Istra Pula



</doc>
<doc id="1607591" url="https://pl.wikipedia.org/wiki?curid=1607591" title="Itcho Ito">
Itcho Ito



</doc>
<doc id="1607592" url="https://pl.wikipedia.org/wiki?curid=1607592" title="Lakeline">
Lakeline

Lakeline – wieś w USA, w stanie Ohio, w hrabstwie Lake.
Według danych z 2000 roku wieś miała 165 mieszkańców.

</doc>
<doc id="1607593" url="https://pl.wikipedia.org/wiki?curid=1607593" title="Avant-pop">
Avant-pop

Avant-pop – podgatunek muzyki pop, który używa konwencjonalnych popowych zwrotów do słuchaczy jak chwytliwe melodie, struktury typu zwrotka-refren-zwrotka oraz dodaje elementy najbardziej awangardowej muzyki, czyli tzw. eksperymentalnej. Brzmi mniej rockowo niż jej bardziej znane siostrzane podgatunki jak indie rock lub indie pop.
Lata 60..
The Beach Boys i The Beatles są pierwszymi zespołami pop, które rozpoczęły wcielać muzykę eksperymentalną oraz nowe techniki nagrywania piosenek w swojej muzyce i na swoich albumach: Pet Sounds, Revolver i Sgt. Pepper’s Lonely Hearts Club Band. Także rock psychodeliczny Syda Barretta, podczas jego krótkiego pobytu w zespole Pink Floyd z piosenkami jak „Bike” i „See Emily Play” są wczesnymi przykładami.
Lata 70..
W latach siedemdziesiątych David Bowie i Brian Eno nagrali albumy Low oraz „Heroes”, które uważa się za avant-pop.
Lata 90..
Niektóre zespoły noise w latach dziewięćdziesiątych jak Blonde Redhead, The Flaming Lips, Yo La Tengo, Pavement, Stereolab zmieniły kierunek z głośnej nieharmonijnej muzyki do bardziej skierowanej ku popowi i przyjaznej radiu avant-pop.

</doc>
<doc id="1607595" url="https://pl.wikipedia.org/wiki?curid=1607595" title="Rzymskokatolicki cmentarz parafialny w Białej Rawskiej">
Rzymskokatolicki cmentarz parafialny w Białej Rawskiej

Rzymskokatolicki cmentarz parafialny w Białej Rawskiej – został założony w II połowie XVIII wieku w Białej Rawskiej.
Wśród wielu cennych zabytków sztuki nagrobnej znajdujących się na cmentarzu na szczególną uwagę zasługują grobowce rodzin Leszczyńskich (z początku XX wieku) i Okęckich (z 1887 roku). Oprócz tego na cmentarzu znajduje się symboliczna mogiła ofiar II wojny światowej oraz cenny – głównie lipowy – starodrzew. Wejście na teren nekropolii wiedzie przez okazałą bramę z furtkami w kształcie portalu.
Cmentarz został wpisany do rejestru zabytków nieruchomych (nr rej.: 859-A z 3.01.1992).

</doc>
<doc id="1607597" url="https://pl.wikipedia.org/wiki?curid=1607597" title="Papież Luciani. Uśmiech Boga">
Papież Luciani. Uśmiech Boga



</doc>
<doc id="1607598" url="https://pl.wikipedia.org/wiki?curid=1607598" title="Inejiro Asanuma">
Inejiro Asanuma



</doc>
<doc id="1607600" url="https://pl.wikipedia.org/wiki?curid=1607600" title="Zaleski (Ohio)">
Zaleski (Ohio)

Zaleski – wieś w USA, w hrabstwie Vinton, w stanie Ohio.
Według danych z 2000 roku wieś miała 375 mieszkańców.

</doc>
<doc id="1607603" url="https://pl.wikipedia.org/wiki?curid=1607603" title="Pomnik Tadeusza Kościuszki w Berezowicy Małej">
Pomnik Tadeusza Kościuszki w Berezowicy Małej

Pomnik Tadeusza Kościuszki w Berezowicy Małej – nieistniejący pomnik Naczelnika Tadeusza Kościuszki, ustanowiony w 1910 w Berezowicy Małej. 
Historia.
Fundusze na budowę pomnika pochodziły ze składek chłopskich.
Autorem pomnika był kamieniarz i rzeźbiarz z Bochni Wojciech Samek. Odsłonięcie pomnika miało miejsce 10 lipca 1910.
Pomnik został zniszczony przez Ukraińców podczas wojny w 1919.

</doc>
<doc id="1607605" url="https://pl.wikipedia.org/wiki?curid=1607605" title="Use Somebody">
Use Somebody

„Use Somebody” – ballada rockowa zespołu Kings of Leon, wydana jako drugi singiel z ich czwartej płyty "Only by the Night". Mała płyta trafiła na rynek 8 grudnia 2008 roku. Teledysk można było zobaczyć na stronie grupy w portalu Myspace już 4 listopada 2008.

</doc>
<doc id="1607606" url="https://pl.wikipedia.org/wiki?curid=1607606" title="US F1 Team">
US F1 Team

US F1 Team (pełna nazwa Team US F1) – amerykański zespół wyścigowy, który miał zadebiutować w Formule 1 w sezonie 2010.
Historia.
W czerwcu 2008 roku pojawiły się doniesienia o planowanym drugim zespole korzystającym z silników Hondy. Doniesienia były następstwem wizyty Amerykanina Kena Andersona (inżynier znany z serii CART i IRL, gdzie pracował dla zespołów Penske Racing, Chip Ganassi Racing i G Force, a przed laty był także związany z kilkoma zespołami F1: Williams, Ligier i Onyx) podczas wyścigu o Grand Prix Kanady, na który został zaproszony przez Hondę. Spotkał się także z władzami japońskiego zespołu, Rossem Brawnem i Nickiem Fryem. Już wtedy według Andersona projekt posiadał wsparcie kilku dużych Amerykańskich inwestorów. W lutym 2009 roku okazało się także, że za projektem oprócz Andersona stał dziennikarz Peter Windsor, który w przeszłości był menedżerem zespołu Williams. Max Mosley, ówczesny szef FIA w tym samym miesiącu powiedział, że zespół kontaktował się już z nimi, i należy go traktować jak najbardziej poważnie.
Zespół miał mieć siedzibę w kolebce NASCAR – Charlotte w Karolinie Północnej i europejski oddział w hiszpańskim Alcañiz. Miał być ekipą w pełni amerykańską i działać w myśl motto „Made In America”, a więc promować amerykańską technologię i amerykańskich kierowców wyścigowych. Jego pierwsza prezentacja odbyła się 24 lutego 2009. Mówiono, iż budżet wynosił 64 miliony dolarów i zatrudniono prawie 100 osób. USGPE chciał potwierdzić amerykańskiego kierowcę na sezon 2010. Kandydatami na objęcie funkcji kierowcy byli m.in.: Danica Patrick (gwiazda serii IndyCar), Scott Speed (jeździł wcześniej w Formule 1 w zespole Toro Rosso), Conor Daly (syn, Dereka, byłego kierowcy F1), Josef Newgarden, Graham Rahal, Marco Andretti i Kyle Busch, czołowy kierowca NASCAR. Rozmowy na temat startów w zespole prowadzili także: Jacques Villeneuve, Alex Wurz, Pedro de la Rosa, Franck Montagny i Jonathan Summerton. Możliwością startów w zespole interesował się także Sebastien Loeb.
Zespół planował, że ich pierwszy bolid Formuły 1 zostanie zbudowany do jesieni i będzie gotowy do pierwszej jazdy podczas zimowych testów przed następnym sezonem, które odbędą się po zniesieniu zakazu – w styczniu 2010 roku. Bolid miał zostać zaprojektowany za pomocą technologii CFD, a gotowy bolid miał być przetestowany w tunelu aerodynamicznym. FIA zgodziła się na ustępstwa, i pozwoliła zespołowi, by pierwsze testy bolidu odbył na torze Barber Motorsport Park w Alabamie w Stanach Zjednoczonych, a nie w Europie.
W początkowej fazie projektu zespół nazywał się USF1. W wyniku interwencji Formula One Management, właściciela praw do stosowania skrótu F1, jego nazwa została tymczasowo zmieniona na USGPE, do momentu przyznania miejsca w stawce Formuły 1. Bolid miał nosić oznaczenie US F1 Type 1 i miał być pomalowany na kolor niebieski, czyli taki, na jaki jeszcze w latach 60. malowano amerykańskie bolidy.
FIA 12 czerwca przedstawiła listę startową sezonu 2010, na której znalazły się trzy nowe ekipy: Campos Grand Prix, Virgin Racing i Team US F1.
23 września poinformowano, że zespół dołączył do Stowarzyszenia Zespołów Formuły Jeden (FOTA).
Na europejską bazę zespół wybrał tor Ciudad del Motor de Aragón w Hiszpanii, choć rozważano także Paul Ricard, nowoczesny obiekt położony we Francji.
26 stycznia 2010 zespół podpisał umowę na starty w sezonie 2010 z Argentyńczykiem José Maríą Lópezem. Argentyński kierowca, jego rodzina i Argentyński Związek Motorowy za starty Lopeza w zespole zapłacili 830 tysięcy dolarów.
W lutym, z powodu problemów finansowych zespół był zmuszony odłożyć testy zderzeniowe bolidu. Kilka dni później team poprosił FIA o możliwość opuszczenia czterech pierwszych wyścigów.
2 marca 2010 ogłoszono, że debiut zostanie opóźniony do 2011 roku, a prace nad bolidem zostały zawieszone. Dzień później szef zespołu Ken Anderson potwierdził, że amerykańska ekipa poprosiła FIA o odroczenie debiutu zespołu do sezonu 2011. Jeszcze tego samego dnia FIA ogłosiła, że US F1 Team zostaje wykreślony z listy startowej na sezon 2010.
10 czerwca 2010 odbyła się aukcja podczas której zlicytowano aktywa zespołu (m.in. niedokończony bolid) uzyskując w sumie 1 400 000 dolarów.
FIA, za niestawienie się w mistrzostwach, nałożyła na zespół grzywnę w wysokości 309 000 euro, która stanowi ekwiwalent opłaty wpisowej oraz nakazała zespołowi ponieść koszty procesu dyscyplinarnego. Dodatkowo wykluczyła zespół z jakichkolwiek mistrzostw organizowanych pod patronatem Federacji.

</doc>
<doc id="1607610" url="https://pl.wikipedia.org/wiki?curid=1607610" title="Larsen Touré">
Larsen Touré

Larsen Touré (ur. 20 lipca 1984 w Breście) – gwinejski piłkarz występujący na pozycji napastnika.
Kariera klubowa.
Touré zawodową karierę rozpoczynał w pierwszoligowym klubie Lille OSC. W Ligue 1 zadebiutował 11 stycznia 2006 w przegranym 0:1 pojedynku z Troyes AC. W sezonie 2005/2006 rozegrał 2 ligowe spotkania. Cały następny sezon spędził na wypożyczeniu w drugoligowym FC Gueugnon. 18 sierpnia 2006 w wygranym 2:1 spotkaniu z Amiens SC strzelił pierwszego gola w ligowej karierze. W ciągu całego sezonu wystąpił tam w 28 meczach i zdobył 5 bramek. Po zakończeniu okresu wypożyczenia powrócił do macierzystego klubu. W Lille grał przez kolejne pół roku i w tym czasie wystąpił w 9 ligowych pojedynkach. W styczniu 2008 wypożyczono go do Grenoble Foot 38, grającego w drugiej lidze. W 2008 roku awansował z nim do ekstramlasy. Latem 2008 powrócił do Lille. Zagrał tam w 3 meczach, a 31 sierpnia 2008 ponownie został wypożyczony go Grenoble. 7 marca 2009 w wygranym 2:1 meczu z SM Caen zdobył pierwszą bramkę w trakcie gry w Ligue 1. Latem 2010 roku został zawodnikiem Stade Brestois 29. W sezonie 2010/2011 zagrał w 22 ligowych spotkaniach, strzelając 4 gole. W sezonie 2013/2014 grał w Lewskim Sofia. Latem 2014 przeszedł do AC Arles-Avignon.
Kariera reprezentacyjna.
W reprezentacji Gwinei Touré zadebiutował w 2008 roku.

</doc>
<doc id="1607611" url="https://pl.wikipedia.org/wiki?curid=1607611" title="Zaleski">
Zaleski

Miejscowość w Stanach Zjednoczonych:
Miasto w Rosji
Osoby o nazwisku Zaleski:

</doc>
<doc id="1607612" url="https://pl.wikipedia.org/wiki?curid=1607612" title="Cm²">
Cm²



</doc>
<doc id="1607615" url="https://pl.wikipedia.org/wiki?curid=1607615" title="Ashikaga Yoshimochi">
Ashikaga Yoshimochi



</doc>
<doc id="1607617" url="https://pl.wikipedia.org/wiki?curid=1607617" title="Taylor York">
Taylor York

Taylor Benjamin York (ur. 17 grudnia 1989 r. w Nashville w stanie Tennessee) – amerykański muzyk, gitarzysta w zespole Paramore, do którego dołączył w roku 2006. Czasami jeździł z zespołem w trasy koncertowe grając na gitarze rytmicznej oraz pomógł napisać im takie piosenki jak "That's What You Get" czy "Conspiracy". 16 czerwca 2009 roku został oficjalnym członkiem zespołu Paramore.
Jego bratem jest Justin York.

</doc>
<doc id="1607618" url="https://pl.wikipedia.org/wiki?curid=1607618" title="Edward Anthony Spitzka">
Edward Anthony Spitzka

Edward Anthony Spitzka (ur. 17 czerwca 1876 w Nowym Jorku, zm. 4 września 1922 w Mount Vernon) – amerykański lekarz neurolog i neuroanatom. Syn Edwarda Charlesa Spitzki. W 1901 roku dokonał autopsji mózgu Leona Czolgosza, zabójcy prezydenta Stanów Zjednoczonych Williama McKinleya. Autor kilkudziesięciu prac naukowych, redaktor trzech wydań "Gray’s Anatomy".
Życiorys.
Urodził się w Nowym Jorku jako jedyny syn Edwarda Charlesa Spitzki, nowojorskiego neurologa, psychiatry i anatoma, oraz Catherine z domu Wacek. Ukończył College of the City of New York, w 1902 otrzymał tytuł doktora medycyny (M.D.) w College of Physicians and Surgeons. Podczas studiów zdobył Devoe Prize, a wraz z ich zakończeniem Harsen Clinical Prize.
Został wtedy zatrudniony na Columbia University, najpierw jako "fellow" (1902–1904), a potem demonstrator anatomii (1904–1906). 7 kwietnia 1906 otrzymał katedrę anatomii w Jefferson Medical College. Wakat na katedrze anatomii po zmarłym w 1905 Williamie S. Forbesie uzupełniono, dzieląc katedrę na dwie: katedrę anatomii ogólnej i opisowej, przyznaną Spitzce, oraz anatomii stosowanej i topograficznej, przyznaną George′owi McClellanowi. Po śmierci McClellana przejął jego obowiązki. We wrześniu 1911 został pierwszym dyrektorem Daniel Baugh Institute of Anatomy, powstałego dzięki darowiźnie biznesmena Daniela Baugha. Zaplecze to ułatwiło Spitzce wprowadzenie na uczelni jeden z najlepszych programów nauczania anatomii w kraju. Studenci Jefferson Medical College interesujący się anatomią utworzyli stowarzyszenie „Spitzka Anatomic League”.
Liczne obowiązki administracyjne i, podobno, groźby ze strony bliskich straconych kryminalistów, których mózgi badał, sprawiły, że Spitzka zaczął przejawiać paranoiczne zachowania i nadużywać alkoholu. Powtarzana jest anegdota, jakoby przyszedł na jeden wykład z dwoma pistoletami, mówiąc, że jego życie jest zagrożone. Kiedy problem z jego zachowaniem zaczął narastać, Rada Powiernicza Jefferson Medical College postanowiła 21 listopada 1912 dać mu roczny urlop. Gdy Spitzka przekonał się, że nie będzie mógł już wrócić na dawne stanowisko, złożył rezygnację. Została przyjęta 6 czerwca 1914.
Od czerwca 1917 służył w Korpusie Medycznym US Army (Army Medical Corp), w wielu szpitalach na terenie Stanów, a przez kilka miesięcy także za granicą. Został awansowany do stopnia podpułkownika. Przeniesiony w stan spoczynku z honorami 28 stycznia 1919. Prowadził prywatną praktykę, pełnił też różne funkcje w Departamencie Spraw Weteranów (Veterans Bureau), z których ostatnią było kierowanie referatem medycznym.
Należał do towarzystw Delta Kappa Epsilon, Sigma Xi, Theta Nu Epsilon, Association of American Anatomists (od grudnia 1900), American Anthropometric Society, American Anthropological Association, American Philosophical Society, Philadelphia Neurological Society, Academy of Natural Sciences of Philadelphia, American Geographical Society, Alumni Association of the College of Physicians and Surgeons, Committee on First-Aid Treatment of Surgical, Medical and Gas Poisoning Cases i American Association for the Advancement of Science (jako "fellow"). Współpracował z czasopismami „American Journal of Anatomy”, „Journal of Mental Pathology” i „Monatsschrift für Kriminalpsychologie und Strafrechts-Reform”.
20 czerwca 1906 w White Plains ożenił się z Alice Pauline Eberspacher. Mieli jednego syna, Jeffersona (1908–?).
Zmarł nagle, na udar mózgu, w swoim domu przy 139 Brookside Avenue, Mount Vernon. Notatki o jego śmierci zamieściły m.in. „New York Times” i „JAMA”.
W swoim testamencie, datowanym na 11 lutego 1914 (miesiąc po śmierci ojca), zapisał swój mózg American Anthropometric Society, a resztę ciała Daniel Baugh Institute. W kodycylu wyraził wolę, aby po jego śmierci nie odbyła się żadna ceremonia religijna, a także pragnienie, aby po śmierci być pamiętanym jako student, badacz i nauczyciel.
Ostatnim, nieukończonym obrazem Thomasa Eakinsa był portret Spitzki. Obraz powstał w 1912 roku, jednak widać na nim jedynie zarys postaci siedzącego lekarza. Dzieło znajduje się w Hirshhorn Museum and Sculpture Garden w Waszyngtonie.
Wykładał ciekawie, ale większość studentów była zagubiona z powodu mnóstwa informacji i przykładów. „Przyziemna” anatomia była pozostawiona asystentom, do których należeli J. Howard Dehoney, Charles Bonney, George W. Miller, Gregg Metheny.
Dorobek naukowy.
Jeszcze jako student medycyny Spitzka zajął się, prawdopodobnie pod wpływem ojca, neuroanatomią. Gdy zaproponowano mu autopsję mózgu Czolgosza (patrz niżej), miał już kilka opublikowanych prac w tej dziedzinie.
Był autorem szczegółowych prac poświęconych morfologii mózgowi znanych osób, m.in. lekarzy Seguinów, Edouarda i Edwarda Constanta, Johna Wesleya Powella, Philipa Leidy’ego, Andrew Jacksona Parkera, Harrisona Allena, Edwarda Drinkera Cope’a, Williama Peppera. Publikował streszczenia z zagranicznych doniesień o mózgach szwedzkiego pedagoga i fizyka Pera Adama Siljeströma, francuskiego fizjologa i antropologa Jeana-Baptiste Laborde’a, japońskiego anatoma Kazuyoshi Taguchiego, szwedzkiego lekarza i histologa Christiana Lovéna. Na podstawie własnych badań i danych literaturowych usiłował dociec, które cechy mózgowi korelują najlepiej z ponadprzeciętnymi zdolnościami umysłowymi. Początkowo koncentrował się na masie mózgu; doszedł m.in. do wniosku, że przeciętna waga mózgowia wybitnych przedstawicieli nauk ścisłych jest wyższa niż luminarzy nauk humanistycznych. Zestawienia mas mózgowi autorstwa Spitzki były wielokrotnie cytowane. W innej pracy postawił hipotezę, że ludzie wybitni mają dobrze rozwiniętą część przednią wyspy ("preinsula"). Później uznał, że istnieje związek między grubością ciała modzelowatego (spoidła wielkiego) i polem przekroju środka półowalnego a inteligencją, istotniejszy niż waga mózgowia czy proporcje istoty szarej i białej
Zajmował się zmianami w mózgowiu spowodowanymi prądem elektrycznym. Materiału badawczego dostarczały mu przede wszystkim egzekucje skazańców na krześle elektrycznym w nowojorskich więzieniach; między 1902 a 1909 był świadkiem trzydziestu sześciu egzekucji w więzieniach Auburn, Sing Sing, Dannemora i Trenton State i sam wykonał dwadzieścia siedem autopsji. Wśród kryminalistów, których autopsje wykonywał, byli m.in. Chester Gillette, Mary Farmer, William Ennis, bracia Van Wormerowie i Toni Turkofski (Turckowski). Był współautorem wytycznych resuscytacji w przypadkach porażenia prądem.
Współredaktor (1908, z Da Costą) i redaktor (1910, 1913) trzech kolejnych wydań "Gray’s Anatomy", był piątym i ostatnim amerykańskim redaktorem tego podręcznika. Jako współredaktor i redaktor podręcznika anatomii Graya uzupełnił tę książkę o własnoręcznie wykonane ilustracje. Cytowany jest, obok swojego ojca, jako jeden z amerykańskich anatomów którzy położyli zasługi dla ujednolicenia mianownictwa anatomicznego. 19, wydanie anatomii Graya zawierało ujednoliconą nomenklaturę zgodną z konwencją bazylejską. Napisał hasło o egzekucji na krześle elektrycznym do "Encyclopædia Britannica".
Spitzka zabiegał o popularyzację swojej dziedziny wiedzy i propagował ideę zapisywanie ciała nauce. „New York Times” publikował wywiady z nim na temat znaczenia wagi mózgu, w gazetach regularnie donoszono o kolejnych wynikach pomiarów mózgowi znanych osób. W 1911 „New York Times” zamieścił relację z próby pozyskania przez Spitzkę mózgu kaszalota wyrzuconego na brzeg w Ocean City.
Przypadek Czolgosza.
Jako studentowi ostatniego roku studiów medycznych powierzono mu zadanie zbadania mózgu Leona Czolgosza, straconego za zamach na życie prezydenta Stanów Zjednoczonych. Czolgosz został uznany za winnego 24 września 1901, skazany 26 września i stracony na krześle elektrycznym 29 października w Auburn Prison. Jako eksperci do zbadania stanu psychicznego Czolgosza podczas procesu powołani zostali lekarz więzienny Joseph Fowler i psychiatrzy Floyd S. Crego i James W. Putnam; zgodnie uznali, że Czolgosz był w pełni władz umysłowych i odpowiadał za swoje czyny. Taką samą opinię wyraził Carlos F. MacDonald, który również badał Czolgosza.
Na wyraźne życzenie brata ciało straconego anarchisty miało być zniszczone, tak aby żadna jego część nie weszła w posiadanie osoby prywatnej bądź organizacji; ograniczało to możliwości zbadania mózgowia do kilku godzin po egzekucji. Autopsję przeprowadzili Spitzka i MacDonald, przy tej czynności byli też obecni lekarze Ely, Howe, Trowbridge, Wolff i Huntley. Strażnik pilnował by lekarze nie wynieśli żadnego fragmentu ciała poza więzienie i, mimo próśb obu „o mózg lub jego fragment”, nie udzielono im tego pozwolenia. Wyniki dotyczyły przede wszystkim mózgu, reszta ciała została opisana jedynie powierzchownie. Raport Spitzki i MacDonalda został wydrukowany w sześciu różnych czasopismach medycznych w styczniu i lutym 1902 w niemal identycznej formie. Podana waga mózgu wynosiła 1460 g; autor zwrócił uwagę na wąskie oba zakręty przedśrodkowe w porównaniu z zakrętami zaśrodkowymi, niewielki klinek i szczelinę w dogłowowej części zakrętu obręczy. Szczelina przedśrodkowa prawej półkuli przechodziła w szczelinę Sylwiusza – jak podano, cecha ta charakteryzuje „40% mózgów Polaków”. Usprawiedliwiając brak widocznych większych anatomicznych anomalii Spitzka zauważył, że nieprawidłowe funkcjonowanie mózgu może być spowodowane (bio)chemicznymi zaburzeniami, co w 1902 było jeszcze śmiałą hipotezą.

</doc>
<doc id="1607620" url="https://pl.wikipedia.org/wiki?curid=1607620" title="Daktylowiec mąkodajny">
Daktylowiec mąkodajny

Daktylowiec mąkodajny ("Phoenix pusilla" Gaertn.) – gatunek rośliny z rodziny arekowatych ("Palmae"). Rośnie dziko na Sri Lance i w Indiach.
Morfologia.
Drzewo o bardzo krótkim pniu, do 1 m wysokim. Liście długie i pierzaste, do 1,2 m długości. Kwiaty o podobnej budowie jak w przypadku gatunku daktylowiec właściwy ("Phoenix dactylifera"). Owoc czarny i lśniący jest owocem jadalnym.
Z rdzenia pnia otrzymuje się mączkę o nazwie sago.

</doc>
<doc id="1607621" url="https://pl.wikipedia.org/wiki?curid=1607621" title="Josip Manolić">
Josip Manolić

Josip Manolić (ur. 22 marca 1920 w Kalinovacu koło Đurđevaca) – chorwacki polityk, działacz komunistyczny i funkcjonariusz policji, premier Chorwacji w latach 1990–1991.
Życiorys.
W wieku 18 lat dołączył do SKOJ, młodzieżówki Związku Komunistów Jugosławii, a rok później uzyskał członkostwo w partii. Pracował w związku zawodowym URS jako wiceprzewodniczący sekcji przemysłu skórzanego. Podczas II wojny światowej za swoją działalność został aresztowany w mieście Nova Gradiška, po zwolnieniu przyłączył się do partyzantki Josipa Broz Tity. Był partyjnym agitatorem i sekretarzem SKOJ do spraw organizacyjnych.
W 1944 został członkiem władz partii komunistycznej w Bjelovarze, następnie funkcjonariuszem jugosłowiańskiej bezpieki OZNA (naczelnikiem wydziału zajmującego się sprawami wewnętrznymi). W 2011 chorwacki resort spraw wewnętrznych podał, że ze zgromadzonych dowodów wynika, iż w tym czasie Josip Manolić wydał rozkaz zamordowania 120 więźniów, jak również osobiście dokonywał rozstrzeliwań. Od 1946 pracował w tajnej policji UDBA. W 1960 ukończył studia prawnicze na Uniwersytecie w Zagrzebiu, w tym samym roku został szefem policji w Zagrzebiu. W 1965 i 1969 przydzielano mu mandat posła do parlamentu Socjalistycznej Republiki Chorwacji.
Utracił stanowiska polityczne po upadku Chorwackiej Wiosny i został przeniesiony na emeryturę. Nawiązał znajomość z Franjem Tuđmanem, został jednym z jego najbliższych współpracowników, a w 1989 współzałożycielem Chorwackiej Wspólnoty Demokratycznej.
24 sierpnia 1990 został desygnowany na premiera po dymisji Stjepana Mesicia, który przeszedł do Prezydium Jugosławii. Urząd ten sprawował do 17 lipca 1991. Jego gabinet rozpoczął proces wychodzenia Chorwacji ze struktur Socjalistycznej Federacyjnej Republiki Jugosławii, który zakończyła się ogłoszeniem 25 czerwca 1991 deklaracji niepodległości. Zbiegła się ona z rebelią Serbów zamieszkujących należącą do Chorwacji Krajinę i następnie z wybuchem wojny. Pozostał w administracji państwowej, w latach 1993–1994 przewodniczył istniejącej wówczas wyższej izbie chorwackiego parlamentu. Po konflikcie z prezydentem Franjem Tuđmanem i nieudaną próbą przejęcia władzy opuścił HDZ, w połowie lat 90. był przewodniczącym partii Hrvatski nezavisni demokrati, której nie udało się uzyskać parlamentarnej reprezentacji.

</doc>
<doc id="1607623" url="https://pl.wikipedia.org/wiki?curid=1607623" title="Phoenix farinifera">
Phoenix farinifera



</doc>
<doc id="1607628" url="https://pl.wikipedia.org/wiki?curid=1607628" title="Human (singel The Killers)">
Human (singel The Killers)

Human – singiel zespołu The Killers, pierwszy z ich czwartego albumu "Day &amp; Age". Został wydany 22 września 2008 roku przez wytwórnię Island Records.

</doc>
<doc id="1607635" url="https://pl.wikipedia.org/wiki?curid=1607635" title="Blonde Redhead">
Blonde Redhead

Blonde Redhead – amerykańskie trio składające się z Kazu Makino i braci bliźniaków: Simone i Amedeo Pace. Nazwa zespołu pochodzi od tytułu piosenki DNA.
Historia.
Amedeo i Simone Pace urodzili się w Mediolanie, dorastali w Montrealu (dzielnicy Saint-Léonard), lecz później przenieśli się do Bostonu studiować jazz. Bracia Pace i japońscy studenci sztuki Kazu Makino i Maki Takahashi założyli zespół w 1993, po spotkaniu we włoskiej restauracji w Nowym Jorku.
Gra Blonde Redhead zwróciła uwagę perkusisty Sonic Youth Steve’a Shelleya, który wziął udział w produkcji ich debiutanckiego albumu w 1993. Krótko po tym, Takahashi opuściła zespół i została zastąpiona przez jej przyjaciółkę Toko Yasudę. Yasuda wkrótce także opuściła grupę, tłumacząc się trudnościami w pisaniu nowej muzyki. Blonde Redhead kontynuowali współpracę jako trio. Na ich trzecim albumie, "Fake Can Be Just as Good", dołączył Vern Rumsey z Unwound, który zagrał partie basowe. Na czwartym albumie, "In an Expression of the Inexpressible", Guy Picciotto z Fugazi został zatrudniony jako producent. Picciotto także przyczynił się do tworzenia piosenki „Futurism vs. Passeism Part 2", jak również użyczył w niej głosu. Picciotto był też producentem „Melody of Certain Damaged Lemons” i „Misery Is a Butterfly”. Alan Moulder zmiksował ich ostatnie nagranie „23”, które zostało wydane przez 4AD w kwietniu 2007.
Piosenka „Spring and By Summer Fall” z "23" została wykorzystana w jednym z odcinków serial "Wzór". Utwór „Elephant Woman” także został wykorzystany jako piosenka końcowa w filmie Davida Slade’a "Hard Candy".
Tytułowy utwór z albumu "23" został użyty jako trailer dla brytyjskiego serialu TV „Skins” w lutym 2008, i jako dodatek Crystal Geyser w maju 2008 w Japonii. Piosenka ta była także w odcinku serialu „Chirurdzy”.

</doc>
<doc id="1607637" url="https://pl.wikipedia.org/wiki?curid=1607637" title="Podróż apostolska Benedykta XVI do Kamerunu i Angoli">
Podróż apostolska Benedykta XVI do Kamerunu i Angoli

Podróż apostolska Benedykta XVI do Kamerunu i Angoli odbyła się 17–23 marca 2009.

</doc>
<doc id="1607638" url="https://pl.wikipedia.org/wiki?curid=1607638" title="Daktylowiec nagięty">
Daktylowiec nagięty

Daktylowiec nagięty ("Phoenix reclinata") – gatunek rośliny z rodziny arekowatych. Pochodzi z terenów Afryki oraz Arabii Saudyjskiej i Jemenu, jest też uprawiany w wielu innych rejonach świata.
Drzewo o pokroju krzaczastym do 15 m wysokości. Liście pierzaste w dolnej części posiadające listki cierniste. Kwiaty w budowie podobne do gatunku daktylowiec właściwy.

</doc>
<doc id="1607640" url="https://pl.wikipedia.org/wiki?curid=1607640" title="Phoenix reclinata">
Phoenix reclinata



</doc>
<doc id="1607654" url="https://pl.wikipedia.org/wiki?curid=1607654" title="Jagdstaffel 54">
Jagdstaffel 54

Jagdstaffel 54 - Königlich Sächsische Jagdstaffel Nr. 54 - Jasta 54s jednostka lotnictwa niemieckiego Luftstreitkräfte z okresu I wojny światowej.
Informacje ogólne.
Jednostka została utworzona w Grossenhain 1 stycznia 1918 roku w Fliegerersatz Abteilung Nr. 6. Pierwszym dowódcą i twórcą jednostki był podporucznik Paul Erbguth z Jagdstaffel 30. Jednostka uzyskała zdolność operacyjną 15 stycznia, a 19 stycznia została skierowana na front pod dowództwo 2 Armii i przydzielona do Jagdgruppe 10. W jej skład wchodziły wówczas Jagdstaffel 3, Jagdstaffel 17, Jagdstaffel 56. W okresie do 25 marca stacjonowała na lotnisku polowym w Neuvilly. Następnie została przeniesiona w obszar operacji 4 Armii. Do 2 Armii jednostka została ponownie skierowana 6 czerwca. Umieszczono ją na lotnisku w Ennemain i dołączono tym razem do Jagdgruppe 9, w której skład wchodziły Jagdstaffel 34, Jagdstaffel 37, Jagdstaffel 77.
10 lipca nastąpiła kolejna dyslokacja jednostki. Jasta 54 została przeniesiona na około miesiąc w obszar działania 3 Armii, skąd nastąpiło kolejne przeniesienie pod dowództwo 19 Armii. Do końca wojny eskadra operowała z lotniska polowego w Mörchingen.
Eskadra walczyła przede wszystkim na samolotach Fokker D.VII. 
"Jasta 54" w całym okresie wojny odniosła ponad 22 zwycięstw nad samolotami nieprzyjaciela. W okresie od stycznia 1918 do listopada 1918 roku jej straty wynosiły 3 zabitych w walce, 1 ranny w wypadku lotniczym. 
W Eskadrze nie służył żaden z asów myśliwskich I wojny światowej. Natomiast służył as II wojny światowej Erich Mix

</doc>
<doc id="1607657" url="https://pl.wikipedia.org/wiki?curid=1607657" title="Filozofia teocentryczna">
Filozofia teocentryczna



</doc>
<doc id="1607658" url="https://pl.wikipedia.org/wiki?curid=1607658" title="Steyr-Daimler-Puch">
Steyr-Daimler-Puch

Steyr-Daimler-Puch AG – austriacki koncern przemysłu maszynowego i motoryzacyjnego, produkujący w różnych okresach swojej działalności samochody ciężarowe i osobowe, traktory, motocykle, pojazdy opancerzone i broń strzelecką, mający swoją siedzibę w mieście Steyr. Obecnie część produktów wytwarzana jest pod marką Steyr przez oddzielone firmy.
Historia przedsiębiorstwa.
Przedsiębiorstwo Steyr Werke AG zostało założone w 1864 roku przez Josefa Werndla. Początkowo produkowano tu broń (karabiny i pistolety). Pierwsze samochody zaczęto produkować w 1920 roku. Przedsiębiorstwo zostało połączone z Austro-Daimler-Puch w 1934 roku. W sumie Steyr wyprodukował 34 776 pojazdów pomiędzy 1920 i 1940 rokiem. Steyr 220 był ostatnim przedwojennym modelem zbudowanym przez firmę Steyr. W 1935 roku przedsiębiorstwa: Steyr, Daimler, oraz Puch połączyły się w jeden koncern o nazwie Steyr-Daimler-Puch AG, którego siedziba znajduje się do dziś w mieście Steyr. 1 stycznia 1990 roku w wyniku przeprowadzonej restrukturyzacji z poszczególnych departamentów powstały spółki zależne: Steyr Landmaschinentechnik GesmbH zajmująca się rozwojem, montażem i sprzedażą ciągników rolniczych, Steyr Motorentechnik GesmbH zajmująca się głównie rozwojem, montażem i produkcją silników wysokoprężnych serii M1, Steyr Mannlicher AG, Steyr–Daimler–Puch Spezialfahrzeug AG i Steyr Maschinenbau GesmbH. Przedsiębiorstwo jest częścią niemieckiego koncernu MAN, produkując samochody ciężarowe.
Technologia firmy Steyr w Polsce.
W latach 70. Jelczańskie Zakłady Samochodowe Jelcz zdecydowały o oparciu dalszego rozwoju ciężarówek wysokiej ładowności o współpracę i licencje Steyr, model Steyr 91. M.in. zakupiono licencję na ramy, osie przednie i mosty napędowe oraz silniki wysokoprężne dużej mocy, w układzie V które miały być produkowane w Zakładach Mechanicznych PZL-Wola w Warszawie, ale kryzys ekonomiczny zniweczył te plany. Owocem współpracy był ciężki samochód samowyładowczy Jelcz 640.
Silniki Steyr były również stosowane w samochodach Jelcz 622 i Jelcz 422.
W latach 90. XX wieku Fabryka Samochodów Ciężarowych „Star” nawiązała współpracę ze Steyr dotyczącą użycia w modernizacji ciężarówek Star nowoczesnych kabin używanych w modelu Steyr. Montaż tych kabin został uruchomiony w Starachowicach, znalazły one zastosowanie w modelach Star 8.125, Star 12.155 i prototypie Star 944.
Po przejęciu Fabryki Samochodów Ciężarowych „Star” przez koncern MAN, który wcześniej przejął również Steyr, zmodernizowane kabiny Steyr były używane w produkcji modeli Star S2000, Star 1466, Star 944.
Po zakończeniu przez koncern MAN produkcji samochodów w Starachowicach od 2004 do 2007 roku ciężarówki serii Star S2000 były wytwarzane w Austrii w zakładzie w Grazu.
Współczesna produkcja licencyjna.
Steyr w armii USA.
Przedsiębiorstwo Stewart &amp; Stevenson wygrało ogłoszony w 1988 roku przetarg na Medium Tactical Vehicles (FMTV) dla US Army oferując licencyjną odmianę samochodu Steyr 12 M 18.
Steyr w Chinach.
Chińskie przedsiębiorstwo Sinotruk produkuje ciężarówki będące rozwinięciem serii 91.

</doc>
<doc id="1607661" url="https://pl.wikipedia.org/wiki?curid=1607661" title="Cmentarz parafialny w Starych Skoszewach">
Cmentarz parafialny w Starych Skoszewach

Cmentarz parafialny w Starych Skoszewach – został założony około 1380 roku i znajduje się na północ od kościoła przy drodze Nowosolna – Niesułków. Na cmentarzu są m.in. dwie mogiły zbiorowe: jedna ze szczątkami 21 żołnierzy polskich poległych podczas kampanii wrześniowej, druga będąca miejscem spoczynku ofiar walk religijnych stoczonych w Strykowie pomiędzy katolikami i mariawitami w 1906 roku.

</doc>
<doc id="1607673" url="https://pl.wikipedia.org/wiki?curid=1607673" title="Post-metalcore">
Post-metalcore



</doc>
<doc id="1607674" url="https://pl.wikipedia.org/wiki?curid=1607674" title="Rzymskokatolicki cmentarz parafialny w Rychłocicach">
Rzymskokatolicki cmentarz parafialny w Rychłocicach

Rzymskokatolicki cmentarz parafialny w Rychłocicach – został założony w połowie XIX wieku i zajmuje powierzchnię 0,37 ha. Najstarszy zachowany nagrobek pochodzi z 1871 roku i kryje szczątki Artura Nekandy-Trepki i jego żony Lucyny z Łabędzkich. Na szczególną uwagę zasługuje kaplica grobowa członków tej samej rodziny z 1905 roku Na cmentarzu znajduje się obelisk z tablicą ku czci powstańców 1863. W dniu 3 września 1939 oddział 72 Pułku Piechoty stoczył zaciętą walkę w obronie przeprawy mostowej z niemiecką kolumną pancerną poległych żołnierzy pochowano na tutejszym cmentarzu.. 

</doc>
<doc id="1607676" url="https://pl.wikipedia.org/wiki?curid=1607676" title="Megachilidae">
Megachilidae



</doc>
<doc id="1607681" url="https://pl.wikipedia.org/wiki?curid=1607681" title="Państwa Australii">
Państwa Australii



</doc>
<doc id="1607684" url="https://pl.wikipedia.org/wiki?curid=1607684" title="Valkyrie">
Valkyrie



</doc>
<doc id="1607688" url="https://pl.wikipedia.org/wiki?curid=1607688" title="Henrik Sjögren">
Henrik Sjögren

Henrik Samuel Conrad Sjögren (//; ur. 23 lipca 1899 w Köping, zm. 17 września 1986 w Lund) – szwedzki okulista, autor jednego z pierwszych opisów zespołu znanego dziś jako zespół Sjögrena.
Życiorys.
Był synem kupca Conrada Johanssona oraz jego żony Emelie (z domu Sjögren). Dyplom lekarza medycyny uzyskał w Instytucie Karolinska w 1927. Na studiach poznał Marię Hellgren, którą poślubił w Paryżu w 1928 (ojciec Marii - Ulrik Hellgren - był okulistą związanym z Instytutem Karolinska). W 1934 urodziła mu się córka, Gunvor.
W 1933 opublikował na macierzystej uczelni doktorat nt. zespołu suchego oka ("niem. Zur Kenntnis der keratoconjunctivitis sicca"), który stał się z czasem podstawą do opisu zespołu Sjögrena. Świeżo napisany doktorat został skrytykowany i w konsekwencji Sjögren nie uzyskał docentury, która pozwoliłaby mu pozostać na uczelni. Prawdopodobnie niechętnie przeniósł się do Jönköping, gdzie praktykował jako okulista a w 1938 objął posadę w nowo utworzonej klinice okulistycznej miejscowego szpitala. 
Znaczenie opisu Sjögrena zawartego w jego doktoracie zostało docenione dopiero 10 lat później, w 1943, kiedy to australijski okulista Bruce Hamilton przetłumaczył mało znaną dotąd pracę na język angielski. To zapewniło Sjögrenowi międzynarodowy rozgłos i uznanie w środowisku okulistów. W 1957 został profesorem nadzwyczajnym (docentem) Uniwersytetu w Göteborgu, a w 1965 rząd Szwecji uhonorował go tytułem profesora.
Nie należy kojarzyć Henrika Sjögrena z zespołem Sjögrena-Larssona, który jest nazwany po Karlu Sjögrenie (i Tage Larssonie).

</doc>
<doc id="1607689" url="https://pl.wikipedia.org/wiki?curid=1607689" title="Pływająca wyspa (powieść Elizabeth Haydon)">
Pływająca wyspa (powieść Elizabeth Haydon)

Pływająca wyspa. Zaginione dzienniki Vena Polypheme’a – powieść Elizabeth Haydon wydana w Polsce w 2009 roku. Opowiada o losach młodego Vena Polypheme’a, najmłodszego syna sławnej, naińskiej rodziny, która zajmuje się budowaniem statków. Fabuła powieści osadzona jest w świecie znanym polskim czytelnikom z cyklu Symfonia wieków.

</doc>
<doc id="1607691" url="https://pl.wikipedia.org/wiki?curid=1607691" title="Ronan Le Crom">
Ronan Le Crom

Ronan Le Crom (ur. 13 lipca 1974 w Lorient) – francuski piłkarz występujący na pozycji bramkarza. Były reprezentant Francji w piłce nożnej plażowej.
Kariera.
Le Crom zawodową karierę rozpoczynał w pierwszoligowym klubie AJ Auxerre, jednak jeszcze przed debiutem w barwach tej drużyny w 1996 roku wypożyczono go do drugoligowego LB Châteauroux. W sezonie 1996/1997 w Division 2 rozegrał 17 spotkań. Sezon 1997/1998 spędził na wypożyczeniu w innym drugoligowym zespole – ASOA Valence. W 1998 roku powrócił do Auxerre. W Division 1 zadebiutował 13 maja 2000 w wygranym 4:0 pojedynku ze Stade Rennais. W ciągu kolejnych dwóch sezonów rozegrał tam jeszcze dwa spotkania.
W 2002 roku podpisał kontrakt z innym pierwszoligowcem – EA Guingamp. Pierwszy ligowy mecz rozegrał tam 3 sierpnia 2002 przeciwko Olympique Lyon (3:3). W 2004 roku spadł z klubem do Ligue 2. Wówczas został wypożyczony do pierwszoligowego AS Saint-Étienne, jednak w sezonie 2004/2005 nie zagrał tam w żadnym meczu. W sezonie 2005/2006 grał na wypożyczeniu w Troyes AC. Latem 2006 Troyes wykupiło Le Croma z Guingamp. W 2007 roku spadł z klubem do Ligue 2. Wówczas odszedł z Troyes.
Latem 2007 podpisał kontrakt z RC Lens, występującym w Ligue 1. W sezonie 2007/2008 nie rozegrał tam żadnego spotkania. Na koniec tamtego sezonu zajął z klubem 18. miejsce w lidze i spadł z nim do Ligue 2. Wtedy opuścił drużynę Lens. Latem 2008 przeszedł do pierwszoligowego Grenoble Foot 38. Pierwszy ligowy mecz rozegrałtam 20 grudnia 2008 przeciwko Le Mans UC 72 (2:1). Od stycznia do czerwca 2011 związany był z AS Nancy. 
Latem 2011 uczestniczył w przygotowaniach do sezonu 2011/2012 z drużyną Paris Saint-Germain, jednak przez pół roku pozostawał bez zatrudnienia. 12 stycznia podpisał kontrakt z Paris Saint-Germain gdzie był trzecim bramkarzem zespołu. Ostatni mecz rozegrał 26 maja 2013 roku przeciwko FC Lorient (3:1). W tamtym spotkaniu wszedł na boisko w 61. minucie, zmieniając Alphonse’a Areolę, zaś w 81. minucie otrzymał czerwoną kartkę za faul na Lamine Gassamie, po którym podyktowano rzut karny. Miejsce Le Croma w bramce zajął obrońca Mamadou Sakho, a rzut karny został wykorzystany przez Arnaud Le Lana.
Po sezonie 2012/2013 zakończył karierę.

</doc>
<doc id="1607695" url="https://pl.wikipedia.org/wiki?curid=1607695" title="Konrad Zygmunt Suwalski">
Konrad Zygmunt Suwalski



</doc>
<doc id="1607701" url="https://pl.wikipedia.org/wiki?curid=1607701" title="Antillia">
Antillia

Antillia lub Antilia (na mapach także pod nazwami "Ilha das Sete Cidades", "Septe Cidades", "Sanbrandan") – legendarna wyspa położona na Oceanie Atlantyckim, na zachód od Półwyspu Iberyjskiego, której istnienia domniemywano w XV wieku.
Geografia Antilli.
Antillia wraz z położoną na północ od niej wyspą Satanazes pojawiła się po raz pierwszy na mapie Pizzigana w 1424. Od tego czasu pojawiała się na wszystkich zachowanych portolanach Atlantyku, m.in. Beccaria (1435), Andrea Bianco (1436) czy Grazioso Benincasa (1476 i 1482).
Antillia wyobrażana była jako niemal idealnie prostokątna wyspa zbliżona wielkością do Portugalii, leżąca około 200 mil na zachód od Azorów. Na wschód od Antilli umieszczano najczęściej grupę niewielkich wysepek. Wyspa położona była w orientacji północ-południe, na jej wschodnim i zachodnim brzegu znajdowało się 7 zatok, nad którymi miały być położone miasta. Duża zatoka znajdowała się także na południowym brzegu wyspy.
Na globusie Behaima z 1492 rozmiar Antilli został znacznie pomniejszony i zachował się w takiej postaci na wszystkich następnych mapach.
Średniowieczne hipotezy.
Antillię identyfikowano ze starożytnymi Wyspami Szczęśliwymi. Średniowieczni uczeni byli przekonani, że Hiszpanie w przeszłości dopłynęli już na Antillię. Szeroko rozpowszechniona była legenda, zgodnie z którą na początku VIII wieku, za panowania Roderyka, Antillię zasiedlili chrześcijanie uciekający przed najazdem Maurów na Półwysep Iberyjski. Pretensje terytorialne wobec nieodkrytej jeszcze Antilli wysuwały Hiszpania i Portugalia.
Antillia była kilkukrotnie poszukiwana przez portugalskich żeglarzy. W 1452 wysłany na jej poszukiwanie Diogo de Teive odkrył wyspy Flores i Corvo.
Na mapie Toscanellego Antillia została umieszczona w połowie drogi między Hiszpanią a Cipangu (Japonią).
Kres legendy.
Po podróży Krzysztofa Kolumba Antillia w przeciągu kilku lat zniknęła z map. Legendarny ląd zaczęto identyfikować z nowo odkrytymi wyspami Karaibów, przede wszystkim z Kubą i Hispaniolą, później także z wybrzeżem Florydy. Jedną z ostatnich map, na której Antillia pojawia się w niezmienionym kształcie jest mapa Piri Reisa.
Ostateczny kres poszukiwaniom na oceanie Antilli położył Pedro Mártir de Anghiera, który sporządził dokładną mapę Indii Zachodnich, sugerując utożsamienie Antilli z jedną z tamtejszych wysp. Od tego czasu na określenie nowego archipelagu utworzono od legendarnej wyspy nazwę Antyle.

</doc>
<doc id="1607706" url="https://pl.wikipedia.org/wiki?curid=1607706" title="Crato Bütner">
Crato Bütner

Crato Bütner, również Büthner, Bytner, Buthnerus (ur. 1616 w Gocie lub Sonnebergu, zm. 1679 w Gdańsku) – niemiecki organista i kompozytor barokowy.
Życiorys.
Pochodził z Turyngii, skąd przybył do Gdańska. W latach 1650–1654 był organistą kościoła św. Zbawiciela na Zaroślaku (dzielnica Gdańska, niem. "Petershagen"). Po śmierci znanego gdańskiego kantora i kompozytora, Christopha Wernera, objął stanowisko kantora w położonym w centrum miasta kościele św. Katarzyny. Od 1652 do śmierci w 1679 był kantorem i organistą w tymże kościele. Prowadził także działalność pedagogiczną i przyczynił się do rozkwitu w Gdańsku ewangelickiej muzyki kościelnej i edukacji muzycznej w tym zakresie. Był aktywnym muzykiem przez całe życie, prawdopodobnie do końca życia pozostał stanu wolnego.
Jako kompozytor ulegał w dużym stopniu stylowi włoskiemu, który łączył w swoich utworach z północnoniemiecką tradycją muzyki ewangelickiej. Jest autorem wielu koncertujących utworów religijnych na głosy z obsadą instrumentalną, a także innych utworów i pieśni.

</doc>
<doc id="1607707" url="https://pl.wikipedia.org/wiki?curid=1607707" title="Mój przyjaciel królik">
Mój przyjaciel królik

Mój przyjaciel królik (ang. "My Friend Rabbit", 2007-2008) – serial animowany produkcji kanadyjskiej, zawiera 26 odcinków. Emitowany był w Wieczorynce TVP1 od 3 marca 2009 roku.
Opis fabuły.
Grupka przyjaciół: Królik, mysz Borys, nosorożec Nochal, krokodyl Kacper, wiewiórka Gryzelda i cztery małe gąski poznają otaczający ich świat. Królik zawsze jest pierwszy, jeśli chodzi o wynalazki albo jakieś fascynujące odkrycie.
Wersja polska.
Wersja polska: TELEWIZJA POLSKA
Reżyseria: 
Tłumaczenie i dialogi: Kaja Sikorska
Dźwięk i montaż: Urszula Bylica
Kierownik produkcji: Anna Jaroch
Tekst piosenki: Krzysztof Rześniowiecki
Śpiewał: Krzysztof Mielańczuk
Wystąpili:
i inni

</doc>
<doc id="1607712" url="https://pl.wikipedia.org/wiki?curid=1607712" title="Junior Negao (piłkarz plażowy)">
Junior Negao (piłkarz plażowy)



</doc>
<doc id="1607714" url="https://pl.wikipedia.org/wiki?curid=1607714" title="Larson Toure">
Larson Toure



</doc>
<doc id="1607717" url="https://pl.wikipedia.org/wiki?curid=1607717" title="Dorothy Garrod">
Dorothy Garrod

Dorothy Annie Elizabeth Garrod (ur. 5 maja 1892, zm. 18 grudnia 1968) – brytyjska archeolog, pierwsza kobieta profesor na uniwersytetach w Oksfordzie i w Cambridge.
Życiorys.
Dorothy urodziła 5 maja 1892 roku w Londynie jako jedyna córka i drugie dziecko z czworga Laury Garrod i jej męża Archibalda, lekarza. Początkowo pobierała nauki u guwernantki Isabel Fry, a później na Uniwersytecie Cambridge. W czasie I wojny światowej pracowała w kierowanym przez ojca szpitalu na Malcie, gdzie zainteresowała się archeologią i antropologią. Po wojnie podjęła studia na Uniwersytecie Oxfordzkim, gdzie uzyskała dyplom na wydziale antropologii studiując pod kierunkiem Roberta Maretta.
Prowadziła wykopaliska w Gibraltarze, w jaskiniach góry Karmel w Izraelu i w Bułgarii.
6 maja 1939 roku jako pierwsza kobieta została mianowana profesorem Uniwersytetu w Cambridge.

</doc>
