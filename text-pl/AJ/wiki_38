<doc id="1607718" url="https://pl.wikipedia.org/wiki?curid=1607718" title="Konrad Suwalski">
Konrad Suwalski

Konrad Zygmunt Suwalski ps. „Mruk”, „Cichy” (ur. 18 stycznia 1917 w Bolesławiu k. Olkusza, zm. 10 sierpnia 1945 w Kielcach) – żołnierz Armii Krajowej.
Życiorys.
Przed wybuchem II wojny światowej Konrad Suwalski wraz ze swym bratem Józefem Suwalskim (więzionym w niemieckim obozie zagłady Auschwitz-Birkenau, a następnie zamordowanym w obozie Mauthausen-Gusen) oraz rodzicami, opuścił rodzinne strony przenosząc się do Ćmielowa. Ojciec oraz brat pracowali w pobliskiej kopalni rudy żelaza położonej na Piaskach Brzóstowskich.
Późną jesienią 1942 roku z inicjatywy Konrada Suwalskiego powstał oddział Narodowej Organizacji Wojskowej „Barwy Białe”, który po akcji scaleniowej NOW z AK (listopad 1943) stał się jednym z pierwszych oddziałów partyzanckich na Kielecczyźnie. Zgrupowanie pod dowództwem Suwalskiego ps. „Mruk”, „Cichy” oraz jego zastępcy plutonowego Antoniego Granata „Czarny” z Krzczonowic stosunkowo szybko rozrosło się liczebnie. Początkowo liczyło 20 partyzantów rekrutujących się z Ćmielowa i okolic, a po wejściu w jego skład oddziału „Rogacza”, którym dowodził „Herny” (Julian Rolak), stan liczebny wynosił do 50 dobrze uzbrojonych i umundurowanych żołnierzy pochodzących z całego terenu obwodu opatowskiego. Głównym zadaniem oddziału obok walki z okupantem stało się zwalczanie wszelkich przejawów bandytyzmu.
Źródła powstałe przed 1989 rokiem podają, że oddział „Cichego” 12 lutego 1944 roku otoczył oddział Armii Ludowej im. Sowińskiego w majątku Szwarszowice, który kwaterował tam po uprzednim stoczeniu walki z żandarmerią niemiecką. W kilkugodzinnej walce zginęło czterech alowców, pozostali poddali się. 10 z pojmanych zostało podobno rozstrzelanych w pobliskim lesie, a pozostałych zwolniono. W lutym 1944 roku ppor. Konrad Suwalski „Mruk” przeprowadził samowolną akcję przeciwko oddziałowi Armii Ludowej (AL) w Wólce Bodzechowskiej. W konsekwencji nastąpiły obustronne krwawe represje. Dalszym etapem rozwijającego się konfliktu było wzięcie zakładników, wskutek tego powstawały dalsze napięcia w okolicach Ćmielowa. W związku z tym ppor. „Mruka” usunięto ze stanowiska dowódcy, a jego funkcję objął ppor. „Topór” (Władysław Pietrzykowski). Po zmianie kierownictwa doszło do rozmów między AK i AL, w wyniku których zakładnicy po obu stronach zostali zwolnieni, a wzajemne stosunki uległy poprawie.
Latem 1944 roku ppor. Suwalski walczył jako oficer dyspozycyjny w oddziale AK Tomasza Wójcika „Tarzana”. Po dołączeniu do innych oddziałów AK działających na terenie Okręgu Radomsko-Kieleckiego AK jego faktycznym dowódcą stał się por. Eugeniusz Kaszyński „Nurt” – cichociemny podporządkowany legendarnemu dowódcy partyzantki Armii Krajowej w Górach Świętokrzyskich – Janowi Piwnikowi ps. „Ponury”. W sierpniu w składzie I batalionu 1 kompanii 2 pułku piechoty Legionów „Mruk” szedł na pomoc powstańczej Warszawie. Razem ze swoim oddziałem przeszedł cały szlak bojowy pułku od Ostrowca Świętokrzyskiego poprzez Staszów, Opatów, Dziebałtów aż po okolice Przysuchy. Jego oddział zdemobilizował się jesienią po bitwach w lasach koneckich pod Chotowem.
Po rozkazie komendanta głównego Leopolda Okulickiego z 19 stycznia 1945 roku o rozwiązaniu AK ppor. Suwalski wyjechał w swe rodzinne strony. Nie ujawniał się. 27 kwietnia 1945 roku będąc w Kielcach został rozpoznany i aresztowany przez patrol UB. Wielu funkcjonariuszy kieleckiego aparatu bezpieczeństwa stanowili dawni partyzanci AL z Ostrowca Świętokrzyskiego i okolic, czyli terenu działania ppor. Suwalskiego.
Przesłuchania ppor. Suwalskiego trwały od końca kwietnia do połowy czerwca. Głównym oskarżycielem w procesie przeciwko Suwalskiemu został naczelnik Wydziału do Walki z Bandytyzmem kieleckiego WUBP major Stefan Szymański, ps. „Góral”, dowódca Oddziału AL im. Bartosza Głowackiego, pochodzący z Ćmielowa. Ten sam major wydał 13 kwietnia 1944 roku rozkaz rozstrzelania w Denkówku k. Ostrowca Świętokrzyskiego, 5 żołnierzy z oddziału Eugeniusza Kaszyńskiego „Nurta”. Ważną rolę w procesie odegrał też inny partyzant AL, były uczeń ostrowieckiego gimnazjum im. Chreptowicza Edmund Kwasek – osławiony kat kieleckiego i mokotowskiego UB, wykonawca wyroków.
11 lipca 1945 roku, Okręgowy Sąd Wojskowy w Łodzi na sesji w Kielcach skazał Suwalskiego na mocy artykułu 91 par. 1 kk WP na karę śmierci przez rozstrzelanie oraz pozbawienie praw obywatelskich, honorowych i publicznych na zawsze. Umieszczenie „Mruka” w celi śmierci uniemożliwiło mu ucieczkę z kieleckiego więzienia śledczego WUBP przy ul. Zamkowej, z którego 5 sierpnia po brawurowej akcji około 250-osobowy oddział AK pod dowództwem Antoniego Hedy ps. „Szary” rozbił więzienie, uwalniając około 350 więźniów. Przygotowanie za małej ilości materiału wybuchowego zużytego wcześniej na wysadzenie bramy wartowni i krat do poszczególnych pawilonów uniemożliwiło rozbicie specjalnych zabezpieczeń celi śmierci. 10 sierpnia 1945 roku dwaj wartownicy więzienia oraz Kwasek zawieźli ppor. Konrada Suwalskiego na Pakosz, na cmentarz żydowski, gdzie został rozstrzelany.
Ppor. Konrad Suwalski „Mruk” w wyniku procesu rehabilitacyjnego na początku lat 90. wyrokiem sądu odzyskał pośmiertnie prawa obywatelskie, publiczne i honorowe. Został również odznaczony Krzyżem Walecznych i Krzyżem Armii Krajowej. Upamiętnia go tablica pamiątkowa na Wykusie, znajdująca się tuż przy mogile jego dowódcy „Nurta”.

</doc>
<doc id="1607724" url="https://pl.wikipedia.org/wiki?curid=1607724" title="Rura Quinckego">
Rura Quinckego

Rura Quinckego – pionowa nieruchoma rura szklana, połączona od dołu elastycznym wężem z naczyniem szklanym zawierającym jakąś ciecz, np. wodę. Przy przemieszczaniu w pionie naczynia, poziomy wody w rurze i w naczyniu dążą do wyrównania, a co za tym idzie, zmienia się wysokość słupa powietrza w rurze. Nad wylotem tej rury umieszczony jest głośnik emitujący dźwięk o wybranej częstotliwości, pochodzący z generatora akustycznego. Przy odpowiedniej wysokości słupa powietrza następuje rezonans, który słyszalny jest jako wyraźny wzrost głośności dźwięku. Skonstruowana przez Georga Hermanna Quincke.

</doc>
<doc id="1607729" url="https://pl.wikipedia.org/wiki?curid=1607729" title="Aeroklub Bielsko-Bialski">
Aeroklub Bielsko-Bialski

Aeroklub Bielsko-Bialski ("ABB") – regionalny oddział Aeroklubu Polskiego, działający od 1945 r. w Bielsku-Białej. Posiada cztery sekcje: samolotową, szybowcową, spadochronową i modelarską. Liczy ok. 150 członków. Jest zrzeszony w Międzynarodowej Federacji Lotniczej FAI.
Bazą aeroklubu jest utworzone w 1936 r. trawiaste lotnisko sportowe Bielsko-Biała Aleksandrowice. Aeroklub ma do dyspozycji 20 własnych szybowców.
Członkami aeroklubu byli m.in. znani lotnicy oraz konstruktorzy: Wanda Modlibowska, Edward Adamski, Tadeusz Góra (odznaczony Medalem Liliethala), Henryk Kwiatkowski, Franciszek Kępka (odznaczony Medalem Lilienthala), płk Roman Gancarczyk, Hanna Badura, Irena Kempówna, Władysław Dziergas, Adam Zientek, Stanisław Zientek, Bolesław Zoń, Adam Witek, Marian Wędzel, Adam Dziurzyński, Wacław Bortliczek, Jerzy Nieroda i Adolf Byrski. Obecnie największe sukcesy odnosi Sebastian Kawa, dziewięciokrotny mistrz świata w konkurencjach szybowcowych (najwięcej tytułów mistrzowskich w światowej historii szybownictwa) i obecny mistrz świata w klasie 15 metrów i Standard. Sebastian Kawa był też kandydatem do tytułu Sportowca Roku 2012 w plebiscycie Przeglądu Sportowego.
Przy aeroklubie działa Klub Seniorów Lotnictwa (KSL), założony w 1980 r. ABB współpracuje z organizacjami polonijnymi, m.in. z Polskim Związkiem Kulturalno-Oświatowym na Zaolziu.
Aktualnym prezesem jest Sebastian Lampart, dyrektorem Aleksandra Woltman.
Co roku na przełomie sierpnia i września Aeroklub Bielsko-Bialski na lotnisku w Aleksandrowicach organizuje Piknik Lotniczy, podczas którego organizowane są pokazy lotnicze, wystawy sprzętu latającego oraz liczne występy artystyczne.

</doc>
<doc id="1607730" url="https://pl.wikipedia.org/wiki?curid=1607730" title="Wektor Umowa-Pointinga">
Wektor Umowa-Pointinga



</doc>
<doc id="1607732" url="https://pl.wikipedia.org/wiki?curid=1607732" title="I liga peruwiańska w piłce nożnej (2004)">
I liga peruwiańska w piłce nożnej (2004)

Peru 2004
Mistrzem Peru został klub Alianza Lima, natomiast wicemistrzem – klub Club Sporting Cristal.
Do Copa Libertadores w roku 2005 zakwalifikowały się następujące kluby:
Do Copa Sudamericana w roku 2005 zakwalifikowały się następujące kluby:
Kluby, które spadły do II ligi:
Na miejsce spadkowiczów awansowały następujące kluby:
I liga zmniejszona została z 14 do 13 klubów.
Tabela sumaryczna sezonu 2004.
Do I ligi awansował mistrz Copa Perú, klub Sport Áncash Huaraz – I liga zmniejszona została do 13 klubów.
Campeonato Peruano 2004.
Według regulaminu o mistrzostwo kraju walczą zwycięzcy turniejów Apertura i Clausura. Gdyby ten sam klub zwyciężył w obu tych turniejach, automatycznie zostałby mistrzem Peru. By dany klub mógł walczyć o mistrzostwo kraju, nie tylko musi wygrać jeden z dwóch turniejów (Apertura lub Clausura), ale jednocześnie musi zmieścić się w najlepszej szóstce drugiego turnieju. Jeśli jeden ze zwycięzców nie zmieści się w najlepszej szóstce drugiego turnieju, to meczu o mistrzostwo nie będzie, a mistrzem Peru będzie drużyna, która wygrała jeden z turniejów (Apertura lub Clausura) i w drugim znalazła się w pierwszej szóstce. W przypadku, gdy obaj zwycięzcy turniejów nie uplasują się w czołowej szóstce „przegranych turniejów”, to mistrzem Peru zostanie najlepszy klub w tabeli sumarycznej sezonu.
O mistrzostwo Peru zmierzył się zwycięzca turnieju Apertura (Alianza Lima – w Clausura 6. miejsce) ze zwycięzcą turnieju Clausura (Club Sporting Cristal – w Apertura 4. miejsce).
Mistrzem Peru w 2004 roku został klub Alianza Lima, natomiast wicemistrzem – klub Club Sporting Cristal.

</doc>
<doc id="1607735" url="https://pl.wikipedia.org/wiki?curid=1607735" title="Reprezentacja Wielkiej Brytanii w piłce siatkowej mężczyzn">
Reprezentacja Wielkiej Brytanii w piłce siatkowej mężczyzn

Reprezentacja Wielkiej Brytanii w piłce siatkowej mężczyzn – narodowa reprezentacja Wielkiej Brytanii w rozgrywkach międzynarodowych. Mimo że brytyjska federacja siatkówki powstała w 1955 roku, to od chwili założenia Wielka Brytania nie zdobyła żadnego tytułu ani medalu, a zespół brytyjski nie wystąpił na żadnym turnieju międzynarodowym takim jak m.in. igrzyska olimpijskie czy Puchar Świata, oprócz Letnich Igrzysk Olimpijskich 2012, gdzie wystąpili jako gospodarz.
W 2008 roku Wielka Brytania wystąpiła w turnieju Euroligi, na którym zajęła ostatnie, dziewiąte miejsce.

</doc>
<doc id="1607736" url="https://pl.wikipedia.org/wiki?curid=1607736" title="Port lotniczy Hobart">
Port lotniczy Hobart

Port lotniczy Hobart (ang. "Hobart International Airport", kod ICAO: YMHB, kod IATA: HBA) – międzynarodowy port lotniczy Tasmanii, położony we wschodniej części miasta Hobart. Otwarty w 1956, zastąpił lotnisko Cambridge Aerodrome. Od 1990 wycofany z użytku rejsowego dla pasażerów międzynarodowego ruchu lotniczego, jednak linia lotnicza Skytraders w dalszym ciągu prowadzi regularne loty na Antarktydę w ramach Australian Antarctic Division. Zarząd portu utrzymuje sprawną kontrolę paszportową, na żądanie z wyprzedzeniem. Obecnie lotnisko obsługuje ponad
20 tysięcy operacji lotniczych rocznie.

</doc>
<doc id="1607738" url="https://pl.wikipedia.org/wiki?curid=1607738" title="Św. Feliksa">
Św. Feliksa



</doc>
<doc id="1607739" url="https://pl.wikipedia.org/wiki?curid=1607739" title="Jonas Černius">
Jonas Černius

Jonas Černius, do 1919 Černiauskas (ur. 18 stycznia 1898 w Kupiszkach, zm. 3 lipca 1977 w Los Angeles) – litewski generał i polityk, w 1939 premier rządu Republiki Litewskiej. 
Ukończył szkołę podstawową w Kupiszkach i gimnazjum w Poniewieżu. W 1919 zaciągnął się jako ochotnik do nowo tworzonego wojska litewskiego. Po ukończeniu szkoły wojskowej w Kownie służył w III Pułku Piechoty (Trečiasis pėstininkų pulkas), walczył z oddziałami sowieckimi i polskimi. 
W 1920 ukończył kurs inżynieryjno-wojskowy w Kownie. W latach 1920–1925 służył w batalionie elektrotechnicznym, a w 1926 w pułku technicznym. W 1925 ukończył Wydział Elektrotechniczny Wyższych Kursów Wojskowych w Kownie, cztery lata później został absolwentem Wyższej Szkoły Inżynierii Wojennej w Brukseli, a w 1932 – Francuskiej Akademii Sztabu Generalnego w Paryżu. 
Od 1932 do 1934 służył w sztabie techników wojennych. W 1934 stanął na czele Wydziału Operacyjnego Sztabu Głównego w Kownie. Od 1935 do 1939 był dowódcą sztabu generalnego Litwy. W 1937 uzyskał stopień generała brygady. 
28 marca 1939 prezydent Smetona mianował go premierem rządu Republiki Litewskiej – funkcję pełnił do 21 listopada tego roku. Po zwolnieniu ze stanowiska stał na czele wileńskiego oddziału I Dywizji Piechoty (do czerwca 1940). Wykładał w Akademii Wojskowej w Kownie oraz na kursach sztabu generalnego. Współpracował z prasą wojskową. 
W Litewskiej SRR dowodził 29 Korpusem Terytorialnym Strzelców Armii Czerwonej (1940–1941), został mianowany majorem. W czasie II wojny światowej przebywał w Kupiszkach. Od 1948 mieszkał w USA. 

</doc>
<doc id="1607743" url="https://pl.wikipedia.org/wiki?curid=1607743" title="Deportivo Wanka">
Deportivo Wanka

Club Deportivo Wanka - peruwiański klub piłkarski z siedzibą w mieście Huancayo leżącym w regionie Junín.
Historia.
Klub powstał 26 października 1969 roku w dzielnicy Miraflores miasta Chimbote, leżącego w regionie Áncash. Początkowo klub otrzymał nazwę "Club Ovación Miraflores".
Później klub zmienił nazwę na "Club Deportivo Sipesa" - związane to było z pozyskaniem nowego sponsora, którym była rybacka unia handlowa o nazwie Sipesa.
W 1992 roku "Deportivo Sipesa" awansował do pierwszej ligi, a już w następnym roku wystąpił w Copa CONMEBOL 1993. W 1/8 finału trafił na ekwadorski klub Emelec Guayaquil, z którym przegrał na wyjeździe 0:1, ale wygrał u siebie 3:2. Zgodnie z regulaminem nie rozgrywano dogrywki i od razu przystąpiono do rzutów karnych, które 4:2 wygrała drużyna "Deportivo Sipesa". W ćwierćfinale klub trafił na brazylijską drużynę Clube Atlético Mineiro. Peruwiański zespół stawił faworytom twardy opór przegrywając dwumecz jedną bramką.
W 1996 roku unia handlowa przestała finansować klub, który w związku z tym zmienił nazwę na "Deportivo Pequero". W roku 2000 klub przeniósł się do Huancayo, dzięki czemu do miasta zawitała pierwsza liga. Klub zmienił nazwę na "Club Deportivo Wanka" - inspiracją dla tej nazwy był lud "Wankas", który zamieszkiwał obszar, na którym powstało miasto Huancayo.
W 2004 roku klub przeniósł swą bazę do Cerro de Pasco, najwyżej położonego miasta na świecie (4380 m n.p.m.). Spotkało się to z krytyką opeonentów, którzy uważali, że piłkarze "Deportivo Wanka", przyzwyczajeni do dużej wysokości, będą mieli dodatkową przewagę na zespołami gości. Na koniec sezonu okazało się, że gra na dużych wysokościach nie uchroniła klubu przed spadkiem z pierwszej ligi.

</doc>
<doc id="1607744" url="https://pl.wikipedia.org/wiki?curid=1607744" title="Samochody BMW">
Samochody BMW

Produkcja i dystrybucja samochodów osobowych stanowi główną gałąź działalności gospodarczej koncernu BMW. W 2007 r. koncern sprzedał 1 202 239 samochodów marki BMW, co w porównaniu do 2007 r. daje spadek o 5,8%. Poprzez przejęcie Fabryki Samochodów Eisenach (niem. "Fahrzeugfabrik Eisenach") ponad dziesięć lat od założenia firmy, BMW stał się producentem samochodów osobowych. Pierwszym samochodem marki BMW był model BMW 3/15 z 1929 r., który mocno wzorował się na swoim pierwowzorze: samochodzie Austin Seven.
W latach 60. XX w. przy wprowadzeniu na rynek modeli tak zwanej nowej klasy (niem. "neue Klasse") w nazwie modeli BMW pojawił się odnośnik do pojemności skokowej silnika. Ten system nazewnictwa kontynuowano także w modelach serii -02. Wraz z początkiem Letnich Igrzysk Olimpijskich w Monachium w 1972 r. BMW zaprezentował nowy model BMW 520 ("czytane pięć – dwadzieścia"). Od tego modelu rozpoczęto jednolite, stosowane do dzisiaj we wszystkich modelach BMW nazewnictwo z podziałem na tzw. klasy. I tak nazwa BMW 520 oznaczała model serii 5, czyli klasy średniej, a liczba 20 odnosi się do silnika o pojemności skokowej 2,0 litrów. W późniejszych latach firma rozluźniła tę zasadę i kombinacja dwóch ostatnich cyfr nie zawsze odnosi się do pojemności skokowej silnika zastosowanego w danym modelu. Oprócz trzech cyfr w nazwie modeli BMW dodawane są litery: np. d – dla silników wysokoprężnych, czy x – dla modeli wyposażonych w układ napędu na cztery koła xDrive.
W 1989 r., wprowadzając do sprzedaży model BMW Z1, użyto do nazwy klasy samochodu literę alfabetu. I tak literę Z zarezerwowano dla sportowych modeli typu roadster. Drugą serią produkcyjną, której nazwę określa litera alfabetu jest seria samochodów sportowo-użytkowych (SUV), czyli modele BMW X3, X4, X5 i X6.
Pojazdy BMW, uważane na ogół jako odznaczające się przemyślaną konstrukcją i solidnym wykonaniem, są nabywane przez użytkowników dysponujących względnie znacznymi środkami finansowymi. Bmw, w powszechnej opinii, nie może być tani, ponieważ potencjalni klienci straciliby zaufanie do marki, jednak wóz jest wart swej ceny.
BMW serii 1.
Wersje nadwozia / wersje silnikowe
Wersje nadwozia
Wersje silnikowe
BMW serii 3.
Wersje nadwozia / wersje silnikowe
Wersje nadwozia
Wersje silnikowe
BMW serii 5.
Wersje nadwozia / wersje silnikowe
Wersje nadwozia
Wersje silnikowe
BMW serii 6.
Wersje nadwozia / wersje silnikowe
Wersje nadwozia
Wersje silnikowe
BMW serii 7.
W drugiej połowie 2008 r. BMW wprowadziło do sprzedaży następcę serii 7 (jest to pierwszy samochód w gamie BMW, którego typoszereg oznaczono literą F), który jednocześnie wyznacza stylizacyjny trend nowych modeli BMW. Obecnie na polskim rynku auto dostępne jest z dwoma silnikami benzynowymi o pojemności 2979cm³ oraz 4395cm³ i mocach odpowiednio 326KM i 407KM. Producent oferuje również wersję wyposażoną w nowoczesnego turbodiesla o pojemności 2993cm³ i mocy 245KM. Ceny samochodu rozpoczynają się od 286.100 pln za auto z silnikiem wysokoprężnym oznaczone jako 730d. Na życzenie można zamówić również samochód z większym rozstawem osi oznaczony symbolem L, a także samochód w wersji opancerzonej (security).
Wersje nadwozia / wersje silnikowe
Wersje nadwozia
Wersje silnikowe

</doc>
<doc id="1607745" url="https://pl.wikipedia.org/wiki?curid=1607745" title="Club Deportivo Wanka">
Club Deportivo Wanka



</doc>
<doc id="1607746" url="https://pl.wikipedia.org/wiki?curid=1607746" title="House of God">
House of God

House of God jest dziewiątym studyjnym albumem duńskiego muzyka Kinga Diamonda.
Fabuła.
Podobnie jak większość albumów tego wykonawcy, teksty utworów tworzą zamkniętą historię. Tym razem dotyczy ona dziwnego kościoła (prawdopodobnie kościół św. Marii Magdaleny w Rennes-le-Château), do którego zwiedziony zostaje samotny wędrowiec. Kobieta-wilk, która rezyduje w świątyni uwodzi wędrowca i przekonuje go, aby uwolnił ją od pilnowania kościoła i zajął jej miejsce. Uwięziony przez pakt mężczyzna odwiedza katakumby, aby w jednej z krypt odnaleźć zwłoki należące prawdopodobnie do Chrystusa. Przekonuje się, że światem rządzą wyższe siły, a Bóg i Szatan są jedynie podległymi im istotami. Kryzys wiary doprowadza ostatecznie bohatera do samobójstwa, przed popełnieniem którego wypowiada słowa „This place is terrible” ("„Terribilis est locus iste"”), które widnieją nad wejściem do wyżej wspomnianego kościoła.

</doc>
<doc id="1607750" url="https://pl.wikipedia.org/wiki?curid=1607750" title="Nenad Milijaš">
Nenad Milijaš

Nenad Milijaš, cyr. Ненад Милијаш (ur. 30 kwietnia 1983 w Belgradzie) – serbski piłkarz grający na pozycji pomocnika, reprezentant kraju.
Kariera.
Nenad Milijaš to wychowanek klubu FK Zemun. W 2006 roku przeszedł do Crvenej Zvezdy Belgrad, ówczesnego mistrza Serbii i Czarnogóry, gdzie występował w latach 2006–2009. Był kapitanem drużyny. Po bardzo udanym sezonie 2008/2009 przeniósł się do angielskiego klubu Wolverhampton Wanderers. W latach 2012–2014 grał w Crvenej Zvezdzie, a latem 2014 przeszedł do Manisasporu. W 2015 grał w Hebei China Fortune, a w 2016 przeszedł do Nei Mongol Zhongyou.
Reprezentacja.
Nenad Milijaš zadebiutował w reprezentacji Serbii 6 września 2008 roku w meczu z Wyspami Owczymi w ramach eliminacji do Mistrzostw Świata RPA 2010. Dotychczas w kadrze rozegrał 10 meczów, zdobył 2 bramki.

</doc>
<doc id="1607752" url="https://pl.wikipedia.org/wiki?curid=1607752" title="Józef Giedroyć">
Józef Giedroyć



</doc>
<doc id="1607755" url="https://pl.wikipedia.org/wiki?curid=1607755" title="Jan Giedroyć">
Jan Giedroyć



</doc>
<doc id="1607756" url="https://pl.wikipedia.org/wiki?curid=1607756" title="Reprezentacja Chorwacji U-21 w piłce nożnej mężczyzn">
Reprezentacja Chorwacji U-21 w piłce nożnej mężczyzn

Reprezentacja Chorwacji U-21 w piłce nożnej jest młodzieżową reprezentacją Chorwacji, sterowaną przez Chorwacki Związek Piłki Nożnej. Zespół dwukrotnie uczestniczył w Mistrzostwach Europy U-21.
Drużyna Chorwacji U-21 powstała w 1993 roku już po rozpadzie Socjalistycznej Federacyjnej Republiki Jugosławii. Swoje pierwsze spotkanie rozegrała 13 lutego 1993 roku przeciwko Włochom. W 2000 roku po raz pierwszy wystąpiła na Mistrzostwach Europy U-21. Jednak na turnieju na Słowacji nie wygrała żadnego spotkania i zajęła ostatnie miejsce w grupie. Podobna sytuacja miała miejsce w 2004 roku, gdy Chorwaci ponownie nie zwyciężyli ani razu i znów byli na ostatniej pozycji w swojej grupie. W latach 2006-2017 zespół ani razu nie wywalczył promocji do turnieju o mistrzostwo kontynentu.

</doc>
<doc id="1607757" url="https://pl.wikipedia.org/wiki?curid=1607757" title="Szymon Giedroyć">
Szymon Giedroyć



</doc>
<doc id="1607758" url="https://pl.wikipedia.org/wiki?curid=1607758" title="Rozsiana hiperostoza szkieletu">
Rozsiana hiperostoza szkieletu



</doc>
<doc id="1607764" url="https://pl.wikipedia.org/wiki?curid=1607764" title="Mercedes-Benz W211">
Mercedes-Benz W211



</doc>
<doc id="1607768" url="https://pl.wikipedia.org/wiki?curid=1607768" title="Zapalenia stawów towarzyszące przewlekłym zapaleniom jelit">
Zapalenia stawów towarzyszące przewlekłym zapaleniom jelit



</doc>
<doc id="1607769" url="https://pl.wikipedia.org/wiki?curid=1607769" title="Maria Leon Miłkowski">
Maria Leon Miłkowski

Józef Maria Leon Miłkowski (ur. 31 maja 1873 w Suchyni, zm. 30 maja 1947 w Nowej Sobótce) – kapłan mariawicki, proboszcz strykowski w latach 1906–1923 oraz 1929–1934, proboszcz w Nowej Sobótce i Kadzidłowej w latach 1935–1947. 
Życiorys.
Urodził się 31 maja 1873 w miejscowości Suchynia koło Kraśnika w rodzinie szlacheckiej herbu Abdank, wywodzącej się z Miłkowa. Rodzice Jan i Aniela Szymańska, małżonkowie Miłkowscy, byli dzierżawcami folwarku w dobrach Ordynacji Zamoyskich. Ukończył 7 klas gimnazjum klasycznego i Seminarium Duchowne w Lublinie.
Do Zgromadzenia Kapłanów Mariawitów pozyskany został przez kapłana Romana Marię Jakuba Próchniewskiego, profesora Seminarium. Święcenia kapłańskie otrzymał w 1897 w katedrze lubelskiej od biskupa Franciszka Jaczewskiego. W tym samym roku poznał siostrę Marię Franciszkę Kozłowską. Nowicjat z Zgromadzeniu Kapłanów Mariawitów rozpoczął 11 listopada 1897 w Lublinie i tu rok później, 21 listopada 1898 wykonał profesję. Wieczyste śluby zakonne złożył 8 grudnia 1900 w kościele podominikańskim w Lublinie na ręce ojca Ignacego Marii Tomasza Kłopotowskiego, ówczesnego przełożonego Zgromadzenia Kapłanów Mariawitów w Lublinie. Niedługo potem został rektorem kościoła św. Mikołaja na Czwartku, dzielnicy Lublina.
Po rozłamie z Rzymem opowiedział się za mariawityzmem. W 1906 został proboszczem parafii mariawickiej w Strykowie. Tutaj w początkach 1907 uruchomił ochronkę dla 40 dzieci i otrzymał pozwolenie na uruchomienie szkoły początkowej. W tym samym czasie na zakupionej w tym celu posesji, przystąpił do budowy strykowskiego kościoła parafialnego, którą ukończył w listopadzie 1907. Proboszczował w Strykowie do 1923. Po raz drugi był proboszczem strykowskim w latach 1929–1934. Od stycznia 1935 do połowy 1947 był równocześnie proboszczem dwóch parafii w Nowej Sobótce koło Łęczycy i Kadzidłowej. Zmarł w Nowej Sobótce 30 maja 1947. Pochowany został na miejscowym cmentarzu parafialnym.

</doc>
<doc id="1607771" url="https://pl.wikipedia.org/wiki?curid=1607771" title="Mercedes-Benz W212">
Mercedes-Benz W212



</doc>
<doc id="1607772" url="https://pl.wikipedia.org/wiki?curid=1607772" title="Buenos Ares">
Buenos Ares

Buenos Ares – polski zespół muzyczny powstały w pierwszej połowie 1996 wykonujący wówczas muzykę disco polo, a po reaktywacji w 2007 roku prezentujący muzykę dance.
Historia.
Formacja powstała z inicjatywy Wojciecha Domania, który był pierwszym liderem zespołu. Obok niego wokalistką była Anna Florkiewicz, pochodząca z Torunia absolwentka Studium Piosenkarskiego w Poznaniu, śpiewająca większość piosenek zespołu w latach 90. XX wieku. Zespół debiutował w 1996 roku piosenką pt. „"Pomarańczowe drzewa"”, która stała się jednym z przebojów muzyki disco polo. Jesienią 1996 roku ukazał się singiel pt. „"Buenos Ares"”, a zimą 1997 roku ukazał się debiutancki album pod tym samym tytułem, z którego także pochodzą utwory „"Opamiętaj się"” oraz „"Pokochaj mnie"”. Latem 1997 roku ukazał się singiel do piosenki pt. „"Niebo"”, który stylistycznie nawiązywał do utworu pt. „"Uh La La La"” wokalistki Alexii Aquilani. Na początku 1998 roku został opublikowany singiel z piosenką pt. „"Preludium"”, a w tym samym czasie zespół wziął udział w koncercie Duety w Sali Kongresowej w Warszawie, na którym wraz z zespołem muzycznym Viper wykonał piosenkę pt. „"Gdyby nie Ty"”. Wiosną 1998 roku ukazał się drugi album pt. „"The New Power Of Buenos Ares”", z którego pochodzą takie utwory jak m.in. „"Czekoladowy sen"”, „"Z każdym dniem"” i „"Jak ona"”. Skład grupy powiększył się wtedy o dwoje tancerzy, którzy od tej pory towarzyszyli zespołowi na każdym koncercie. Wiosną 2000 roku ukazał się singiel pt. „"Baby, Baby"”, zaś kilka miesięcy później latem 2000 roku wydana została trzecia płyta pt. "Party z Buenos Ares", na której znalazły się takie utwory jak m.in. „"Anioł czy diabeł"” i „"Wszystko widziałam"”. Z powodu wyjazdu Wojciecha Domania za granicę zespół rozpadł się w 2002 roku, a następnie został reaktywowany przez Justynę Mosiej w połowie 2007, w grudniu 2007 wydała płytę. Formacja po reaktywacji prezentowała muzykę dance utrzymaną w klimacie disco polo, wydała też album "Reaktywacja" z piosenkami utrzymanymi w tym stylu. Zespół zakończył działalność pod koniec 2014 roku, a jego wokalistka i liderka Justyna Mosiej kontynuuje działalność muzyczną jako Buenos.

</doc>
<doc id="1607773" url="https://pl.wikipedia.org/wiki?curid=1607773" title="Orbitrol">
Orbitrol

Orbitrol - hydrostatyczny zawór skrętu stworzony przez duńską firmę Danfoss. Ma zastosowanie jako sterownik skrętu kół skrętnych pojazdu w układach wspomagania układu kierowniczego w maszynach budowlanych, samochodach ciężarowych, ciągnikach, kombajnach, wózkach widłowych, ładowarkach teleskopowych itp.

</doc>
<doc id="1607774" url="https://pl.wikipedia.org/wiki?curid=1607774" title="Ir HaKarmel">
Ir HaKarmel



</doc>
<doc id="1607777" url="https://pl.wikipedia.org/wiki?curid=1607777" title="Beer Sheva">
Beer Sheva



</doc>
<doc id="1607779" url="https://pl.wikipedia.org/wiki?curid=1607779" title="Valentin Stocker">
Valentin Stocker

Valentin Stocker (ur. 12 kwietnia 1989 w Lucernie) – szwajcarski piłkarz grający na pozycji pomocnika w FC Basel.
Kariera klubowa.
Valentin Stocker jest wychowankiem klubu SC Kriens, w którym grał do 2005 roku. Następnie rozpoczął treningi w FC Basel, jednak początkowo grywał w zespole do lat 21. W młodzieżowej drużynie klubu z Bazylei Stocker spędził łącznie 2 lata, w trakcie których rozegrał 37 pojedynków i strzelił 13 bramek.
Do dorosłej kadry FC Basel Stocker został włączony podczas sezonu 2007/2008. 16 sierpnia 2007 roku zadebiutował w Pucharze UEFA, a Basel wygrało 2:1 z austriackim SV Mattersburg. W Axpo Super League Szwajcar po raz pierwszy wystąpił 2 marca 2008 roku w zwycięskim 3:1 meczu z FC Thun. Pierwszą bramkę dla swojego zespołu zdobył natomiast 16 marca podczas przegranego 4:2 spotkania z FC Sion. W debiutanckim sezonie Stocker zanotował w lidze 11 występów, w tym 8 w podstawowym składzie i strzelił 3 bramki. Wywalczył mistrzostwo oraz puchar kraju.
Na początku rozgrywek 2008/2009 szwajcarski piłkarz w linii pomocy grał najczęściej u boku takich graczy jak Benjamin Huggel, Ivan Ergić, Marko Perović, Scott Chipperfield i Marcos Gelabert. W ligowych rozgrywkach zanotował 32 występy – 18 jako gracz pierwszego składu i 14 jako rezerwowy. Został uznany najlepszym piłkarzem młodego pokolenia w sezonie 2008/2009.
W maju 2014 roku podpisał 4-letni kontrakt z niemieckim klubem Hertha BSC.
Kariera reprezentacyjna.
W reprezentacji Szwajcarii Stocker zadebiutował 20 sierpnia 2008 roku w wygranym 4:1 meczu z Cyprem rozegranym na Stade de Genève. W spotkaniu tym zdobył pierwszego gola dla swojego zespołu. Wcześniej Stocker występował w reprezentacji Szwajcarii do lat 19.

</doc>
<doc id="1607780" url="https://pl.wikipedia.org/wiki?curid=1607780" title="Leczenie nerkozastępcze">
Leczenie nerkozastępcze



</doc>
<doc id="1607781" url="https://pl.wikipedia.org/wiki?curid=1607781" title="Peter Karlsson (hokeista)">
Peter Karlsson (hokeista)

Peter Karlsson, właśc. Lars Peter Karlsson (ur. 17 lutego 1966 w Lundby w prowincji Västergötland, zm. 11 marca 1995 w Västerås) – szwedzki hokeista.
Kariera.
Wychowanek i wieloletni zawodnik Västerås IK w rozgrywkach Division 1.
Został zamordowany przez dziewiętnastoletniego mężczyznę, który sześćdziesięcioczterokrotnie dźgnął go nożem. Istnieje przypuszczenie, że podłożem morderstwa była homoseksualna orientacja sportowca; sprawca został skazany na karę ośmiu lat pozbawienia wolności.

</doc>
<doc id="1607782" url="https://pl.wikipedia.org/wiki?curid=1607782" title="LaserDisc">
LaserDisc



</doc>
<doc id="1607783" url="https://pl.wikipedia.org/wiki?curid=1607783" title="PIP (CP/M)">
PIP (CP/M)

PIP – dyrektywa nierezydentna systemu CP/M, zlecająca uruchomienie programu PIP. Program ten przeznaczony jest do przetwarzania plików, tj. kopiowania, przenoszenia, łączenia i realizacji innych złożonych funkcji dotyczących obsługi plików i dyskietek. W przedmiotowym przypadku, jako plik należy rozumieć oprócz fizycznego zbioru zapisanego na dyskietce, lub grupy zbiorów wyodrębnionych za pomocą odpowiedniej nazwy niejednoznacznej, także fragment pliku, obszary różnych użytkowników oraz urządzenia logiczne dostępne w systemie, do których można odwoływać się tak jak do plików, np. LST – odpowiadający zazwyczaj drukarce, CON – konsoli, itd.
Program może działać w dwóch trybach:
Ogólna postać poleceń programu codice_1, zarówno dla trybu konwersacyjnego pracy, jak i postać argumentów wywołania z linii poleceń oraz dla trybu wsadowego, jest następująca:
 codice_6
lub
 codice_7

</doc>
<doc id="1607785" url="https://pl.wikipedia.org/wiki?curid=1607785" title="Clinotarsus">
Clinotarsus

Clinotarsus – rodzaj płaza bezogonowego z rodziny żabowatych (Ranidae). 
Zasięg występowania.
Rodzaj obejmuje gatunki występujące w Ghatach Zachodnich w południowo-zachodnich Indiach do północnego Bangladeszu, prawdopodobnie również do Bhutanu i Nepalu; w półwyspowej Mjanmie i północnej części półwyspowej Tajlandii.
Systematyka.
Podział systematyczny.
Do rodzaju należą następujące gatunki:

</doc>
<doc id="1607786" url="https://pl.wikipedia.org/wiki?curid=1607786" title="Kazys Tallat-Kelpša">
Kazys Tallat-Kelpša

Kazys Tallat-Kelpša (ur. 28 października 1893 w Padievytis koło Szyłeli, zm. 1 stycznia 1968 w Chicago) – litewski generał brygady. 
Po ukończeniu gimnazjum handlowego w Kownie służył w rosyjskiej kawalerii. Brał udział w I wojnie światowej, w której został ranny. 
Po powrocie na Litwę w 1918 zaciągnął się do wojska, gdzie również służył w kawalerii. Znalazł się w składzie litewskiej misji wojskowej ma konferencję pokojową w Paryżu w 1919. W 1920 dowodził IV eskadrą II Litewskiego Pułku Ułanów im. Księżnej Biruty (lit. Antrasis ulonų Lietuvos Kunigaikštienės Birutės pulkas). Dosłużył się stopnia kapitana. W tym samym roku został mianowany attaché wojskowym w Republikach Łotewskiej i Estońskiej. 
W 1926 ukończył Akademię Sztabu Generalnego w Brukseli. Po powrocie do kraju wykładał m.in. historię sztuk walki na wyższych kursach wojskowych oraz w Kowieńskiej Szkole Wojskowej im. Witolda Wielkiego.
W latach 1934-1940 stał na czele litewskiej kawalerii. W 1935 uzyskał stopień generała brygady. W 1940 zwolniony ze służby. Cztery lata później opuścił Litwę udając się do Austrii i Niemiec. Na jesieni 1949 osiedlił się w USA. 

</doc>
<doc id="1607787" url="https://pl.wikipedia.org/wiki?curid=1607787" title="Olga Mielnik">
Olga Mielnik

Olga Iwanowna Mielnik (ros. Ольга Ивановна Мельник, ur. 12 maja 1974 w Sowietskim) – rosyjska biathlonistka, srebrna medalistka igrzysk olimpijskich, dwukrotna medalistka mistrzostw świata i Europy.
Kariera.
Pierwsze sukcesy w karierze osiągnęła w 1993 roku, kiedy podczas mistrzostw świata juniorów w Ruhpolding zdobyła złoty medal w sprincie i brązowy w sztafecie. Na rozgrywanych rok później mistrzostwach świata juniorów w Osrblie ponownie była najlepsza w sprincie.
W Pucharze Świata zadebiutowała 19 stycznia 1995 roku w Oberhofie, zajmując szóste miejsce w biegu indywidualnym. Tym samym już w debiucie zdobyła pierwsze punkty. Pierwszy raz na podium zawodów pucharowych stanęła 9 grudnia 1995 roku w Östersund, kończąc rywalizację w sprincie na drugiej pozycji. W zawodach tych rozdzieliła Swietłanę Paramyginę z Białorusi i Mari Lampinen z Finlandii. W kolejnych startach jeszcze cztery razy stawała na podium, odnosząc przy tym jedno zwycięstwo: 7 grudnia 1996 roku w Östersund wygrała sprint. Najlepsze wyniki osiągnęła w sezonie 1995/1996, kiedy była dziesiąta w klasyfikacji generalnej.
Na mistrzostwach świata w Ruhpolding w 1996 roku zdobyła srebrny medal w biegu indywidualnym, rozdzielając Francuzkę Emmanuelle Claret i Ołenę Petrową z Ukrainy. W tym samym roku zdobyła też srebrny medal w biegu indywidualnym i złoty w sztafecie podczas mistrzostw Europy w Ridnaun. Na rozgrywanych rok później mistrzostwach świata w Osrblie wspólnie z Olgą Romaśko, Anną Wołkową i Nadieżdą Tałanową zdobyła srebrny medal w biegu drużynowym. Parę dni później razem z Romaśko, Tałanową i Galiną Kuklewą była trzecia w sztafecie.
Brała też udział w igrzyskach olimpijskich w Nagano w 1998 roku, gdzie reprezentacja Rosji w składzie: Olga Mielnik, Albina Achatowa, Olga Romaśko i Galina Kuklewa zdobyła srebrny medal. Zajęła tam również trzynaste miejsce w biegu indywidualnym.
W tym samym roku została odznaczona Orderem Za Zasługi dla Ojczyzny.

</doc>
<doc id="1607792" url="https://pl.wikipedia.org/wiki?curid=1607792" title="Gustav Dörr">
Gustav Dörr

Gustav Dörr (ur. 5 października 1887 w Blindgallen, zm. 11 grudnia 1928 w okolicach Letzlingen) – as lotnictwa niemieckiego Luftstreitkräfte z 35 zwycięstwami w I wojnie światowej.
Życiorys.
Urodził się jako syn przedsiębiorcy budowlanego w Blindgallen w Prusach Wschodnich. W 1908 zgłosił się do służby w armii. Został przydzielony do 179 Pułku Piechoty. W momencie wybuchu I wojny światowej służył na froncie wschodnim. 20 sierpnia został ranny i do grudnia 1914 przebywał w szpitalach. Po powrocie do służby walczył na ziemiach polskich w okolicach Rawki. 17 lutego 1915 został ponownie ciężko ranny w biodro. Po okresie leczenia został przeniesiony z frontu do służby sztabowej w rezerwach swojego pułku.
Wczesną wiosną 1915 zgłosił się do służby w lotnictwie. W lipcu został skierowany do Fliegerersatz Abteilung Nr. 2 w Döberitz, a następnie do Fliegerersatz Abteilung Nr. 3 w Gocie. 18 marca 1916 został skierowany do jednostki liniowej Fliegerabteilung 68 jako pilot samolotu obserwacyjnego. W jednostce latał razem z późniejszym asem Ernestem Udetem. Wkrótce został przeniesiony do Feldflieger-Abteilung 6 (w maju 1916 przemianowanego na Fliegerabteilung 257) i brał udział w bitwie nad Sommą.
W czerwcu 1917 jego samolot uległ awarii. Dörr i jego obserwator Bohn spadli z wysokości około 1400 m. Dörr przeżył kraksę, odnosząc poważne obrażenia. Po powrocie z leczenia został przydzielony do testowania nowych samolotów w Fliegerersatz Abteilung Nr. 1.
W lutym 1918 jako bardzo doświadczony pilot został skierowany do Jasta 45. Pierwsze swoje zwycięstwo odniósł 17 marca 1918 roku. Drugie zwycięstwo 11 kwietnia, trzecie 28 maja. Na początku lipca miał już potwierdzonych 6 zwycięstw. W kolejnych miesiącach 4 miesiącach uzyskał ponad 30 zwycięstw, w tym 29 pewnych.
Latał głównie na samolocie Fokker D.VII, na którym odniósł 30 zwycięstw.
Po zakończeniu wojny został jednym z pierwszych na świecie zawodowych pilotów cywilnych i przez prawie 10 lat służby w Lufthansie przeleciał ponad 580 tysięcy kilometrów. 11 grudnia 1928 pilotowany przez niego Junkers G 31 w czasie nocnego lotu z Kolonii do Berlina uległ awarii. W czasie lądowania awaryjnego samolot uderzył w drzewa. Spowodowało to rozbicie zbiorników z paliwem oraz jego zapłon. Dörr oraz jego załoga spłonęli żywcem.

</doc>
<doc id="1607794" url="https://pl.wikipedia.org/wiki?curid=1607794" title="Fregaty rakietowe typu 053H3">
Fregaty rakietowe typu 053H3

Fregaty rakietowe typu 053H2G/H3 (Jiangwei) – typ czternastu chińskich fregat rakietowych, będących rozwinięciem typu 053H Jianghu. Okręty przystosowane są zarówno do zwalczania okrętów nawodnych i podwodnych jak i pełnienia zadań obrony przeciwlotniczej.
Na bazie typu 053H3 powstały cztery fregaty rakietowe typu F-22P Zulfiquar dla pakistańskich sił zbrojnych.

</doc>
<doc id="1607795" url="https://pl.wikipedia.org/wiki?curid=1607795" title="Bitwa nad rzeką Nestos">
Bitwa nad rzeką Nestos

Bitwa nad rzeką Nestos (bitwa pod Nessus) – starcie zbrojne, które miało miejsce w roku 268 w trakcie walk Rzymian z Gotami.
W roku 268 doszło do ataku połączonych sił Gotów i Herulów, które wkroczyły do Mezji. Po kilku niepowodzeniach barbarzyńcy skierowali się pod Kyzikos, gdzie bezskutecznie próbowali zdobyć miasto. Kolejnym celem floty najeźdźców był półwysep Athos, skąd Goci kontynuowali wyprawy łupieżce na wybrzeża Morza Egejskiego i Śródziemnego. Po złupieniu wielu miast na terenie dzisiejszej Grecji i Macedonii Północnej, Goci napotkali w końcu większy opór Rzymian. Poza tym ich siły znacznie stopniały w wyniku wielomiesięcznych działań na morzu i lądzie. Do większego starcia z Rzymianami doszło w okolicy rzeki Nestos, gdzie cesarz Galien skierował przeciwko Gotom jazdę dalamatyńską. W wyniku bitwy Rzymianie rozgromili Gotów, a ich niedobitki wraz z ich wodzem Naulobatesem przeszły na stronę cesarstwa.

</doc>
<doc id="1607796" url="https://pl.wikipedia.org/wiki?curid=1607796" title="Fregaty typu 053H3">
Fregaty typu 053H3



</doc>
<doc id="1607797" url="https://pl.wikipedia.org/wiki?curid=1607797" title="Fregaty rakietowe typu Jiangwei">
Fregaty rakietowe typu Jiangwei



</doc>
<doc id="1607799" url="https://pl.wikipedia.org/wiki?curid=1607799" title="Parafia Narodzenia Najświętszej Maryi Panny w Tarnowie">
Parafia Narodzenia Najświętszej Maryi Panny w Tarnowie

Parafia Narodzenia Najświętszej Maryi Panny w Tarnowie – parafia katedralna znajdująca się w diecezji tarnowskiej w dekanacie Tarnów Południe. Kościołem parafialnym jest katedra tarnowska, która jest bazyliką mniejszą.
Kościół parafialny wzniesiony został w I połowie XIV w. Od początku swojego istnienia nosił wezwanie Narodzenia Najświętszej Maryi Panny. O jego znaczeniu i prestiżu świadczy fakt, że w 1329 odbyła się w nim konsekracja biskupia bł. Jakuba Strepy (późniejszego arcybiskupa halicko - lwowskiego). W 1400 biskup krakowski Piotr Wysz podniósł kościół do godności kolegiaty powołując przy nim Kapitułę Kolegiacką. W 1786, w związku z utworzeniem przez papieża Piusa VI Diecezji Tarnowskiej (diecezja została zlikwidowana po III rozbiorze Polski, stolica biskupia powróciła do Tarnowa w 1826), świątynia otrzymała tytuł katedry, a parafia, tym samym, tytuł parafii katedralnej. 14 kwietnia 1972 mocą listu apostolskiego "Cum beatissima" Pawła VI katedra tarnowska otrzymała tytuł Bazyliki Mniejszej.

</doc>
<doc id="1607800" url="https://pl.wikipedia.org/wiki?curid=1607800" title="Karol Forster">
Karol Forster

]
Karol Forster (1800-1879) – polski pisarz i poeta. W czasach Królestwa Polskiego był urzędnikiem wojskowym i cywilnym. Po powstaniu listopadowym wyemigrował do Paryża. Po 1848 mieszkał w Niemczech (między innymi w Berlinie), początkowo jako korespondent paryskiego czasopisma „La Patrie”.
Pisał powieści, prace historyczne, popularnonaukowe i społeczno-ekonomiczne, wydawane w Niemczech (lata 1867-1873) oraz Francji. Tłumaczył poezje Thomasa Moore’a.
Linki zewnętrzne.
Dzieła Karola Forstera w serwisie Polona

</doc>
<doc id="1607801" url="https://pl.wikipedia.org/wiki?curid=1607801" title="Fregaty typu Jiangwei">
Fregaty typu Jiangwei



</doc>
<doc id="1607807" url="https://pl.wikipedia.org/wiki?curid=1607807" title="Teatr Słowackiego">
Teatr Słowackiego



</doc>
<doc id="1607809" url="https://pl.wikipedia.org/wiki?curid=1607809" title="Glandirana">
Glandirana

Glandirana – rodzaj płaza bezogonowego z rodziny żabowatych (Ranidae). 
Zasięg występowania.
Rodzaj obejmuje gatunki występujące na półwyspie Koreańskim i północno-wschodnich Chinach, być może również w sąsiednim regionie rzeki Ussuri w Rosji oraz na południe do południowo-wschodnich Chin; na Honsiu, Sikoku i Kiusiu w Japonii; wprowadzone na Hawaje w Stanach Zjednoczonych.
Systematyka.
Podział systematyczny.
Do rodzaju należą następujące gatunki:

</doc>
<doc id="1607820" url="https://pl.wikipedia.org/wiki?curid=1607820" title="Huia">
Huia

Huia – rodzaj płaza bezogonowego z rodziny żabowatych (Ranidae). 
Zasięg występowania.
Rodzaj obejmuje gatunki występujące na Jawie, Sumatrze i Borneo (Malezja i Indonezja); w prowincjach Kanchanaburi, Prachuap Khiri Khan i Chiang Mai w zachodniej i północnej Tajlandii.
Systematyka.
Etymologia.
"Huia": Shu-qin Hu, chiński herpetolog.
Podział systematyczny.
Do rodzaju należą następujące gatunki:

</doc>
<doc id="1607822" url="https://pl.wikipedia.org/wiki?curid=1607822" title="Stanisław Rossowski">
Stanisław Rossowski

Stanisław Rossowski (ur. 3 maja 1861 w Monasterzyskach, zm. 26 lutego 1940 w Warszawie) – polski poeta, dramatopisarz, nowelista i dziennikarz „Gazety Lwowskiej”. 
Życiorys.
Uczęszczał do Gimnazjum w Buczaczu, Krakowie, C. K. Gimnazjum im. Franciszka Józefa I we Lwowie i w Stanisławowie.
Ukończył studia na Uniwersytecie Lwowskim, zaś po studiach osiadł we Lwowie. Zajmował się zawodowo dziennikarstwem oraz pracą literacką. Pisał m.in. wiersze okolicznościowe i liryczne oraz dramaty, z których najbardziej znanym była komedia "Nawojka", wystawiona w 1901 w Teatrze Wielkim we Lwowie z Ireną Solską w roli głównej. Był laureatem nagrody literackiej miasta Lwowa.
16 maja 1925 przyznano mu tytuł członka honorowego Towarzystwa Dziennikarzy Polskich we Lwowie. W 1927 otrzymał Nagrodę Literacką miasta Lwowa. W marcu 1936 obchodził jubileusz 50-lecia pracy literackiej i publicystycznej.
Został pochowany na cmentarzu Powązkowskim w Warszawie (kwatera 284b wprost-6-8).
Opinie.
Antoni Chołoniewski maluje taki oto obrazek S. Rossowskiego w 1898 roku, czyli w pierwszej połowie jego życia i działalności twórczej:
„Wydał szereg utworów poetyckich, odznaczających się szczerością natchnienia, dobrem, poczuciem realizmu i niemałym wdziękiem formy” – napisali o nim redaktorzy przedwojennej "Encyklopedii Powszechnej" Wydawnictwa Gutenberga w haśle "Polska literatura współczesna".

</doc>
<doc id="1607825" url="https://pl.wikipedia.org/wiki?curid=1607825" title="Humerana">
Humerana

Humerana – rodzaj płaza bezogonowego z rodziny żabowatych (Ranidae). 
Zasięg występowania.
Rodzaj obejmuje gatunki występujące na niskich wysokościach we wschodnim Nepalu, północno-wschodnich Indiach i wschodnim Bangladeszu; przypuszczalnie na średnich wysokościach w Bhutanie i Indiach przez Mjanmę i półwyspową część Tajlandii do Malezji.
Systematyka.
Etymologia.
"Humerana": epitet gatunkowy "Rana humeralis" (nowołac. "humeralis" „z barków”, od łac. "umerus" „barki”); rodzaj "Rana" (łac. "rana" „żaba”).
Podział systematyczny.
Do rodzaju należą następujące gatunki:

</doc>
<doc id="1607829" url="https://pl.wikipedia.org/wiki?curid=1607829" title="Leedsichthys">
Leedsichthys

Leedsichthys – rodzaj ryby kostnoszkieletowej z rodziny Pachycormidae żyjącej w środkowej i późnej jurze na obecnych terenach Europy. Nazwa "Leedsichthys" oznacza „ryba Leedsa” i honoruje Alfreda Nicholsona Leedsa, który odkrył skamieniałości tej ryby w 1886 roku niedaleko Peterborough w Anglii. Nazwa gatunkowa gatunku typowego, "problematicus", odnosi się do kłopotów, jakie sprawiły rozpoznanie i interpretacja odnalezionych przez Leedsa fragmentarycznych skamieniałości.
Szczątki "Leedsichthys" odkryto w kelowejskich osadach w Anglii, północnych Niemczech i Francji, oksfordzkich w Chile oraz kimerydzkich we Francji. Odnaleziono pozostałości ponad siedemdziesięciu osobników, jednak były one przeważnie niekompletne. Utrudniało to oszacowanie całkowitej długości zwierzęcia. Arthur Smith Woodward, który opisał "Leedsichthys" w 1889, porównując skamieniałości ze szczątkami "Hypsocormus", innego członka Pachycormidae, ocenił ją na około 9 m. W 1986 roku David Martill porównał kości "Leedsichthys" oraz innego przedstawiciela rodziny, którego wcześniej odkrył, jednak nietypowe proporcje nie dawały określonych rezultatów. Długość "Leedsichthys" szacowano maksymalnie na 27,6 m, jednak nowsze badania, opierające się na dokumentacji starszych odkryć oraz wydobycie najbardziej kompletnego okazu w pobliżu Star Pit w Peterborough wspierają koncepcję Woodwarda (9–10 m). Badania pierścieni przyrostowych dowiodły, że osiągnięcie takich rozmiarów trwało 21–25 lat. Niekompletne szczątki sugerują, że największe osobniki mogły przypuszczalnie osiągać około 16 m długości. Mierząc prawdopodobnie 9 m długości "Leedsichthys" jest największym znanym przedstawicielem Pachycormidae – kladu dużych planktonożernych ryb promieniopłetwych żyjących od środkowej jury do późnej kredy.

</doc>
<doc id="1607830" url="https://pl.wikipedia.org/wiki?curid=1607830" title="Mathew Helm">
Mathew Helm

Mathew Helm (ur. 9 grudnia 1980 r. w Bourke w stanie Nowa Południowa Walia w Australii) – australijski skoczek do wody, który zdobył srebrny medal w skokach z dziesięciometrowej platformy podczas Letnich Igrzysk Olimpijskich w 2004 roku.
Dwukrotnie zdobył złoty medal – podczas Mistrzostw Świata w Pływaniu w 2003 roku, skacząc z platformy synchronicznej, oraz podczas Igrzysk Wspólnoty Narodów w roku 2006, skacząc z platformy dziesięciometrowej.
Jest gejem.

</doc>
<doc id="1607831" url="https://pl.wikipedia.org/wiki?curid=1607831" title="Leedsichthys problematicus">
Leedsichthys problematicus



</doc>
<doc id="1607833" url="https://pl.wikipedia.org/wiki?curid=1607833" title="Norwegia na Zimowej Uniwersjadzie 2009">
Norwegia na Zimowej Uniwersjadzie 2009

Norwegię na Zimowej Uniwersjadzie w Harbinie reprezentowało 4 zawodników.

</doc>
<doc id="1607834" url="https://pl.wikipedia.org/wiki?curid=1607834" title="Guillaume Norbert">
Guillaume Norbert

Guillaume Norbert (ur. 14 stycznia 1980 w Châtenay-Malabry) – francuski piłkarz występujący na pozycji pomocnika. Obecnie jest zawodnikiem Le Havre AC.
Kariera.
Norbert jest wychowankiem Paris Saint-Germain. W wieku 17 lat trafił do Arsenalu. Nie zdołał jednak zadebiutować w barwach tego klubu. Po czterech latach spędzonych w Anglii, postanowił powrócić do Francji. Został zawodnikiem pierwszoligowego FC Lorient. W Ligue 1 po raz pierwszy wystąpił 17 listopada 2001 w przegranym 0-3 pojedynku z Olympique Lyon. W sezonie 2001/2002 rozegrał łącznie dwa spotkania. Natomiast w lidze uplasował się z zespołem na ostatniej, osiemnastej pozycji w ekstraklasie i spadł z nim do drugiej ligi. 6 sierpnia 2002 wypożyczono go do innego drugoligowca – US Créteil-Lusitanos. Szybko wywalczył tam sobie w pierwszym składzie. W ciągu całego sezonu zagrał tam w lidze 28 razy i strzelił jednego gola, który był jego pierwszym w ligowej karierze. Tę bramkę zdobył 31 sierpnia 2002 w wygranym 2-1 meczu z Clermont Foot. Po zakończeniu rozgrywek ligowych powrócił do Lorient. Tym razem częściej grywał w pierwszym składzie, przez kolejny rok zaliczając tam w sumie 20 spotkań.
W 2004 roku podpisał kontrakt z Angers SCO. Regularnie występował tam w pierwszej składzie. Po spędzeniu w klubie siedmiu miesięcy i rozegraniu szesnastu ligowych spotkań, a także zdobyciu jednej bramki, odszedł do pierwszoligowego FC Nantes.
W barwach nowego klubu zadebiutował 2 kwietnia 2005 w przegranym 1-2 meczu przeciwko AJ Auxerre. 23 września 2006 w wygranym 2-1 pojedynku z Olympique Marsylia zdobył pierwszą bramkę w trakcie gry w ekstraklasie. W 2007 roku spadł z klubem do drugiej ligi. Na zaplecze ekstraklasy grał jeszcze przez rok. Norbert spędził w Nantes cztery lata. Przez ten czas pełnił tam rolę rezerwowego. Łącznie rozegrał tam 24 spotkań i strzelił jednego gola.
Latem 2008 roku przeszedł do beniaminka Ligue 1 – Le Havre AC. Pierwszy występ zanotował tam 18 października 2008 w zremisowanym 1-1 spotkaniu z FC Sochaux-Montbéliard.

</doc>
<doc id="1607835" url="https://pl.wikipedia.org/wiki?curid=1607835" title="Koszykówka na Letnich Igrzyskach Olimpijskich 1960">
Koszykówka na Letnich Igrzyskach Olimpijskich 1960

Turniej koszykówki rozgrywany był w dniach od 26 sierpnia do 10 września 1960 roku. Startowało 16 drużyn z 16 krajów.

</doc>
<doc id="1607839" url="https://pl.wikipedia.org/wiki?curid=1607839" title="Reprezentacja Białorusi w piłce siatkowej mężczyzn">
Reprezentacja Białorusi w piłce siatkowej mężczyzn

Reprezentacja Białorusi w piłce siatkowej mężczyzn – narodowa drużyna reprezentująca Białoruś w rozgrywkach międzynarodowych. Ekipa Białorusi jest stosunkowo młodą drużyną, rodzima federacja siatkówki została powołana do życia w 1991 roku. Do dnia dzisiejszego drużyna białoruska nie odniosła znaczących sukcesów na turniejach rangi międzynarodowej. Białoruś ani razu nie była reprezentowana na mistrzostwach świata oraz igrzyskach olimpijskich.
Mimo to drużyna w ostatnich latach zanotowała znaczący postęp, czego udokumentowaniem była piąta lokata w Eurolidze w 2008 roku.
Rozgrywki międzynarodowe.
Mistrzostwa Europy:
Liga Europejska:

</doc>
<doc id="1607841" url="https://pl.wikipedia.org/wiki?curid=1607841" title="Piotr Zwierzchowski">
Piotr Zwierzchowski



</doc>
<doc id="1607842" url="https://pl.wikipedia.org/wiki?curid=1607842" title="John Nevins Andrews">
John Nevins Andrews

John Nevins Andrews (ur. 22 lipca 1829 w Portland, w stanie Maine, Stany Zjednoczone, zm. 21 października 1883 w Bazylei, Szwajcaria) – amerykański duchowny adwentystyczny, współorganizator Kościoła Adwentystów Dnia Siódmego, teolog adwentystyczny, pierwszy oficjalny misjonarz adwentystów dnia siódmego w Europie, przewodniczący Generalnej Konferencji w latach 1867–1869.
Współorganizator Kościoła Adwentystów Dnia Siódmego.
Andrews był jednym z przywódców adwentystów dnia siódmego w okresie formułowania się struktury organizacyjnej, dogmatów i zrozumienia misji rodzącego się Kościoła. Jako 15-letni młodzieniec przeżył rozczarowanie millerystów (zwolenników Williama Millera) związane z wiarą w powtórne przyjście Jezusa Chrystusa w dniu 22 października 1844. Wkrótce po okresie niespełnionych oczekiwań cała rodzina Andrewsa rozpoczyna święcić dzień sobotni. Pokrewieństwo poglądów zadecydowało o przyłączeniu się młodego Andrewsa do adwentystów święcących sobotę. Mając dwadzieścia jeden lat pełnił już odpowiedzialną funkcję członka kolegium redakcyjnego oficjalnego organu adwentystów – czasopisma „Review and Herald”, a w latach 1869-1870 był jego redaktorem naczelnym. W latach 1867-1869 piastował najważniejsze stanowisko w strukturach społeczności, był przewodniczącym Generalnej Konferencji Kościoła Adwentystów Dnia Siódmego. 
Andrews był przewodniczącym komitetu pracującego nad zasadami systematycznej ofiarności adwentystów. Był członkiem komitetu, który ustalił nazwę formułującej się społeczności, określając ją jako Adwentyści Dnia Siódmego. Był współtwórcą struktury organizacyjnej adwentystów – m.in. Generalnej Konferencji jako naczelnego organu zarządzającego Kościołem Adwentystów Dnia Siódmego. W 1863 – w latach wojny secesyjnej – prowadził negocjacje z rządem Stanów Zjednoczonych, w efekcie których Kościół został uznany za społeczność niekombatancką, której rekruci służą w służbach sanitarnych.
Teolog adwentystyczny.
Andrews nie posiadał akademickiego teologicznego wykształcenia, ale ze względu na niepoślednie przymioty umysłu, wyróżniające go w grupie pionierów adwentyzmu, oraz ze względu na znajomość hebrajskiego i języków klasycznych, wywarł znaczący wpływ na kluczowe decyzje doktrynalne. Prowadził wieloletnie ukierunkowane studia nad dziejami dnia świętego w chrześcijaństwie. W 1855 roku skierował uwagę kształtującej się społeczności adwentystycznej na teksty Pisma Świętego określające czas trwania święta sobotniego od zachodu słońca w piątek do zachodu słońca w sobotę. W 1861 roku wydał opracowanie pogłębiające zrozumienie przez adwentystów niezmiennej ważności soboty jako dnia świętego pt. "History of the Sabbath and the First Day of the Week". Opracowanie to jest traktowane jako jedno z klasycznych dzieł adwentystycznych. 
Pierwszy oficjalny misjonarz Adwentystów Dnia Siódmego w Europie.
We wczesnych latach istnienia adwentystów dnia siódmego ukształtowały się wśród tej społeczności dwa poglądy wywierające znaczący wpływ na jej funkcjonowanie. Pierwszym było przeświadczenie o destruktywnym wpływie na uduchowienie wyznawców jakiejkolwiek struktury organizacyjnej porządkującej w sposób administracyjny życie społeczności. Drugim było przekonanie o zbędności realizowania misji adwentystów poza granicami Stanów Zjednoczonych. Efektem tych poglądów była wieloletnia niemożność zborów adwentystycznych do podejmowania m.in. długoterminowych celów misyjnych wymagających zabezpieczenia finansowego. 
Poglądy te przezwyciężono w 1874 roku wskutek czego John Nevins Andrews został wysłany do Europy jako oficjalny misjonarz Kościoła Adwentystów Dnia Siódmego. W wieku 35 lat, będąc już od dwóch lat wdowcem, Andrews udał się do Europy razem z dwójką swych dzieci.
Centrum misyjnym adwentyzmu w Europie stała się Bazylea w Szwajcarii, do której Andrews przybył 16 października 1874 roku. Nawiązał kontakt z grupami adwentystów dnia siódmego zorganizowanymi przez Michała Czechowskiego. Tłumaczem Andrewsa był Jakub Erzberger, który przyjął adwentyzm w czasach misji M. Czechowskiego. Następnym krokiem Andrewsa była próba dotarcia do europejskich chrześcijan, którzy święcili sobotę. W tym celu zamieścił reklamy kontaktowe w powszechnych gazetach wydawanych w państwach francuskojęzycznych. Z taką reklamą usiłował także dotrzeć do społeczeństw Niemiec, Holandii i Rosji.
Kolejnym krokiem Andrewsa było założenie wydawnictwa w Bazylei. Za fundusze przysłane przez Generalną Konferencję zorganizował wydawanie czasopisma w języku francuskim pt. „Les Signes des Temps” (Znaki Czasu). W lipcu 1876 roku ukazał się pierwszy numer tego czasopisma, a pod koniec 1879 roku nakład jego wynosił 3500 egzemplarzy i docierało ono do wszystkich krajów Europy, a nawet innych części świata. O jego edytorskim i merytorycznym poziomie świadczy fakt, że Andrews jako redaktor czasopisma został wyróżniony honorowym członkostwem wpływowego we Francji stowarzyszenia wstrzemięźliwości za propagowanie idei abstynencji. W czasopiśmie tym Andrews napisał ponad 480 własnych tekstów. Ponadto wydawnictwo wydało wiele tysięcy broszur omawiających specyficzne zasady wiary adwentystów dnia siódmego.
W działalności kaznodziejskiej i wydawniczej w Europie Andrews zetknął się z niespotykaną w Stanach Zjednoczonych prawną ochroną dominujących kościołów. Jako Amerykanina wychowanego w społeczeństwie respektującym rozdział kościołów od państwa, zdumiewało wykorzystywanie instytucji państwowych przez większościowe kościoły w celu uciskania i ograniczania działania mniejszości religijnych. W 1877 roku podjął on w tej sprawie rozmowy z ambasadorem Stanów Zjednoczonych we Francji a także z władzami Republiki Francuskiej. Napisał również stosowną petycję do premiera Republiki Francuskiej Julasa Simona. 
Z regularnych notatek publikowanych przez Andrewsa w „Review and Herald” wynika, że w 1878 roku oprócz Szwajcarii jeszcze w 12 europejskich krajach istnieli chrześcijanie święcący sobotę, z którymi Andrews utrzymywał kontakt. W tym też roku Andrews został zaproszony do Stanów Zjednoczonych na sesję Generalnej Konferencji. Pojechał tam wraz ze swoimi dziećmi.
Życie osobiste Andrewsa nie było zbyt szczęśliwe. Po śmierci żony kolejnym ciosem była śmierć jego 17-letniej ukochanej córki, która umarła na gruźlicę w sanatorium Battle Creek. Po kilku latach umiera także Andrews w wieku 54 lat. Jedną z przyczyn przedwczesnego ich odejścia było z pewnością przepracowanie i bieda, która wynikała z niedostatecznego zaopatrzenia finansowego pastorów, a w szczególności misjonarzy. Zgodnie z życzeniem Andrewsa po jego śmierci nie ukazała się w wydawnictwach adwentystycznych jakakolwiek pochwalna notatka o jego życiu. Działalność jego doceniono i uszanowano nadając adwentystycznej uczelni Battle Creek College nazwę Andrews University.

</doc>
<doc id="1607843" url="https://pl.wikipedia.org/wiki?curid=1607843" title="Bułgaria na Zimowej Uniwersjadzie 2009">
Bułgaria na Zimowej Uniwersjadzie 2009

Bułgarię na Zimowej Uniwersjadzie w Harbinie reprezentowało 2 zawodników .

</doc>
<doc id="1607844" url="https://pl.wikipedia.org/wiki?curid=1607844" title="Pa amb tomàquet">
Pa amb tomàquet

Pa amb tomàquet (kat., wym. [], hiszp. "pan con tomate", pl. "chleb z pomidorem") – tradycyjny kataloński sposób podawania pieczywa polegający na wtarciu w kromkę białego chleba pomidora przekrojonego na pół, pokropieniu całości oliwą oraz posypaniu solą. Czasami wciera się w kanapkę ząbek czosnku, a chleb można uprzednio podgrzać w piekarniku. Na tak przygotowane pieczywo nakłada się różnego rodzaju dodatki, np. jamón serrano, fuet, anchois, chorizo, botifarra lub sery.
Chociaż danie to wywodzi się z Katalonii, jest znane i przyrządzane także w innych regionach Hiszpanii. "Pa amb tomàquet" jest uważany za symbol katalońskiej kuchni.
Pierwotnie "pa amb tomàquet" był sposobem na wykorzystanie czerstwego chleba w okresie trwania wojny domowej w Hiszpanii. Obecnie jest składnikiem menu praktycznie wszystkich restauracji i barów katalońskich. Zazwyczaj klient otrzymuje gotowy "pa amb tomàquet", jednak czasem, zwłaszcza jeśli chleb jest przypieczony, gość restauracji może otrzymać pomidor, czosnek i oliwę, aby samodzielnie przygotować to danie.

</doc>
<doc id="1607846" url="https://pl.wikipedia.org/wiki?curid=1607846" title="Herb kraju bańskobystrzyckiego">
Herb kraju bańskobystrzyckiego

Herb kraju bańskobystrzyckiego to, obok flagi, jeden z symboli tego kraju.
Opis herbu.
Tarcza herbowa czwórdzielna w krzyż.
Uzasadnienie symboliki herbu.
Herb kraju bańskobystrzyckiego łączy w sobie elementy herbów czterech komitatów Królestwa Węgier, na których terenie powstał współczesny kraj. Świerki pochodzą z herbu komitatu Zólyom (Zwoleń, ze stolicą w Bańskiej Bystrzycy). Herb pochodzi z 1553 roku. Rycerz w drugim polu został zapożyczony z herbu komitatu Nógrád (Nógrád, późniejsza stolica to Balassagyarmat), który został mu nadany w roku 1551. Pole trzecie jest połączeniem elementów pochodzących z herbów dwóch komitatów: komitatu Bars (srebrny skos; 1552 rok) i komitatu Hont (ciała niebieskie; 1550 rok). Zamek to herb komitatu Gömör és Kis-Hont (Gemer) ze stolicą w Rymawskiej Sobocie.

</doc>
<doc id="1607855" url="https://pl.wikipedia.org/wiki?curid=1607855" title="Łotwa na Zimowej Uniwersjadzie 2009">
Łotwa na Zimowej Uniwersjadzie 2009

Łotwę na Zimowej Uniwersjadzie w Harbinie będzie reprezentowało 6 zawodników .

</doc>
<doc id="1607859" url="https://pl.wikipedia.org/wiki?curid=1607859" title="Rurka (grzyb)">
Rurka (grzyb)



</doc>
<doc id="1607860" url="https://pl.wikipedia.org/wiki?curid=1607860" title="Peter Franquart">
Peter Franquart

Peter Franquart (ur. 4 stycznia 1985 w Lille) – francuski piłkarz występujący na pozycji obrońcy lub pomocnika.
Kariera.
Franquart karierę rozpoczynał w sezonie 2005/2006 w pierwszoligowym zespole Lille OSC. W Ligue 1 zadebiutował 20 sierpnia 2005 w zremisowanym 0:0 meczu z FC Sochaux-Montbéliard. W debiutanckim sezonie zajął z klubem 3. miejsce w lidze i po eliminacjach awansował z nim do Ligi Mistrzów, w której nie zagrał jednak ani razu. 1 września 2007 w zremisowanym 2:2 pojedynku ze Stade Rennais strzelił swojego pierwszego gola w Ligue 1. W styczniu 2009 przeszedł na wypożyczenie do także pierwszoligowego Le Havre AC i grał tam do końca sezonu 2008/2009.
W sierpniu 2009 przeszedł na dwuletnie wypożyczenie do belgijskiego Royalu Charleroi, grającego w Eerste Klasse. W lidze tej zadebiutował 12 września 2009 w przegranym 0:4 spotkaniu z Cercle Brugge. Po zakończeniu okresu wypożyczenia, został zawodnikiem klubu RAEC Mons, także uczestniczącego w rozgrywkach Eerste Klasse. Jego zawodnikiem pozostał do 2014 roku. Następnie był graczem drugoligowego RE Virton, w którym w 2016 roku zakończył karierę.

</doc>
<doc id="1607862" url="https://pl.wikipedia.org/wiki?curid=1607862" title="Justin Vernon">
Justin Vernon

Justin Vernon, znany także jako Bon Iver (ur. 30 kwietnia 1981 w Eau Claire) – amerykański artysta wykonujący muzykę typu indie folk oraz poezję śpiewaną. 
Bon Iver to również nazwa zespołu założonego przez Vernona, w skład którego wchodzą także Mike Noyce i Sean Carey. 
Termin "bon iver" jest połączeniem francuskiego "bon hiver" (pol. dobra zima) oraz niewłaściwie wymówionego "bon ivre" (pol. nieźle pijany). 
W 2007 roku Vernon niezależnie wydał swój debiutancki album zatytułowany "For Emma, Forever Ago", a większość tego materiału muzycznego była nagrywana podczas trzymiesięcznego pobytu w odosobnionej chacie w Wisconsin.

</doc>
<doc id="1607863" url="https://pl.wikipedia.org/wiki?curid=1607863" title="Michał Czechowski">
Michał Czechowski



</doc>
<doc id="1607864" url="https://pl.wikipedia.org/wiki?curid=1607864" title="Carlos Kameni">
Carlos Kameni



</doc>
<doc id="1607865" url="https://pl.wikipedia.org/wiki?curid=1607865" title="Pa amb tomaquet">
Pa amb tomaquet



</doc>
<doc id="1607866" url="https://pl.wikipedia.org/wiki?curid=1607866" title="Dalia zmienna">
Dalia zmienna

Dalia zmienna, d. ogrodowa, georginia ogrodowa ("Dahlia hybr.") – mieszaniec powstały ze skrzyżowania dalii: "D. coccinea" × "D. pinnata", a w powstaniu niektórych odmian wzięły udział także inne gatunki. Nie rośnie dziko, jest natomiast powszechnie uprawiany jako ogrodowa roślina ozdobna.
Odmiany ozdobne.
Ogrodnicy wyhodowali ogromną ilość odmian ozdobnych różniących się pokrojem, kolorem kwiatów ich budową. Są wśród nich odmiany o kwiatach pojedynczych, półpełnych i pełnych. Ogrodnicy podzielili je na 10 grup:

</doc>
<doc id="1607867" url="https://pl.wikipedia.org/wiki?curid=1607867" title="Dalia ogrodowa">
Dalia ogrodowa



</doc>
<doc id="1607869" url="https://pl.wikipedia.org/wiki?curid=1607869" title="Pan con tomate">
Pan con tomate



</doc>
<doc id="1607872" url="https://pl.wikipedia.org/wiki?curid=1607872" title="Cornelis Schut">
Cornelis Schut

Cornelis Schut (ur. 13 maja 1597 w Antwerpii, zm. 29 kwietnia 1655 tamże) – flamandzki malarz barokowy, aktywny we Włoszech i Antwerpii.
Początkowo tworzył pod wpływem Abrahama Janssensa, podczas pobytu we Włoszech w latach 1624-1627 zetknął się z włoskim malarstwem barokowym i poznał twórczość Pietro da Cortona, Guercino i Domenichino. W Rzymie został członkiem założycielem Bentvueghels, stowarzyszenia malarzy niderlandzkich działających w Italii.
Po powrocie do Antwerpii malował pod wpływem włoskich mistrzów obrazy o tematyce religijnej, projektował również tkaniny ozdobne, zajmował się rysunkiem i rytownictwem. Był członkiem gildii św. Łukasza.

</doc>
<doc id="1607873" url="https://pl.wikipedia.org/wiki?curid=1607873" title="Georginia ogrodowa">
Georginia ogrodowa



</doc>
<doc id="1607875" url="https://pl.wikipedia.org/wiki?curid=1607875" title="Dahlia hybrida">
Dahlia hybrida



</doc>
<doc id="1607877" url="https://pl.wikipedia.org/wiki?curid=1607877" title="Dead Snow">
Dead Snow



</doc>
<doc id="1607879" url="https://pl.wikipedia.org/wiki?curid=1607879" title="Rasmus Elm">
Rasmus Elm

Rasmus Elm (ur. 17 marca 1988 w Kalmarze) – szwedzki piłkarz występujący na pozycji pomocnika
Jego dwaj bracia – Viktor i David również są piłkarzami.
Kariera klubowa.
Rasmus Elm jako junior trenował w dwóch klubach – Johansfors IF oraz Emmaboda IS. 
Zawodową karierę rozpoczynał w 2005 roku w Kalmar FF. W Allsvenskan zadebiutował 9 maja 2007 roku w zremisowanym (0:0) pojedynku z IFK Göteborg. Podczas rozgrywek w 2007 roku, Elm piętnaście razy pojawił się w pierwszym składzie Kalmar FF, a jego klub wywalczył wicemistrzostwo kraju. 21 maja 2007 piłkarz strzelił swojego pierwszego ligowego gola, w spotkaniu Kalmar FF z GAIS (3:0). W sezonie 2008, Elm razem ze swoją drużyną sięgnął po pierwszy w historii klubu tytuł mistrza kraju, gdy jego Kalmar FF wyprzedziło w końcowej tabeli o jeden punkt IF Elfsborg. 
W sierpniu 2009 roku został piłkarzem holenderskiego AZ Alkmaar, skąd po trzech latach gry, odszedł do CSKA Moskwa. Stołeczny klub zapłaciły za jego transfer 6 mln euro.
W styczniu 2015, Rosjanie rozwiązali za porozumieniem stron kontrakt z piłkarzem, powołując się na nieustające dolegliwości gastryczne piłkarza. Piłkarz zdecydował się wrócił do rodzinnej Kalmar FC, gdzie grał do zakończenia sportowej kariery w 2020 roku . 
Kariera reprezentacyjna.
W reprezentacji Szwecji zadebiutował 24 stycznia 2009 roku w meczu ze Stanami Zjednoczonymi. 
Piłkarz ma za sobą również występy w reprezentacji Szwecji do lat 21.

</doc>
<doc id="1607881" url="https://pl.wikipedia.org/wiki?curid=1607881" title="Krzysztof Gosiewski">
Krzysztof Gosiewski



</doc>
<doc id="1607883" url="https://pl.wikipedia.org/wiki?curid=1607883" title="Moszczanka (dopływ Wolbórki)">
Moszczanka (dopływ Wolbórki)

Moszczanka – rzeka, prawy dopływ Wolbórki o długości 26,83 km.
Wypływa w okolicach wsi Gołygów, po czym kieruje się na wschód i przechodzi pod drogą krajową nr 1. Przepływa między innymi przez miejscowości: Gajkowice, Moszczenica, Białkowice i Wolbórz, gdzie się rozwidla. Jedna odnoga wpada do Wolbórki w Wolborzu, inna w okolicach wsi Godaszewice. Jej prawym dopływem jest Goleszanka.

</doc>
<doc id="1607884" url="https://pl.wikipedia.org/wiki?curid=1607884" title="Maciej Gosiewski">
Maciej Gosiewski



</doc>
<doc id="1607885" url="https://pl.wikipedia.org/wiki?curid=1607885" title="Antilia">
Antilia



</doc>
<doc id="1607886" url="https://pl.wikipedia.org/wiki?curid=1607886" title="Bogusław Gosiewski">
Bogusław Gosiewski



</doc>
<doc id="1607887" url="https://pl.wikipedia.org/wiki?curid=1607887" title="Francja na Zimowej Uniwersjadzie 2009">
Francja na Zimowej Uniwersjadzie 2009

Francję na Zimowej Uniwersjadzie w Harbinie będzie reprezentowało 35 zawodników .

</doc>
<doc id="1607890" url="https://pl.wikipedia.org/wiki?curid=1607890" title="Megan Imrie">
Megan Imrie

Megan Imrie (ur. 14 lutego 1986 r. w Falcon Lake) – kanadyjska biathlonistka. Zadebiutowała w biathlonie w rozgrywkach juniorskich w roku 2004.
Starty w Pucharze Świata rozpoczęła zawodami w Östersund w roku 2007 zajmując 75. miejsce w sprincie. Jej najlepszy dotychczasowy wynik w Pucharze Świata to 32. miejsce w sprincie w Kontiolahti w sezonie 2009/10.
Podczas Mistrzostw świata juniorów w roku 2004 w Haute Maurienne zajęła 44. miejsce w biegu indywidualnym, 29 w sprincie oraz 43 w biegu pościgowym. Na Mistrzostwach świata w roku 2005 w Lahti zajęła 35. miejsce w biegu indywidualnym, 56 w sprincie i 8 w sztafecie. Na Mistrzostwach świata juniorów w roku 2006 w Presque Isle zajęła 40. miejsce w biegu indywidualnym, 37 w sprincie, 33 w biegu pościgowym oraz 12 w sztafecie. Na Mistrzostwach świata juniorów w roku 2007 w Martello zajęła 10. miejsce w biegu indywidualnym, 16 w sprincie, 20 w biegu pościgowym oraz 7 w sztafecie.
Na Mistrzostwach świata w roku 2008 w Östersund zajęła 51. miejsce w biegu indywidualnym, 75 w sprincie oraz 19 w sztafecie.

</doc>
<doc id="1607892" url="https://pl.wikipedia.org/wiki?curid=1607892" title="Rodrigo Lima">
Rodrigo Lima



</doc>
<doc id="1607898" url="https://pl.wikipedia.org/wiki?curid=1607898" title="Piotr Zwierzchowski (sportowiec)">
Piotr Zwierzchowski (sportowiec)

Piotr Zwierzchowski (ur. 29 grudnia 1973 w Przasnyszu) – polski trójboista siłowy, specjalizujący się w konkurencji wyciskania leżąc.
Życiorys.
Reprezentant klubu Grom Przasnysz. Dwukrotny mistrz Polski seniorów (1994, 1997) w najlżejszej kategorii wagowej 52 kg. Podczas mistrzostw Europy w Budapeszcie (1995) znalazł się tuż za podium z wynikiem 110 kg. W plebiscycie "Tygodnika Ostrołęckiego" na najlepszych sportowców regionu zajął w 1999 i 2008 r. 2. miejsce.

</doc>
<doc id="1607903" url="https://pl.wikipedia.org/wiki?curid=1607903" title="Były sobie Ameryki">
Były sobie Ameryki

Były sobie Ameryki (, ; 1991) – serial animowany z cyklu „Było sobie...” produkcji francuskiej wyprodukowany w roku 1991 dla France 3. Nadawany w 26 odcinkach po 25 minut. Twórcą filmu jest Albert Barillé. W Polsce serial był emitowany przez TVP1, a obecnie przez kanał Da Vinci.
Wersja polska.
Wersja polska: na zlecenie wydawcy Hippocampus – SDI Media PolskaReżyseria:
Dialogi:
Konsultacja: dr Marek SzopskiWystąpili:
Tekst piosenki: Wiesława SujkowskaŚpiewa: Monika Wierzbicka
Lektor: Jacek Brzostyński

</doc>
<doc id="1607904" url="https://pl.wikipedia.org/wiki?curid=1607904" title="Yukon/NWT Men’s Curling Championship 2009">
Yukon/NWT Men’s Curling Championship 2009

Yukon/NWT Men’s Curling Championship 2009 - prowincjonalne mistrzostwa Jukonu i Terytoriów Północno-Zachodnich mężczyzn w curlingu, kwalifikacje do Tim Hortons Brier 2009.
Turniejami eliminacyjnymi były mistrzostwa poszczególnych terytoriów. Finał rozegrano w dniach 12-15 lutego w Yellowknife na lodowisku Yellowknife Curling Club.
Obrońcą tytułu z poprzednich mistrzostw była drużyna Chada Cowana. 
Mistrzem Jukonu i Terytoriów Północno-Zachodnich została drużyna Jamiego Koe i to ona reprezentowała terytoria na Mistrzostwach Kanady 2009.
Wyniki.
Round Robin.
Sesja 1..
12 stycznia 2009, 19:30
Sesja 2..
13 stycznia 2009, 10:00
Sesja 3..
13 stycznia 2009, 15:00
Sesja 4..
14 stycznia 2009, 10:00
Sesja 5..
14 stycznia 2009, 15:00
Sesja 6..
15 stycznia 2009, 9:00

</doc>
<doc id="1607908" url="https://pl.wikipedia.org/wiki?curid=1607908" title="Goleszanka">
Goleszanka

Goleszanka – struga, prawy dopływ Moszczanki o długości 6,31 km i powierzchni zlewni 41,63 km².

</doc>
<doc id="1607912" url="https://pl.wikipedia.org/wiki?curid=1607912" title="Ian Roberts (rugbysta)">
Ian Roberts (rugbysta)

Ian Roberts, pseud. "Chimp" (ur. 31 lipca 1965 w Londynie w Anglii) – australijski były zawodnik rugby league, aktor. Znalazł się wśród dwudziestu pięciu najlepszych zawodników rugby Nowej Południowej Walii.
Kariera sportowa.
Grał na pozycjach filara oraz wspieracza młyna (tzw. "druga linia młyna"). Przynależał do australijskich klubów: South Sydney Rabbitohs – w latach 1986-1989, Manly-Warringah Sea Eagles – w latach 1990-1995, North Queensland Cowboys – w latach 1997-1998. W roku 1998 zakończył karierę sportowca. Dwa lata później został uhonorowany Australijskim Medalem Sportu ( "Australian Sports Medal"). Jako 23-latek Roberts był najlepiej opłacanym zawodnikiem rugby league na świecie, a w latach osiemdziesiątych − jednym z najlepszych rozgrywających na pozycji filara.
Statystyki.
Statystyki South Sydney Rabbitohs:
Statystyki Manly-Warringah Sea Eagles:
Statystyki North Queensland Cowboys:
Życie pozasportowe.
Roberts, dobrze znany w kręgach gejowskich w Sydney, jako homoseksualista zdeklarował się w roku 1995. W ciągu tego roku dyskutował na temat swojej seksualności w telewizji i w licznych magazynach. Rugby league, do której przynależał Ian, okazała się bardzo tolerancyjna – zawodnicy pochwalali coming out żyjącego w zgodzie ze swoją naturą współgracza, a dyrektorzy sportowego programu telewizyjnego "The NRL Footy Show", Paul Vautin, Peter Sterling i Steve Roach, pojawili się na posterze kampanii przeciw homofobii prowadzonej przez Lesbijsko-Gejowski Projekt Przeciw Przemocy. Autor Paul Freeman wydał w 1997 roku książkę "Ian Roberts – Finding Out" ().
W 1998 roku zaczął studiować w National Institute of Dramatic Art w Sydney.
W 2005 roku wziął udział w australijskiej edycji "Tańca z gwiazdami", tańcząc z Natalie Lowe. W telewizji występował także w charakterze aktora. Wystąpił również w kilku filmach kinowych, między innymi w filmie science-fiction "" ("Superman: Returns", 2006) w reżyserii Bryana Singera, w dramacie o tematyce LGBT "Saltwater" (2012) oraz w horrorze "The Houses October Built" (2014).
1 lipca 2006 roku Roberts został oskarżony o stosowanie przemocy wobec swojego byłego partnera, Bena Prideauksa. Trzydziestoletni mężczyzna, domniemanie, posiadał rany i obtłuczenia na przedramionach. 25 maja następnego roku Roberts został oczyszczony z zarzutów przez sąd w Sydney.
Pojawił się na okładce jednego z numerów gejowskiego magazynu "The Advocate", wydanego 17 kwietnia 2007 roku.

</doc>
<doc id="1607914" url="https://pl.wikipedia.org/wiki?curid=1607914" title="Koszykówka na Letnich Igrzyskach Olimpijskich 1964">
Koszykówka na Letnich Igrzyskach Olimpijskich 1964

Turniej koszykówki rozgrywany był w dniach od 11 października do 23 października 1964 roku. Startowało 16 drużyn z 16 krajów. Mecze rozgrywano w hali Kokuritsu Yoyogi Kyōgi-jō.

</doc>
<doc id="1607915" url="https://pl.wikipedia.org/wiki?curid=1607915" title="Czernomoriec Noworosyjsk">
Czernomoriec Noworosyjsk

Czernomoriec Noworosyjsk (ros. Футбольный клуб «Черноморец» Новороссийск, "Futbolnyj Kłub "Czernomoriec" Noworossijsk") – rosyjski klub piłkarski z siedzibą w mieście Noworosyjsk.
Historia.
Chronologia nazw:
Piłkarska drużyna Cemient została założona w mieście Noworosyjsk w 1960, chociaż jeszcze wcześniej od 1907 miasto reprezentował klub, który nazywał się Olimpija, Dinamo i Stroitiel.
W 1960 klub debiutował w Klasie B, strefie 3 Mistrzostw ZSRR i występował w niej trzy sezony. W 1963 po reorganizacji systemu lig ZSRR klub spadł do niższej ligi.
W 1970 po kolejnej reorganizacji systemu lig ZSRR klub okazał się w Klasie B, strefie 2, w której zajął ostatnie 18. miejsce i stracił miejsce w rozgrywkach profesjonalnych.
Dopiero w 1978 klub ponownie startował w Drugiej Lidze, strefie 3.
W Mistrzostwach Rosji klub startował w Pierwszej Lidze, strefie Zachodniej.
W 1994 zwyciężył w Pierwszej Lidze i awansował do Rosyjskiej Wyższej Ligi i występował w niej do 2003, z wyjątkiem 2002, kiedy to spadł na rok do Pierwszej Dywizji.
W sezonie 2003 zajął ostatnie 16. miejsce w Rosyjskiej Premier Lidze i spadł do Pierwszej Dywizji, w której zajął 17. miejsce.
W 2005 klub nie otrzymał licencji klubu profesjonalnego i był zmuszony rozpocząć rozgrywki w Amatorskiej Lidze. Zajął w niej pierwsze miejsce i od sezonu 2006 występował w Drugiej Dywizji, strefie Południowej.
W 2008 awansował do Pierwszej Dywizji, w której występuje do dziś.

</doc>
<doc id="1607918" url="https://pl.wikipedia.org/wiki?curid=1607918" title="Marvin Emnes">
Marvin Emnes

Marvin Emnes (ur. 27 maja 1988 w Rotterdamie) – piłkarz holenderski grający na pozycji skrzydłowego.
Kariera klubowa.
Emnes urodził się w Rotterdamie. Karierę piłkarską rozpoczął w tamtejszym klubie Sparta Rotterdam, a w 2005 roku awansował do kadry pierwszej drużyny prowadzonej wówczas przez trenera Wiljana Vloeta. 11 grudnia tamtego roku zadebiutował w Eredivisie w przegranym 2:3 wyjazdowym spotkaniu z RKC Waalwijk. Natomiast 8 kwietnia 2006 strzelił pierwszego gola w lidze holenderskiej, a Sparta pokonała wtedy RBC Roosendaal 5:0. W sezonie 2006/2007 Marvin nie zaliczył żadnego trafienia, ale już w następnym był podstawowym graczem pierwszej jedenastki i zaliczył 8 trafień w lidze, w tym po dwa w meczach z Rodą JC Kerkrade (4:1) i NEC Nijmegen (2:4).
4 lipca 2008 roku Emnes podpisał czteroletni kontrakt z angielskim Middlesbrough F.C. Suma transferu wyniosła 3,2 miliona funtów. W Premiership swoje pierwsze spotkanie Holender rozegrał 25 października, zremisowane przez "Boro" 1:1 z Blackburn Rovers. W 2009 roku spadł z Middlesbrough do Football League Championship. W 2010 roku został wypożyczony do zespołu z tej ligi, Swansea City. W południowej Walii grał jednak tylko miesiąc. Przez następne 4 lata grywał regularnie w składzie Middlesbrough, po czym w styczniu 2014 roku znów został wypożyczony do Swansea. Wypożyczenie zakończy się wraz z końcem sezonu 2013/14.
Kariera reprezentacyjna.
W 2005 roku Emnes był członkiem reprezentacji Holandii U-17, która wywalczyła trzecie miejsce na Mistrzostwach Świata rozegranych w Peru. Od 2007 do 2009 roku występował w reprezentacji Holandii U-21.

</doc>
<doc id="1607920" url="https://pl.wikipedia.org/wiki?curid=1607920" title="Chorwacja na Zimowej Uniwersjadzie 2009">
Chorwacja na Zimowej Uniwersjadzie 2009

Chorwację na Zimowej Uniwersjadzie w Harbinie reprezentowało 5 zawodników .
Linki zewnętrzne.
Chorwacja na Zimowej Uniwersjadzie 2009

</doc>
<doc id="1607921" url="https://pl.wikipedia.org/wiki?curid=1607921" title="Risto Lakić">
Risto Lakić

Risto Lakić, cyr. Ристо Лакић (ur. 3 lipca 1983 w Titogradzie) – czarnogórski piłkarz, występujący na pozycji prawego obrońcy. Karierę rozpoczynał w Budućnosti Podgorica, następnie był zawodnikiem Partizana Belgrad. W 2008 na zasadzie wolnego transferu przeszedł do Vojvodiny Nowy Sad, w której rozegrał 13 ligowych meczów, a po zakończeniu sezonu 2009/2010 stał się wolnym graczem.

</doc>
<doc id="1607922" url="https://pl.wikipedia.org/wiki?curid=1607922" title="B">
B

B (minuskuła: b) – druga litera alfabetu łacińskiego, trzecia litera alfabetu polskiego. Oznacza w danym języku zwykle spółgłoskę zwartą dwuwargową dźwięczną, np. [].

</doc>
<doc id="1607924" url="https://pl.wikipedia.org/wiki?curid=1607924" title="WWE Night of Champions">
WWE Night of Champions

Night of Champions – zakończony cykl gal profesjonalnego wrestlingu produkowanych przez federację WWE w latach 2001–2015 i nadawanych na żywo w systemie pay-per-view oraz na WWE Network. Cykl gal był wcześniej znany pod nazwą Vengeance, gdzie gala w 2001 była inauguracyjną galą mającą miejsce 9 grudnia 2001 i wyjątkowo zastępując WWE Armageddon. Rok później przeniesiono cykl na lipiec. Cykl stał się ekskluzywny dla brandu SmackDown! w 2003, lecz rok później stał się ekskluzywny dla Raw. W 2005 przeniesiono organizację gal na czerwiec, zaś dwa lata później wszystkie gale zaczęto organizować dla trzech brandów federacji – Raw, SmackDown oraz ECW.
Gala z 2007 była promowana pod nazwą Vengeance: Night of Champions, na której wszystkie tytuły federacji były bronione. W 2008 postanowiono zrezygnować z członu „Vengeance” i kontynuowano promocję jako Night of Champions, które w 2010 przeniesiono na wrzesień. W 2011 odbyły się gale Night of Champions oraz powracające na jeden rok Vengeance, które zastąpiło cykl WWE Bragging Rights w październiku 2011. W 2016 Night of Champions zostało zastąpione galą pod tytułem „Clash of Champions”; pomimo podobnego konceptu, Clash of Champions nie jest bezpośrednią kontynuacją poprzednika.
Koncept.
Zaczynając od 2007, koncept tego pay-per-view polegał na tym, iż wszyscy mistrzowie federacji musieli bronić swoich tytułów. Począwszy od 2010 na gali mogły odbywać się walki bez tytułów na szali.
Wyniki gal.
2001.
Vengeance (2001) – gala wrestlingu wyprodukowana przez World Wrestling Federation (WWF). Odbyła się 9 grudnia 2001 w San Diego Sports Arena w San Diego w Kalifornii. Emisja była przeprowadzana na żywo w systemie pay-per-view. Była to pierwsza gala w chronologii cyklu Vengeance.
Podczas gali odbyło się dziesięć walk, w tym jedna będąca częścią niedzielnej tygodniówki "Sunday Night Heat". Walkami wieczoru były pojedynki o WWF Championship oraz World Championship, a także pojedynek unifikujący oba tytuły w Undisputed WWF Championship. Stone Cold Steve Austin pokonał Kurta Angle'a i obronił WWF Championship, zaś Chris Jericho zdołał pokonać The Rocka o World Championship. Pierwszym w historii Undisputed WWF Championem stał się Chris Jericho, który z pomocą Bookera T pokonał Austina.
2002.
Vengeance (2002) – gala wrestlingu wyprodukowana przez federację World Wrestling Entertainment (WWE). Odbyła się 22 lipca 2002 w Joe Louis Arena w Detroit w stanie Michigan. Emisja była przeprowadzana na żywo w systemie pay-per-view. Była to druga gala w chronologii cyklu Vengeance.
Podczas gali odbyło się dziewięć walk, w tym jedna będąca częścią niedzielnej tygodniówki "Sunday Night Heat". Walką wieczoru była trzyosobowa walka o WWE Undisputed Championship, gdzie The Rock zdobył mistrzostwo pokonując Kurta Angle'a i poprzedniego mistrza The Undertakera. Oprócz tego The Un-Americans (Lance Storm i Christian) pokonali Hollywood Hulka Hogana i Edge'a zdobywając WWE Tag Team Championship, a Rob Van Dam obronił przez dyskwalifikację swój WWE Intercontinental Championship pokonując Brocka Lesnara.
2003.
Vengeance (2003) – gala wrestlingu wyprodukowana przez federację World Wrestling Entertainment (WWE) dla zawodników z brandu SmackDown!. Odbyła się 27 lipca 2003 w Pepsi Center w Denver w stanie Kolorado. Emisja była przeprowadzana na żywo w systemie pay-per-view. Była to trzecia gala w chronologii cyklu Vengeance.
Podczas gali odbyło się dziewięć walk, w tym jedna będąca częścią niedzielnej tygodniówki "Sunday Night Heat". W walce wieczoru zmierzyli się WWE Champion Brock Lesnar, Kurt Angle i Big Show o mistrzostwo; Angle wygrał walkę i odebrał mistrzostwo Lesnarowi. Oprócz tego Eddie Guerrero pokonał Chrisa Benoit i zdobył przywrócony WWE United States Championship.
Turniej o przywrócony WWE United States Championship odbywał się od 19 czerwca do 27 lipca 2003.
2004.
Vengeance (2004) – gala wrestlingu wyprodukowana przez federację World Wrestling Entertainment (WWE) dla zawodników z brandu Raw. Odbyła się 11 lipca 2004 w Hartford Civic Center w Hartford w stanie Connecticut. Emisja była przeprowadzana na żywo w systemie pay-per-view. Była to czwarta gala w chronologii cyklu Vengeance.
Podczas gali odbyło się osiem walk, w tym jedna będąca częścią niedzielnej tygodniówki "Sunday Night Heat". W walce wieczoru Chris Benoit obronił World Heavyweight Championship pokonując Triple H'a. Ponadto Edge zdobył WWE Intercontinental Championship poprzez pokonanie Randy'ego Ortona, zaś Matt Hardy pokonał Kane'a w No Disqualification matchu.
2005.
Vengeance (2005) – gala wrestlingu wyprodukowana przez federację World Wrestling Entertainment (WWE) dla zawodników z brandu Raw. Odbyła się 26 czerwca 2005 w Thomas &amp; Mack Center w Las Vegas w stanie Nevada. Emisja była przeprowadzana na żywo w systemie pay-per-view. Była to piąta gala w chronologii cyklu Vengeance.
Podczas gali odbyło się siedem walk, w tym jedna będąca częścią niedzielnej tygodniówki "Sunday Night Heat". Walką wieczoru był Hell in a Cell match o World Heavyweight Championship, w którym mistrz Batista pokonał pretendenta Triple H'a. Oprócz tego John Cena wygrał trzyosobową walkę broniąc WWE Championship w starciu z Christianem i Chrisem Jericho, a Shawn Michaels pokonał Kurta Angle'a w singlowej walce.
2006.
Vengeance (2006) – gala wrestlingu wyprodukowana przez federację World Wrestling Entertainment (WWE) dla zawodników z brandu Raw. Odbyła się 25 czerwca 2006 w Charlotte Bobcats Arena w Charlotte w stanie Karolina Północna. Emisja była przeprowadzana na żywo w systemie pay-per-view. Była to szósta gala w chronologii cyklu Vengeance.
Podczas gali odbyło się dziewięć walk, w tym jedna będąca częścią niedzielnej tygodniówki "Sunday Night Heat".
2007.
Vengeance: Night of Champions – gala wrestlingu wyprodukowana przez federację World Wrestling Entertainment (WWE). Odbyła się 24 czerwca 2007 w Toyota Center w Houston w Teksasie. Emisja była przeprowadzana na żywo w systemie pay-per-view. Była to siódma gala w chronologii cyklu Vengeance oraz pierwsza w chronologii cyklu Night of Champions. Tego samego dnia Chris Benoit, który miał zawalczyć podczas gali, zabił syna i żonę oraz popełnił samobójstwo.
Podczas gali odbyło się dziesięć walk, w tym jedna nietransmitowana w telewizji. Pojedynkiem wieczoru był Five-Pack Challenge o WWE Championship, gdzie John Cena obronił mistrzostwo pokonując Micka Foleya, Bobby'ego Lashleya, Randy'ego Ortona i King Bookera. Ponadto Edge pokonał Batistę i obronił World Heavyweight Championship, a Johnny Nitro zdołał pokonać CM Punka i zdobyć zawieszony ECW World Championship.
2008.
Night of Champions (2008) – gala wrestlingu wyprodukowana przez federację World Wrestling Entertainment (WWE). Odbyła się 29 czerwca 2008 w American Airlines Center w Dallas w Teksasie. Emisja była przeprowadzana na żywo w systemie pay-per-view. Była to druga gala w chronologii cyklu Night of Champions.
Podczas gali odbyło się dziewięć walk, w tym jedna nietransmitowana w telewizji. W obydwu walkach wieczoru Triple H oraz Edge zachowali WWE Championship i World Heavyweight Championship pokonując kolejno Johna Cenę i Batistę. Prócz tego Kofi Kingston po raz pierwszy w karierze zdobył WWE Intercontinental Championship pokonując Chrisa Jericho.
2009.
Night of Champions (2009) – gala wrestlingu wyprodukowana przez federację World Wrestling Entertainment (WWE). Odbyła się 26 lipca 2009 w Wachovia Center w Filadelfii w Pensylwanii. Emisja była przeprowadzana na żywo w systemie pay-per-view. Była to trzecia gala w chronologii cyklu Night of Champions.
Podczas gali odbyło się dziewięć walk, w tym jedna nietransmitowana w telewizji. Walką wieczoru była singlowa walka o World Heavyweight Championship, gdzie Jeff Hardy zdobył mistrzostwo pokonując mistrza CM Punka. Prócz tego odbył się Triple Threat match o WWE Championship, gdzie Randy Orton obronił tytuł pokonując Johna Cenę i Triple H'a. Jeri-Show (Chris Jericho i Big Show) pokonali The Legacy (Cody'ego Rhodesa i Teda DiBiasego) utrzymując Unified WWE Tag Team Championship.
2010.
Night of Champions (2010) – gala wrestlingu wyprodukowana przez federację World Wrestling Entertainment (WWE). Odbyła się 19 września 2010 w Allstate Arena w Rosemont w stanie Illinois. Emisja była przeprowadzana na żywo w systemie pay-per-view. Była to czwarta gala w chronologii cyklu Night of Champions.
Podczas gali odbyło się osiem walk, w tym jedna nietransmitowana w telewizji. Randy Orton pokonał Sheamusa, Wade'a Barretta, Johna Cenę, Edge'a i Chrisa Jericho w Six-Pack Elimination Challenge'u i zdobył WWE Championship. Ponadto Kane zdołał pokonać The Undertakera w No Holds Barred matchu i obronić World Heavyweight Championship, a Michelle McCool pokonała Melinę w Lumberjill matchu i zunifikowała WWE Women's Championship oraz WWE Divas Championship.
Night of Champions 2011.
Night of Champions (2011) – gala wrestlingu wyprodukowana przez federację WWE. Odbyła się 18 września 2011 w First Niagara Center w Buffalo w Nowym Jorku. Emisja była przeprowadzana na żywo w systemie pay-per-view. Była to piąta gala w chronologii cyklu Night of Champions.
Podczas gali odbyło się osiem walk, w tym jedna nietransmitowana w telewizji. Walką wieczoru był No Disqualification match, w którym Triple H pokonał CM Punka. Oprócz tego John Cena zdobył WWE Championship pokonując Alberto Del Rio, zaś Mark Henry pokonując Randy'ego Ortona zdobył pierwszy raz w karierze World Heavyweight Championship.
Vengeance 2011.
Vengeance (2011) – gala wrestlingu wyprodukowana przez federację WWE. Odbyła się 23 października 2011 w AT&amp;T Center w San Antonio w Teksasie. Emisja była przeprowadzana na żywo w systemie pay-per-view. Była to ósma i ostatnia gala w chronologii cyklu Vengeance.
Podczas gali odbyło się dziewięć walk, w tym jedna nietransmitowana w telewizji. W pojedynku wieczoru Alberto Del Rio pokonał Johna Cenę w Last Man Standing matchu i obronił WWE Championship. Walka Marka Henry'ego z Big Showem o World Heavyweight Championship zakończyła się bez rezultatu, zaś Awesome Truth (The Miz i R-Truth) pokonali Triple H'a i CM Punka w tag team matchu.
2012.
Night of Champions (2012) – gala wrestlingu wyprodukowana przez federację WWE. Odbyła się 16 września 2012 w TD Garden w Bostonie w stanie Massachusetts. Emisja była przeprowadzana na żywo w systemie pay-per-view. Była to szósta gala w chronologii cyklu Night of Champions.
Podczas gali odbyło się osiem walk, w tym jedna podczas pre-show. Pojedynek CM Punka i Johna Ceny o WWE Championship zakończył się remisem, więc Punk obronił mistrzostwo. Oprócz tego Sheamus pokonał Alberto Del Rio broniąc World Heavyweight Championship, a Team Hell No (Kane i Daniel Bryan) pokonali R-Trutha i Kofi'ego Kingstona i zdobyli WWE Tag Team Championship.
2013.
Night of Champions (2013) – gala wrestlingu wyprodukowana przez federację WWE. Odbyła się 15 września 2013 w Joe Louis Arena w Detroit w stanie Michigan. Emisja była przeprowadzana na żywo w systemie pay-per-view. Była to siódma gala w chronologii cyklu Night of Champions.
Podczas gali odbyło się dziewięć walk, w tym jedna podczas pre-show. W walce wieńczącej galę Daniel Bryan pokonał Randy'ego Ortona i zdobył WWE Championship. Prócz tego Rob Van Dam pokonał Alberto Del Rio przez dyskwalifikację i nie odebrał mu World Heavyweight Championship, a Curtis Axel i Paul Heyman wspólnie pokonali CM Punka w No Disqualification Handicap Elimination matchu.
2014.
Night of Champions (2014) – gala wrestlingu wyprodukowana przez federację WWE. Odbyła się 21 września 2014 w Bridgestone Arena w Nashville w stanie Tennessee. Emisja była przeprowadzana na żywo za pośrednictwem WWE Network oraz w systemie pay-per-view. Była to ósma gala w chronologii cyklu Night of Champions.
Podczas gali odbyło się osiem walk. W walce wieczoru John Cena pokonał Brocka Lesnara przez dyskwalifikację i nie odebrał od niego WWE World Heavyweight Championship. Ponadto The Miz pokonał Dolpha Zigglera i stał się nowym posiadaczem WWE Intercontinental Championship, a Goldust i Stardust pokonali The Usos (Jimmy'ego i Jeya Uso) stając się nowymi właścicielami WWE Tag Team Championship.

</doc>
<doc id="1607927" url="https://pl.wikipedia.org/wiki?curid=1607927" title="Nowa Zoria (obwód chersoński)">
Nowa Zoria (obwód chersoński)

Nowa Zoria (ukr. "Нова Зоря") – wieś na południu Ukrainy, w obwodzie chersońskim, w rejonie biłozerskim. Miejscowość liczy 154 mieszkańców.

</doc>
<doc id="1607930" url="https://pl.wikipedia.org/wiki?curid=1607930" title="Nowodmytriwka (rejon biłozerski)">
Nowodmytriwka (rejon biłozerski)

Nowodmytriwka (ukr. "Новодмитрівка") – wieś na południu Ukrainy, w obwodzie chersońskim, w rejonie biłozerskim. Miejscowość liczy 376 mieszkańców.
Historia.
Wieś założona w końcu XIX wieku.

</doc>
<doc id="1607932" url="https://pl.wikipedia.org/wiki?curid=1607932" title="Dušan Tadić">
Dušan Tadić

Dušan Tadić, cyr. Душан Тадић (ur. 20 listopada 1988 w Bačkiej Topoli) – serbski piłkarz występujący na pozycji pomocnika w holenderskim klubie AFC Ajax oraz w reprezentacji Serbii. Uczestnik Mistrzostw Świata 2018 i 2022. 
Kariera klubowa.
Pierwszy profesjonalny kontrakt Tadić podpisał w 2005 roku z FK Vojvodina. Podczas gry w tej drużynie zdobył cenne doświadczenie grając przeciwko wielkim drużynom (nawet przeciwko Atlético Madryt). W tej drużynie grał przez cztery sezony bez większych przerw. Jego potencjał został zauważony podczas spotkania w Lidze Europy z Austrią Wiedeń, kiedy to w wieku 20 lat zdobył bramkę.
Groningen.
W 2010 roku został sprzedany do holenderskiej drużyny FC Groningen za kwotę ok. 1,20 mln euro. W sezonie 2010/11 miał trzecią liczbę asyst w Europie. W barwach Groningen wystąpił w 74 spotkaniach i zdobył 14 bramek. Potem otrzymał propozycję gry w FC Twente, której nie odrzucił.
Twente.
10 kwietnia 2012 r. ogłoszono transfer do Twente. Kwota transferu wyniosła 7,7 mln euro. W dniu 12 sierpnia 2012 r. zdobył dwie bramki przeciwko swojej byłej drużynie Groningen.
Southampton.
8 lipca 2014 r. podpisał kontrakt z Southampton i stał się pierwszym zawodnikiem drużyny objętej przez Ronalda Koemana. Zadebiutował 17 sierpnia przeciwko Liverpoolowi wchodząc z ławki rezerwowych w 77. minucie meczu. 23 września zdobył pierwszą bramkę dla Świętych w starciu z Arsenalem w Pucharze Ligi Angielskiej. Pierwszą ligową bramkę zdobył w starciu z Sunderlandem oraz zanotował cztery asysty. 28 kwietnia 2018 roku podczas meczu ligowego z Bournemouth zdobył kolejno swoją 99 i 100 bramkę w karierze klubowej.
AFC Ajax.
W dniu 3 lipca 2018 r. podpisał kontrakt z AFC Ajax.
Kariera reprezentacyjna.
Tadić został powołany do drużyny narodowej w 2008 roku, mając 19 lat. Pierwszą bramkę w dorosłej kadrze zdobył 12 września 2012 r. w meczu z Walią wygranym 6:1.
Sukcesy.
Klubowe.
Vojvodina
Southampton
Ajax Amsterdam
Indywidualne

</doc>
<doc id="1607934" url="https://pl.wikipedia.org/wiki?curid=1607934" title="Nenad Milijas">
Nenad Milijas



</doc>
<doc id="1607935" url="https://pl.wikipedia.org/wiki?curid=1607935" title="Wykrywacz piorunów">
Wykrywacz piorunów

Wykrywacz piorunów, wykrywacz burz, detektor wyładowań atmosferycznych - przyrząd rejestrujący fale z wyładowań elektrostatycznych i dzięki temu wykrywający burze, będący w pewnym sensie odbiornikiem radiowym. Wynaleziony w 1895 roku przez Aleksandra Popowa.

</doc>
<doc id="1607936" url="https://pl.wikipedia.org/wiki?curid=1607936" title="Risto Lakic">
Risto Lakic



</doc>
<doc id="1607937" url="https://pl.wikipedia.org/wiki?curid=1607937" title="Akord sekstowy">
Akord sekstowy



</doc>
<doc id="1607938" url="https://pl.wikipedia.org/wiki?curid=1607938" title="Nowotiahynka">
Nowotiahynka

Nowotiahynka (ukr. "Новотягинка") – wieś na południu Ukrainy, w obwodzie chersońskim, w rejonie biłozerskim. Położona na prawym brzegu Dniepru. Miejscowość liczy 692 mieszkańców.
Historia.
Wieś założona w 1863 roku - pierwsi osadnicy pochodzili z położonej w tym rejonie Darjiwki. W 1887 roku odnotowano tutaj 77 zagród zamieszkiwanych przez 306 mieszkańców.

</doc>
<doc id="1607939" url="https://pl.wikipedia.org/wiki?curid=1607939" title="Stanisław Pietrzak">
Stanisław Pietrzak

Stanisław Kazimierz Pietrzak (ur. 30 lipca 1943 w Piotrkowie Kujawskim, zm. 28 stycznia 2015 w Warszawie) – polski polityk i samorządowiec, były wiceprezydent Warszawy, wicewojewoda warszawski i mazowiecki.
Życiorys.
W latach 60. studiował na Politechnice Warszawskiej i w Leningradzkim Instytucie Mechaniki Precyzyjnej Optyki. Ukończył też studium doktoranckie na PW.
W latach 1967–1969 pracował jako konstruktor w warszawskich Zakładach Wytwórczych Przyrządów Pomiarowych „ERA”. Później do 1991 pozostawał zatrudniony na stanowiskach kierowniczych w stołecznych zakładach przemysłowych.
W latach 1968–1981 należał do Stronnictwa Demokratycznego. W latach 80. działał w opozycji demokratycznej. Po wprowadzeniu stanu wojennego internowano go na okres ponad półtora miesiąca.
W 1990 uzyskał mandat radnego gminy Warszawa Mokotów, wchodząc następnie w skład jej zarządu. W latach 1992–1994 pełnił funkcję burmistrza Mokotowa, a przez kolejne cztery lata zastępcy prezydenta m.st. Warszawy. W 1998 zajmował stanowisko wicewojewody warszawskiego, a od 1999 do 2000 pierwszego wicewojewody mazowieckiego. Został odwołany po rozpadzie koalicji AWS-UW. Do 2002 był wiceburmistrzem Bemowa. W 2003 podjął pracę w zakładach mechanicznych oraz działalność doradczą.
Działał w Ruchu Obywatelskim Akcja Demokratyczna, Unii Demokratycznej, Unii Wolności, następnie został członkiem Partii Demokratycznej. Z jej ramienia ubiegał się w 2006 bezskutecznie o urząd prezydenta Otwocka, powrócił jednak do samorządu warszawskiego, uzyskując mandat radnego Mokotowa. W 2009 przeszedł do klubu radnych Platformy Obywatelskiej. Nie uzyskiwał ponownie mandatu, startując z ramienia PO w 2010 i 2014.
W 2005 otrzymał Złoty Krzyż Zasługi.

</doc>
<doc id="1607940" url="https://pl.wikipedia.org/wiki?curid=1607940" title="Akord kwartsekstowy">
Akord kwartsekstowy



</doc>
<doc id="1607941" url="https://pl.wikipedia.org/wiki?curid=1607941" title="Dusan Tadic">
Dusan Tadic



</doc>
<doc id="1607942" url="https://pl.wikipedia.org/wiki?curid=1607942" title="Austria na Zimowej Uniwersjadzie 2009">
Austria na Zimowej Uniwersjadzie 2009

Austrię na Zimowej Uniwersjadzie 2009 w Harbinie reprezentowało 26 zawodników.

</doc>
<doc id="1607943" url="https://pl.wikipedia.org/wiki?curid=1607943" title="Grzegorz Sroka">
Grzegorz Sroka

Grzegorz Franciszek Sroka, OFMConv. (ur. 21 września 1930 w Gorliczynie, zm. 22 grudnia 2006 w Żywcu) – franciszkanin konwentualny, zielarz, propagator ziołolecznictwa, gwardian klasztoru w Kalwarii Pacławskiej.
Życiorys.
Grzegorz Sroka od dzieciństwa cierpiał na poważne schorzenia. Jako niemowlę chorował na chorobę beri beri, mając skończone dwa lata nie potrafił jeszcze chodzić. Bardzo wcześnie stracił rodziców. Aby przeżyć chodził od domu do domu, prosząc o kromkę chleba. Wycieńczenie organizmu było przyczyną czasowej ślepoty – na dwa lata stracił wzrok. Podczas okupacji ciężko zachorował na gruźlicę i nerki.
W latach 1947–1950 pracował jako dyplomowany ślusarz w Cukrowni Przeworsk. Pracę łączył z nauką w szkole zawodowej. Po otrzymaniu dyplomu, w latach 1950–1953 odbył służbę wojskową w Bielsku-Białej. W czasie służby wojskowej ukończył szkołę podoficerską oraz kurs sanitarny, po którym pracował w wojsku jako instruktor sanitariuszy. Po ukończeniu służby wojskowej podjął pracę w Hucie Stalowa Wola w charakterze technika kontrolera.
W 1953 złożył prośbę o przyjęcie do zakonu franciszkanów. 30 sierpnia 1953 w Łodzi-Łagiewnikach rozpoczął nowicjat, 31 sierpnia 1954 złożył pierwszą profesję w Niepokalanowie. 27 września 1958 zdał egzamin maturalny w szkole średniej w Jaśle. W latach 1957–1959 studiował filozofię w Wyższym Seminarium Duchownym Franciszkanów w Łodzi. W latach 1959–1963 studiował teologię w Wyższym Seminarium Duchownym Franciszkanów w Krakowie. 30 października 1960 złożył profesję wieczystą. 30 września 1962 przyjął święcenia kapłańskie subdiakonatu, 9 marca 1963 – diakonatu, 21 czerwca 1963 – prezbiteratu. Sprawował posługę kapłańską w Horyńcu-Zdroju (w 1963 oraz w latach 1984–1986), w Pieńsku (1964–1969, wikariusz parafialny), Lwówku Śląskim (1969–1970), Lubomierzu (1970–1971), Kalwarii Pacławskiej (1971–1974 oraz jako proboszcz: 1976–1983), Dąbrowie Górniczej (1974–1975), Krakowie (1975–1976), Krośnie (1983), Rychwałdzie (1986–2006).
Działalność ziołolecznicza.
Ojciec Grzegorz Sroka twierdził, że leczenie ziołami może być znakomitym uzupełnieniem medycyny konwencjonalnej. Predyspozycje do stosowania niekonwencjonalnych metod leczniczych odkrył już w czasie służby wojskowej, gdzie jako instruktor sanitariuszy mógł z powodzeniem pomagać chorym. Ośrodek zielarski w Rychwałdzie, który powstał dzięki zaangażowaniu i wytrwałości zakonnika, stał się miejscem pielgrzymek tysięcy ludzi, którzy przybywali tu nie tylko z Polski. Opracował ponad 20 preparatów ziołowych (syropy, nalewki, pomady, krople, mieszanki ziołowe) na różne choroby i schorzenia (m.in. choroby kobiece, układu krążenia, przewodu pokarmowego, dróg moczowych, oczu, itd.). Komponował swoje mieszanki w oparciu o głęboką wiedzę, ale opierał się również na intuicji i ogromnym doświadczeniu, jakie nabył podczas długoletniej praktyki zielarskiej. Był autorem poradników zielarskich oraz propagujących zdrowy tryb życia. Wskazówki lecznicze były udostępnione również w internecie na stronach prowadzonych przez zakonników. Jedną z ostatnich inicjatyw była budowa leczniczych grot solnych w Rychwałdzie.

</doc>
<doc id="1607944" url="https://pl.wikipedia.org/wiki?curid=1607944" title="Joanna I">
Joanna I



</doc>
<doc id="1607947" url="https://pl.wikipedia.org/wiki?curid=1607947" title="Dworek myśliwski w rezerwacie przyrody Łężczok">
Dworek myśliwski w rezerwacie przyrody Łężczok

Dworek myśliwski – wybudowany w 1783 roku przez cystersów na terenie dzisiejszego rezerwatu przyrody Łężczak, obecnie w ruinie.
Położenie.
Dworek myśliwski znajduje się w rezerwacie przyrody Łężczak, w jego południowej części, między dwoma stawami: Grabowcem oraz Brzeziniakiem. Administracyjnie leży na terenie należącym do gminy Nędza, tuż przy granicy z Raciborzem. Niedaleko pałacyku znajduje się stare książęce gospodarstwo rybackie, które czynne jest do dziś. W pobliżu dworka rośnie tzw. Dąb Sobieskiego.
Historia.
Pałacyk myśliwski został wybudowany w 1783 roku przez zakon cystersów, właścicieli tych ziem. W wyniku kasaty zakonu w 1810 roku dworek przeszedł w ręce książąt raciborskich, którzy odpoczywali w nim po polowaniach. Na początku XX wieku odbywały się tutaj polowania z udziałem cesarza niemieckiego, Wilhelma II. W latach 50. XX wieku w pałacyku odkryto bogate zbiory archiwum komory książęcej, które ukryli tutaj Niemcy w 1945 roku. Po wojnie pałacyk przekształcono na gajówkę, a obecnie budynek jest w ruinie.

</doc>
<doc id="1607949" url="https://pl.wikipedia.org/wiki?curid=1607949" title="Mistrzostwa Świata w Piłce Nożnej 1962 (eliminacje strefy UEFA)">
Mistrzostwa Świata w Piłce Nożnej 1962 (eliminacje strefy UEFA)

W eliminacjach do Mistrzostw Świata w Piłce Nożnej 1962 strefy UEFA wzięło udział 28 drużyn podzielonych na 10 grup (7 grup po 3 reprezentacje, 1 grupa z 5 reprezentacjami i 2 grupy z 2 drużynami). Zwycięzcy grup 3 i 5 drużynowych awansowali do finałów, natomiast zwycięzcy grup dwuzepołowych rozgrywali baraże ze zwycięzcami eliminacji w strefie CAF oraz AFC
Przebieg eliminacji.
Grupa 1.
"O awansie zdecyował mecz dodatkowy"
Grupa 2.
"O awansie zdecyował mecz dodatkowy"
Grupa 7.
II runda.
Grupa A.
" wycofała się z eliminacji, awansowały do finałowej rundy eliminacji"
Grupa 8.
"O awansie zdecydował dodatkowy mecz"
Grupa 9.
 awansowała do barażu interkontynentalnego
Grupa 10.
 awansowała do barażu interkontynentalnego

</doc>
<doc id="1607952" url="https://pl.wikipedia.org/wiki?curid=1607952" title="Darkside (singel Crazy Town)">
Darkside (singel Crazy Town)

Darkside - singel Crazy Town wydany w 2001 roku. Utwór został nagrany wraz z zespołem Orgy. Singel promował album The Gift of Game.

</doc>
<doc id="1607954" url="https://pl.wikipedia.org/wiki?curid=1607954" title="Toxic (singel Crazy Town)">
Toxic (singel Crazy Town)

Toxic - pierwszy singiel zespołu Crazy Town promujący album The Gift of Game wydany w 1999 roku.

</doc>
<doc id="1607956" url="https://pl.wikipedia.org/wiki?curid=1607956" title="C">
C

C (minuskuła: c) – trzecia litera alfabetu łacińskiego, czwarta litera alfabetu polskiego.
Historia.
Wywodzi się z greckiej litery gamma (Γ). W łacinie klasycznej pierwotnie służyła do oznaczania głosek [] i [], a od III wieku p.n.e. jedynie [] – do oznaczania głoski [] powstała litera G.
Współcześnie używana jest do oznaczania głoski:

</doc>
<doc id="1607960" url="https://pl.wikipedia.org/wiki?curid=1607960" title="Ludwig Richard Conradi">
Ludwig Richard Conradi

Ludwig Richard Conradi (ur. 20 marca 1856 w Karlsruhe w Niemczech, zm. 16 września 1939 w Hamburgu) – niemiecki duchowny adwentystyczny, publicysta i organizator europejskich wydawnictw adwentystycznych, organizator adwentystycznej misji w krajach Azji i Afryki.
Okres edukacji.
Conradi, z powodu osamotnienia i biedy w jakiej znalazła się matka po jego urodzeniu, był wychowywany przez przybranego ojca, nie mając kontaktów ze swoją rodziną. Ponieważ przejawiał pewne uzdolnienia, dlatego wychowujący go ojciec zadecydował, że chłopiec zostanie księdzem. Na prośbę ojca miejscowy duchowny udzielał mu lekcji z języków: łacińskiego, greckiego i francuskiego oraz z historii i geografii. Conradi był zdolnym i pilnym uczniem. Pragnął zostać misjonarzem w pogańskich krajach. Niestety edukacja jego została nagle przerwana z powodu śmierci przybranego ojca i matka zadecydowała, że będzie się uczył zawodu. W okresie tym pracował po kilkanaście godzin na dobę, często i w nocy. Zaznał głodu, poniewierki i przemocy.
Wczesne lata życia odbiły się na charakterze dorastającego chłopca, który w wieku dojrzałym był niezwykle pracowitym, konsekwentnym w działaniu, zaradnym ale również upartym i autorytarnym. Finalizując swoją edukację w Stanach Zjednoczonych, Conradi w półtora roku zakończył czteroletnie studia. Był uczniem m.in. Uriaha Smitha. Przejął od niego zamiłowanie do zagadnień profetycznych. Jako jedyny z 25 osobowej grupy studentów z jego roku zaliczył język grecki na ocenę bardzo dobrą. Doskonale opanował język hebrajski. W tym samym czasie wykonywał pracę wydawniczą jako drukarz i tłumacz. Wydał szereg ulotek w języku niemieckim a także pierwsze niemieckie adwentystyczne czasopismo „"Stimme der Wahrheit"” (Głos Prawdy). Był niezwykle zorganizowaną osobą żyjącą skromnie i raczej samotnie.
„Najskuteczniejszy krzewiciel adwentyzmu”.
Pomijając grupę założycieli Kościoła Adwentystów Dnia Siódmego (tzw. pionierów), Conradiego uznaje się za najskuteczniejszego krzewiciela adwentyzmu. Jako młody 26 letni pastor założył pierwszy niemieckojęzyczny zbór Kościoła Adwentystów Dnia Siódmego w Ameryce Północnej. W ciągu czterech pierwszych lat pracy pozyskał dla adwentyzmu ponad 700 osób, głównie ze środowisk niemieckojęzycznych. Adwentyzm rozwijał się tam z wielkim powodzeniem. W 1922 roku na kontynencie amerykańskim istniało 139 niemieckojęzycznych zborów zrzeszających 5500 wyznawców.
W listopadzie 1885 roku Conradi został skierowany przez kierownictwo Kościoła Adwentystów Dnia Siódmego do pracy misyjnej na obszarze Europy. Był on z kolei trzecim – po Michale Belinie-Czechowskim i Johnie N. Andrews’ie – głosicielem adwentyzmu w Europie. Zastał społeczność adwentystyczną rozproszoną, niezorganizowaną, zniechęconą do upowszechniania swych religijnych poglądów z powodu przeświadczenia o zamkniętości europejskich społeczeństw na idee adwentyzmu. Pierwsze trzy lata pobytu w Europie spędził Conradi w Bazylei. W tym okresie liczebność adwentystów w tym mieście zwiększyła się o 500 osób; w 1888 r. na terenie Europy Środkowej istniało 25 zborów adwentystycznych zrzeszających 716 wyznawców. W 1926 roku na obszarze dawnej Rosji istniało 12 tys. adwentystów. Po przeszło 50 latach działalności Conradiego w samej Europie było ponad 80 tys. adwentystów dnia siódmego i dobrze rozwijające się misje w północno-wschodniej Afryce i na Bliskim Wschodzie.
Publicysta i organizator szkolnictwa oraz wydawnictw adwentystycznych.
Conradi doceniał wartość drukowanego słowa w upowszechnianiu nowych idei. Chociaż był świetnym mówcą to doskonale się orientował, że publikacje wywierają zwielokrotniony wpływ na otoczenie. Osobiście więc angażował się w pomnażanie poczytnych książek prowadząc badania naukowe szczególnie w zakresie historii święcenia soboty i eschatologii. Napisał 26 pozycji książkowych oraz obszernych broszur jak też bardzo wiele ulotek i artykułów.
W latach od 1887 do 1930 r. był redaktorem czasopisma „Herold der Wahrheit”, które osiągnęło nakład 110 tys. egzemplarzy. W roku 1895 wprowadził do kolportażu nowe czasopismo pod tytułem „Zions Wächter” (Stróż Syjonu).
W 1889 r. Conradi przeniósł centrum europejskiego adwentyzmu z Bazylei do Hamburga. Lokalizacja ta sprzyjała zwiększeniu ekspansji prowadzonej przez niego misji. W wynajętym obiekcie powstało Międzynarodowe Towarzystwo Traktatowe oraz szkoła kształcąca misjonarzy i kolporterów prężnie działającego wydawnictwa. W szkole prowadzono też zajęcia z retoryki i rachunkowości. Żona Conradiego uczyła w niej języka angielskiego i sztuki zdrowego gotowania. W 1899 r. powołał Conradi Seminarium Misyjne we Friedensau koło Magdeburga, które kształciło duchownych i misjonarzy dynamicznie rozwijającego się Kościoła.
Wykorzystując lokalizację Hamburga jako portowego miasta Conradi zakupił statek przeznaczony na potrzeby misji oraz łódź motorową, której nadano imię „Herald”, służącą do zaopatrywania w literaturę religijną statki zawijające do hamburskiego portu.
Organizator adwentystycznej misji w krajach Azji i Afryki.
W 1901 roku powstała – obok amerykańskiej – Europejska Generalna Konferencja, której przewodniczącym został wybrany Ludwig R. Conradi. W 1903 roku Conradi został wiceprzewodniczącym Generalnej Konferencji – najwyższego organu administracyjnego Kościoła Adwentystów Dnia Siódmego. W okresie reprezentowania ogólnoświatowego Kościoła Ludwig R. Conradi poświęcał cały swój czas na rozwój Kościoła Adwentystów Dnia Siódmego, rozprzestrzeniając adwentyzm w Ameryce Południowej, Persji, Turcji, Afryce Północnej, Środkowej, Wschodniej i Zachodniej. Podejmował ryzykowne ale niezwykle owocne podróże organizujące misję adwentystyczną w krajach pozachrześcijańskich.
W 1907 roku rozwiązano Europejską Generalną Konferencję a europejscy adwentyści przestali być niezależni od amerykańskiego wyznaniowego kierownictwa. Conradi zachował kierowniczą pozycję w ogólnoświatowym Kościele a jego kandydatura na przewodniczącego ogólnoświatowego Kościoła adwentystycznego była bardzo realna.
Adwentyzm niemiecki w okresie I wojny światowej.
W czasie I wojny światowej europejscy przywódcy adwentystyczni musieli po raz pierwszy ustosunkować się do problemu służby wojskowej w warunkach wojny. 2 sierpnia 1914 roku najpierw G. Dail, sekretarz Oddziału Europejskiego, oraz dwa dni później H.F. Schuberth, przewodniczący Zjednoczenia Wschodnioniemieckiego zadeklarowali pisemnie udział w działaniach wojennych. Jednak z powodu odmowy służby wojskowej niektórzy młodzi adwentyści zostali rozstrzelani. Liczba osób, które straciły życie z tego powodu nie jest znana. W atmosferze odpowiedzialności za młodych wyznawców Conradi podjął decyzję uczestnictwa adwentystów w działaniach wojennych. Spowodowało to odłączenie się od głównego nurtu adwentystów przeciwników służby wojskowej, którzy utworzyli Kościół Adwentystów Dnia Siódmego Ruch Reformacyjny.
W 1915 roku władze ogólnoświatowego Kościoła potępiły decyzję Conradiego, ogłaszając, że „Kościół jest negatywnie nastawiony do wszelkiej przemocy”, dopuszczając uczestnictwo adwentystów w działaniach wojennych głównie w służbach medycznych. Potwierdzające stanowiska podejmowano jeszcze w roku 1920 i 1922, oceniono, że Conradi zawiódł jako kościelny przywódca. Został przeniesiony ze stanowiska wiceprzewodniczącego ogólnoświatowego kościoła na funkcję doradcy Generalnej Konferencji, którą pełnił w latach 1923–1928. W okresie tym narastało jego poczucie pokrzywdzenia i odrębności zrozumienia niektórych zagadnień dogmatycznych. W 1928 roku umarła jego żona – Elizabeth Conradi. Na przełomie 1928 i 1929 roku Conradi wystąpił z Kościoła Adwentystów Dnia Siódmego i przyłączył się do Kościoła Baptystów Dnia Siódmego. Według jego wypowiedzi odejście od adwentystycznej społeczności było najcięższym doświadczeniem jego życia. Zmarł w Hamburgu, ciało znaleziono w jego mieszkaniu 16 września 1939 roku.

</doc>
<doc id="1607961" url="https://pl.wikipedia.org/wiki?curid=1607961" title="Doug Miller">
Doug Miller

Doug Miller – amerykański muzyk, gitarzysta basowy zespołu Crazy Town w latach 1997 - 2001. Odszedł z zespołu po wydaniu albumu "The Gift of Game".

</doc>
<doc id="1607963" url="https://pl.wikipedia.org/wiki?curid=1607963" title="Kirsten Klose">
Kirsten Klose

Kirsten Klose (z domu Münchow, ur. 21 stycznia 1977) – niemiecka lekkoatletka, młociarka.

</doc>
<doc id="1607964" url="https://pl.wikipedia.org/wiki?curid=1607964" title="Starsailor">
Starsailor

Starsailor – angielski zespół rockowy z Wigan.

</doc>
<doc id="1607966" url="https://pl.wikipedia.org/wiki?curid=1607966" title="Kirsten Münchow">
Kirsten Münchow



</doc>
<doc id="1607968" url="https://pl.wikipedia.org/wiki?curid=1607968" title="Mieczysław Kiełbasa">
Mieczysław Kiełbasa

Mieczysław Kiełbasa (ur. 10 października 1951 w Lipnicy Wielkiej) – polski polityk, samorządowiec i nauczyciel, były wicewojewoda nowosądecki.
Życiorys.
Ukończył w 1976 studia inżynierskie na Wydziale Rolniczym Akademii Rolniczej w Krakowie, a w 1979 studia magisterskie (z zakresu ekonomiki i organizacji rolnictwa) na tym samym wydziale.
W latach 1972–1982 pracował w gminnej Radzie Narodowej i urzędzie gminy Korzenna, a także w spółdzielni kółek rolniczych. Następnie do 1990 był zatrudniony w komitecie wojewódzkim Zjednoczonego Stronnictwa Ludowego. W latach 90. pracował jako nauczyciel w szkole podstawowej w Lipnicy Wielkiej.
Od 1996 do 1998 pełnił funkcję wicewojewody nowosądeckiego. W 2002 został radnym powiatu nowosądeckiego, powołanym następnie na wicestarostę. Oba te stanowiska utrzymał po wyborach samorządowych w 2006 i 2010. W 2014 ponownie został radnym powiatowym.
Członek Polskiego Stronnictwa Ludowego, kierował wojewódzkimi strukturami tej partii. Kandydował także z jej listy do Sejmu w 1997 (jako lider listy), 2001, 2005 i 2007.
Odznaczenia.
Odznaczony m.in. Złotym Krzyżem Zasługi i Krzyżem Kawalerskim Orderu Odrodzenia Polski (1999).

</doc>
<doc id="1607970" url="https://pl.wikipedia.org/wiki?curid=1607970" title="Epic Mazur">
Epic Mazur

Bret Hadley „Epic” Mazur (ur. 31 sierpnia 1970 w Brooklynie w Nowym Jorku) – amerykański muzyk, wokalista, raper, producent muzyczny i kompozytor, współzałożyciel zespołu Crazy Town. Jako producent Mazur współpracował z najbardziej kultowymi nazwiskami w branży muzycznej takimi jak Prince, New Kids on the Block, The Black Eyed Peas, N.W.A, Plain White T’s czy Seal oraz jego własnym zespołem Crazy Town, który miał światowy przebój „Butterfly” (1999).
Epic Mazur jako multiplatynowy producent sprzedał ponad 18 mln płyt, był siłą twórczą w zmienianiu oblicza muzyki pop i alternatywnej w XXI wieku.
Życiorys.
Wczesne lata.
Urodził się i dorastał w rodzinie żydowskiej w nowojorskim Brooklynie, zanim wraz z rodzicami przeniósł się do Hollywood. Jego kuzynką jest aktorka Monet Mazur, znana z roli agentki United States Secret Service Natalie Giordano w serialu "", która wystąpiła w teledysku Crazy Town „Revolving Door” (2001) z Kimberly Stewart. Ukończył William Howard Taft High School w Los Angeles.
Kariera muzyczna.
W 1986, w wieku 16 lat pod pseudonimem „Epic” zaczął pracować jako DJ. W 1989 podjął współpracę z Richardem „Wolfie” Wolfem w ramach zespołu produkcyjnego funk i R&amp;B Wolf &amp; Epic na płytach Bell Biv DeVoe, Ralpha Tresvanta, MC Lyte czy MC Serch’a.
W 1992 wspólnie z Sethem Brooksem „Shifty Shellshock” Binzerem założył formację The Brimstone Sluggers. Na początku 1999 utworzyli Crazy Town w składzie: Mazur (wokal), Binzer (wokal), Charles A. „Rust Epique” Lopez (gitara), James „JBJ” Bradley Jr. (perkusja, instrumenty perkusyjne), Doug „Faydoe Deelay” Miller (gitara basowa), Adam „DJ AM” Goldstein (gramofony, sample, programowane, instrumenty klawiszowe) i Antonio Lorenzo „Trouble” Valli (gitara prowadząca). Ich debiutancki album, "The Gift of Game", został wydany w listopadzie 1999. Grupa odniosła już na początku swojej działalności duży sukces za sprawą singla „Butterfly”, który dotarł do pierwszego miejsca na liście Billboard Hot 100 w 2001, osiągając rekordową sprzedaż przekraczającą 1,5 mln egzemplarzy. Ich kolejny album, "Darkhorse" z 2002, był komercyjną porażką w porównaniu z poprzednim krążkiem, a zespół rozpadł się wkrótce po wydaniu płyty.
Po tym, jak w 2007 Crazy Town ogłosił reformę, Mazur stwierdził, że trzeci album Crazy Town, zatytułowany "Crazy Town Is Back", zostanie wydany zaraz po jego nadchodzącym albumie solowym, "Strip to This" wiosną 2008. W efekcie żaden się nie ukazał. W 2011 Mazur założył zespół LA EX, wraz z członkiem Crazy Town - Kraigiem Tylerem i Antonellą Barbą. W lipcu 2011 wydali swój pierwszy teledysk „Lipstick” na YouTube. W 2015 ukazała się płyta Crazy Town "The Brimstone Sluggers". Po roku przerwy od grupy Mazur ogłosił w styczniu 2017 za pośrednictwem Facebooka, że nie będzie już koncertował z zespołem.
Wspólnie z kolegami z zespołu w Crazy Town gościł w reality show VH1 "Celebrity Rehab" po latach nadużywania substancji.
Po latach, z ponad dwudziestoletnim doświadczeniem w miksowaniu i produkcji, został producentem dźwięku i muzyki w Sugar Studios LA, zajął się m.in. projektowaniem dźwięku do filmów fabularnych i telewizyjnych.
Życie prywatne.
Był związany z aktorką porno Alexą Rae. Ma syna Maxa (ur. 1996). Żonaty z Katrin.

</doc>
<doc id="1607971" url="https://pl.wikipedia.org/wiki?curid=1607971" title="D">
D

D (minuskuła: d) – czwarta litera alfabetu łacińskiego, szósta litera alfabetu polskiego, w którym służy do oznaczania spółgłoski zwartej zębowej dźwięcznej.

</doc>
<doc id="1607972" url="https://pl.wikipedia.org/wiki?curid=1607972" title="Nina Łemesz">
Nina Łemesz

Nina Petriwna Łemesz (ukr. Ніна Петрівна Лемеш, ur. 31 maja 1973 w Czernihowie) – ukraińska biathlonistka, trzykrotna medalistka mistrzostw świata.
Kariera.
W Pucharze Świata zadebiutowała 8 grudnia 1994 roku w Bad Gastein, zajmując 19. miejsce w biegu indywidualnym. Tym samym już w debiucie zdobyła pierwsze punkty. Jedyny raz na podium zawodów pucharowych stanęła 17 stycznia 1998 roku w Anterselvie, wygrywając rywalizację w sprincie. Wyprzedziła tam na podium Rosjankę Swietłanę Iszmuratową i Magdalenę Wallin ze Szwecji. Najlepsze wyniki osiągnęła w sezonie 1998/1999, kiedy zajęła 17. miejsce w klasyfikacji generalnej.
Podczas mistrzostw świata w Ruhpolding w 1996 roku wspólnie z Tetianą Wodopjanową, Ołeną Petrową i Ołeną Zubryłową zajęła drugie miejsce w biegu drużynowym. W tym samym składzie Ukrainki zdobyły brązowe medale w sztafecie na mistrzostwach świata w Oslo/Lahti w 2000 roku oraz rozgrywanych rok później mistrzostwach świata w Pokljuce. Była też między innymi ósma w sprincie podczas mistrzostw świata w Osrblie w 1997 roku. Ponadto sześciokrotnie zdobywała medale mistrzostw Europy w tym złoty w sprincie na mistrzostwach Europy w Langdorf w 2006 roku.
W 1998 roku wystartowała na igrzyskach olimpijskich w Nagano, zajmując w swoim jedynym starcie 21. miejsce w sprincie. Na rozgrywanych cztery lata później igrzyskach w Salt Lake City plasowała się na 47. pozycji w sprincie i 10. w sztafecie. Brała też udział w igrzyskach olimpijskich w Turynie w 2006 roku, gdzie zajęła 50. miejsce w sprincie, 41. w biegu pościgowym i 11. w sztafecie.

</doc>
<doc id="1607973" url="https://pl.wikipedia.org/wiki?curid=1607973" title="Daniel Cavanagh">
Daniel Cavanagh

Daniel Cavanagh (ur. 6 października 1972) – brytyjski muzyk, kompozytor, wokalista i multiinstrumentalista. Jeden z założycieli i wieloletni członek zespołu Anathema. Brat Vincenta i Jamiego.
Występował także z zespołami Leafblade, gdzie śpiewał i grał na gitarze, oraz Antimatter, jako gość na albumie "Leaving Eden", na którym zagrał na gitarze. Zaśpiewał również na jednym z nagrań post-rockowego zespołu Spherical Minds i zagrał na albumie "In the Mushroom" grupy Lid. W 2002 roku zdecydował się opuścić Anathemę by przyłączyć się do Antimatter. Po niedługim czasie zmienił jednak zdanie i wrócił do Anathemy.
Przypisy.
 

</doc>
<doc id="1607975" url="https://pl.wikipedia.org/wiki?curid=1607975" title="Pico de Teide">
Pico de Teide



</doc>
<doc id="1607976" url="https://pl.wikipedia.org/wiki?curid=1607976" title="Susanna Foster">
Susanna Foster

Susanna Foster właśc. Suzanne DeLee Flanders Larson (ur. 6 grudnia 1924 r. w Chicago, zm. 17 stycznia 2009 r.) – amerykańska aktorka.
Życie prywatne.
Była żoną Wilbura Evansa od 1948 do 1956. Mieli 2 synów: Phillipa i Michaela.

</doc>
<doc id="1607977" url="https://pl.wikipedia.org/wiki?curid=1607977" title="Rawidas">
Rawidas

Rawidas (dewanagari रविदास ang. Ravidas, też Ravidass, Sant Guru Ravidas Ji) – hinduski przywódca religijny, założyciel (sadguru) ruchu rawidasi. Czczony przez członków tego ruchu jako guru, przez pozostałych hindusów jako sant, zaś przez sikhów jako bhagat.
Poglądy.
Był jednym z pierwszych, którzy zakwestionowali dyskryminację na tle kastowym.
Twórczość.
Rawidas był również poetą, jego utwory religijne miały znaczący wpływ na tradycję bhakti. 42 z jego utworów włączono do Guru Granth Sahib, świętej księgi sikhizmu.

</doc>
<doc id="1607981" url="https://pl.wikipedia.org/wiki?curid=1607981" title="Kwiatkowo k. Duczymina">
Kwiatkowo k. Duczymina

Kwiatkowo k. Duczymina – wieś w Polsce położona w województwie mazowieckim, w powiecie przasnyskim, w gminie Chorzele.
W latach 1975–1998 miejscowość administracyjnie należała do województwa ostrołęckiego.

</doc>
<doc id="1607982" url="https://pl.wikipedia.org/wiki?curid=1607982" title="F (ujednoznacznienie)">
F (ujednoznacznienie)

F – szósta litera alfabetu łacińskiego, dziewiąta litera alfabetu polskiego.

</doc>
<doc id="1607987" url="https://pl.wikipedia.org/wiki?curid=1607987" title="Żemczużyna Soczi">
Żemczużyna Soczi

Żemczużyna Soczi (ros. Футбольный клуб «Жемчужина-Сочи», "Futbolnyj Kłub "Żemczużyna" Soczi") – rosyjski klub piłkarski z siedzibą w mieście Soczi.
Historia.
Chronologia nazw:
Założony w 1991. W 1991 występował w Drugiej Niższej Lidze. 
W Mistrzostwach Rosji klub w 1992 zdobył mistrzostwo w Pierwszej Lidze, grupie Zachodniej, i od 1993 występował w Wyższej Lidze. W 1999 zajął 15 miejsce i spadł najpierw do Pierwszej Dywizji, a potem w 2000 do Drugiej Ligi, grupy Południowej.
Po sezonie 2003 został rozformowany. W 2007 ponownie odrodzony i występował w Amatorskiej Lidze. Od 2008 występuje w Drugiej Lidze, grupie Południowej. Obecnie zespół gra w Rosyjskiej Pierwszej Dywizji (III poziom ligowy).
W 2011 klub został rozformowany, ale po roku ponownie odrodzony, jednak w 2013 po raz kolejny rozformowany.

</doc>
<doc id="1607990" url="https://pl.wikipedia.org/wiki?curid=1607990" title="Koalicja Węgierska">
Koalicja Węgierska

Koalicja Węgierska (serb. Мађарска Коалиција, "Mađarska koalicija", ) – serbska partia polityczna skupiająca Węgrów mieszkających w prowincji Wojwodina. W skład koalicji węgierskiej wchodzą łącznie trzy partie mniejszości węgierskiej. Liderem partii jest obecnie István Pásztor, który zastąpił na tym stanowisku Józsefa Kasze.
Udział w wyborach.
Po raz pierwszy koalicja wzięła udział w wyborach parlamentarnych w 2003, jednakże wówczas nie zdobyła ani jednego mandatu w Zgromadzeniu Narodowym. W 2007 zdobyła trzy mandaty, a w 2008 w przedterminowych wyborach uzyskała cztery miejsca w parlamencie przy poparciu wynoszącym 1,81%.
Dużo lepiej radzi sobie koalicja w wyborach prowincjonalnych, a w szczególności w prowincji Wojwodina gdzie Koalicja Węgierska jest liczącą się siłą polityczną. W 2004 zdobyła 8,5% głosów i weszła do koalicji rządzącej w prowincji. W 2008 partia uzyskała 7% głosów i jest obecnie jedną z największych partii opozycyjnych w sejmiku prowincji.
Szczególnie dobrze radzi sobie partia na szczeblu samorządowych. Dużą liczbę mandatów koalicja uzyskała m.in. w miastach Subotica, Senta oraz Bačka Topola. Do tych znaczących sukcesów doszyły jeszcze dobre wyniki w wyborach z 2008 roku w których partia uzyskała znaczące poparcie w miastach Kanjiža (51% poparcia), Bačka Topola (46%) oraz Mali Iđoš (37% poparcia).

</doc>
<doc id="1607997" url="https://pl.wikipedia.org/wiki?curid=1607997" title="Wałentyna Semerenko">
Wałentyna Semerenko

Wałentyna "Wala" Ołeksandriwna Semerenko (ukr. Валентина Олександрівна Семеренко, ur. 18 stycznia 1986 r. w Krasnopolu) – ukraińska biathlonistka, złota medalistka olimpijska, wielokrotna medalistka mistrzostw świata i Europy.
Kariera.
Biathlon trenuje od 2001 roku. W roku 2005 wystąpiła na mistrzostwach świata juniorów w Kontiolahti, gdzie zdobyła srebrny medal w sztafecie. W tym samym roku zdobyła też brązowy medal w tej konkurencji podczas mistrzostw Europy juniorów w Nowosybirsku. Rok później, na mistrzostwach Europy juniorów w Langdorf wygrała sprint, a w biegu pościgowym była druga.
Po raz pierwszy w zawodach Pucharu Świata wystąpiła 17 grudnia 2005 roku w Osrblie, gdzie zajęła 47. miejsce w sprincie. Pierwsze punkty zdobyła 1 grudnia 2006 roku w Östersund, zajmując 35. miejsce w tej samej konkurencji. Na podium zawodów tego cyklu pierwszy raz stanęła 4 lutego 2011 roku w Presque Isle, zajmując trzecie miejsce w sprincie. W zawodach tych wyprzedziły ją tylko Helena Ekholm ze Szwecji i Norweżka Tora Berger. W kolejnych startach jeszcze 10 razy stawała na podium, odnosząc dwa zwycięstwa: 15 grudnia 2013 roku w Le Grand-Bornand wygrała bieg pościgowy, a 15 marca 2015 roku w Kontiolahti bieg masowy. Najlepsze wyniki osiągnęła w sezonie 2014/2015, kiedy zajęła trzecie miejsce w klasyfikacji generalnej, za Darją Domraczewą z Białorusi i Kaisą Mäkäräinen z Finlandii. Jednocześnie była druga w klasyfikacji biegu masowego i trzecia w klasyfikacji w biegu pościgowego.
Pierwszy medal wśród seniorek zdobyła na mistrzostwach świata w Östersund w 2008 roku, gdzie razem z koleżankami z reprezentacji zajęła drugie miejsce w sztafecie. Kolejne dwa medale zdobyła na mistrzostwach świata w Novym Měscie w 2013 roku. W biegu indywidualnym była trzecia, za Torą Berger i Niemką Andreą Henkel. Dwa dni później Ukrainki wywalczyły srebrny medal w sztafecie. Na rozgrywanych dwa lata później mistrzostwach świata w Kontiolahti zwyciężyła w biegu masowym, wyprzedzając Niemkę Franziskę Preuß i Włoszkę Karin Oberhofer. Była tam też trzecia w sprincie, za Francuzką Marie Dorin Habert i Polką Weroniką Nowakowską-Ziemniak. Ponadto zdobyła brązowy medal w sztafecie na mistrzostwach świata w Östersund w 2019 roku.
W 2006 roku wystąpiła na igrzyskach olimpijskich w Turynie, zajmując 46. miejsce w biegu indywidualnym. Na rozgrywanych cztery lata później igrzyskach w Vancouver była między innymi szósta w sztafecie i trzynasta w biegu indywidualnym. W 2014 roku, razem z koleżankami z reprezentacji zwyciężyła w sztafecie podczas igrzysk olimpijskich w Soczi. Był to pierwszy w historii medal olimpijski dla Ukrainy w tej konkurencji. Brała też udział w igrzyskach olimpijskich w Pjongczangu w 2018 roku, gdzie jej najlepszym wynikiem było dziewiętnaste miejsce w biegu masowym.
Jej siostra bliźniaczka – Wita Semerenko, również jest biathlonistką.

</doc>
<doc id="1607998" url="https://pl.wikipedia.org/wiki?curid=1607998" title="Venturi">
Venturi

Venturi – przedsiębiorstwo produkujące samochody sportowe i elektryczne mające swoją siedzibę w Monako. Dawniej przedsiębiorstwo mieściło się w Cholet i Couëron we Francji.
Historia.
Przedsiębiorstwo powstało we Francji w roku 1984. W 1990 roku zmieniono nazwę z MSV na Venturi S.A.. W styczniu 2000 roku Venturi zbankrutowało, natomiast w lipcu tego samego roku zakład przejął Gildo Pallanca Pastor. W 2002 roku na salonie w Genewie został pokazany Fétish o napędzie elektrycznym. Ostatnim pokazanym modelem jest także o napędzie elektrycznym model Volage.
Sporty motorowe.
Jesienią 1991 roku Venturi zakupiło 65% udziałów w zespole Formuły 1 Larrousse. Na 1992 wystawiono model Venturi LC92 napędzany silnikami Lamborghini; jego kierowcami byli Bertrand Gachot i Ukyō Katayama. Venturi zdołało wywalczyć jeden punkt za szóste miejsce Gachota w Grand Prix Monako. We wrześniu 1992 roku firma sprzedała udziały grupie Comstock.
W 2013 roku właściciel Venturi, Gildo Pallanca Pastor, wraz z Leonardem DiCaprio zgłosił zespół Venturi Grand Prix do inauguracyjnego sezonu 2014/2015 Formuły E.

</doc>
<doc id="1608003" url="https://pl.wikipedia.org/wiki?curid=1608003" title="Zolmitryptan">
Zolmitryptan

Zolmitryptan ("zolmitriptanum") – organiczny związek chemiczny z grupy pochodnych tryptaminy. Selektywny agonista receptora serotoninowego (5HT1), stosowany jako lek przeciwmigrenowy.
Mechanizm działania.
Zolmitryptan jest selektywnym agonistą naczyniowych receptorów 5HT1B/1D, odpowiedzialnych za skurcz naczyń. Wykazuje bardzo duże powinowactwo do wymienionych receptorów oraz umiarkowane do receptora 5HT1A. Nie wykazuje natomiast aktywności wobec innych podtypów receptorów 5HT (5HT2, 5HT3, 5HT4) oraz wobec receptorów andrenergicznych, histaminowych, muskarynowych i dopaminergicznych.Jak się obecnie uważa, przyczyną występowania migrenowych bólów głowy jest miejscowe rozszerzanie się czaszkowych naczyń krwionośnych oraz wydzielanie przez zakończenia nerwu trójdzielnego specyficznych neuroprzekaźników.Zolmitryptan powoduje skurcz naczyń tętniczych szyjnych oraz hamuje ośrodkową i obwodową czynność nerwu trójdzielnego poprzez ograniczenie uwalniania CGRP (peptyd związany z genem kalcytoniny, ang. "calcitonin gene-related peptide"), peptydu VIP (naczynioaktywny peptyd jelitowy, ang. "vasoactive intestinal peptide") oraz substancji P.Zolmitryptan zmniejsza lub eliminuje ból głowy, nudności/wymioty, światło- i dźwiękowstręt oraz inne objawy występujące w czasie napadu. Zolmitryptan podany w czasie aury nie zapobiega napadowi migreny.
Farmakokinetyka.
Zolmitryptan podany doustnie wchłania się średnio dobrze (ok. 60%) i po ok. godzinie osiąga 75% maksymalnego stężenia w surowicy. Pokarm nie ma wpływu na wchłanianie zolmitryptanu. Stężenie maksymalnie utrzymuje się, od momentu jego osiągnięcia, przez 4-6 godzin.Lek metabolizowany jest w wątrobie, a metabolity wydalane są w większości razem z moczem (ok. 60%). Jeden z metabolitów, pochodna N-demetylowa, ma również działanie przeciwmigrenowe, około 6-krotnie większe niż sam zolmitryptan. Sądzi się, że to właśnie ten metabolit odpowiada w dużej mierze za skuteczność leku.
Wskazania.
Napady migrenowe poprzedzone aurą, bez niej oraz migrena związana z miesiączką. Lek mogą zażywać tylko osoby, u których lekarz-specjalista stwierdził występowanie migreny. Leku nie stosuje się w profilaktyce napadów migreny.
Interakcje.
Zażywanie zolmitryptanu i ergotaminy może powodować skurcz naczyń wieńcowych. Nie należy więc zażywać tych dwóch substancji jednocześnie. Przy jednoczesnym stosowaniu inhibitorów MAO, cymetydyny, inhibitorów cytochromu P-450, dobowa dawka zolmitryptanu nie powinna przekraczać 5 mg. Podawanie łączne z SSRI (selektywne inhibitory zwrotnego wychwytu serotoniny) może powodować wystąpienie zespołu serotoninowego. Nie stosować zolmitryptanu łącznie z preparatami zawierającymi ziele lub wyciąg z dziurawca.
Działania niepożądane.
Objawy uboczne występujące często obejmują:
Działania występujące rzadko:
Działania występujące bardzo rzadko:
Inne zastosowania.
Trwają badania nad zastosowaniem zolmitryptanu w leczeniu klasterowych bólów głowy. Inne badania kliniczne wskazują na większą skuteczność przeciwmigrenową zolmitryptanu, jeśli jest on podawany w postaci rozdrobnionej lub donosowo.

</doc>
<doc id="1608004" url="https://pl.wikipedia.org/wiki?curid=1608004" title="Rawidas dźajanti">
Rawidas dźajanti

Rawidas dźajanti, Śri Guru Ravidass Jayanti – święto urodzin hinduskiego guru Rawidasa, szczególnie uroczyście obchodzone przez członków ruchu ravidasi w północnych Indiach. Wypada zazwyczaj w połowie lutego.

</doc>
<doc id="1608007" url="https://pl.wikipedia.org/wiki?curid=1608007" title="Reprezentacja Algierii w piłce siatkowej mężczyzn">
Reprezentacja Algierii w piłce siatkowej mężczyzn

Reprezentacja Algierii w piłce siatkowej mężczyzn – narodowa drużyna reprezentująca Algierię w rozgrywkach międzynarodowych. W latach 80. oraz 90. XX wieku, drużyna algierska była jedną z najlepszych drużyn w Afryce jednakże w ciągu następnych lat dominacje na kontynencie uzyskały drużyny Tunezji oraz Egiptu. W chwili obecnej siatkówka w Algierii przechodzi znaczny kryzys przez co drużyna utraciła miano trzeciej siły na kontynencie na rzecz ekipy Kamerunu.
Do największych sukcesów drużny algierskiej zalicza się dwa złote medale Mistrzostw Afryki oraz osiem innych medali na tym turnieju, a także zajęcie dwunastego miejsca na igrzyskach olimpijskich w 1992 roku.

</doc>
<doc id="1608011" url="https://pl.wikipedia.org/wiki?curid=1608011" title="Sokoł Saratów">
Sokoł Saratów

Sokoł Saratów (ros. Футбольный клуб «Сокол» Саратов) – rosyjski klub piłkarski z siedzibą w Saratowie.
Historia.
Chronologia nazw:
Piłkarska drużyna Dinamo została założona w 1937 w mieście Saratów, chociaż jeszcze wcześniej od 1907 miasto reprezentował klub, który nazywał się Sport, Gigant i Sokoł.
W 1946 zespół debiutował w Trzeciej Grupie, strefie Dolnowołżańskiej Mistrzostw ZSRR, w której zajął pierwsze miejsce i w turnieju finałowym awansował do Drugiej Grupy, strefy 1.
W 1949 Dinamo jak i inne dynamowskie drużyny zostało zdjęte z rozgrywek na poziomie profesjonalnym. Dopiero w 1954 jako Energia Saratów ponownie kontynuowała występy w Klasie B, strefie 2. Od 1956 klub nazywał się Lokomotiw Saratów, a w 1962 Trud Saratów. W 1962 przyjął obecną nazwę Sokoł Saratów.
W 1963 po reorganizacji systemu lig ZSRR klub okazał się w Klasie B, strefie 3, w której występował do 1991, z wyjątkiem sezonów 1966-1969, kiedy to reprezentował miasto w Drugiej Grupie A. W 1963 po reorganizacji systemu lig ZSRR klub spadł do niższej ligi.
W Mistrzostwach Rosji klub startował w Drugiej Lidze, strefie Centralnej. 
W 2001 zajął pierwsze miejsce w Pierwszej Dywizji i awansował do Rosyjskiej Premier Ligi, w której występował dwa sezony i powrócił do Pierwszej Dywizji. W 2005 zajął ostatnie 22 miejsce w Pierwszej Dywizji. 
Po sezonie 2005, kiedy prywatny klub przestał istnieć został utworzony nowy klub, który w 2006 zwyciężył w Amatorskiej Lidze. 
Od 2007 klub występuje w Drugiej Dywizji, strefie Uralsko-Nadwołżańskiej.

</doc>
<doc id="1608015" url="https://pl.wikipedia.org/wiki?curid=1608015" title="Port lotniczy Reina Sofía">
Port lotniczy Reina Sofía



</doc>
<doc id="1608017" url="https://pl.wikipedia.org/wiki?curid=1608017" title="Jagdstaffel 56">
Jagdstaffel 56

Jagdstaffel 56 – Königlich Preußische Jagdstaffel Nr. 56 – Jasta 56 jednostka lotnictwa niemieckiego Luftstreitkräfte z okresu I wojny światowej.
Informacje ogólne.
Jednostka została utworzona w Geschwader School w Paderborn w końcu października 1917 roku, jednak oficjalnie została utworzona 1 stycznia roku następnego. Pierwszym dowódcą jednostki był podporucznik Franz Schleiff z Jagdstaffel 41. Jednostka uzyskała zdolność operacyjną 14 stycznia i wyposażona w samoloty Albatros D.V została skierowana na front pod dowództwo 2 Armii i przydzielona do Jagdgruppe 10. W jej skład wchodziły wówczas Jagdstaffel 3, Jagdstaffel 17, Jagdstaffel 54. W okresie do 26 marca stacjonowała na lotnisku polowym w Neuvilly. Następnie została przeniesiona w obszar operacji 4 Armii, przy której pozostała do końca wojny. Od maja 1918 umieszczono ją na lotnisku w Rumbeke East i dołączono tym razem do Jagdgruppe 6, gdzie została przezbrojona w Fokkery D.VII.
"Jasta 56" w całym okresie wojny odniosła ponad 63 zwycięstw nad samolotami nieprzyjaciela. W okresie od stycznia 1918 do listopada 1918 roku jej straty wynosiły 7 zabitych w walce, 4 rannych, 2 rannych w wypadku lotniczym i jeden pilot w niewoli.
W Eskadrze służyło 4 asów myśliwskich:

</doc>
<doc id="1608019" url="https://pl.wikipedia.org/wiki?curid=1608019" title="Location Area Code">
Location Area Code



</doc>
<doc id="1608023" url="https://pl.wikipedia.org/wiki?curid=1608023" title="Jarosław Piątek">
Jarosław Piątek

Jarosław Józef Piątek (ur. 1961 w Kościanie) – historyk, badacz problemów wojskowości polskiej i powszechnej oraz wojny i walki lądowej; doktor habilitowany, profesor Uniwersytetu Szczecińskiego.
Życiorys.
Studia rozpoczął w Poznaniu. Ukończył jako prymus Wyższą Szkołę Oficerską Wojsk Pancernych w Poznaniu i Akademię Obrony Narodowej w Warszawie.
Adiunkt, a później profesor Wyższej Szkoły Oficerskiej im. S. Czarnieckiego w Poznaniu, Wyższej Szkoły Oficerskiej Wojsk Lądowych we Wrocławiu. W latach 2004–2006 profesor i kierownik Katedry Historii Sztuki Wojennej Akademii Obrony Narodowej w Warszawie. 
Od 2004 profesor Uniwersytetu Szczecińskiego i kierownik Zakładu Strategii i Bezpieczeństwa Europejskiego w Instytucie Politologii i Europeistyki US. Gościnnie wykładał na Wydziale Historycznym Uniwersytetu im. Adama Mickiewicza w Poznaniu.
Jest członkiem Kolegium redakcyjnego serii: "Scripta Militaris" oraz "Historia Militaris". Pracuje także w Kolegium redakcyjnym rocznika "Reality of Politics" [estimate, comments, forecasts] i serii wydawniczej "Meandry współczesnej polityki".
Jego zainteresowania badawcze związane są z historiografią wojskową, publikuje w „Studiach z dziejów polskiej historiografii wojskowej”, wydawanych przez Instytut Historii UAM. Członek Stowarzyszenia Historyków Wojskowości i Instytutu im. gen. Stefana „Grota” Roweckiego. Obecnie mieszka w Lesznie.
Autor publikacji naukowych i popularnonaukowych. Główny nurt jego badań obejmuje historię wojskowości XX wieku, a zwłaszcza przemiany wywołane przez środki walki – broń pancerną. Zajmuje się także historią myśli wojskowej XX wieku oraz historiografii wojskowej. Specjalizuje się w problematyce dotyczącej zagadnień sił zbrojnych i ich roli w konfliktach i wojnach głównie XX wieku.
Uczestniczył w programie badawczym dot. zagadnień zimnej wojny. Na początku 1993 wszczął przewód doktorski w Wojskowym Instytucie Historycznym w Warszawie. Jego praca: „Generalny Inspektorat Kawalerii 1921-1926” zapewniła mu otrzymanie tytułu doktora nauk humanistycznych w 1996. W 2003 Rada Naukowa Instytutu Historii Uniwersytetu im. Adama Mickiewicza nadała stopień naukowy doktora habilitowanego nauk humanistycznych w zakresie historii – historii najnowszej wojskowej.

</doc>
<doc id="1608025" url="https://pl.wikipedia.org/wiki?curid=1608025" title="Ildebrando Grassi">
Ildebrando Grassi

Ildebrando Grassi (ur. ?, zm. 8 listopada 1178 w Vicenzy) – włoski kardynał.
Pochodził z Bolonii i należał do miejscowej kongregacji kanoników regularnych S. Maria di Reno. W latach 1148–1156 był rektorem katedry S. Germiniano w Modenie i prawdopodobnie także administratorem diecezji modeńskiej. W 1152 roku Eugeniusz III mianował go kardynałem. Podpisywał bulle papieskie kolejno jako diakon Świętego Kościoła Rzymskiego (2 czerwca – 20 grudnia 1152), diakon Sant’Eustachio (20 stycznia 1153 – 31 grudnia 1156) i prezbiter Santi XII Apostoli (4 stycznia 1157 – 26 sierpnia 1177). W latach 1153–1154 był legatem w Lombardii i Romanii. Uczestniczył w podwójnej papieskiej elekcji 1159 i udzielił w niej poparcia prawowitemu papieżowi Aleksandrowi III. Przez wiele lat działał jako jego legat i wikariusz apostolski w Wenecji (1161-66) i Lombardii (1166-77), m.in. wspierając działalność Ligi Lombardzkiej, walczącej z popierającym antypapieży cesarzem Fryderykiem I. Zmarł w Vicenzy.

</doc>
<doc id="1608032" url="https://pl.wikipedia.org/wiki?curid=1608032" title="Abhijit Kunte">
Abhijit Kunte

Abhijit Kunte (ur. 3 marca 1977 w Pune) – indyjski szachista, arcymistrz od 2000 roku.
Kariera szachowa.
Jest wielokrotnym medalistą mistrzostw Indii juniorów, w tym siedmiokrotnie złotym. W latach 1990–1997 pięciokrotnie reprezentował swój kraj na mistrzostwach świata juniorów w różnych kategoriach wiekowych. Dwukrotnie zdobył medale w mistrzostwach Azji juniorów: brązowy (1993 – do 16 lat) oraz złoty (1997 – do 20 lat). Wielokrotnie startował w finałach indywidualnych mistrzostw Indii, dwukrotnie (1997, 2000) zdobywając złote medale oraz czterokrotnie – brązowe (1999, 2001, 2003, 2005). W swojej kolekcji posiada również tytuł mistrza Wielkiej Brytanii (Edynburg 2003) oraz dwa medale w mistrzostwach Wspólnoty Narodów (2000 – srebrny i 2003 – brązowy). W 2000 r. zakwalifikował się do pucharowego turnieju o mistrzostwo świata, w I rundzie przegrywając z Gilberto Milosem. W 2007 r. zdobył w Cebu City brązowy medal indywidualnych mistrzostw Azji, dzięki czemu wystąpił w tym samym roku w turnieju o Puchar Świata (w I rundzie przegrał z Wadimem Zwiagincewem).
Inne sukcesy w turniejach międzynarodowych:
W latach 1998–2004 czterokrotnie wystąpił na szachowych olimpiadach (najlepszy wynik: VI m. w 2004 roku). W swoim dorobku posiada 7 medali drużynowych mistrzostw Azji (4 drużynowe oraz 3 za wynik indywidualne), w tym złoty (Isfahan 2005).
Najwyższy ranking w dotychczasowej karierze osiągnął 1 stycznia 2001 r., z wynikiem 2568 punktów zajmował wówczas trzecie miejsce (za Viswanathanem Anandem i Krishnanem Sasikiranem) wśród indyjskich szachistów.

</doc>
<doc id="1608034" url="https://pl.wikipedia.org/wiki?curid=1608034" title="Il Sole Nero">
Il Sole Nero



</doc>
<doc id="1608035" url="https://pl.wikipedia.org/wiki?curid=1608035" title="Parafia Świętego Krzyża w Poznaniu">
Parafia Świętego Krzyża w Poznaniu

Parafia pw. Świętego Krzyża w Poznaniu – rzymskokatolicka parafia w dekanacie Poznań - Łazarz obejmująca terytorialnie osiedle Górczyn.
Historia parafii.
Parafia została powołana do istnienia w 1929 roku. Wydzielona została z parafii Matki Boskiej Bolesnej (Łazarz) i obejmowała oprócz Górczyna, również Raszyn i Junikowo (które przedtem należało do parafii w Komornikach). Pierwszym proboszczem został ks. Władysław Skórnicki. Początkowo parafia koncentrowała się wokół kaplicy sióstr szarytek przy ul. Sielskiej. W 1931 roku tymczasowo zaadaptowano budynek przy narożu ul. Świętogórskiej i Ostrobramskiej, wybudowany w związku z Powszechną Wystawą Krajową na świątynię parafialną. Jednocześnie zakupiono działkę pod budowę nowej świątyni. Dzieje parafii sprawiły, że tymczasowy kościół funkcjonował do 1974 roku, kiedy to rozpoczęto budowę nowej świątyni. Erygowanie parafii na Górczynie stało się impulsem do rozwoju tej części miasta. M.in. dopiero w 1931 roku nadano nazwy ulicom w okolicach nowej świątyni. W 1938 roku erygowano oddzielną parafię na Junikowie.
W 1945 roku podczas zdobywania miasta Poznania przez Armię Czerwoną (Bitwa o Poznań) kościół został poważnie zniszczony na skutek pożaru wnętrza i części dachu. Pierwszy proboszcz, ks. Skórnicki zginął w Dachau w 1942 roku, dlatego też po wojnie na urząd proboszcza powołano księdza Romana Mielińskiego. Jego pierwszym zadaniem było dostosowanie ocalałej części świątyni do użytku i sprawowania w niej kultu. Starania ks. Mielińskiego zostały przerwane w wyniku aresztowania przez komunistyczne władze za działalność w Armii Krajowej w czasie wojny. Po dwuletniej posłudze ks. Stanisława Szwedzińskiego w 1951 roku pracę w parafii podjął ks. Józef Jasiński. W pierwszym rzędzie podjął starania zabezpieczenia istniejącego kościoła oraz dążenia do budowy nowej świątyni. W 1955 roku zakończono prace nad wyposażeniem kościoła. W tym czasie parafia liczyła ok. 12 tys. wiernych (w 1929 roku liczyła ok. 8 tys.). W niedzielę sprawowano sześć Mszy świętych, a rokrocznie do Pierwszej Komunii Świętej przystępowało ponad sto dzieci.
Od 1956 roku parafia podjęła starania o pozwolenia na budowę nowego kościoła na terenie Placu Zbawiciela, który należał do własności parafii. Władze miejskie nie wydały zezwolenia. Równolegle podjęto prace nad projektem kościoła. W 1957 roku powołano przy parafii komitet budowlany, którego zadaniem było m.in. gromadzenie potrzebnych środków finansowych oraz materiałów budowlanych. W latach 1958–1960 parafia wielokrotnie występowała o zgodę na budowę, proponując różne warianty i lokalizacje. Władze ludowe, zarówno na szczeblu lokalnym, jak i państwowym, piętrzyły problemy i przeszkody, sugerując konieczność budowy domów mieszkalnych i szkół, przed budową kościoła. Ponadto wielokrotnie w tym czasie zmieniano plany zagospodarowania terenu. Inicjatywa budowy kościoła zamarła na kilka lat. Parafianie oraz władze kościelne niepokoił coraz gorszy stan techniczny istniejącej świątyni przy równoczesnym rozwoju parafii i dzielnicy. Intensywna rozbudowa zachodniej części parafii (przyszłe osiedle Kopernika) zmusiły władze kościelne do zainicjowania budowy nowej świątyni w tej części miasta. Parafia znalazła się zatem w niekomfortowej sytuacji, jaką była konieczność budowy dwóch kościołów ze względu na wciąż rosnącą liczbę wiernych.
W 1971 roku został wysłany list do premiera Piotra Jaroszewicza opisujący bieżącą sytuację. W odpowiedzi parafia uzyskała zgodę jedynie na generalny remont górczyńskiego kościoła. Po licznych negocjacjach z władzami miejskimi zdecydowano się na budowę kościoła w tym samym miejscu, gdzie znajdowała się świątynia z 1931 roku. Nową-starą budowlę sakralną zaprojektował Aleksander Hołas, współpracownik architekta Rogera Sławskiego. Prace budowlane rozpoczęły się w sierpniu 1974 roku.
Od samego początku w prace zaangażowały się rzesze parafian, które od trzydziestu lat czekały na ten moment. W 1975 roku plac budowy wizytował abp Luigi Poggi, hierarcha watykański delegowany do spraw rozmów z rządem polskim. Tego samego roku położono kamień węgielny. Do końca 1976 roku wybudowana została zakrystia, kaplica św. Józefa, salki oraz wieża. Stary kościół został otoczony nowymi murami, które przykrył dach. W kolejnym etapie podjęto zadanie rozbiórki starej zniszczonej świątyni. W 1978 roku rozpoczęto aranżowanie wnętrza. Z poprzedniego kościoła przeniesiono ołtarz główny, boczne ołtarze, figurę św. Antoniego oraz stacje drogi krzyżowej.
Uroczystego poświęcenia świątyni dokonał 3 grudnia 1978 roku ks. abp Jerzy Stroba, metropolita poznański. W tym samym roku podjęto starania o pozwolenie na budowę kościoła na powstającym os. Kopernika, które już wówczas liczyło 10 tys. mieszkańców. W tym przypadku zgoda została wydana zaledwie po roku. W 1980 roku rozpoczęto prace budowlane nowego kościoła. W 1984 roku z parafii górczyńskiej wydzielono parafię pw. Świętej Rodziny. Z kolei w 2003 roku północną część parafii przyłączono do nowo utworzonej parafii pw. Chrystusa Sługi (przy ul. Palacza).
Współczesna działalność.
Obecnie parafia tworzy wspólnotę mieszkańców Górczyna wyznania katolickiego w liczbie ok. 8 tys.
Przy parafii swoją działalność prowadzą grupy duszpasterskie: 
Na terenie parafii znajdują się trzy żeńskie zgromadzenia zakonne: 

</doc>
<doc id="1608039" url="https://pl.wikipedia.org/wiki?curid=1608039" title="Pietro di Miso">
Pietro di Miso

Pietro di Miso (zm. 17 września 1174) – włoski kardynał.
Pochodził z Rzymu i był spokrewniony z arystokratyczną rodziną Capocci. Nominację uzyskał od papieża Hadriana IV w marcu 1158. Między 24 kwietnia 1158 a 3 sierpnia 1165 podpisywał bulle papieskie jako diakon Sant'Eustachio, a pomiędzy 11 października 1166 a 17 lipca 1174 jako prezbiter San Lorenzo in Damaso. W czasie podwójnej papieskiej elekcji w 1159 stanął po stronie prawnie obranego papieża Aleksandra III. W latach 1159-68 trzykrotnie służył jako legat Aleksandra III na Węgrzech, uzyskując poparcie dla niego ze strony tamtejszego kościoła i monarchii. W 1164 był także legatem na Sardynii w celu przeciągnięcia na stronę Aleksandra III tamtejszych wspólnot kamedulskich, popierających procesarskich antypapieży.

</doc>
<doc id="1608040" url="https://pl.wikipedia.org/wiki?curid=1608040" title="Rawidasi">
Rawidasi

Rawidasi ( lub "ravidasi sampradaya") – ruch religijny skupiony wokół postaci Rawidasa, czternastowiecznego guru z północnych Indii, urodzonego w kaście niedotykalnych. Ruch łączący tradycje bhakti z wpływami sikhizmu.

</doc>
<doc id="1608044" url="https://pl.wikipedia.org/wiki?curid=1608044" title="FK Tiumeń">
FK Tiumeń

FK Tiumeń (ros. Футбольный клуб «Тюмень») – rosyjski klub piłkarski z siedzibą w Tiumeni.
Historia.
Chronologia nazw:
Piłkarska drużyna Gieołog została założona w mieście Tiumeń w 1961, chociaż jeszcze wcześniej od 1938 miasto reprezentował klub, który nazywał się Łokomotiw.
W tym że roku zespół debiutował w Klasie B, strefie 5 Mistrzostw ZSRR i występował w niej dwa sezony. W 1963 po reorganizacji systemu lig ZSRR klub spadł do niższej ligi.
W 1970 po kolejnej reorganizacji systemu lig ZSRR klub okazał się w Klasie B, strefie 3, w której zajął 2. miejsce i awansował do Drugiej Ligi.
W 1986 zajął pierwsze miejsce w swojej strefie oraz w turnieju finałowym i awansował do Pierwszej Ligi.
W Mistrzostwach Rosji klub startował w Wyższej Lidze i występował w niej do 1998, z wyjątkiem 1993 i 1996, kiedy to spadł na rok do Pierwszej Ligi.
Od 2000 klub występował w Drugiej Dywizji, strefie Uralskiej. Jednak w sezonie 2003 kierownictwo klubu postanowiło nie uczestniczyć w rozgrywkach profesjonalnych. W 2004 zespół był zmuszony rozpocząć rozgrywki w Amatorskiej Lidze.
Dopiero od 2005 klub ponownie występuje w Drugiej Dywizji, strefie Uralsko-Nadwołżańskiej.

</doc>
<doc id="1608045" url="https://pl.wikipedia.org/wiki?curid=1608045" title="Cytochrom P-450">
Cytochrom P-450



</doc>
<doc id="1608046" url="https://pl.wikipedia.org/wiki?curid=1608046" title="Dinamo-Gazowik Tiumeń">
Dinamo-Gazowik Tiumeń



</doc>
<doc id="1608048" url="https://pl.wikipedia.org/wiki?curid=1608048" title="Koło PTTK nr 1 przy Politechnice Warszawskiej">
Koło PTTK nr 1 przy Politechnice Warszawskiej

Koło PTTK nr 1 przy Politechnice Warszawskiej (nazwy zwyczajowe: "Jedynka", dawniej "Kiosk") – najstarsza akademicka organizacja turystyczna w Warszawie, założona w grudniu 1954 roku. Koło jest jednostką organizacyjną Oddziału Międzyuczelnianego PTTK w Warszawie. Funkcjonuje także jako organizacja studencka na Politechnice Warszawskiej.
Działalność Koła.
Podstawową działalności Koła jest organizacja imprez turystycznych oraz szkoleń dla warszawskiego środowiska akademickiego. W ciągu roku organizowany jest kurs Organizatora Turystyki PTTK oraz następujące rajdy:
Latem organizowane są liczne wyjazdy i obozy wędrowne po Polsce i Europie.
Przy organizacji imprez, Koło współpracuje z innymi turystycznymi organizacjami studenckimi, szczególnie z AKT „Maluch”, KTE „Styki”, SKPB Warszawa oraz Stowarzyszeniem Studentów Wydziału Geodezji i Kartografii „Geoida”.
Spotkania Koła.
Spotkania Koła odbywają się w środy od godz. 18:00 w budynku Stołówki Głównej Politechniki Warszawskiej, sala 105.

</doc>
<doc id="1608050" url="https://pl.wikipedia.org/wiki?curid=1608050" title="Żemczużina Soczi">
Żemczużina Soczi



</doc>
<doc id="1608051" url="https://pl.wikipedia.org/wiki?curid=1608051" title="Berszty (gmina)">
Berszty (gmina)

Berszty – dawna gmina wiejska istniejąca do 1939 roku w woj. białostockim (obecnie na Białorusi). Siedzibą gminy były Berszty.
W okresie międzywojennym gmina Berszty należała do powiatu grodzieńskiego w woj. białostockim. 16 października 1933 gminę Berszty podzielono na 10 gromad: Berszty, Brzostowica, Głuszniewo, Kobele, Nowa Ruda, Nowosiółki, Piłownia, Suchary, Szumy i Zasada.
Po wojnie obszar gminy Berszty wszedł w struktury administracyjne Związku Radzieckiego. Obecnie obszar dawnej gminy przedzielony jest granicą Białorusi i Litwy.
Demografia.
Według spisu powszechnego z 1921 roku gminę zamieszkiwało 6119 osób, w tym 4121 (67%) Białorusinów, 1418 (23%) Polaków, 472 (8%) Litwinów, 58 (1%) Żydów i 50 (1%) Rosjan.

</doc>
<doc id="1608057" url="https://pl.wikipedia.org/wiki?curid=1608057" title="Brzostowica Mała (gmina)">
Brzostowica Mała (gmina)

Brzostowica Mała (1919 alt. "Brzostowice Małe", 1933 "Mała Brzostowica)" – dawna gmina wiejska istniejąca do 1939 roku w województwie białostockim w Polsce (obecnie na Białorusi). Siedzibą gminy była Brzostowica Mała.
Historia.
W okresie międzywojennym gmina Brzostowica Mała należała do powiatu grodzieńskiego w województwie białostockim II RP. 16 października 1933 gminę Mała Brzostowica podzielono na 26 gromad: Bohdziuki, Brzostowica Mała, Chilaki, Daniłki, Dołbianki, Dzieniewicze, Ejsymonty Małe, Golnie, Kamionka, Koleśniki, Kończany, Kowale (wieś), Kowale (kolonia), Kurkieże, Milatycze, Olekszyce, Piotrowce, Podbogoniki, Półjanowicze, Pychowczyce, Sinki, Spudwiły, Szum, Wierzchowlany, Żukiewicze Duże i Żukiewicze Małe.
W wyniku napaści ZSRR na Polskę we wrześniu 1939 r. gmina znalazła się pod okupacją sowiecką. W pierwszych dniach po wkroczeniu wojsk sowieckich na terytorium Polski, na terenie gminy miało miejsce szczególne nasilenie mordów i grabieży. Ich ofiarami padali zamożniejsi mieszkańcy, urzędnicy, policjanci i żołnierze Wojska Polskiego (zazwyczaj Polacy), sprawcami natomiast były zbrojne grupy skomunizowanych chłopów i kryminalistów, działające z inspiracji ZSRR (zazwyczaj Białorusini i Żydzi).
2 listopada włączona do Białoruskiej SRR. 4 grudnia 1939 r. włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączony w skład okręgu białostockiego III Rzeszy. W 1944 roku ponownie zajęty przez wojska sowieckie i włączony do obwodu grodzieńskiego Białoruskiej SRR.
Demografia.
Według tezy Alfonsa Krysińskiego i Wiktora Ormickiego, terytorium gminy wchodziło w skład tzw. zwartego obszaru białorusko-polskiego, to znaczy prawosławna ludność białoruska zamieszkiwała jedynie tereny wiejskie, zaś w większych miejscowościach dominowali Polacy.
Według spisu powszechnego z 1921 roku, gminę zamieszkiwało 4021 osób, w tym 2406 (60%) Polaków, 1582 (39%) Białorusinów, 19 Żydów, 12 Rosjan i 2 Rusinów.

</doc>
<doc id="1608059" url="https://pl.wikipedia.org/wiki?curid=1608059" title="Spaceman">
Spaceman

Spaceman - singiel zespołu The Killers pochodzący z ich trzeciego albumu studyjnego: Day &amp; Age. Został wydany 4 listopada 2008 roku przez wytwórnię Island Records.

</doc>
<doc id="1608060" url="https://pl.wikipedia.org/wiki?curid=1608060" title="Sigismond Jaccoud">
Sigismond Jaccoud

Sigismond François Jaccoud (ur. 29 listopada 1830 w Genewie, zm. 1913 w Paryżu) – szwajcarski lekarz. Studiował medycynę w Paryżu, w 1855 został "interne des hôpitaux". W 1860 roku obronił dysertację doktorską, poświęconą patogenezie albuminurii. W 1862 roku został "médecin des hôpitaux", rok później był profesorem.
Opisał tzw. artropatię Jaccouda, zapalenie stawów występujące w przebiegu tocznia rumieniowatego układowego.

</doc>
<doc id="1608061" url="https://pl.wikipedia.org/wiki?curid=1608061" title="Franz von Stadion">
Franz von Stadion

Franz von Stadion, hrabia Warthausen (ur. 27 lipca 1806 w Wiedniu, zm. 8 czerwca 1853 tamże) – polityk i urzędnik austriacki, 1841–1846 gubernator Pobrzeża, 1847–1848 gubernator Galicji, 1848–1849 minister spraw wewnętrznych i minister edukacji Cesarstwa Austrii.
Życiorys.
Był synem Johanna von Stadiona, austriackiego dyplomaty, ministra spraw zagranicznych i skarbu. Przeznaczony do służby urzędniczej, wspinał się po szczeblach kariery, osiągnąwszy w 1841 stanowisko gubernatora Pobrzeża. W lipcu 1847 r. został wysłany do Galicji (którą znał, gdyż w latach 1828–1832 pracował kolejno we Lwowie, Stanisławowie i Rzeszowie). Stadion, mający opinię zdolnego i energicznego administratora, miał za zadanie uspokojenie prowincji (po wypadkach powstania krakowskiego i rzezi chłopskiej).
Odznaczył się talentami politycznymi i organizacyjnymi szczególnie sprawnie pacyfikując wiosną 1848 r. wystąpienia związane z Wiosną Ludów w Galicji – m.in. we Lwowie, gdzie wobec buntujących się Polaków początkowo zgodził się na uwolnienie więźniów politycznych i utworzenie Gwardii Narodowej, a następnie przeciwstawił im zainspirowaną przez siebie Główną Radę Ruską (stąd częste później opinie wśród Polaków galicyjskich, że Stadion „wymyślił” narodowość ukraińską), ogłosił też zniesienie pańszczyzny, zanim uczynił to rząd centralny, uprzedzając w ten sposób ewentualną inicjatywę szlachty galicyjskiej.
Te sukcesy spowodowały, że po rozpoczęciu rozprawy rządu z rewolucją w Wiedniu i objęciu tronu przez młodego Franciszka Józefa I w listopadzie 1848 r. Stadion został powołany na stanowisko ministra spraw wewnętrznych. Stał się wówczas jedną z głównych postaci rządu wiedeńskiego, był m.in. w dużej mierze autorem konstytucji „ołomunieckiej” z marca 1849 r. oraz liberalnego prawa o samorządzie gminnym. Jednak już w lipcu tego roku musiał opuścić stanowisko wskutek poważnej choroby (paraliżu) i został zastąpiony przez konserwatystę Aleksandra von Bacha, który zapoczątkował epokę rządów absolutystycznych. Choroba Stadiona postępowała szybko (dotknęła również jego umysł) i kilka lat później zmarł; mimo to pozostawiono mu przez ten okres stanowisko ministra bez teki.

</doc>
<doc id="1608062" url="https://pl.wikipedia.org/wiki?curid=1608062" title="Apis cerana">
Apis cerana



</doc>
<doc id="1608063" url="https://pl.wikipedia.org/wiki?curid=1608063" title="Brzostowica Wielka (gmina)">
Brzostowica Wielka (gmina)

Brzostowica Wielka (1919 alt. "Brzostowice Wielkie") – dawna gmina wiejska istniejąca do 1939 roku w województwie białostockim w Polsce (obecnie na Białorusi). Siedzibą gminy była Brzostowica Wielka.
Historia.
W okresie międzywojennym gmina Brzostowica Wielka należała do powiatu grodzieńskiego w województwie białostockim II RP. 16 października 1933 gminę Brzostowica Wielka podzielono na 20 gromad: Bergele, Bobrowniki, Brzostowica Wielka I (część chrześcijańska), Brzostowica Wielka II (część żydowska), Brzostowica os., Brzostowica st. kol., Brzostowiczany, Chmielisko, Ciecierówka, Ejminowce, Jaryłówka, Karpowce, Kaszyńce, Lepiosy, Leśniewicze, Parfimowce, Pluskałowce, Starzyńce, Szelepki i Żebry.
W wyniku napaści ZSRR na Polskę we wrześniu 1939 r. gmina znalazła się pod okupacją sowiecką. W pierwszych dniach po wkroczeniu wojsk sowieckich na terytorium Polski, na terenie gminy miało miejsce szczególne nasilenie mordów i grabieży. Ich ofiarami padała zazwyczaj napływowa ludność polska (zamożniejsi mieszkańcy, urzędnicy, policjanci i żołnierze Wojska Polskiego), sprawcami natomiast były zbrojne grupy skomunizowanych chłopów i kryminalistów, działające z inspiracji ZSRR (zazwyczaj Białorusini i Żydzi).
2 listopada został włączony do Białoruskiej SRR. 4 grudnia 1939 r. włączony do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączony w skład okręgu białostockiego III Rzeszy. W 1944 roku ponownie zajęty przez wojska sowieckie i włączony do obwodu grodzieńskiego Białoruskiej SRR, oprócz południowego skrawka (Jaryłówka i Bobrowniki), który przypadł Polsce Ludowej. Bobrowniki włączono do gminy Gródek a Jaryłówkę do gminy Krynki.
Demografia.
Według tezy Alfonsa Krysińskiego i Wiktora Ormickiego, terytorium gminy wchodziło w skład tzw. zwartego obszaru białorusko-polskiego, to znaczy prawosławna ludność białoruska zamieszkiwała głównie tereny wiejskie, natomiast w miastach i większych miejscowościach, gdzie napływała elita urzędnicza i wojsko, dominowała polska ludność rzymskokatolicka.
Według spisu powszechnego z 1921 roku, gminę zamieszkiwało 4275 osób, w tym 2019 (47%) Białorusinów, 1516 (35%) Polaków, 739 (17%) Żydów i 1 Anglik. Większość mieszkańców gminy wyznawała prawosławie (61% – 2626 osób), pozostali to kolejno: wyznawcy katolicyzmu łacińskiego 879 osób (20% – 879 osób) i judaizmu (18% – 769 osób).

</doc>
<doc id="1608064" url="https://pl.wikipedia.org/wiki?curid=1608064" title="Witold Senisson">
Witold Senisson

Witold Senisson (ur. 12 czerwca 1919 w Krakowie, zm. 12 lutego 2002) – geodeta polski, wykładowca Wyższej Szkoły Rolniczej w Olsztynie, współtwórca i pierwszy dziekan Wydziału Geodezji olsztyńskiej uczelni, profesor.
Życiorys.
Młodość.
Młodszy brat Stanisława fotografa Nowej Huty. Kształcił się w rodzinnym Krakowie w III Gimnazjum im. Króla Jana III Sobieskiego. Egzamin dojrzałości zdał w 1938. Odbywał następnie dwuletnie szkolenie w Szkole Podchorążych Rezerwy przy 20 Pułku Piechoty (6 Dywizja Piechoty) w Krakowie. Szkolenie zakończył krótko przed wybuchem II wojny światowej w stopniu kaprala podchorążego. Odbył ćwiczenia wojskowe w okolicy Pszczyny, by niebawem w tej samej okolicy wziąć udział w walkach kampanii wrześniowej 1939. Jako dowódca taczanki w I batalionie 20 Pułku Piechoty w pierwszych dniach wojny walczył pod Pszczyną. Po wycofaniu się pułku spod Pszczyny na wschód Senisson uczestniczył w walkach w Chełmku, a po reorganizacji i uzupełnieniu pododdziałów w Krakowie w walkach o przeprawę na Dunajcu w okolicy Biskupic Radłowskich, w starciach w rejonie Aleksandrowa, wreszcie w walkach pod Tomaszowem Lubelskim. 20 września pod Narolem trafił do niewoli niemieckiej, ale pozostawał w niej jedynie kilka dni – pod koniec września zbiegł z transportu w okolicy Krakowa.
Okupacja.
W okresie okupacji utrzymywał się początkowo z pracy montera samochodowego. Uzupełniał wykształcenie w krakowskiej Szkole Technicznej, w której w 1941 uzyskał dyplom technika mierniczego. Pozwoliło mu to zatrudnić się w Urzędzie Pomiarowym w Krakowie. Niebawem związał się z konspiracją. W trybie tajnego nauczania rozpoczął w 1942 studia na Wydziale Filozofii konspiracyjnego Uniwersytetu Jagiellońskiego. Od 1944 był również żołnierzem Armii Krajowej, w strukturach której posługiwał się pseudonimem "Kot". Przydzielony został do 106 Dywizji Piechoty, dowodzonej przez Bolesława Nieczuję-Ostrowskiego, i w lasach południowej Kielecczyzny stał na czele drużyny w kompanii ciężkich karabinów maszynowych, prowadząc szkolenia ze znajomości typów broni dostępnych partyzantom. Uczestniczył w walkach i potyczkach pod Klonowem i w lasach chroberskich.
Okres powojenny.
W styczniu 1945 przystąpił do pracy w zawodzie geodety w Wojewódzkim Wydziale Pomiarów w Krakowie. W tym samym roku rozpoczął studia z geodezji, początkowo na Politechnice Śląskiej, gdzie uzyskał jednocześnie etat młodszego asystenta. Wkrótce powrócił do Krakowa i studia kontynuował na Akademii Górniczej (od 1949 Akademii Górniczo-Hutniczej), gdzie również był asystentem. Do jego czołowych wykładowców należeli m.in. profesorowie Tadeusz Banachiewicz i Michał Odlanicki-Poczobutt. Dyplom magistra geodezji Senisson uzyskał w 1948, pozostając na kolejne dwa lata asystentem w Akademii. W 1950 został służbowo przeniesiony do Warszawy i podjął pracę w Katedrze Rachunku Wyrównawczego na Wydziale Geodezji i Kartografii Politechniki Warszawskiej.
Na Politechnice Warszawskiej pracował pod kierunkiem profesora Stefana Hausbrandta. Pod wpływem Hausbrandta, Senisson obrał jako pole badań naukowych wykorzystanie najnowocześniejszych metod numerycznych do usprawniania obliczeń geodezyjnych (rachunek krakowianowy, algebra jądrowa, symbole pomocnicze Hausbrandta). Prace te wykorzystano w Polsce w latach 1950-1960 przy opracowywaniu i zakładaniu sieci triangulacyjnych: triangulacji wypełniającej i triangulacji zagęszczającej. Wyniki badań Senisson prezentował w wydawnictwach Politechniki Warszawskiej, w kwartalniku Komitetu Geodezji Polskiej Akademii Nauk "Geodezja i Kartografia" oraz na konferencjach naukowych, także o charakterze międzynarodowym. Głosił m.in. referat z prezentacją wyników badań nad zastosowaniem w geodezji rachunków tabelarycznych na inauguracyjnym Sympozjum Obliczeń Geodezyjnych w Krakowie (9-13 września 1959), zorganizowanym pod auspicjami Międzynarodowej Asocjacji Geodezji. 28 maja 1960 przed Radą Wydziału Geodezji i Kartografii Politechniki Warszawskiej przedstawił rozprawę "Wzory na błędy średnie położenia punktu w prostoliniowym i równobocznym poligonie przy uwzględnieniu błędów średnich różnego typu nawiązań" i uzyskał stopień doktora nauk technicznych. Przeszedł wówczas na stanowisko adiunkta.
We wrześniu 1960 Witold Senisson przeniósł się do pracy do Olsztyna. Na ówczesnej Wyższej Szkole Rolniczej podjęto w tym czasie, za sprawą rektora Eugeniusza Grabdy i przy wsparciu wojewody olsztyńskiego (a byłego rektora) Mariana Gotowca, inicjatywę utworzenia kierunku studiów "geodezja urządzeń rolnych". Studia te postanowiono realizować w ramach Zawodowego Studium Geodezji i Urządzeń Rolnych; w czerwcu 1960 minister szkolnictwa wyższego powierzył funkcję kuratora Studium prof. Hjalmarowi Uggli. Olsztyńska uczelnia rozpoczęła starania o pozyskanie kadry naukowej i nawiązała współpracę z Politechniką Warszawską; dziekan Wydziału Geodezji i Kartografii Politechniki Czesław Kamela skierował do Olsztyna Senissona oraz Andrzeja Hopfera. 1 września 1960 Senisson objął obowiązki kierownika Studium Geodezji Wyższej Szkoły Rolniczej i natychmiast przystąpił do dalszych prac organizacyjnych, pozyskiwania kolejnych pracowników, a także naboru studentów wraz z zapewnieniem im warunków do podjęcia nauki. W październiku 1960 rozpoczęto pierwszy rok akademicki Studium. Przed Senissonem stanęło trudne zadanie uruchomienia technicznego kierunku studiów w ośrodku, który od początku aktywności naukowej zdominowany był przez przedstawicieli nauk rolniczych i przyrodniczych. W realizacji tego zadania mógł liczyć na wsparcie uczonych olsztyńskich (M. Gotowiec, H. Uggla; zagadnienia prawne wykładał były prezydent Olsztyna Czesław Browiński), naukowców dojeżdżających z innych uczelni (Cz. Kamela, Marian Frelek, Walery Fedorowski, Wacław Sztompke, Stanisław Trautsolt, Janusz Wapiński i inni), pracowników młodszego pokolenia podejmujących świeżo pracę w Wyższej Szkole Rolniczej (m.in. A. Hopfer, Lubomir Włodzimierz Baran, Alojzy Wasilewski), wreszcie środowisko olsztyńskich geodetów. W 1964 czteroletni cykl kształcenia ukończył pierwszy rocznik studentów i 53 absolwentów odebrało dyplomy inżyniera geodezji urządzeń rolnych.
W 1966 poziom naukowy Studium podniósł się dzięki promocjom doktorskim Hopfera i Barana; jednocześnie Senisson uzyskał nominację na docenta. Pozwoliło to na starania o przekształcenie Studium w samodzielny wydział, co też nastąpiło w październiku 1967. Na czele nowej jednostki – Wydziału Geodezji Urządzeń Rolnych – stanął jako dziekan ponownie Witold Senisson. Pod jego kierunkiem przeprowadzono wówczas kolejne reorganizacje, m.in. wprowadzono oryginalną, trójpionową strukturę: pion dydaktyczny (pięć katedr), pion badawczy (zespoły badawcze realizujące konkretne zadania naukowe, o zmiennych składach osobowych), pion techniczny (laboratoria wydziałowe, wspierające pracę i dydaktyczną, i naukową). Do nowego wydziału włączono Katedrę Matematyki i Statystyki Matematycznej, na wydział przeszedł również Teofil Mazur z Katedry Chemii Rolnej, a stałą współpracę podjęli m.in. Zygmunt Drabent i Czesław Platt. Sam Senisson, niezależnie od funkcji dziekana, kierował w latach 1967-1970 Katedrą Geodezji. Przekształcenie Studium w Wydział oznaczało również uzyskanie przez jednostkę prawa nadawania stopnia magistra (w trybie studiów dwustopniowych), a pierwszych dziesięciu magistrów inżynierów geodezji urządzeń rolnych odebrało dyplomy w 1970, już po odejściu Witolda Senissona z funkcji dziekana – w 1969 zastąpił go Ludomir W. Baran.
Zarówno jako kierownik Studium, jak i potem dziekan Wydziału, Senisson kładł nacisk nie tylko na rozwój kadry naukowej; był mocno zaangażowany w aktywność naukową studentów, zainicjował działanie trzech kół naukowych o różnych kierunkach zainteresowań, z których Koło Instrumentoznawców już w pierwszym roku działalności uzyskało I nagrodę ministra szkolnictwa wyższego na Ogólnopolskim Zjeździe Studenckich Kół Naukowych w Poznaniu.
Lata kierowania Studium i Wydziałem ograniczyły nieco aktywność naukową Senissona, wypartą przez prace organizacyjne. W późniejszym okresie pełnił jeszcze m.in. funkcję wicedyrektora Instytutu Geodezji i Fotogrametrii (1978-1981, już po przemianowaniu uczelni na Akademię Rolniczo-Techniczną), niemniej jednak mógł więcej czasu poświęcić pracy naukowej. Zajmował się teorią wyrównywania wyników obserwacji, teorią wyznaczników, nieliniową interpolacją. Publikował na ten temat artykuły w czasopiśmie olsztyńskim "Acta Academiae Agriculture as Technicae Olstenensis" oraz w wydawnictwach Akademii Górniczo-Hutniczej w Krakowie. Dorobek ten wraz z pracami z lat wcześniejszych stał się podstawą wniosku o nadanie Witoldowi Senissonowi tytułu naukowego profesora, co nastąpiło w 1988. Rok później Senisson przeszedł na emeryturę, ale jeszcze przez wiele lat uczestniczył w życiu wydziału poprzez udział w posiedzeniach Rady Wydziału. 29 czerwca 1999 uroczyste posiedzenie Rady Wydziału uhonorowało 80-lecie urodzin uczonego. Wspominany przez współpracowników i studentów był jako człowiek z bohaterską przeszłością, o dużym poczuciu humoru, potrafiący inspirować do pracy naukowej.
Publikacje.
Wiele prac, szczególnie w latach 80., Senisson opublikował w języku angielskim. Część publikacji ukazała się ponadto w esperanto, np. wspomniany wyżej referat na Sympozjum Obliczeń Geodezyjnych w 1959 ("Aplikado de tabelaj kalkuloj en geodezio") czy "Formuloj por mazoj eraroj de posicio de punkto en rektliniakaj egalletera poligono ce konsidero de sezaj eraroj de diverstipaj kungligsanieroj" (Kraków 1961), a referat na międzynarodowe sympozjum w Sofii (7-11 listopada 1971) po rosyjsku ("Vozmoznosti primenenija v geodezii nelinejnogo interpolirovanija funkcii mnogich peremennych"). Współtworzony przez siebie wydział Senisson przedstawił na łamach "Przeglądu Geodezyjnego" ("Wydział Geodzji Urządzeń Rolnych w Wyższej Szkole Rolniczej w Olsztynie", 1970, nr 2).
Nagrody.
Senisson był laureatem m.in. nagrody resortowej III stopnia za pracę naukową (1988) oraz I stopnia za działalność dydaktyczno-wychowawczą (1989). Został odznaczony m.in. Krzyżem Kawalerskim i Oficerskim Orderu Odrodzenia Polski, Złotym i Srebrnym Krzyżem Zasługi, Medalem Komisji Edukacji Narodowej, Medalem 10-lecia Polski Ludowej, Medalem 30-lecia Polski Ludowej, tytułem "Zasłużony Nauczyciel PRL", odznakami "Zasłużony dla Warmii i Mazur", Brązowym Medalem "Za Zasługi dla Obronności Kraju", "Za zasługi w dziedzinie geodezji i kartografii", "Zasłużonym dla Uczelni", złotą odznaką Stowarzyszenia Geodetów Polskich. Posiadał też odznaczenia wojenne – Krzyż Partyzancki, Medal Zwycięstwa i Wolności 1945, Medal „Za udział w wojnie obronnej 1939”.

</doc>
<doc id="1608065" url="https://pl.wikipedia.org/wiki?curid=1608065" title="Apis dorsata">
Apis dorsata



</doc>
<doc id="1608066" url="https://pl.wikipedia.org/wiki?curid=1608066" title="Apis florea">
Apis florea



</doc>
<doc id="1608067" url="https://pl.wikipedia.org/wiki?curid=1608067" title="Dubno (gmina w województwie białostockim)">
Dubno (gmina w województwie białostockim)

Dubno – dawna gmina wiejska istniejąca do 1939 roku w woj. białostockim (obecnie na Białorusi). Siedzibą gminy było Dubno.
W okresie międzywojennym gmina Dubno należała do powiatu grodzieńskiego w woj. białostockim. 16 października 1933 gminę Dubno podzielono na 9 gromad: Czerlonka, Dubno, Kniażewodce, Kozakowce, Mikłaszowce, Sawinka, Soroczyce, Suchenicze i Zapole.
Po wojnie obszar gminy Dubno wszedł w struktury administracyjne Związku Radzieckiego.
Demografia.
Według spisu powszechnego z 1921 roku, gminę zamieszkiwało 3128 osób, w tym 2814 (90%) Białorusinów, 312 (10%) Polaków i 2 Rosjan.

</doc>
<doc id="1608068" url="https://pl.wikipedia.org/wiki?curid=1608068" title="Marcelino Vargas">
Marcelino Vargas

Marcelino Vargas (1921 - ?) - piłkarz paragwajski, bramkarz.
Vargas razem z klubem Club Libertad zdobył w 1945 roku mistrzostwo Paragwaju.
Jako piłkarz klubu Libertad był w kadrze reprezentacji podczas finałów mistrzostw świata w 1950 roku, gdzie Paragwaj odpadł w fazie grupowej. Vargas zagrał w obu meczach - ze Szwecją (stracił 2 bramki) i Włochami (stracił 2 bramki).
W 1951 roku Vargas przeniósł się do Kolumbii, gdzie grał w barwach klubu Deportivo Pereira.
Wciął udział w turnieju Copa América 1955, gdzie Paragwaj zajął przedostatnie, piąte miejsce. Vargas zagrał w czterech meczach - z Argentyną (stracił 5 bramek), Urugwajem (stracił 3 bramki), Ekwadorem i Chile (stracił 5 bramek). W meczu z Peru zastąpił go w bramce Honario Casco.

</doc>
<doc id="1608069" url="https://pl.wikipedia.org/wiki?curid=1608069" title="Gudziewicze (gmina)">
Gudziewicze (gmina)

Gudziewicze (alt. "Hudziewicze") – dawna gmina wiejska istniejąca do 1939 roku w woj. białostockim (obecnie na Białorusi). Siedzibą gminy były Gudziewicze.
W okresie międzywojennym gmina Gudziewicze należała do powiatu grodzieńskiego w woj. białostockim. Według Powszechnego Spisu Ludności z 1921 roku gminę zamieszkiwało 3.878 osób, 1.782 było wyznania rzymskokatolickiego, 2040 prawosławnego a 56 mojżeszowego. 3.052 mieszkańców zadeklarowało polską przynależność narodową, 822 białoruską a 4 niemiecką. Było tu 724 budynków mieszkalnych.
16 października 1933 gminę Gudziewicze podzielono na 26 gromad: Burniewo, Chmielisko, Ciniewicze, Dublany, Grzybowce, Gudziewicze, Hanosowce, Kulowszczyzna, Latki, Marcianowce, Miesztuny, Mitkiewicze, Nacewicze, Nikanowce, Odźwierna, Ostrowo, Pietraszowce, Piłki, Poczujki, Radziewicze, Sedejki, Siedzieniewicze, Siemaszki, Siemierenki, Struga i Suwaki (Suhaki).
Po wojnie obszar gminy Gudziewicze wszedł w struktury administracyjne Związku Radzieckiego.

</doc>
<doc id="1608070" url="https://pl.wikipedia.org/wiki?curid=1608070" title="Widok (przełęcz)">
Widok (przełęcz)

Widok (Kapella) – przełęcz na wysokości 592 m n.p.m. w Sudetach Zachodnich, w Górach Kaczawskich.
Położenie.
Przełęcz położona jest około 8,6 km na północny wschód od centrum miejscowości Jelenia Góra, w środkowej części masywu Gór Kaczawskich w Grzbiecie Południowym po południowo-wschodniej stronie od wzniesienia Widok.
Opis.
Bardzo malowniczo położona przełęcz górska, stanowiąca wyraźne, rozległe, płytko wcięte obniżenie, o stromych podejściach i łagodniejszych zboczach, wcinające się, między wzniesienia Widok (616 m n.p.m.) po północno-zachodniej stronie i Kobyłę (626 m n.p.m.) po południowo-wschodniej stronie. Przełęcz położona jest na styku staropaleozoicznych ze skał zieleńcowych i łupków zieleńcowych od zachodu, oraz ordowickich łupków albitowo-sercytowych z grafitem od wschodu, w obrębie metamorfiku kaczawskiego. Obszar w otoczeniu przełęczy zajmują nieużytki i łąki górskie z ciekawą roślinnością. Dolną część, południowo-zachodniego podejścia przełęczy porastają niewielkie obszarowo lasy liściaste. Przełęcz stanowi doskonały punkt widokowy, z którego roztacza się wspaniała panorama Kotliny Jeleniogórskiej i Karkonoszy, Pogórza Kaczawskiego, Grzbietu Północnego i Grzbietu Wschodniego Gór Kaczawskich. Doskonale widoczne są również Rudawy Janowickie, a w nich Góry Sokole. W sąsiedztwie przełęczy po północno-zachodniej stronie położony jest masyw Łysej Góry z narciarską trasą zjazdową i dobrymi punktami widokowymi. Północno-zachodnim skrzydłem przełęczy na wysokości ok. 605 m n.p.m. przechodzi ruchliwa droga wojewódzka nr.365 z Jeleniej Góry przez Świerzawę i Złotoryję do Legnicy.
Turystyka.
Przez przełęcz prowadzi szlak turystyczny: 

</doc>
<doc id="1608071" url="https://pl.wikipedia.org/wiki?curid=1608071" title="Estadio de Tenerife">
Estadio de Tenerife

Estadio de Tenerife, Estadio Heliodoro Rodríguez López - stadion piłkarski położony na Teneryfie, na hiszpańskich Wyspach Kanaryjskich. Powstał w latach 20. XX wieku. Jest stadionem klubowym CD Tenerife. Ma wymiary 107 x 70 metrów, dzięki czemu jest to stadion o największym polu ostrości na Wyspach Kanaryjskich.

</doc>
<doc id="1608072" url="https://pl.wikipedia.org/wiki?curid=1608072" title="Flaga powiatu puckiego">
Flaga powiatu puckiego



</doc>
<doc id="1608073" url="https://pl.wikipedia.org/wiki?curid=1608073" title="Kathleen Byron">
Kathleen Byron

Kathleen Byron (ur. 11 stycznia 1923 w Londynie, zm. 18 stycznia 2009 w Northwood) – brytyjska aktorka.
Życie prywatne.
Kathleen Byron była dwukrotnie zamężna:

</doc>
<doc id="1608075" url="https://pl.wikipedia.org/wiki?curid=1608075" title="Colletidae">
Colletidae



</doc>
<doc id="1608076" url="https://pl.wikipedia.org/wiki?curid=1608076" title="François Henri Hallopeau">
François Henri Hallopeau

François Henri Hallopeau (ur. 17 stycznia 1842 w Paryżu, zm. w marcu 1919) – francuski lekarz dermatolog.
Życiorys.
Studiował medycynę w Paryżu; jego nauczycielami byli Edmé Félix Alfred Vulpian i Sigismond Jaccoud. W 1863 roku został " externe des hôpitaux", w 1866 roku został internem. W 1871 roku przedstawił dysertację doktorską. W 1878 roku został "professor agrégé".
Dorobek naukowy.
Opisał wiele nowych chorób skóry i przydatków, m.in. trichotillomanię, odmianę łuszczycy (acrodermatitis continua Hallopeau), jedną z postaci epidermolysis bullosa.

</doc>
<doc id="1608077" url="https://pl.wikipedia.org/wiki?curid=1608077" title="Dinamo Barnauł">
Dinamo Barnauł

Dinamo Barnauł (ros. Футбольный клуб «Динамо» Барнаул, "Futbolnyj Kłub "Dinamo" Barnauł") – rosyjski klub piłkarski z miasta Barnauł, w Kraju Ałtajskim.
Historia.
Chronologia nazw:
Piłkarska drużyna Dinamo została założona w 1957 w Barnaule, chociaż wcześniej (1946) już występowała drużyna Traktor Barnauł. 2 czerwca 1957 rozegrał historyczny pierwszy mecz. Zespół debiutował w Klasie B Mistrzostw ZSRR, gdzie występował 6 sezonów, a w 1962 spadł do niższej ligi.
W 1965 klub zajął trzecie miejsce w swojej grupie i awansował do Drugiej grupy A, podgrupy 3. W 1969 zajął 23 miejsce i spadł do Drugiej Ligi, w której występował do 1992.
W Mistrzostwach Rosji klub występował najpierw w Pierwszej Lidze, ale po dwóch sezonach spadł do Drugiej Ligi. Dopiero w 2008 awansował do Pierwszej Dywizji, ale nie potrafił utrzymać w niej i z powrotem spadł do Drugiej Dywizji, grupy Wschodniej.

</doc>
<doc id="1608078" url="https://pl.wikipedia.org/wiki?curid=1608078" title="Tsingtau">
Tsingtau



</doc>
<doc id="1608081" url="https://pl.wikipedia.org/wiki?curid=1608081" title="Andrzej Cehelik">
Andrzej Cehelik

Andrzej Cehelik (ur. 10 kwietnia 1932 we Lwowie, zm. 8 marca 1991 w Warszawie) - były polski piłkarz, trener piłki nożnej.
Kariera piłkarska.
Cehelik jest wychowankiem Polonii Bytom, z której w 1953 trafił do Legii Warszawa. Z warszawskim klubem święcił największe sukcesy w czasie swojej kariery piłkarskiej. Dwukrotnie zdobywał z tą drużyną Mistrzostwo Polski (1955, 1956) oraz Puchar Polski (1955, 1956).
Grając w warszawskiej Legii rozegrał jeden mecz w europejskich pucharach. W sezonie 1956/1957 wystąpił w rewanżowym spotkaniu Pucharu Mistrzów ze Slovanem Bratysława.
1 kwietnia 1960, będąc zawodnikiem warszawskiej Polonii, został wraz z kolegami z drużyny zdyskwalifikowany na 3 lata. Zarząd klubu podjął tę decyzję gdy piłkarze odmówili wyjazdu na mecz ligowy z Unią Gorzów. Ostatecznie przywrócono go do gry już rok później.
Kariera trenerska.
Po zakończeniu kariery piłkarskiej Cehelik został trenerem. W czasie pracy szkoleniowej prowadził m.in. OKS OZOS Olsztyn (na początku lat 70.) oraz Olimpię Elbląg (od 23 lipca 1974 do rundy jesiennej sezonu 1975/1976).

</doc>
<doc id="1608082" url="https://pl.wikipedia.org/wiki?curid=1608082" title="Estadio Heliodoro Rodríguez López">
Estadio Heliodoro Rodríguez López



</doc>
<doc id="1608083" url="https://pl.wikipedia.org/wiki?curid=1608083" title="Grzyb trujący">
Grzyb trujący



</doc>
<doc id="1608091" url="https://pl.wikipedia.org/wiki?curid=1608091" title="Frederick Gilroy">
Frederick Gilroy

Frederick „Freddie“ Gilroy (ur. 7 marca 1936 w Belfaście, zm. 28 czerwca 2016 tamże) – północnoirlandzki bokser kategorii koguciej reprezentujący Republikę Irlandii, brązowy medalista letnich igrzysk olimpijskich w Melbourne w boksie.

</doc>
<doc id="1608098" url="https://pl.wikipedia.org/wiki?curid=1608098" title="Dinamo Briańsk">
Dinamo Briańsk

Dinamo Briańsk (), właśc. „Assocyacyja NP Futbolnyj kłub »Dinamo-Briansk«” () – rosyjski klub piłkarski z siedzibą w Briańsku.
Historia.
Piłkarska drużyna Dinamo została założona w 1931 w Briańsku przez oficera GPU Filareta Adamowicza. Na początku uczestniczyła w rozgrywkach obwodów zachodnich ZSRR i był jednym z liderów. Po włączeniu obwodu briańskiego do składu obwodu orłowskiego zespół stracił pozycje lidera.
Po II wojnie światowej obwód briański został odnowiony i drużyna w 1949 oraz w 1952 uczestniczyła w rozgrywkach Mistrzostw Rosyjskiej FSRR. W 1959 Dynamo zdobyło mistrzostwo obwodu, co pozwoliło w 1960 zadebiutować w Klasie B Mistrzostw ZSRR, gdzie występował trzy sezony, a w 1962 spadł do niższej ligi.
W 1968 zespół zajął pierwsze miejsce w swojej grupie i w turnieju finałowym wywalczył awans do Drugiej grupy A, podgrupy 1. Jednak nie utrzymał się w niej i z powrotem spadł do Drugiej Ligi, w której występował do 1992.
W Mistrzostwach Rosji klub występował najpierw w Drugiej Lidze w 1992-1993, następnie w 1994-1997 w Trzeciej Lidze oraz do 2003 w Drugiej Dywizji, grupie Centralnej.
W 2003 klub zajął drugie miejsce w swojej grupie, ale po wyjściu z członkostwa Profesjonalnej Piłkarskiej Ligi klubu Dinamo Petersburg otrzymał prawo uczestniczenia w Pierwszej Dywizji.
W 2008 klub zajął 21 miejsce i spadł do Drugiej Dywizji, grupy Centralnej.

</doc>
<doc id="1608101" url="https://pl.wikipedia.org/wiki?curid=1608101" title="Herb kraju bratysławskiego">
Herb kraju bratysławskiego

Herb kraju bratysławskiego to, obok flagi, jeden z symboli tego kraju. 
Opis herbu.
W polu błękitnym złoty jeleń o srebrnym uzbrojeniu wyrastający ze srebrnego koła o ośmiu szprychach. Koło wystaje zza złotego falowanego pasa. 
Uzasadnienie symboliki herbu.
Jako że cały kraj bratysławski wchodził w przeszłości w skład tylko jednego komitatu, tak też tarcza hebowa pozbawiona jest podziału na części. Herb jest zmodernizowanym herbem komitatu Pozsony (Bratysława) (był to jednocześnie herb rodziny Pálffy). Herb ów przedstawiał złotego jelenia wyrastającego ze złotego koła na wpół schowanego za zielonym trójwzgórzem.

</doc>
<doc id="1608103" url="https://pl.wikipedia.org/wiki?curid=1608103" title="John McCormack (bokser)">
John McCormack (bokser)

John McCormack (ur. 9 stycznia 1935 w Glasgow, zm. 23 maja 2014 w Paisley) – były brytyjski bokser kategorii lekkopółśredniej, brązowy medalista letnich igrzysk olimpijskich w Melbourne.

</doc>
<doc id="1608105" url="https://pl.wikipedia.org/wiki?curid=1608105" title="Hołynka (gmina w powiecie grodzieńskim)">
Hołynka (gmina w powiecie grodzieńskim)

Hołynka – dawna gmina wiejska istniejąca do 1939 roku w woj. białostockim (obecnie na pograniczu Polski i Białorusi). Siedzibą gminy była Hołynka.
W okresie międzywojennym gmina Hołynka należała do powiatu grodzieńskiego w woj. białostockim. Według spisu powszechnego z 1921 roku, gminę zamieszkiwało 3758 osób, w tym 2593 (69%) Białorusinów, 1102 (29%) Polaków, 60 (2%) Żydów, 2 Rosjan i 1 Rusin.
16 października 1933 gminę Hołynka podzielono na 30 gromad: Bursowszczyzna, Chomontowce, Ciumicze, Dublany, Gobiaty, Grzybowce, Hołynka, Hołynka kol., Jodzicze, Klukowce, Kruszyniany, Kule, Łosiniany, Łużany, Mińczuki, Mostowlany, Mostowlany os., Narejki, Nieporożniowice, Ozierany Małe, Ozierany Wielkie, Popławce, Rudaki, Rudawa, Rudowlany, Skroblaki, Świsłoczany, Zielona, Zubki i Zubry.
Po wojnie obszar gminy Hołynka został przedzielony granicą państwową. Zachodnia część (19 gromad) pozostała przy Polsce, której obszar włączono:
Pozostałe 11 gromad ze wschodniej części gminy Hołynka weszło w struktury administracyjne Białoruskiej Republiki Radzieckiej w ZSRR: Bursowszczyzna, Hołynka, Hołynka-Kolonia, Jodzicze, Klukowce, Kule, Mińczuki, Nieporożniowce, Popławce, Rudawa i Rudowlany.
Uwaga: Nie mylić z gminą Hołynka w powiecie augustowskim w tymże województwie, która leżała dużo bliżej Grodna, niż gmina Hołynka w powiecie grodzieńskim (na samym jego południu). Obie gminy zostały po wojnie przedzielone granicą państwową.

</doc>
<doc id="1608106" url="https://pl.wikipedia.org/wiki?curid=1608106" title="Toczeń neuropsychiatryczny">
Toczeń neuropsychiatryczny

Toczeń neuropsychiatryczny, NPSLE (od ang. "neuropsychiatric systemic lupus erythematosus") – objawy neuropsychiatryczne występujące w przebiegu tocznia rumieniowatego układowego. 
Zaburzenia neuropsychiatryczne występują u 60–75% pacjentów z toczniem układowym, zarówno jako objawy pierwotne, jak i wtórne, a także powikłania leczenia. W 1999 roku komitet badawczy Amerykańskiego Kolegium Reumatologicznego zdefiniował dziewiętnaście objawów neuropsychiatrycznych szczególnie często rozpoznawanych w toczniu układowym. Są to:

</doc>
<doc id="1608107" url="https://pl.wikipedia.org/wiki?curid=1608107" title="Hornica (gmina)">
Hornica (gmina)

Hornica (1919 alt. "Koźnica") – dawna gmina wiejska istniejąca do 1939 roku w woj. białostockim (obecnie na Białorusi). Siedzibą gminy była Kopciówka.
W okresie międzywojennym gmina Hornica należała do powiatu grodzieńskiego w woj. białostockim.
15 grudnia 1926 do gminy Hornica włączono miejscowości Karolin-Dobrowolszczyzna, Karolin-Piaski i Fiszki-Tyrkina z gminy Nowy Dwór w powiecie sokólskim w tymże województwie. Miejscowości te włączono do gromady Czechowszczyzna.
16 października 1933 gminę Hornica podzielono na 33 gromady: Brzosty, Byczki, Cwiklicze, Czechowszczyzna, Gibulicze, Gnojnica, Grzywki, Hornica, Horny, Józefówka, Kiełbasin, Kołpaki, Kopciówka, Korzeniewicze, Koszewniki, Kowalce, Małachowicze, Olszanka Mała, Olszanka Wielka, Piłsudy, Pohorany, Połotkowo, Poniemuń, Putne, Skomoroszki, Sławicze, Słomianka, Soły, Suchmienie, Wicki, Żukiewicze, Żukiewicze kol. i Żylicze.
Po wojnie obszar gminy Hornica wszedł w struktury administracyjne Związku Radzieckiego.
Demografia.
Według spisu powszechnego z 1921 roku, gminę zamieszkiwało 5711 osób, w tym 4285 (75%) Polaków, 1370 (24%) Białorusinów, 41 (1%) Rosjan, 12 Żydów, 1 Niemiec, 1 Estończyk i 1 Serb.

</doc>
<doc id="1608108" url="https://pl.wikipedia.org/wiki?curid=1608108" title="Hoża (gmina)">
Hoża (gmina)

Hoża – dawna gmina wiejska istniejąca do września 1939 roku w woj. białostockim (obecnie na Białorusi). Siedzibą gminy była Hoża.
W okresie międzywojennym gmina Hoża należała do powiatu grodzieńskiego w woj. białostockim. Według spisu powszechnego z 1921 roku, gminę zamieszkiwały 5922 osoby, w tym 5857 (99%) Polaków, 44 (1%) Białorusinów, 17 Rosjan, 3 Litwinów i 1 Rusin.
16 października 1933 gminę Hoża podzielono na 27 gromad: Barbarycze, Boguszówka, Budniki, Cidowicze, Czeszczewlany, Dąbrowa, Grandzicze, Gumbacze, Hoża, Jałowszczyzna, Kamieniste, Leśnica, Łapienki, Łukawica, Ogrodniki, Ostrówek, Plebaniszki, Podjeziorki, Polnica I, Polnica II, Przełom, Przesiółka, Rusota, Rusota Kamienna, Wierzchpole, Zagórniki i Zarzyca.
Po wojnie obszar gminy Hoża wszedł w struktury administracyjne Związku Radzieckiego.

</doc>
<doc id="1608109" url="https://pl.wikipedia.org/wiki?curid=1608109" title="Hybrydyzacja DNA">
Hybrydyzacja DNA



</doc>
<doc id="1608110" url="https://pl.wikipedia.org/wiki?curid=1608110" title="Indura (gmina)">
Indura (gmina)

Indura – dawna gmina wiejska istniejąca do 1939 roku w woj. białostockim (obecnie na Białorusi). Siedzibą gminy była Indura, która stanowiła odrębną gminę miejską.
W okresie międzywojennym gmina Indura należała do powiatu grodzieńskiego w woj. białostockim. Według Powszechnego Spisu Ludności z 1921 roku gminę zamieszkiwało 6.533 osób, 4.448 było wyznania rzymskokatolickiego, 2051 prawosławnego, 5 ewangelickiego a 29 mojżeszowego. Jednocześnie 5.306 mieszkańców zadeklarowało polską przynależność narodową,1.207 białoruską, 2 niemiecką, 10 żydowską, 5 rosyjską, 1 czeską, 1 łotewska a 1 rusińską. Było tu 1.137 budynków mieszkalnych.
16 października 1933 gminę Indura podzielono na 36 gromad: Bielewo, Bobrowniki, Bojary, Buraki, Dubówka, Dziemidkowo, Hlebowicze, Hrajno, Jarmolicze, Jaśkiewicze, Koniuchy, Kozły, Krugliki, Łaniewicze, Łapieniowce, Łuckowlany, Michaliny, Mogilany, Nowosiółki, Ogrodniki, Pacynki, Petelczyce, Pieśle, Plebanowce, Poczobuty, Prokopowicze, Rogacze, Sarosieki, Trochimy, Wiśniówka, Zaniewicze, Zarubicze, Zarubicze os., Żarnówka Mała, Żarnówka Rządowa i Żarnówka Wielka.
Po wojnie obszar gminy Indura wszedł w struktury administracyjne Białoruskiej Republiki Radzieckiej.

</doc>
<doc id="1608111" url="https://pl.wikipedia.org/wiki?curid=1608111" title="Robert Doms">
Robert Doms

Robert Doms (ur. 1815, zm. 5 maja 1893 we Lwowie) – lwowski działacz społeczny, przedsiębiorca, filantrop.
Był obywatelem Prus. Jeden z największych przemysłowców w Galicji. 
W 1848 otworzył we Lwowie fabrykę kawy zbożowej. W latach 50. XIX wieku poczynił dalsze inwestycje w przemysł spożywczy - uruchomił we Lwowie młyn parowy i browar. 
W 1854 otworzył pierwszą kopalnię ozokerytu w Borysławsko-Drohobyckim Zagłębiu Naftowym. Był również pionierem wierceń udarowych na tym terenie - jego pierwsza wiertnica stanęła w Borysławiu w 1861.
Był prezydentem Lwowskiej Izby Handlowej i Przemysłowej.
W 1885 utworzył fundusz dobroczynny, który zajął się organizacją i utrzymywaniem przytułku dla artystów, literatów, oraz zbankrutowanych kupców i przemysłowców.
Został pochowany na Cmentarzu Łyczakowskim.

</doc>
<doc id="1608112" url="https://pl.wikipedia.org/wiki?curid=1608112" title="Jeziory (gmina)">
Jeziory (gmina)

Jeziory – dawna gmina wiejska istniejąca do 1939 roku w woj. białostockim (obecnie na Białorusi). Siedzibą gminy były Jeziory.
W okresie międzywojennym gmina Jeziory należała do powiatu grodzieńskiego w woj. białostockim. Według spisu powszechnego z 1921 roku, gminę zamieszkiwało 5317 osób, w tym 3122 (59%) Polaków, 1598 (30%) Białorusinów, 576 (11%) Żydów, 12 Rosjan i 9 Francuzów.
16 października 1933 gminę Jeziory podzielono na 29 gromad: Bondary, Buszniewo, Dubienka, Hubinka, Jeziory I, Jeziory II, Kamczatka, Kamieniste, Kaniewicze, Koniuchy, Korczyki, Liszczyce, Łaszewicze, Łokno, Łozy, Mostki, Orechwicze, Ostrowo, Parszukiewicz-Pole, Prudy, Pyra, Reduta, Siny Kamień, Starzyna, Stryjówka I, Stryjówka II, Strzelce, Wilanowo i Zaberezino.
Po wojnie obszar gminy Jeziory wszedł w struktury administracyjne Związku Radzieckiego.
Zobacz też: gmina Sobienie-Jeziory

</doc>
<doc id="1608114" url="https://pl.wikipedia.org/wiki?curid=1608114" title="Łasza (gmina)">
Łasza (gmina)

Łasza (1919 alt. "Łosza") – dawna gmina wiejska istniejąca do 1939 roku w woj. białostockim (obecnie na Białorusi).
Historia.
W okresie międzywojennym gmina Łasza należała do powiatu grodzieńskiego w woj. białostockim. Według spisu powszechnego z 1921 roku, gminę zamieszkiwało 4269 osób, w tym 2281 (53%) Białorusinów, 1956 (46%) Polaków, 18 Rosjan i 14 Żydów.
16 października 1933 gminę Łasza podzielono na 25 gromad: Balicze, Baranowo, Chlistowicze, Chomiki, Dekałowicze, Doroszewicze, Ferma, Kaleniki, Korozicze, Kowalicze, Kuncowszczyzna, Kuźmicze, Kwasówka Żołnierska, Likówka, Litwinki-Łaniewicze, Łasza, Martowo, Nieciecze, Ogrodniki, Pohorany Dolne, Pohorany Górne , Rudawica, Stecki, Sucha Dolina i Swisłocz.
Po wojnie obszar gminy Łasza wszedł w struktury administracyjne Związku Radzieckiego.
Kwestia siedziby.
Nazwa gminy pochodzi od wsi Łasza, jednak nie tu mieściła się za II RP siedziba gminy. Siedzibą urzędu gminy w latatch 1920. była nominalnie miejscowość "Kwasówka". Nie chodzi jednak o współczesną wieś Kwasówka, lecz o współczesną miejscowość Pohorany Dolne, którą wówczas nazywano "Kwasówką" (vide położenie Kwasówki na mapie na południe od Rudawicy). Natomiast miejscowość nazywana współcześnie Kwasówką nosiła wówczas nazwę "Pohorany". Tam w latach 1930. ulokowano kolejną siedzibę gminy Łasza, a nazwa miejscowości brzmiała wówczas "Pohorany-Kwasówka".

</doc>
<doc id="1608116" url="https://pl.wikipedia.org/wiki?curid=1608116" title="Łunna (gmina)">
Łunna (gmina)

Łunna – dawna gmina wiejska istniejąca do 1939 roku w woj. białostockim (obecnie na Białorusi). Siedzibą gminy było miasteczko Łunna.
W okresie międzywojennym gmina Łunna należała do powiatu grodzieńskiego w woj. białostockim. Według spisu powszechnego z 1921 roku, gminę zamieszkiwało 5911 osób, w tym 3502 (59%) Polaków, 1664 (28%) Białorusinów, 741 (13%) Żydów, 3 Rosjan i 1 Niemiec.
16 października 1933 gminę Łunna podzielono na 27 gromad: Bohatyrowicze, Chomicze, Dubrowlany, Gladowicze, Kamienczany, Kosiły, Koziejki, Kucharze, Kuczyce, Łunna I (część chrześcijańska), Łunna II (część żydowska), Małe Nowosiółki, Marcinowce, Masztalerze, Mieszetniki, Miniewicze, Nowosiółki, Podborzany, Poniżany, Strzelce, Szczeczyce, Szczerbowicze, Towściki, Zagorany, Zaleski, Żylicze i Żylicze osady.
Po wojnie obszar gminy Łunna wszedł w struktury administracyjne Związku Radzieckiego.
Zobacz też: gmina Łużna

</doc>
<doc id="1608120" url="https://pl.wikipedia.org/wiki?curid=1608120" title="Otto von Porat">
Otto von Porat

Otto Wessel von Porat (ur. 29 września 1903 w Älmhult, region Kronoberg, zm. 14 października 1982 w Oslo) - norweski bokser wagi ciężkiej, złoty medalista letnich igrzyskach olimpijskich w Paryżu.

</doc>
<doc id="1608121" url="https://pl.wikipedia.org/wiki?curid=1608121" title="Mosty (gmina w województwie białostockim)">
Mosty (gmina w województwie białostockim)

Mosty – dawna gmina wiejska istniejąca do 1939 roku w województwie białostockim w Polsce (obecnie na Białorusi). Siedzibą gminy były Mosty Prawe.
W okresie międzywojennym gmina Mosty należała do powiatu grodzieńskiego w woj. białostockim. Według spisu powszechnego z 1921 roku, gminę zamieszkiwało 4488 osób, w tym 3609 (80%) Polaków, 846 (19%) Białorusinów, 16 Rosjan, 12 Litwinów i 5 Żydów.
Była to najdalej na wschód wysunięta gmina powiatu. Jednostka posiadała eksklawę (Bykówka) na terenie gminy Różanka w woj. nowogródzkim. Po utworzeniu w 1929 roku powiatu szczuczyńskiego, gmina Mosty – w przeciwieństwie do gminy Kamionka – pozostała w powiecie grodzieńskim, mimo że do Szczuczyna od Mostów Prawych było zaledwie 20 km, a do Grodna ponad 70 km.
16 października 1933 gminę Mosty podzielono na 14 gromad: Bojary, Bykówka, Cielmuki, Daszkowce, Hołynka, Mikielewszczyzna, Mosty osada fabryczna, Mosty osada kolejowa, Mosty Lewe, Mosty Prawe, Nowosiółki, Stefaniszki Małe, Stefaniszki Wielkie i Zaniemeńsk.
Po wojnie obszar gminy Mosty został odłączony od Polski i włączony do Białoruskiej SRR w ZSRR. 

</doc>
<doc id="1608127" url="https://pl.wikipedia.org/wiki?curid=1608127" title="Porzecze (obwód grodzieński)">
Porzecze (obwód grodzieński)



</doc>
<doc id="1608128" url="https://pl.wikipedia.org/wiki?curid=1608128" title="Porzecze (gmina w województwie białostockim)">
Porzecze (gmina w województwie białostockim)

Porzecze – dawna gmina wiejska istniejąca do 1939 roku w woj. białostockim (obecnie na Białorusi). Siedzibą gminy było Porzecze.
W okresie międzywojennym gmina Porzecze należała do powiatu grodzieńskiego w woj. białostockim. Według spisu powszechnego z 1921 roku, gminę zamieszkiwały 6404 osoby, w tym 4972 (78%) Polaków, 830 (13%) Białorusinów, 442 (7%) Litwinów, 134 (2%) Żydów, 17 Rosjan i 9 Niemców.
1 października 1931 z gminy Porzecze wyłączono miejscowości Druskieniki (wieś), Piaski i Kłoniszki, włączając je do miasta Druskieniki w tymże powiecie i województwie.
16 października 1933 gminę Porzecze podzielono na 22 gromady: Chomąty, Dąbrowa, Dziertnica, Hoduny, Humniszcze, Jaśkielewicze, Jeziorki, Lichacze, Łosiewo, Łotjezioro, Przesielce, Porzecze, Porzecze miasteczko, Przewałka, Rotnica (lewobrzeżna), Rybnica, Sałacie, Sobolany, Stara Ruda, Szandubra, Wierchdubie i Zapurwie.
Po wojnie obszar gminy Porzecze wszedł w struktury administracyjne Związku Radzieckiego.

</doc>
<doc id="1608130" url="https://pl.wikipedia.org/wiki?curid=1608130" title="Skidel (gmina)">
Skidel (gmina)

Skidel – dawna gmina wiejska istniejąca do 1939 roku w województwie białostockim w Polsce (obecnie na Białorusi). Siedzibą gminy był Skidel, który stanowił odrębną gminę miejską.
Historia.
W okresie międzywojennym gmina Skidel należała do powiatu grodzieńskiego w województwie białostockim II RP. Według Pierwszego Powszechnego Spisu Ludności z 1921 roku gmina Skidel liczyła 63 miejscowości (wsi, kolonii i małych osad). Zamieszkiwało ją 5921 osób. Pod względem narodowościowym dominowali Białorusini (4465 osób - 75% ogółu mieszkańców gminy). Pozostali mieszkańcy gminy podali kolejno narodowości: polską (1395 osób), rosyjską (39 osób), żydowską (21 osób), i rusińską (1 osoba). Pod względem wyznaniowym znacznie przeważali prawosławni (5124 osób; 87% wszystkich mieszkańców); pozostali zadeklarowali kolejno: wyznanie rzymskokatolickie (742 osoby), wyznanie mojżeszowe (51 osób) i wyznanie ewangelickie (4 osoby).
16 października 1933 gminę Skidel podzielono na 34 gromady: Bielakowszczyzna, Birulicze, Bobrownia, Bubny, Chaniewicze, Charcica, Chwaty, Chwojniany, Czerlona, Gliniany, Goroszki, Hołowacze, Huszczyce, Karaszewo, Kaszubińce, Kotra, Kowszowo, Ławno, Ławno osada, Mazanowo, Mostowlany, Niekrasze, Ochrymowce, Ogrodniki, Pieszczanka, Prystupicze, Puzewicze, Rewki, Rusinowce, Ryski, Sikorzyca, Strzelce, Suchowlany i Zalesiany.
W wyniku napaści ZSRR na Polskę we wrześniu 1939 r. gmina znalazła się pod okupacją sowiecką. W pierwszych dniach po wkroczeniu wojsk sowieckich na terytorium Polski, na terenie gminy miało miejsce szczególne nasilenie mordów i grabieży. Ich ofiarami padali głównie napływowi przedstawiciele polskiej administracji (zamożni urzędnicy i żołnierze Wojska Polskiego), sprawcami natomiast były zbrojne grupy kryminalistów i skomunizowanych niezamożnych chłopów, działające z inspiracji ZSRR (wywodzący się zazwyczaj z ludności białoruskiej i żydowskiej).
2 listopada obszar gminy został włączony do Białoruskiej SRR. 4 grudnia 1939 r. włączony do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączony w skład okręgu białostockiego III Rzeszy. W 1944 roku ponownie zajęty przez wojska sowieckie i włączony do obwodu grodzieńskiego Białoruskiej SRR.
Demografia.
Według tezy Alfonsa Krysińskiego i Wiktora Ormickiego, terytorium gminy wchodziło w skład tzw. zwartego obszaru białorusko-polskiego, to znaczy prawosławna ludność białoruska zamieszkiwała jedynie tereny wiejskie, zaś w większych miejscowościach dominowała ludność polska wyznająca katolicyzm łaciński.

</doc>
<doc id="1608131" url="https://pl.wikipedia.org/wiki?curid=1608131" title="Tenerife Santa Cruz de Tenerife">
Tenerife Santa Cruz de Tenerife



</doc>
<doc id="1608132" url="https://pl.wikipedia.org/wiki?curid=1608132" title="Wiercieliszki (gmina)">
Wiercieliszki (gmina)

Wiercieliszki (1919 alt. "Wierciliszki") – dawna gmina wiejska istniejąca do 1939 roku w woj. białostockim (obecnie na Białorusi). Siedzibą gminy były Wiercieliszki.
W okresie międzywojennym gmina Wiercieliszki należała do powiatu grodzieńskiego w woj. białostockim. Według spisu powszechnego z 1921 roku, gminę zamieszkiwały 5842 osoby, w tym 3732 (64%) Polaków, 2101 (36%) Białorusinów, 6 Litwinów, 2 Rusinów i 1 Żyd.
16 października 1933 gminę Wiercieliszki podzielono na 26 gromad: Bojary, Dziewiatówka, Ejsymonty, Hołownicze, Kaplica Mała, Kaplica Wielka, Kazimierówka, Kazimierówka kol., Kozłowicze, Kulbaki, Małyszczyzna, Olenicze, Piluki, Przygodzicze, Putryszki, Rokitno, Rydziele, Siwkowo, Sypana Góra, Szczeczynowo, Tobolska Budka, Toboła, Topolowo, Wiercieliszki, Zabogoniki i Żydowszczyzna.
24 maja 1938 utworzono nową gromadę Batorówka z części obszaru gromady Ejsymonty.
Po wojnie obszar gminy Wiercieliszki wszedł w struktury administracyjne Związku Radzieckiego.

</doc>
<doc id="1608133" url="https://pl.wikipedia.org/wiki?curid=1608133" title="Wołpa (gmina)">
Wołpa (gmina)

Wołpa – dawna gmina wiejska istniejąca do 1939 roku w woj. białostockim (obecnie na Białorusi). Siedzibą gminy była Wołpa.
W okresie międzywojennym gmina Wołpa należała do powiatu grodzieńskiego w woj. białostockim. Według spisu powszechnego z 1921 roku, gminę zamieszkiwało 5115 osób, w tym 3697 (72%) Polaków, 739 (14%) Białorusinów, 675 (13%) Żydów, 3 Rosjan i 1 Litwin.
16 października 1933 gminę Wołpa podzielono na 19 gromad: Aleksandrówka, Bobry, Daniłowce, Długopol, Dubowce, Dzieńkowce, Hledniewicze, Kowale, Kulszyce, Łazy, Ogryzki, Plebanowce, Połówki, Rybaki, Starzyna, Tupiczany, Wołpa I (część chrześcijańska), Wołpa II (część żydowska) i Zamościany.
Po wojnie obszar gminy Wołpa wszedł w struktury administracyjne Związku Radzieckiego.

</doc>
<doc id="1608134" url="https://pl.wikipedia.org/wiki?curid=1608134" title="Żydomla (gmina)">
Żydomla (gmina)

Żydomla – dawna gmina wiejska istniejąca do 1939 roku w województwie białostockim w Polsce (obecnie na Białorusi). Siedzibą gminy była Żydomla.
Historia.
W okresie międzywojennym gmina Żydomla należała do powiatu grodzieńskiego w woj. białostockim II RP. Według spisu powszechnego z 1921 roku, gminę zamieszkiwało 4367 osób, w tym 2812 (64%) Białorusinów, 1549 (35%) Polaków i 6 Żydów.
16 października 1933 gminę Żydomla podzielono na 25 gromad: Budowla, Bylczyce, Cydziki, Jurewicze, Komotowo, Kurpiki, Masztalery, Migowo, Nowosiółki, Obuchowicze, Obuchowo, Ogrodniki, Pławy, Pużycze, Rokicie, Sawolówka, Sieluki, Strupin, Tołoczki, Zagorce, Zakrzewszczyzna, Zapole, Zawadzicze, Żuki i Żydomla.
W wyniku napaści ZSRR na Polskę we wrześniu 1939 r. gmina znalazła się pod okupacją sowiecką. W pierwszych dniach po wkroczeniu wojsk sowieckich na terytorium Polski, na terenie gminy miało miejsce szczególne nasilenie mordów i grabieży. Ich ofiarami padali zamożniejsi mieszkańcy, urzędnicy, policjanci i żołnierze Wojska Polskiego (zazwyczaj Polacy), sprawcami natomiast były zbrojne grupy skomunizowanych chłopów i kryminalistów, działające z inspiracji ZSRR (zazwyczaj Białorusini i Żydzi). 22 września białoruscy wieśniacy zamordowali co najmniej kilkunastu polskich osadników wojskowych z osady Lerypol, a 21 i 23 września białoruscy komuniści ze wsi Obuchowo zamordowali 10 Polaków, m.in. z osady Budowla.
2 listopada został włączony do Białoruskiej SRR. 4 grudnia 1939 r. włączony do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączony w skład okręgu białostockiego III Rzeszy. W 1944 roku ponownie zajęty przez wojska sowieckie i włączony do obwodu grodzieńskiego Białoruskiej SRR.
Demografia.
Według tezy Alfonsa Krysińskiego i Wiktora Ormickiego, terytorium gminy wchodziło w skład tzw. zwartego obszaru białorusko-polskiego, to znaczy prawosławna ludność białoruska zamieszkiwała jedynie tereny wiejskie, zaś w większych miejscowościach dominowali Polacy.

</doc>
<doc id="1608135" url="https://pl.wikipedia.org/wiki?curid=1608135" title="Morella">
Morella

Morella (ang. "Morella") – nowela amerykańskiego pisarza Edgara Allana Poego.
Opis fabuły.
Anonimowy narrator poślubia Morellę, kobietę, która zagłębia się w „zakazane strony” mistycyzmu. W rezultacie owych eksperymentów jej dusza nie może umrzeć, choć jej fizyczna forma ciągle się pogarsza. Spędza ona czas w łóżku i uczy męża czarnej magii. Zdając sobie sprawę z klątwy, jej mąż, narrator, popada w strach i życzy sobie śmierci jego małżonki oraz wiecznego spokoju. Ta umiera przy porodzie, lecz jej dusza przenosi się do ciała dziecka. Gdy córka jest starsza, narrator spostrzega, że wykazuje ona niesamowite podobieństwo do jej matki, lecz nie zgadza się, aby nadać dziecku imię. W dziesiąte urodziny jej podobieństwo do Morelli jest przerażające. Ojciec decyduje się ją ochrzcić, by wypędzić z niej każdą formę zła, lecz to wydarzenie tylko przenosi duszę matki z powrotem do ciała córki. Podczas ceremonii, ksiądz pyta o jej imię, na co narrator odpowiada, Morella. Córka natychmiast odpowiada: „Oto jestem”. Historia kończy się zabraniem córki do grobowca w celu wypędzenia duchów. Dziecko umiera, a narrator odkrywa, że nie ma już w grobie kości matki.
Analiza.
Decyzja narratora aby nazwać córkę Morella, sugeruje podświadomą chęć jej śmierci, tak jak było to w przypadku jej matki. Ponowne narodzenie Morelli i powrót w wampirycznej formie, może mieć na celu, zemstę na narratorze. Poe zgłębia ideę, co dzieje się po śmierci, sugerując, że jeśli tożsamość przetrwa śmierć, może ona dalej istnieć poza ciałem ludzkim i powracać do innych osobowości. Był on zainspirowany teoriami o tożsamości Friedricha Wilhelma Josepha Schellinga, którego wspomina w noweli.
Jest kilka możliwych źródeł pochodzenia imienia Morella. Jest to nazwisko matki Juliany Morell (1595–1653), która była czwartą Gracją i dziesiątą muzą w wierszu poety Lope de Vegi. Morel to także nazwa psianki czarnej, trującego zioła, z którego pozyskiwany jest narkotyk pokrzyku wilczej jagody. Występuje on w Bratysławie, domu czarnej magii. Poe tematyzuje śmierć lub motyw umierającej żony w wielu jego dziełach (patrz także: "Berenice" i "Ligeja"), także zmartwychwstania i komunikacji pozagrobowej (patrz "Eleonora", "Zagłada domu Usherów").
Publikacja.
"Morella" została po raz pierwszy opublikowana w kwietniu 1835 roku na łamach "Southern Literary Messenger", a poprawiona wersja została ponownie przedrukowana w grudniu 1839 na łamach "Burton’s Gentleman’s Magazine". Pierwsza publikacja zawierała 16-wersowy wiersz Poe pt. "Hymn", śpiewany przez Morelle, później opublikowany jako samodzielny wiersz pt. "A Catholic Hymn".
Adaptacje.
Morella jest jednym z tytułów całego segmentu Rogera Cormana z 1962 roku pt. "Tales of Terror". W filmie wystąpili: Vincent Price, Peter Lorre, oraz Basil Rathbone. Pozostałe dwa segmenty produkcji odnoszą się do "Czarnego kota" i "Prawdziwego opisu wypadku z panem Waldemarem".

</doc>
<doc id="1608137" url="https://pl.wikipedia.org/wiki?curid=1608137" title="Wołga Uljanowsk">
Wołga Uljanowsk

Wołga Uljanowsk (ros. ФК «Волга» Ульяновск) – rosyjski klub piłkarski z siedzibą w mieście Uljanowsk.
Historia.
Chronologia nazw:
Założony w 1947.

</doc>
<doc id="1608140" url="https://pl.wikipedia.org/wiki?curid=1608140" title="Herb kraju koszyckiego">
Herb kraju koszyckiego

Herb kraju koszyckiego to, obok flagi, jeden z symboli tego kraju. Obecny herb (wraz z flagą) przyjęty został 15 kwietnia 2002 roku.
Opis herbu.
Tarcza herbowa czwórdzielna w krzyż.
Uzasadnienie symboliki herbu.
Herb kraju koszyckiego łączy w sobie elementy herbów sześciu komitatów Królestwa Węgier, na których terenie powstał współczesny kraj. Pole pierwsze to herb komitatu Abaúj-Torna, który powstał z połączenia herbów Abaúj (pasy) i Torna (ptak). Lew pochodzi z pierwszej ćwierci herbu komitatu Szepes (Spisz). Górna część pola trzeciego to element herbu komitatu Zemplén. Zamek to herb komitatu Gömör és Kis-Hont (Gemer). Wszystkie te herby powstały na mocy postanowienia cesarza Ferdynanda I po roku 1550.

</doc>
<doc id="1608141" url="https://pl.wikipedia.org/wiki?curid=1608141" title="Mircea Dobrescu">
Mircea Dobrescu

Mircea Dobrescu (ur. 5 września 1930 w Cotorca w okręgu Buzău, zm. 6 sierpnia 2015) – rumuński bokser kategorii muszej, srebrny medalista letnich igrzysk olimpijskich w Melbourne.
Walczył w wadze muszej (do 51 kg). Wystąpił na igrzyskach olimpijskich w 1952 w Helsinkach, gdzie po wygraniu dwóch walk przegrał w ćwierćfinale z późniejszym mistrzem Nathanem Brooksem. Przegrał pierwszą walkę z Edgarem Baselem na mistrzostwach Europy w 1953 w Warszawie.
Zdobył srebrny medal na kolejnych mistrzostwach Europy w 1955 w Berlinie Zachodnim. W półfinale pokonał Wolfganga Behrendta, a w finale uległ Edgarowi Baselowi. Na igrzyskach olimpijskich w 1956 w Melbourne również wywalczył srebrny medal po pokonaniu w półfinale Johna Caldwella i porażce w finale z Terrym Spinksem. Kolejny srebrny medal Dobrescu zdobył na mistrzostwach Europy w 1957 w Pradze (w finale pokonał go Manfred Homberg).
Na następnych mistrzostwach Europy w 1959 w Lucernie Dobrescu pokonał w eliminacjach Henryka Kukiera, ale w ćwierćfinale przegrał z Władimirem Stolnikowem. Po wygraniu dwóch walk dotarł do ćwierćfinału igrzysk olimpijskich w 1960 w Rzymie, w którym uległ Japończykowi Kiyoshi Tanabe. Na mistrzostwach Europy w 1961 w Belgradzie uległ w ćwierćfinale Władimirowi Stolnikowowi.
Dobrescu był mistrzem Rumunii w wadze muszej w 1953, 1955, 1956, 1957, 1959, 1960 i 1961, wicemistrzem w 1952 oraz brązowym medalistą w 1950, 1951 i 1958.

</doc>
<doc id="1608142" url="https://pl.wikipedia.org/wiki?curid=1608142" title="Ejsmonty">
Ejsmonty



</doc>
<doc id="1608143" url="https://pl.wikipedia.org/wiki?curid=1608143" title="Wielkie Ejsymonty (gmina)">
Wielkie Ejsymonty (gmina)

Wielkie Ejsymonty (alt. "Ejsymonty Wielkie"; do 1922 "Massalany") – dawna gmina wiejska istniejąca w latach 1922–1939 w województwie białostockim w Polsce (obecnie na Białorusi). Siedzibą gminy były Ejsymonty Wielkie.
Historia.
Gmina Wielkie Ejsymonty powstała 19 lipca 1922 roku w powiecie grodzieńskim w województwie białostockim, w związku z przemianowaniem gminy Massalańskiej na "Wielko-Ejsymontowską".
16 października 1933 gminę Ejsymonty Wielkie podzielono na 28 gromad: Boryski, Cydziki, Ejsymonty Wielkie, Glindzicze, Jodkiewicze Małe, Jodkiewicze Wielkie, Kajeniowce, Kaleniki, Kordziki, Kowale, Kraśnik, Kubielniki, Kuliki, Maciejewicze, Massalany, Massalany maj., Misiewicze, Nowiki, Nowosiółki, Nowy Dwór, Piaski, Remuciowce, Staniewicze, Trumpy, Trzeciaki, Wołotyń, Wrony i Żukiewicze.
W wyniku napaści ZSRR na Polskę we wrześniu 1939 r. gmina znalazła się pod okupacją sowiecką. W pierwszych dniach po wkroczeniu wojsk sowieckich na terytorium Polski, na terenie gminy miało miejsce szczególne nasilenie mordów i grabieży. Ich ofiarami padali zamożniejsi mieszkańcy, urzędnicy, policjanci i żołnierze Wojska Polskiego (zazwyczaj Polacy), sprawcami natomiast były zbrojne grupy skomunizowanych chłopów i kryminalistów, działające z inspiracji ZSRR (zazwyczaj Białorusini i Żydzi).
2 listopada został włączony do Białoruskiej SRR. 4 grudnia 1939 r. włączony do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączony w skład okręgu białostockiego III Rzeszy. W 1944 roku ponownie zajęty przez wojska sowieckie i włączony do obwodu grodzieńskiego Białoruskiej SRR.
Demografia.
Według tezy Alfonsa Krysińskiego i Wiktora Ormickiego, terytorium gminy wchodziło w skład tzw. zwartego obszaru białorusko-polskiego, to znaczy prawosławna ludność białoruska zamieszkiwała jedynie tereny wiejskie, zaś w większych miejscowościach dominowali Polacy.
Według spisu powszechnego z 1921 roku, gminę zamieszkiwało 4246 osób, w tym 2395 (56%) Polaków, 1833 (43%) Białorusinów, 15 Żydów, 1 Litwin, 1 Niemiec i 1 Rosjanin.

</doc>
<doc id="1608146" url="https://pl.wikipedia.org/wiki?curid=1608146" title="Phyllis Schlafly">
Phyllis Schlafly

Phyllis McAlpin Stewart Schlafly (ur. 15 sierpnia 1924 w Saint Louis, zm. 5 września 2016 tamże) – amerykańska konserwatywna aktywistka polityczna, pisarka i publicystka. Założycielka i pierwsza szefowa konserwatywnego Eagle Forum.
Życiorys.
Była córką inżyniera Johna Bruce Stewarta i Odille Dodge Stewart. W czasie Wielkiego Kryzysu ojciec Phyllis stracił pracę i długo był bezrobotny. Aby utrzymać rodzinę i płacić za szkołę, matka Odille podjęła pracę na dwóch stanowiskach, bibliotekarki i nauczycielki, i pracowała siedem dni w tygodniu. Phylllis uczęszczała do katolickiej szkoły dla dziewcząt, a następnie kontynuowała naukę na college'u, gdzie również pracowała przez pewien czas jako modelka. W roku 1944 ukończyła studia uzyskując tytuł Bachelor of Arts na Washington University in St. Louis. W roku 1945 ukończyła studia na Radcliffe College i otrzymała tytuł Master of Arts. W roku 1978 otrzymała tytuł doktora prawa na Washington University in St. Louis.
Życie prywatne.
20 października 1949 roku wyszła za mąż za prawnika Johna Freda Schlafly’ego juniora, który pochodził z bogatej rodziny. Jego dziadek, August, przybył w roku 1854 ze Szwajcarii. Fred i Phyllis byli aktywnymi katolikami, nawołującymi Amerykanów do antykomunistycznej krucjaty. Mieli sześcioro dzieci. 
Phyllis Schlafly została uznana przez Ladies' Home Journal za jedną ze 100 najważniejszych kobiet XX wieku.
W kulturze popularnej.
Jest jedną z głównych postaci serialu Mrs. America, gra ją Cate Blanchett. 

</doc>
<doc id="1608147" url="https://pl.wikipedia.org/wiki?curid=1608147" title="Odczyn Waalera-Rosego">
Odczyn Waalera-Rosego

Odczyn Waalera-Rosego (ang. Waaler-Rose test) – nieswoisty odczyn serologiczny opierający się na mechanizmie hemaglutynacji biernej. W teście tym wykrywany jest w surowicy czynnik reumatoidalny w klasie IgM.
Wykorzystuje się w nim jako nośnik erytrocyty baranie opłaszczone króliczymi IgG. Pod wpływem RF w surowicy dochodzi o ich aglutynacji. Wynik jest dodatni, gdy odczyn ma miano 1:80.
Nazwa pochodzi od nazwisk Harry'ego M. Rosego i Erika Waalera.

</doc>
<doc id="1608148" url="https://pl.wikipedia.org/wiki?curid=1608148" title="Roman Penczek">
Roman Penczek

Roman Penczek (ur. 10 grudnia 1929 w Mysłowicach, zm. 3 czerwca 1987 w Katowicach) – polski hokeista, olimpijczyk.
Zawodnik grający jako obrońca. Grał w KS 09 Mysłowice (1943-1950 i 1958-1961) i Górniku 20 Katowice. Z tym ostatnim klubem w 1958 zdobył tytułów mistrza a w latach 1952, 1956, 1957 wicemistrza Polski.
W reprezentacji Polski wystąpił 33 razy zdobywając 5 bramek. Wziął udział w Zimowych Igrzyskach Olimpijskich w Oslo w 1952 w oraz w turnieju o mistrzostwo świata w 1955. W 1953 zdobył brązowy medal akademickich mistrzostw świata.
Po zakończeniu kariery zawodniczej trener i działacz hokejowy.

</doc>
<doc id="1608150" url="https://pl.wikipedia.org/wiki?curid=1608150" title="Marcinkańce (gmina)">
Marcinkańce (gmina)

Marcinkańce – dawna gmina wiejska istniejąca w latach 1925-1939 w woj. białostockim (obecnie na Litwie). Siedzibą gminy były Marcinkańce ("Marcinkonys"). Była to najdalej na północ wysuniętą jednostką powiatu grodzieńskiego.
Gminę Marcinkańce utworzono 1 lipca 1925 roku w powiecie grodzieńskim w woj. białostockim, z części obszaru byłych gmin orańskiej i mereckiej byłego powiatu trockiego, położonych na lewym brzegu Uły i Mereczanki. W związku z demarkacją granicy z Litwą Środkową w 1920 roku północne części tych gmin weszły w skład Litwy Kowieńskiej, natomiast południowe odcinki (na prawym brzegu Mereczanki) znalazły się w strefie tzw. pasa neutralnego. Odcinki te (bez formalnego statusu gminy) przyznano Polsce w lutym 1923 w myśl decyzji Rady Ambasadorów i dołączono do przyległego powiatu grodzieńskiego w woj. białostockim. Dopiero w 1925 roku z omawianego obszaru powstała nowa gmina Marcinkańce, natomiast z północnej części dawnej gminy orańskiej (na prawym brzegu Uły) utworzono nową gminę Orany w powiecie lidzkim w woj. nowogródzkim.
1 października 1931 z gminy Marcinkańce wyłączono miejscowości Poganka, Samouki i Młynek, włączając je do miasta Druskieniki w tymże powiecie i województwie.
16 października 1933 gminę Marcinkańce podzielono na 17 gromad: Derżele, Dubieniki, Gruta, Kaszety, Kobele, Kopieniszki, Marcinkańce, Mordasowo, Morgiewicze, Mustejka, Nierowo, Puchacze, Randomańce, Rotnica, Rudnia, Szklary i Wieciuny.
Po wojnie jej obszar wszedł w struktury administracyjne Związku Radzieckiego (do Litewskiej SRR). Od 1991 w niezależnej Litwie.

</doc>
<doc id="1608151" url="https://pl.wikipedia.org/wiki?curid=1608151" title="Nicolae Linca">
Nicolae Linca

Nicolae Linca (ur. 1 stycznia 1929 w Cergăul Mare, zm. 27 czerwca 2008 w Feisa) – rumuński bokser kategorii półśredniej, złoty medalista letnich igrzysk olimpijskich w Melbourne. W 1952 letnich igrzysk olimpijskich w Helsinkach zajął 9. miejsce. W 1953 roku na Mistrzostwach Europy w Warszawie i w 1955 roku Mistrzostwach Europy w Berlinie Zachodnim zdobył brąz.

</doc>
<doc id="1608152" url="https://pl.wikipedia.org/wiki?curid=1608152" title="Maszuk-KMW Piatigorsk">
Maszuk-KMW Piatigorsk

Maszuk-KMW Piatigorsk (ros. Футбольный клуб «Машук-КМВ» Пятигорск, "Futbolnyj Kłub "Maszuk-KMW" Piatigorsk") – rosyjski klub piłkarski z siedzibą w mieście Piatigorsk.
Historia.
Chronologia nazw:
Piłkarska drużyna Maszynostroitiel została założona w mieście Piatigorsk w 1966, chociaż wcześniej istniał klub Dinamo Piatigorsk, który uczestniczył w rozgrywkach Mistrzostw ZSRR w 1936.
W tym że roku zespół debiutował w Klasie B, strefie 4 Mistrzostw ZSRR i występował w niej trzy sezony. W 1968 w turnieju finałowym zajął pierwsze miejsce i awansował do Drugiej Grupy A, podgrupy 1, jednak zajął 18 miejsce i spadł z powrotem do Drugiej Ligi, w której występował do 1990.
W 1991 występował Drugiej Niższej Lidze.
W Mistrzostwach Rosji klub startował w Drugiej Lidze, strefie 1 i występował w niej do 1997, z wyjątkiem 1994, kiedy to zmagał się w Trzeciej Lidze.
W latach 1998-2002 występował w Amatorskiej Lidze.
Od 2003 występuje w Drugiej Dywizji, strefa Południowej, z wyjątkiem trzech sezonów 2006-2008, spędzonych w Pierwszej Dywizji.

</doc>
<doc id="1608154" url="https://pl.wikipedia.org/wiki?curid=1608154" title="Daniel Dumitrescu">
Daniel Dumitrescu

Daniel Dumitrescu (ur. 23 września 1968) - rumuński bokser, zdobył srebrny medal kategorii piórkowej na letnich igrzysk olimpijskich w Seulu. W 1989 roku zdobył srebrny medal na Mistrzostwach Europy w Atenach w wadze lekkiej.

</doc>
<doc id="1608165" url="https://pl.wikipedia.org/wiki?curid=1608165" title="Dzmitryj Czarnuszewicz">
Dzmitryj Czarnuszewicz

Dzmitryj Czarnuszewicz (biał. Дзмітрый Сілыч Чарнушэвіч; ur. 13 listopada 1882 w Kopylu, zm. 18 czerwca 1938 w Mińsku) – białoruski językoznawca i działacz państwowy.
W 1917 wstąpił do RKP(b). Po rewolucji październikowej pracował w Powiatowym Komitecie Wykonawczym w Słucku. Od lutego do czerwca 1918 zajmował się pracą partyjną w okupowanej przez Niemców Białorusi. W październiku 1918 trafił do Moskwy, gdzie związał się z Białoruskim Komitetem Narodowym (Белнацкам) oraz sekcją białoruską RKP(b).
W 1919 objął tekę komisarza ludowego opieki społecznej w Tymczasowym Rządzie Białoruskiej SRR. Po rozwiązaniu republiki w tym samym roku znalazł się wśród członków Centralnego Komitetu Wykonawczego Litewsko-Białoruskiej SRR. Działał w komitetach gubernialnych: mińskim i smoleńskim.
Po ponownym powołaniu do życia Białoruskiej SRR wszedł w skład jej CKW, w którym pozostał przez dziesięć lat (1921–1931). Od 1924 do 1927 był członkiem prezydium Komitetu. Od września 1924 piastował funkcję jego sekretarza. Od marca 1924 roku pełnił również urząd komisarza ludowego spraw wewnętrznych. W 1927 objął stanowisko przewodniczącego Państwowego Zarządu Ubezpieczeniowego Białoruskiej SRR.
Aktywny jako językoznawca piastował na początku lat trzydziestych funkcję wiceprezesa Instytutu Literatury, Sztuki i Języka Akademii Nauk Białoruskiej SRR.
Podczas fali czystek stalinowskich pozbawiony urzędów. Zajmował się pracą urzędnika w mińskim oddziale Białoruskiego Państwowego Zarządu Ubezpieczenia Gospodarstw Rolnych.
25 stycznia 1938 aresztowany przez NKWD i na mocy wyroku Kolegium Wojennego Sądu Najwyższego Białoruskiej SRR skazany na rozstrzelanie. Wyrok wykonano w czerwcu tego roku.

</doc>
<doc id="1608167" url="https://pl.wikipedia.org/wiki?curid=1608167" title="Gheorghe Negrea">
Gheorghe Negrea

Gheorghe Negrea (ur. 21 kwietnia 1934 w Sybin; zm. 2001) – rumuński bokser kategorii półciężkiej, srebrny medalista letnich igrzysk olimpijskich w Melbourne.

</doc>
<doc id="1608169" url="https://pl.wikipedia.org/wiki?curid=1608169" title="Żydowska partyzantka">
Żydowska partyzantka



</doc>
<doc id="1608170" url="https://pl.wikipedia.org/wiki?curid=1608170" title="Żydowski ruch oporu">
Żydowski ruch oporu



</doc>
<doc id="1608171" url="https://pl.wikipedia.org/wiki?curid=1608171" title="Miejskie wibracje">
Miejskie wibracje

Miejskie wibracje – album hip-hopowego zespołu Familia H.P. wydany przez wytwórnię Blend Records 18 listopada 2002 roku.
Lista utworów.
Na podstawie materiału źródłowego.

</doc>
<doc id="1608172" url="https://pl.wikipedia.org/wiki?curid=1608172" title="Głowa cukru (ostaniec)">
Głowa cukru (ostaniec)

Głowa cukru – kopulasta góra powstała w wyniku selektywnej i intensywnej działalności wietrzenia chemicznego w klimacie gorącym i wilgotnym. W takich warunkach skały bardziej podatne ulegają zwietrzeniu na dużą głębokość, a następnie zwietrzelina jest usuwana przez deszcze, wiatry lub rzeki. Powoduje to wyeksponowanie bardziej odpornych partii skał (zazwyczaj magmowych lub metamorficznych) w postaci samotnej góry. Zbocza takiej formy są dodatkowo chronione przed erozją przez porastający je gęsty las, co wzmacnia wyodrębnianie się wzniesienia. Głowa cukru jest formą ostańca, różniącą się od większości innych ostańców wyjątkowo dużą rolą wietrzenia chemicznego. 
Głowy cukru występują w strefie tropikalnej i subtropikalnej. Najbardziej znane: Głowa Cukru w Rio de Janeiro, Głowa Cukru na Wyspie Króla Jerzego.

</doc>
<doc id="1608174" url="https://pl.wikipedia.org/wiki?curid=1608174" title="Pajęczyna Szarloty">
Pajęczyna Szarloty

Pajęczyna Szarloty (ang. "Charlotte's Web") – amerykańska powieść fantastyczna dla dzieci autorstwa Elwyna Brooksa White’a z 1952 roku. W Polsce ukazała się również jako "Pajęczyna Charlotty". Wydana oryginalnie przez wydawnictwo Harper Collins. W 1970 roku otrzymała Medal Laury Ingalls Wilder.
Opowiada o śwince imieniem Wilbur, która zaprzyjaźnia się z pajęczycą Szarlotą. Ta postanawia ją uratować przed śmiercią.
Książka została zekranizowana:

</doc>
<doc id="1608178" url="https://pl.wikipedia.org/wiki?curid=1608178" title="Pentti Hämäläinen">
Pentti Hämäläinen

Pentti Olavi Hämäläinen (ur. 19 grudnia 1929 w Kotka, zm. 11 grudnia 1984 tamże) – fiński bokser kategorii koguciej i piórkowej, złoty medalista letnich igrzysk olimpijskich w Helsinkach. Na kolejnych letnich igrzyskach olimpijskich w Melbourne zdobył brązowy medal w kategorii piórkowej. Dwukrotnie zdobywał medale Mistrzostw Europy. W 1951 w Mediolanie zdobył brązowy medal w kategorii do 51 kilogramów, W 1955 Berlinie zdobył brązowy medal w kategorii do 57 kilogramów.

</doc>
<doc id="1608179" url="https://pl.wikipedia.org/wiki?curid=1608179" title="Christoph Scheiner">
Christoph Scheiner

Christoph Scheiner (ur. 25 lipca 1573 lub 1575 w Markt Wald, koło Mindelheim, zm. 18 lipca 1650 w Nysie) – niemiecki jezuita i astronom, pierwszy superior (rektor) gimnazjum jezuickiego w Nysie.
Życiorys.
Naukę rozpoczął w gimnazjum jezuickim w Landsbergu, kontynuował w Augsburgu, uzyskując tytuł retora  krasomówcy. Następnie studiował na uniwersytecie w Ingolstadt, w którym w 1609 r. uzyskał tytuł doktora teologii i filozofii. Wcześniej, bo 25 października 1595, rozpoczął nowicjat w zakonie jezuitów. Święcenia kapłańskie otrzymał w 1609 w Eichstätt. W latach 1610–1617 był profesorem matematyki i języka hebrajskiego na uniwersytetach w Ingolstadt, Innsbrucku, Freiburgu i Wiedniu. Wykładał geometrię, astronomię i optykę. W tym czasie powstały jego najważniejsze dzieła literackie, choć były one drukowane w części dopiero znacznie później. Podczas pobytu w Innsbrucku poznał biskupa wrocławskiego Karola arcyksięcia Habsburga, który zafascynowany jego rozległą wiedzą zaprosił go do Nysy, powierzając mu utworzenie gimnazjum. Według ambitnych i dalekosiężnych planów biskupa miało ono stanowić zaczątek uniwersytetu w Nysie.
Scheiner przybył do Nysy w 1622 r. i 23 kwietnia 1623 r., w miejscu, gdzie dzisiaj znajduje się Szkoła Muzyczna (dawne seminarium św. Anny), powstało pierwsze, prowadzone przez jezuitów na Śląsku gimnazjum katolickie. Po pobycie w Rzymie (do 1633 r. wykładał w Collegium Romanum) i Wiedniu w latach 1624–1637 Scheiner powrócił do Nysy, gdzie spędził ostatnie 13 lat życia. Zmarł w dniu 18 lipca 1650 na apopleksję (wylew krwi do mózgu) i został pochowany w Nysie. Nie udało się ustalić miejsca jego pochówku. Być może został pochowany w kościele, na miejscu którego stoi obecnie kościół pw. Wniebowzięcia NMP, wybudowany w latach 1688–1692.
Skonstruował w 1603 pantograf, dzięki któremu można kopiować linie lub obrazy w powiększeniu lub zmniejszonej skali. W pokoju na wieży kościoła Świętego Krzyża w Ingolstadt, który służył jako obserwatorium, zauważył w 1611 po raz pierwszy plamy na Słońcu oraz określił okres rotacji Słońca. Swoich odkryć dokonał niezależnie od Galileusza. Opisał je w dziele "Rosa Ursina sive sol" wydanym w Rzymie w latach 1626–1630. W Ingolstadt w 1614 roku stworzył pierwszą mapę księżyca. Odkrył powstawanie na siatkówce oka obrazu widzianego przez człowieka, opisał też reakcję źrenicy oka na światło oraz akomodację oka. Jako pierwszy opisał kataraktę. Zbudował również model oka, który wykonał ze szkła. „Testu Scheinera” do wykrywania zaburzeń widzenia wciąż uczy się w okulistyce. Jest uważany za autora koncepcji helioskopu.
Jezuita Scheiner, który całe życie zajmował się astronomią i geocentrycznym światopoglądem był jednym z najbardziej znanych naukowców Ingolstadt. Jako teolog od początku starał się łączyć nową naukę ze światopoglądem chrześcijańskim.
Kalendarium

</doc>
<doc id="1608183" url="https://pl.wikipedia.org/wiki?curid=1608183" title="Erkki Mallenius">
Erkki Mallenius

Erkki Mallenius (ur. 12 stycznia 1928 w Lappeenranta - zm. 2 lipca 2003 w Pori) - fiński bokser kategorii lekkopółśredniej, brązowy medalista letnich igrzysk olimpijskich w Helsinkach.

</doc>
<doc id="1608185" url="https://pl.wikipedia.org/wiki?curid=1608185" title="Gmina Święcice">
Gmina Święcice

dawne gminy:

</doc>
<doc id="1608188" url="https://pl.wikipedia.org/wiki?curid=1608188" title="Ausdruckstanz">
Ausdruckstanz

Ausdruckstanz (niem. „Ausdruck” – „wyrażanie”, „Tanz” – „taniec”), zwany też „wolnym tańcem” (niem. Freier Tanz) – powstały w Niemczech nurt ekspresjonistyczny w tańcu.
Ausdruckstanz ukształtował się w latach 20. XX wieku na gruncie ówczesnych poszukiwań nowych środków wyrazu w sztuce i nowych wartości humanistycznych. Wyrósł z poczucia zagubienia w świecie zdominowanym przez maszyny, konflikty i rodzącą się komercjalizację. Nowy rodzaj tańca, stojący w opozycji do klasycznych, skostniałych form, takich jak balet, miał odzwierciedlać „prawdziwą” ekspresję, powrót do natury, odnalezienie zagubionej tożsamości człowieka.
Ausdruckstanz eksponował indywidualne ekspresyjne możliwości tancerza, a zatem nie określił własnego programu czy ideologii i nie wypracował skodyfikowanego systemu ruchów. W okresie II wojny światowej tancerze nurtu Ausdruck współpracowali z nazistowską władzą (czego dowodem był jeszcze przed wojną występ Mary Wigman podczas ceremonii otwarcia igrzysk olimpijskich w 1936). Stało się to przyczyną odrzucenia ekspresjonizmu tanecznego po wojnie i powrotu do niebudzącego negatywnych skojarzeń baletu. Ausdruckstanz został na nowo „odkryty” dopiero w latach 60., kiedy to zainspirował artystów pokolenia Piny Bausch do wypracowania nowej formy wyrazu znanej dziś jako teatr tańca (niem. Tanztheater).
Najbardziej znaczącymi artystami Ausdruckstanz byli: Mary Wigman, Kurt Jooss i Rudolph von Laban.

</doc>
<doc id="1608190" url="https://pl.wikipedia.org/wiki?curid=1608190" title="Roberts Štelmahers">
Roberts Štelmahers

Roberts Štelmahers (ur. 19 listopada 1974 w Rydze) – łotewski koszykarz, grający na pozycji rzucającego obrońcy oraz niskiego skrzydłowego, obecnie trener główny estońskiego Kalev/Cramo.
19 lipca 2017 został trenerem Energi Czarnych Słupsk.
Kariera zawodnicza.
Štelmahers dorastał w młodzieżowych zespołach ASK Ryga, gdzie w barwach pierwszego zespołu zadebiutował w sezonie 1990/91. Po zakończonych rozgrywkach podpisał kontrakt z Bonusem Ryga. Grał tam przez cztery pełne sezony, by potem przejść do kolejnego zespołu z Rygi – Broceni. Latem 1998 roku wyjechał z Łotwy, przechodząc do Awtodorożnika Saratow, euroligowego wówczas zespołu. Jednak już w grudniu został zwolniony z powodu finansowych problemów klubu. W styczniu 1998 roku przyjechał więc do Polski, podpisując kontrakt z Dallas Zastal Zielona Góra, gdzie spędził pół roku.Po sezonie odszedł do Zeptera Śląska Wrocław, z którym sięgnął po mistrzostwo Polski. W kolejnych dwóch sezonach grał już w Turcji – Pinarze Karşiyaka Izmir i Ülkerze Stambuł. Po dwuletniej przygodzie w kraju znad Bosforu Štelmahers podpisał dwuletni kontrakt z słoweńską Olimpiją Ljubljana, po czym powrócił nad Bałtyk – od 2004 do 2008 grał w litewskim Lietuvos Rytas Wilno. Obecnie gra w macierzystym klubie – ASK Ryga.

</doc>
<doc id="1608191" url="https://pl.wikipedia.org/wiki?curid=1608191" title="Gmina Biskupice (ujednoznacznienie)">
Gmina Biskupice (ujednoznacznienie)



</doc>
<doc id="1608192" url="https://pl.wikipedia.org/wiki?curid=1608192" title="Oblężenie Zawołocza">
Oblężenie Zawołocza

Oblężenie Zawołocza – oblężenie, które miało miejsce od 5 do 23 października, zakończyło się sukcesem wojska polskiego i przyczyniło się do pełnego sukcesu kampanii 1580 Stefana Batorego.
Wstęp.
Po kapitulacji Wielkich Łuków 6 września Batory postanowił, że wojsko zabezpieczy obszar wokół tej twierdzy, zajmując położone niedaleko jej punkty oporu wojsk Iwana Groźnego. Armia polska rozeszła się w różnych kierunkach, m.in. na Newel, Ozieryszcze i Zawołocze. Zadanie zajęcia ostatniej twierdzy powierzono Janowi Zamoyskiemu (który wcześniej został wysłany pod Newel; na wieść o zdobyciu tej twierdzy król rozkazał Zamoyskiemu skierować się na Zawołocze).
Batory obawiał się o los załogi Wielkich Łuk, której Zawołocze mogło zagrozić. Zawołocze miało również znaczenie komunikacyjne, gdyż stamtąd wychodziły liczne szlaki wodne, a także mogło zagrozić marszowi wojska Rzeczypospolitej w następnym roku na Psków.
Oblężenie.
Twierdza zawołocka posiadała drewniane umocnienia, leżała na wyspie na jeziorze Podsosz (historycy często cytują kronikarskie zdanie, iż zamek „jako kaczka na wodzie siedział”) i była połączona z lądem tylko dzięki jednemu mostowi, przez co jej zdobycie było utrudnione. Posiadała też trzy baszty. Dodatkową okolicznością przeszkadzającą Polakom były jesienne deszcze.
Król Stefan zostawił Janowi Zamoyskiemu instrukcje, które mówiły, że w razie możliwości zdobycia Zawołocza może podjąć się szturmu, w przeciwnym razie ma wycofać się na Litwę.
Drogę na Psków Zamoyski rozkazał zająć Krzysztofowi Rozdrażewskiemu, zaś drogą na Newel wysłano oddział Łukasza Działyńskiego i Mikołaja Urowieckiego, którzy zastali 2 października spalone miasto i zniszczony most, co oznaczało, że trzeba będzie podjąć własną budowę nowego mostu. Pod Zawołocze główne siły przybyły 5 października. Zamoyski w pracach budowlanych zamierzał wykorzystać znajdującą się na jeziorze inną wysepkę, z której można było poprowadzić przeprawy do twierdzy.
Żołnierze rozpoczęli budowę mostu złożonego z przywiązanych do siebie łodzi i tym samym połączenie brzegu z wyspą, na której stała twierdza. Prace toczyły się pod ciągłym ostrzałem obrońców. Pierwszą próbę rozłożenia mostu podjęto 10 października, ale okazała się ona nieudana (zginęło ok. 80 ludzi). W trakcie ataku Rozrażewski (trafiony w prawe oko) poniósł śmierć.
Próbę powtórzono następnego dnia. Tym razem most udało się doprowadzić niemal do samej wyspy i gdy piechurzy węgierscy rozpoczęli atak, Rosjanie odpowiedzieli kontrnatarciem. Do pomocy Węgrom rzucili się Polacy, jednak most nie wytrzymał tego ciężaru i rozpadł się, co w połączeniu z zaciekłą obroną obrońców dało kolejną klęskę atakujących. Padło ponad 200 żołnierzy Zamoyskiego, kilkuset zostało rannych.
Podczas rady wojennej zdecydowana większość oficerów opowiedziała się za kontynuowaniem oblężenia. W tym samym czasie Zamoyski wysłał do króla list z prośbą, by nie odwoływał go spod Zawołocza.
Rozpoczęto jeszcze większe prace oblężnicze (pod kierownictwem Mikołaja Urowieckiego), których celem było wybudowanie dwóch mostów: dla Polaków i dla Węgrów. Tym samym atak byłby kierowany z dwóch stron, a prawdopodobieństwo zerwania się któregoś z mostów byłoby mniejsze. Tymczasem 16 października do armii Jana Saryusza dołączyły oddziały posiłkowe (ok. 1000 Węgrów pod wodzą Stefana Korali i 900 polskiej jazdy). 19 października rozpoczęto regularny ostrzał rosyjskiego punktu oporu.
Dzień ostatecznego szturmu wyznaczono na 23 października. Zamoyski wyjechał przed szeregi zgromadzonych i przygotowanych do walki żołnierzy i wygłosił do nich płomienną mowę. Przygotowania okazały się jednak niepotrzebne. Rosjanie przeczuwali, że wojsko Rzeczypospolitej nie odstąpi, dopóki nie zdobędzie Zawołocza, a sama twierdza nie miała oparcia ani w większych miastach obsadzonych przez wojsko carskie, ani w samej armii Iwana Groźnego, która nie podejmowała działań zmierzających do odsieczy. Załoga poddała się.
Po bitwie.
W zajętej twierdzy armia polska odśpiewała "Te Deum". Zwycięstwo uczczono również salwami armatnimi i bogatą ucztą.
Jeńców (z wyjątkiem dowódców twierdzy) wypuszczono bez okupu. Ten wspaniałomyślny czyn nie polepszył jednak opinii kanclerza u wojska, które miało za złe ich wodzowi pozbawienie dochodów z tytułu okupu za wziętych do niewoli. Do pogorszenia swej opinii Zamoyski przyczynił się, gdy pozostawił swą armię (wracającą spod Zawołocza) na drogach będących w bardzo złym stanie, a sam ruszył pospiesznie do Połocka.
Podczas pobytu w twierdzy Zamoyski ustanowił tamtejszym komendantem Jerzego Zibryka.
Gdy w 1581 król polski oglądał umocnienia i usytuowanie zdobytej przed rokiem twierdzy, powiedział:
„By na mnie było przyszło, nie kusiłbym się był”.
Zdobycie Zawołocza było jednym z ostatnich sukcesów wojsk Stefana Batorego w kampanii 1580.

</doc>
<doc id="1608199" url="https://pl.wikipedia.org/wiki?curid=1608199" title="Ilkka Koski">
Ilkka Koski

Ilkka Rikhard Koski (ur. 10 czerwca 1928 w Jyväskylä, zm. 28 lutego 1993 w Helsinkach) - były fiński bokser kategorii ciężkiej, brązowy medalista letnich igrzysk olimpijskich w Helsinkach.
Na igrzyskach olimpijskich w 1952 w Helsinkach zdobył brązowy medal w wadze ciężkiej (powyżej 81 kg) po zwycięstwach nad László Bene z Węgier i Edgarem Hearnem z Wielkiej Brytanii. W półfinale pokonał go Ingemar Johansson ze Szwecji. Na kolejnych igrzyskach olimpijskich w 1956 w Melbourne Koski przegrał pierwszą walkę z późniejszym brązowym medalistą Giacomo Bozzano z Włoch.
Był mistrzem Finlandii w wadze ciężkiej w latach 1951–1956 i 1958.
W 1958 przeszedł na zawodowstwo. Stoczył 9 walk, z których wygrał 7 (3 przed czasem), przegrał 1 (z Ulrichem Nitzschke w 19600 i zremisował 1.

</doc>
<doc id="1608202" url="https://pl.wikipedia.org/wiki?curid=1608202" title="Biskupice (gmina w województwie białostockim)">
Biskupice (gmina w województwie białostockim)

Biskupice – dawna gmina wiejska istniejąca do 1939 roku w woj. białostockim (obecnie na Białorusi). Siedzibą gminy był Wołkowysk, który stanowił odrębną gminę miejską. Nazwa pochodziła od wsi Biskupice.
W okresie międzywojennym gmina Biskupice należała do powiatu wołkowyskiego w woj. białostockim.
30 grudnia 1922 roku do gminy Biskupice przyłączono:
1 kwietnia 1927 roku część obszaru gminy Biskupice (część majątku Pietraszowce o obszarze 163 ha 3506 m2) włączono do Wołkowyska.
16 października 1933 gminę Biskupice podzielono na 22 gromady: Biskupice, Baczeńce, Cimochy, Choćkowce, Grudy, Janowo-Teklino, Jasienowica, Jatwieź, Kołłątaje, Kościewicze, Leśniaki, Liczyce, Oszmiańce, Olszymowo, Piataki, Piekary, Rupejki, Skuraty, Szaulicze, Wojtkiewicze, Wola i Zaleszany.
Po wojnie obszar gminy Biskupice wszedł w struktury administracyjne Związku Radzieckiego.

</doc>
<doc id="1608204" url="https://pl.wikipedia.org/wiki?curid=1608204" title="Harri Siljander">
Harri Siljander



</doc>
<doc id="1608206" url="https://pl.wikipedia.org/wiki?curid=1608206" title="Izabelin (gmina w województwie białostockim)">
Izabelin (gmina w województwie białostockim)

Izabelin – dawna gmina wiejska istniejąca do 1939 roku w woj. białostockim (obecnie na Białorusi). Siedzibą gminy był Izabelin.
W okresie międzywojennym gmina Izabelin należała do powiatu wołkowyskiego w woj. białostockim.
30 grudnia 1922 roku do gminy Izabelin przyłączono część obszaru zniesionej gminy Święcica:
16 października 1933 gminę Izabelin podzielono na 22 gromady: Bohdzie, Chorużańce, Chorużewo, Dąbrowniki, Drohiczany, Gieruciów, Hryniewicze, Izabelin, Kamienica, Kobylaki, Korewicze, Łopienica Mała, Maciejowce, Michajły, Niziany, Pasutycze, Pawłowszczyzna, Sieheniowszczyzna, Szambelin, Truńce, Zabohonie i Zadworzańce.
Po wojnie obszar gminy Izabelin wszedł w struktury administracyjne Związku Radzieckiego.

</doc>
<doc id="1608207" url="https://pl.wikipedia.org/wiki?curid=1608207" title="Song to Say Goodbye">
Song to Say Goodbye

Song to Say Goodbye – drugi singel zespołu rocka alternatywnego Placebo z albumu "Meds". Ponieważ "Because I Want You" był wydany tylko w Wielkiej Brytanii, w pozostałych miejscach jest uważany za pierwszy singel z albumu "Meds".
Utwór odnosi się do uzależnienia od narkotyków, w szczególności od heroiny.
Na albumie "Live at La Cigale" znajduje się wersja live utworu.

</doc>
<doc id="1608210" url="https://pl.wikipedia.org/wiki?curid=1608210" title="Mścibów (gmina)">
Mścibów (gmina)

Mścibów – dawna gmina wiejska istniejąca do 1939 roku w woj. białostockim (obecnie na Białorusi). Siedzibą gminy był Mścibów.
W okresie międzywojennym gmina Mścibów należała do powiatu wołkowyskiego w woj. białostockim.
30 grudnia 1922 roku do gminy Mścibów przyłączono:
Natomiast część obszaru gminy Mścibów włączono do:
16 października 1933 gminę Mścibów podzielono na 22 gromady: Andrzejewicze, Bagoń, Hniezno, Hołynka, Janysze, Jaryłówka, Jatwieź, Leśniki, Moczulisko, Montowty, Mścibów, Nieścierowicze, Nowosiółki, Ogrodniki, Olekszyce, Prudno, Rybaki, Szandry, Szuściki, Święcica Mała, Święcica Wielka i Wierdomicze.
Po wojnie obszar gminy Mścibów wszedł w struktury administracyjne Związku Radzieckiego.

</doc>
<doc id="1608211" url="https://pl.wikipedia.org/wiki?curid=1608211" title="Porozów (gmina)">
Porozów (gmina)

Porozów – dawna gmina wiejska istniejąca do 1939 roku w woj. białostockim (obecnie na Białorusi). Siedzibą gminy był Porozów.
W okresie międzywojennym gmina Porozów należała do powiatu wołkowyskiego w woj. białostockim.
30 grudnia 1922 roku do gminy Porozów przyłączono część obszaru zniesionej gminy Święcica:
Natomiast część obszaru gminy Porozów włączono do gminy Świsłocz:
16 października 1933 gminę Porozów podzielono na 36 gromad: Bierniki, Bobrowniki Wielkie, Bojare, Bojkiewicze, Chrustów, Dzieżkowce, Hornostajewicze, Kobuzie, Kołonna Mała, Kołonna Wielka, Kowale, Kropiwnica, Kulewicze, Kusińce, Leski wieś, Leski os., Lidziany, Mińków, Mosuszyn, Motosze, Narkiewicze, Nowosiółki, Nowy Dwór, Oszczep, Porozów, Pracucicze, Puszczyki, Sokolniki wieś, Sokolniki os., Studzienniki, Szurycze, Telaki, Terespol, Tołoczmany, Wierobiejki i Wilejsze.
Po wojnie obszar gminy Porozów wszedł w struktury administracyjne Związku Radzieckiego.

</doc>
<doc id="1608215" url="https://pl.wikipedia.org/wiki?curid=1608215" title="Świsłocz (gmina w powiecie wołkowyskim)">
Świsłocz (gmina w powiecie wołkowyskim)

Świsłocz (rzadziej "Swisłocz") – dawna gmina wiejska istniejąca do 1939 roku w woj. białostockim (obecnie na Białorusi). Siedzibą gminy była Świsłocz, która stanowiła odrębną gminę miejską.
W okresie międzywojennym gmina Świsłocz należała do powiatu wołkowyskiego w woj. białostockim.
30 grudnia 1922 roku do gminy Świsłocz przyłączono:
Natomiast część obszaru gminy Świsłocz włączono do gminy Mścibów:
16 października 1933 gminę Świsłocz podzielono na 37 gromad: Bortniki, Chańczyce, Czaplicze, Dobrowola, Dudzicze, Dworczany, Grycki, Hłuszki, Hołobudy, Horbacze, Hrycewicze, Hrynki I, Hrynki II, Jakuszówka, Jatwiesk, Jeziorzysko, Juszkiewicze, Klepacze, Kołosy, Kwatery, Lichosielce, Łaszewicze, Mańczyce, Michałki, Mieńki, Pacuje, Pawluszki, Połonka, Raniewicze, Romanowce, Rożki, Rudnia, Stoki, Syrojeżki, Widziejki, Zanki I i Zanki II.
Po wojnie obszar gminy Świsłocz wszedł w struktury administracyjne Związku Radzieckiego, oprócz niewielkiego skrawka położonego w charakterystycznym zachodnim "rękawie" gminy Świsłocz, który pozostał w granicach Polski. Skrawek ten stanowi obecnie niezamieszkany obszar na północ od Narwi między Jeziorem Siemianowskim a granicą państwa z Białorusią; dawniej znajdowała się tu osada o nazwie Rękaw. Można go obserwować z wieży widokowej w Pasiekach.

</doc>
<doc id="1608217" url="https://pl.wikipedia.org/wiki?curid=1608217" title="Międzyrzecz (gmina w województwie białostockim)">
Międzyrzecz (gmina w województwie białostockim)

Międzyrzecz – dawna gmina wiejska istniejąca do 1939 roku w woj. białostockim (obecnie na Białorusi). Siedzibą gminy był Międzyrzecz.
W okresie międzywojennym gmina Międzyrzecz należała do powiatu wołkowyskiego w woj. białostockim.
30 grudnia 1922 roku część obszaru gminy Międzyrzecz włączono do gminy Zelwa:
Natomiast do gminy Międzyrzecz przyłączono obszar zniesionej gminy Słowatycze:
16 października 1933 gminę Biskupice podzielono na 29 gromad: Agatowo, Bezwodne, Ceglewicze, Chomicze, Cierechowicze, Dobrosielce, Dziergiele, Iwaszkiewicze, Janowszczyzna, Jarutycze, Junkowszczyzna, Klepacze, Koszele, Kościewicze, Krzesła, Leszno, Mielachowicze, Międzyrzecz, Pawłowicze , Piczuki, Pieniuga, Pietrowicze, Rościewicze, Rudziewicze, Szyjki, Tałałajki, Zadworze, Zaprudzie i Zieńkowce.
Po wojnie obszar gminy Międzyrzecz wszedł w struktury administracyjne Związku Radzieckiego.

</doc>
<doc id="1608219" url="https://pl.wikipedia.org/wiki?curid=1608219" title="Herb kraju nitrzańskiego">
Herb kraju nitrzańskiego

Herb kraju nitrzańskiego to, obok flagi, jeden z symboli tego kraju.
Opis herbu.
W polu błękitnym na zielonej trawie leżący Połowiec w złotym ubraniu. W prawej dłoni trzyma strzałę, a w lewej złoty łuk. Nad nim, opierając prawą nogę na brzuchu Połowca stoi złotowłosy i złotobrody rycerz w srebrnej zbroi. Na szyi ma złoty łańcuch, a na głowie złotą zamkniętą koronę. Rycerz w prawej dłoni trzyma podniesiony srebrny topór o złotej rękojeści, a drugą rękę opartą ma o czerwoną tarczę ze srebrnym krzyżem lotaryńskim. Rycerz przepasany jest czerwoną ozdobną przepaską, do pasa przytroczony ma złoty miecz.
Uzasadnienie symboliki herbu.
Symbol ów pochodzi z herbu komitatu Nyitra (Nitra), a przedstawia króla węgierskiego, św. Władysława i pochodzi z około 1550 roku. Herb przedstawia scenę, gdy Władysław ratuje z opresji księżniczkę. Legenda ta uznawana jest za regionalny wariant legendy o świętym Jerzym.

</doc>
<doc id="1608220" url="https://pl.wikipedia.org/wiki?curid=1608220" title="Łysków (gmina)">
Łysków (gmina)

Łysków – dawna gmina wiejska istniejąca do 1939 roku w woj. białostockim (obecnie na Białorusi). Siedzibą gminy było miasteczko Łysków.
W okresie międzywojennym gmina Łysków należała do powiatu wołkowyskiego w woj. białostockim.
30 grudnia 1922 roku do gminy Łysków przyłączono część obszaru zniesionej gminy Zelzin:
16 października 1933 gminę Biskupice podzielono na 25 gromad: Chaniewicze, Hrusk, Huta, Janin, Janopol, Kornedź, Krupa, Kuklicze, Liberpol, Ławrynowicze, Łysków, Mogilowce, Mosiewicze, Mozole, Nowiki, Ososzniki, Rozalin, Rudnia, Sobolki, Szpaki, Terechowicze, Wereszczaki, Wiljanowo, Zelzin i Zieleniewicze.
Po wojnie obszar gminy Łysków wszedł w struktury administracyjne Związku Radzieckiego.
Obecnie obszar dawnej gminy jest przedzielony granicą obwodów: brzeskiego (rejon prużański) i grodzieńskiego (rejon świsłocki).
Zobacz też: gmina Łysów

</doc>
<doc id="1608222" url="https://pl.wikipedia.org/wiki?curid=1608222" title="Podorosk (gmina)">
Podorosk (gmina)

Podorosk – dawna gmina wiejska istniejąca do 1939 roku w woj. białostockim (obecnie na Białorusi). Siedzibą gminy był Podorosk.
W okresie międzywojennym gmina Podorosk należała do powiatu wołkowyskiego w woj. białostockim.
30 grudnia 1922 roku do gminy Podorosk przyłączono część obszaru zniesionej gminy Zelzin:
16 października 1933 gminę Podorosk podzielono na 21 gromad: Daszkiewicze, Derenie, Dubicze, Dubowo, Hołowczyce, Hołowczyce os., Hołyszki, Hubczyce, Koniuchy, Konoplisko, Kuziewicze, Monciaki, Omszary, Poczerniejki, Podorosk, Sawonie, Siewoszki, Todrosy, Werusin, Wielka Wieś i Zadworzany.
Po wojnie obszar gminy Podorosk wszedł w struktury administracyjne Związku Radzieckiego.
Obecnie obszar dawnej gminy jest przedzielony granicą obwodów: grodzieńskiego (rejon świsłocki) i brzeskiego (rejon prużański).

</doc>
<doc id="1608225" url="https://pl.wikipedia.org/wiki?curid=1608225" title="Roś (gmina)">
Roś (gmina)

Roś – dawna gmina wiejska istniejąca do 1939 roku w woj. białostockim (obecnie na Białorusi). Siedzibą gminy była Roś.
W okresie międzywojennym gmina Roś należała do powiatu wołkowyskiego w woj. białostockim.
30 grudnia 1922 roku do gminy Roś przyłączono część obszaru gminy Tereszki:
Natomiast część obszaru gminy Roś włączono do gminy Biskupice:
16 października 1933 gminę Roś podzielono na 24 gromady: Andrusze, Bobłowo, Dychnowicze, Dzięciołowicze, Endrychowce, Krasne Sioło, Krzywonosy, Moczulno, Nowe Sioło, Nowosiółki I, Nowosiółki II, Olchowo, Pasynki, Podroś, Pohorany, Roś, Rybaki, Skrzybowo, Stańkowce, Studzieniec, Wiechotnica, Wierzbowo, Zahory i Zarzeczany I.
Po wojnie obszar gminy Roś wszedł w struktury administracyjne Związku Radzieckiego.

</doc>
<doc id="1608227" url="https://pl.wikipedia.org/wiki?curid=1608227" title="Krzemienica (gmina)">
Krzemienica (gmina)

Krzemienica – dawna gmina wiejska istniejąca do 1939 roku w woj. białostockim (obecnie na Białorusi). Siedzibą gminy była Krzemienica.
W okresie międzywojennym gmina Krzemienica należała do powiatu wołkowyskiego w woj. białostockim.
30 grudnia 1922 roku część obszaru gminy Krzemienica (gromadę Szaulicze, obejmującą: wieś Szaulicze Rządowe, kolonię i folwark Jundziłowszczyzna oraz kolonie Nemejkowszczyzna i Hajki) włączono do gminy Biskupice.
16 października 1933 gminę Krzemienica podzielono na 23 gromady: Awdziejewicze, Derkacze, Hryckiewicze, Jałucewicze, Kaniowce, Krzemienica Kościelna, Krzemienica Dolna, Lachowicze, Lebiady, Leonowicze, Podbołocie, Podhruszany, Rekście, Rohoźnica Mała, Rohoźnica Wielka, Rohoźnica os., Samarowicze, Stanielewicze, Wejszyce, Wiszniówka, Wojdziewicze, Wojniewicze i Zadworze.
1 września 1937 nazwę Rohoźnicy Małej zmieniono na "Wola Marszałka".
Po wojnie obszar gminy Krzemienica wszedł w struktury administracyjne Związku Radzieckiego.

</doc>
<doc id="1608228" url="https://pl.wikipedia.org/wiki?curid=1608228" title="Tereszki (gmina)">
Tereszki (gmina)

Tereszki – dawna gmina wiejska istniejąca do 1939 roku w woj. białostockim (obecnie na Białorusi). Siedzibą gminy były Werejki, nazwa pochodziła od wsi Tereszki.
W okresie międzywojennym gmina Tereszki należała do powiatu wołkowyskiego w woj. białostockim.
30 grudnia 1922 roku część obszaru gminy Tereszki włączono do gminy Roś:
16 października 1933 gminę Tereszki podzielono na 28 gromad: Bojdaty, Duchowlany, Dulowce, Dziewiątkowce, Jeżowce, Kuropaty, Kuwieki, Kuźmicze, Leoniewicze, Lwówka, Maćkowce, Małafiowce, Milkowce, Myśluki, Nowosady, Nowosiółki, Ogrodniki, Połoszki, Pożarki, Słowiki, Sznipowo, Tereszki, Werejki, Załuczany, Zancewicze, Zubowszczyzna, Żarna i Żeniowce.
Po wojnie obszar gminy Tereszki wszedł w struktury administracyjne Związku Radzieckiego.

</doc>
<doc id="1608232" url="https://pl.wikipedia.org/wiki?curid=1608232" title="Zelwa (gmina)">
Zelwa (gmina)

Zelwa – dawna gmina wiejska istniejąca do 1939 roku w województwie białostockim w Polsce (obecnie na Białorusi). Siedzibą gminy była Zelwa, która przejściowo stanowiła odrębną gminę miejską.
W okresie międzywojennym gmina Zelwa należała do powiatu wołkowyskiego w woj. białostockim. Gmina Zelwa była najdalej na wschód wysuniętą gminą powiatu wołkowyskiego, a zarazem woj. białostockiego II Rzeczypospolitej.
30 grudnia 1922 roku do gminy Zelwa przyłączono część obszaru gminy Międzyrzecz:
16 października 1933 gminę Zelwa podzielono na 15 gromad: Bereżki, Borodzicze, Chołstowo, Dołgopolicze, Horno, Karolin, Konno I, Konno II, Krzywokonno, Ławrynowicze, Nowosiółki, Zblany, Zelwa, Żerno I i Żerno II.
Po wojnie obszar gminy Zelwa został odłączony od Polski i włączony do Białoruskiej SRR.

</doc>
<doc id="1608236" url="https://pl.wikipedia.org/wiki?curid=1608236" title="Tarnopol (gmina)">
Tarnopol (gmina)

Tarnopol (w 1954 "Lewkowo Stare") – dawna gmina wiejska istniejąca do 1939 roku w woj. białostockim. Nazwa gminy pochodzi od wsi Tarnopol, jednak siedzibą gminy była Łuka (wieś zlikwidowana w 1986 roku).
W okresie międzywojennym gmina Tarnopol należała do powiatu wołkowyskiego w woj. białostockim.
30 grudnia 1922 roku do gminy Tarnopol przyłączono część obszaru gminy Jałówka:
16 października 1933 gminę Tarnopol podzielono na 16 gromad: Bołtryki, Bondary, Eliaszuki, Grodzisk, Leśna, Lewkowo Nowe, Lewkowo Stare, Łuka, Mikłaszewo, Nowiny, Odnoga, Planta, Siemianówka, Suszcza, Tanica i Tarnopol.
Gmina Tarnopol (wraz z gminą Jałówka) była położona w charakterystycznym zachodnim „ogonie” powiatu wołkowyskiego. Położenie to sprawiło, że po wojnie cały jej obszar (a także prawie cała gmina Jałówka oraz osada Rękaw z gminy Świsłocz) pozostał przy Polsce, podczas gdy pozostałe gminy powiatu wołkowyskiego weszły w struktury administracyjne Związku Radzieckiego (obecnie na Białorusi). Mimo to, nie zdecydowano się na odtworzenie gminy Tarnopol w 1944 roku, a jej obszar (łącznie 25 miejscowości) włączono:
1 stycznia 1954 roku z gminy Narewka wydorębniono terytorialny odpowiednik dawnej gminy Tarnopol w postaci gminy Lewkowo Stare z siedzibą w Lewkowie Starym. Jednostka ta przetrwała zaledwie 9 miesięcy; została zniesiona wraz reformą likwidującą gminy i wprowadzającą gromady z dniem 29 września 1954 roku.
Demografia.
Według Pierwszego Powszechnego Spisu Ludności z 1921 roku gmina Tarnopol liczyła 38 wsi, kolonii i małych osad. Zamieszkiwało ją 3305 osób (1701 kobiet i 1604 mężczyzn). Większość mieszkańców gminy w liczbie 2562 osób zadeklarowała narodowość białoruską (78% ogółu mieszkańców gminy). Pozostali podali kolejno następujące narodowości: polską (739 osób) i żydowską (4 osoby). Pod względem wyznaniowym dominowali prawosławni (2940 osób; 89% wszystkich mieszkańców); pozostali zadeklarowali kolejno wyznania: rzymskokatolickie (346 osób) i mojżeszowe (46 osób).

</doc>
<doc id="1608237" url="https://pl.wikipedia.org/wiki?curid=1608237" title="Sędziwój z Ostroroga">
Sędziwój z Ostroroga



</doc>
<doc id="1608239" url="https://pl.wikipedia.org/wiki?curid=1608239" title="Ostrorogowie herbu Nałęcz">
Ostrorogowie herbu Nałęcz

Ostrorogowie – ród magnacki z wielkopolski, wywodzący się z rodu Nałęczów.
Do wielkiego znaczenia doprowadził Sędziwój z Ostroroga (zm. 1441).
Ostrorogowie w trakcie swojej świetności posiadali urzędy kasztelana poznańskiego, międzyrzeckiego i kaliskiego, wojewody poznańskiego, podczaszego koronnego i regimentarza.
Dobra ziemskie Ostrorogów koncentrowały się w zachodniej Wielkopolsce i województwie ruskim.

</doc>
<doc id="1608241" url="https://pl.wikipedia.org/wiki?curid=1608241" title="Model DoD">
Model DoD



</doc>
<doc id="1608243" url="https://pl.wikipedia.org/wiki?curid=1608243" title="Jałówka (gmina)">
Jałówka (gmina)

Jałówka – dawna gmina wiejska istniejąca do 1939 roku w woj. białostockim. Siedzibą gminy była Jałówka.
W okresie międzywojennym gmina Jałówka należała do powiatu wołkowyskiego w woj. białostockim.
30 grudnia 1922 roku część obszaru gminy Jałówka przyłączono do gminy Tarnopol:
16 października 1933 gminę Jałówka podzielono na 22 gromady: Bachury, Budy, Ciesówka, Ciwoniuki, Dreczany, Jałówka, Juszkowy Gród, Kituryki, Kondratki, Kuchmy, Leonowicze, Łuplanka, Niezbodzicze, Nowosady, Podozierany, Rakowszczyzna, Straszewo, Szymki, Wiejki, Wierobie, Zaleszany i Zareczany.
Gmina Jałówka położona była w charakterystycznym zachodnim "ogonie" powiatu wołkowyskiego. Położenie to sprawiło, że większość jej obszaru (18 gromad z siedzibą łącznie), a także cała gmina Tarnopol oraz osada Rękaw z gminy Świsłocz, po wojnie pozostało przy Polsce, podczas gdy pozostałe gminy powiatu wołkowyskiego weszły w struktury administracyjne Związku Radzieckiego. Do ZSRR z gminy Jałówka odpadły tylko cztery gromady (Dreczany, Niezbodzicze, Rakowszczyzna i Zareczany), a obecnie znajdują się one na Białorusi. Mimo to, nie zdecydowano się na odtworzenie gminy Jałówka w 1944 roku, a jej (pozostały przy Polsce) obszar włączono głównie do gminy Michałowo oraz wyjątkowo do gminy Gródek (tylko jedną gromadę, Kituryki) w powiecie białostockim.
Zobacz też: gromada Jałówka (1954–1972)

</doc>
<doc id="1608244" url="https://pl.wikipedia.org/wiki?curid=1608244" title="Piaski (gmina w województwie białostockim)">
Piaski (gmina w województwie białostockim)

Piaski (do 1928 "Pieski") – dawna gmina wiejska istniejąca do 1939 roku w województwie białostockim w Polsce (obecnie na Białorusi). Siedzibą gminy były Piaski.
W okresie międzywojennym gmina Piaski należała do powiatu wołkowyskiego w woj. białostockim. 31 października 1928 Minister Spraw Wewnętrznych „ustalił nazwę gminy i miejscowości Piaski (Pieski) w powiecie wołkowyskim, województwie białostockiem na «Piaski»”.
16 października 1933 gminę Piaski podzielono na 30 gromady: Borki, Dominiszki, Dylewszczyzna, Gliniszcze, Honczary, Hryćki, Koladycze, Kopacze, Kukucie, Kutniki, Lada, Lichinicze, Ławry, Malkiewicze, Miżewo, Mosiewicze, Niewiarowicze, Osowlany, Pacewicze, Parafianowicze, Piaski, Pliszcza, Podwórna, Samojłowicze Dolne, Samojłowicze Górne, Siniewicze, Strubnica, Zabłocie, Zarudawie i Zelwiany.
Po wojnie obszar gminy Piaski został odłączony do Polski i włączony do Białoruskiej SRR w ZSRR.

</doc>
<doc id="1608245" url="https://pl.wikipedia.org/wiki?curid=1608245" title="Historia Modelu DoD">
Historia Modelu DoD



</doc>
<doc id="1608249" url="https://pl.wikipedia.org/wiki?curid=1608249" title="Szydłowice (gmina)">
Szydłowice (gmina)

Szydłowicze, Szydłowice – dawna gmina wiejska istniejąca w latach 1922-1939 w woj. białostockim (obecnie na Białorusi). Siedzibą gminy były Szydłowicze.
Gminę Szydłowicze utworzono 30 grudnia 1922 roku w powiecie wołkowyskim w woj. białostockim z części obszaru 
gminy Mścibów:
16 października 1933 gminę Szydłowice podzielono na 17 gromady: Biegienie Wielkie, Bierdziki, Bobyle, Dziaki, Janowicze, Kosin, Kukiełki, Miełowce, Mosznie, Orany, Ostrowczyce, Ozieranki, Piatczyce, Snopki, Szydłowice, Talkowce i Wiszniewicze.
Po wojnie obszar gminy Szydłowice wszedł w struktury administracyjne Związku Radzieckiego.
Zobacz też: gmina Szydłowicze

</doc>
<doc id="1608252" url="https://pl.wikipedia.org/wiki?curid=1608252" title="Gmina Święcice (województwo białostockie)">
Gmina Święcice (województwo białostockie)



</doc>
<doc id="1608253" url="https://pl.wikipedia.org/wiki?curid=1608253" title="Zelzin (gmina)">
Zelzin (gmina)

Zelzin – dawna gmina wiejska istniejąca do 1922 roku w woj. białostockim (obecnie na Białorusi). Siedzibą gminy był Zelzin.
Na początku okresu międzywojennego gmina Zelzin należała do powiatu wołkowyskiego w woj. białostockim. Gminę zniesiono już 30 grudnia 1922 roku, a jej obszar włączono:

</doc>
<doc id="1608254" url="https://pl.wikipedia.org/wiki?curid=1608254" title="Słowatycze (gmina)">
Słowatycze (gmina)

Słowatycze (pocz. "Sławatycze") – dawna gmina wiejska istniejąca do 1922 roku w woj. białostockim (obecnie na Białorusi). Siedzibą gminy były Słowatycze.
Na początku okresu międzywojennego gmina Słowatycze należała do powiatu wołkowyskiego w woj. białostockim. Gminę zniesiono już 30 grudnia 1922 roku, a jej obszar włączono do gminy Międzyrzecz:
Zobacz też: gmina Sławatycze

</doc>
<doc id="1608259" url="https://pl.wikipedia.org/wiki?curid=1608259" title="Tadeusz Witkowicz">
Tadeusz Witkowicz

Tadeusz Witkowicz, Tadeusz „Tad” Witkowicz (ur. w Kodniu 9 grudnia 1949) – polski przedsiębiorca.
Uczęszczał do szkoły średniej w Terespolu. W 1966 wyjechał z rodziną do Kanady, ukończył fizykę w Toronto, studiował też w Krakowie. Pracował kilka lat w kanadyjskim przemyśle telekomunikacyjnym, m.in. w Northern Telecom.
Działalność.
Założył i wprowadził na giełdę NASDAQ spółkę Artel Communication, którą kupił później koncern 3Com. Następnie Witkowicz utworzył spółkę Cross Comm (wycenioną na 351 mln USD), którą nabył Olicom. Potem stworzył trzecią firmę softwarową Adlex nabytą przez Compuware.
Założył fundusz Otago Capital inwestujący w firmy, które są w fazie zalążkowej.
Autor książki.
Napisał książkę o swoich sukcesach w biznesie "Od nędzy do pieniędzy" (2009).

</doc>
<doc id="1608265" url="https://pl.wikipedia.org/wiki?curid=1608265" title="Sposób kodowania polskich znaków">
Sposób kodowania polskich znaków



</doc>
<doc id="1608267" url="https://pl.wikipedia.org/wiki?curid=1608267" title="Polskie znaki">
Polskie znaki



</doc>
<doc id="1608268" url="https://pl.wikipedia.org/wiki?curid=1608268" title="Aktyw partyjny">
Aktyw partyjny



</doc>
<doc id="1608274" url="https://pl.wikipedia.org/wiki?curid=1608274" title="Bojan Jokić">
Bojan Jokić

Bojan Jokić (ur. 17 maja 1986 w Kranju) – słoweński piłkarz występujący na pozycji obrońcy .
Kariera klubowa.
Bojan Jokić zawodową karierę rozpoczynał w 2003 roku w klubie ND Triglav Kranj. W debiutanckim sezonie rozegrał dla niego 28 meczów w drugiej lidze, natomiast w kolejnych rozgrywkach wystąpił w 29 ligowych pojedynkach. Latem 2005 roku Jokić przeniósł się do zespołu ND Gorica i już w pierwszym sezonu występów w nowej drużynie sięgnął po tytuł mistrza kraju. Podczas rozgrywek 2006/2007 ND Gorica w ligowej tabeli uplasowała się na drugiej pozycji tracąc siedemnaście punktów do NK Domžale. Przez dwa sezony spędzone w Novej Goricy Jokić rozegrał w pierwszej lidze 65 meczów i strzelił jednego gola.
7 czerwca 2007 roku Jokić podpisał czteroletni kontrakt z FC Sochaux, gdzie spotkał swojego byłego kolegę z ND Gorica – Valtera Birsę. W Ligue 1 Jokić zadebiutował 4 sierpnia w zremisowanym 0:0 pojedynku z Paris Saint–Germain. W sezonie 2007/2008 słoweński obrońca zanotował łącznie 17 występów, a ekipa z Montbéliard w końcowej tabeli zajęła 14. miejsce. Rozgrywki 2008/2009 Jokić rozpoczął również jako rezerwowy zawodnik Sochaux. Miejsce w podstawowym składzie miał zapewnione od początku października do końca stycznia. W linii obrony grywał najczęściej razem z Damienem Perquisem, Rabiu Afolabim i Carlão i Jakiem Faty. Od początku sezonu 2009/2010 Jokić praktycznie w ogóle nie pojawiał się na boisku. Podstawowym lewym obrońcą Sochaux został Tunezyjczyk Yassin Mikari.
30 stycznia 2010 roku Słoweniec został wypożyczony na pół roku do Chievo Werona. Po sezonie działacze włoskiego klubu wykupili Jokica z Chievo na stałe.
W lutym 2017 roku, Jokić został zawodnikiem Fk Ufa.
Kariera reprezentacyjna.
W reprezentacji Słowenii Jokić zadebiutował 28 lutego 2006 roku w wygranym 1:0 towarzyskim spotkaniu z Cyprem rozegranym w Larnace. Następnie brał udział w nieudanych dla swojej drużyny eliminacjach do Euro 2008. Następnie razem ze swoim zespołem wywalczył awans do Mistrzostw Świata 2010.

</doc>
<doc id="1608275" url="https://pl.wikipedia.org/wiki?curid=1608275" title="Bojan Jokič">
Bojan Jokič



</doc>
<doc id="1608276" url="https://pl.wikipedia.org/wiki?curid=1608276" title="Bojan Jokic">
Bojan Jokic



</doc>
<doc id="1608280" url="https://pl.wikipedia.org/wiki?curid=1608280" title="Marko Jovanović">
Marko Jovanović



</doc>
<doc id="1608286" url="https://pl.wikipedia.org/wiki?curid=1608286" title="Ilse Forster">
Ilse Forster

Ilse Forster (ur. 2 września 1922 w Neusalz) – niemiecka nadzorczyni SS (SS-Aufseherin) w fabrykach i nazistowskich obozach koncentracyjnych.
Życiorys.
Była zatrudniona podczas wojny jako pracownica fizyczna w fabryce w Grünberg (pol. Zielona Góra). 17 sierpnia 1944 zgłosiła się do SS do służby SS-Aufseherin i przeszła w obozie pracy w Langenbielau sześciotygodniowe przeszkolenie. Następnie została skierowana do fabryki w Zielonej Górze, gdzie została nadzorczynią pracowników przymusowych i więźniów. Pod koniec stycznia 1945 otrzymała rozkaz ewakuacji więźniów do KZ Guben. Stamtąd konwojowała więźniów do Bergen-Belsen, gdzie przybyła 17 albo 18 lutego 1945. W Bergen–Belsen otrzymała funkcję dozorczyni w łaźniach, a po paru dniach została przeniesiona jako nadzorczyni do kuchni obozowej nr 1. Tam maltretowała i biła więźniów. Pozostała w Bergen–Belsen do wyzwolenia obozu przez armię brytyjską.
Została oskarżona podczas pierwszego procesu załogi Bergen–Belsen w Lüneburgu (nr oskarżonej 33) za zbrodnie popełnione w tym obozie i skazana na 10 lat więzienia. Ta stosunkowo łagodna kara wynikała z krótkiej przynależności Forster do SS. Została zwolniona 21 grudnia 1951. Jej dalsze losy są nieznane.

</doc>
<doc id="1608287" url="https://pl.wikipedia.org/wiki?curid=1608287" title="Jan Herburt">
Jan Herburt



</doc>
<doc id="1608288" url="https://pl.wikipedia.org/wiki?curid=1608288" title="Flaga powiatu sztumskiego">
Flaga powiatu sztumskiego



</doc>
<doc id="1608291" url="https://pl.wikipedia.org/wiki?curid=1608291" title="Maiacetus">
Maiacetus

Maiacetus (łac. „wieloryb matka”) – rodzaj wczesnego walenia ze środkowego eocenu, żyjącego około 47,5 mln lat temu na terenach dzisiejszego Pakistanu. Wyróżnia się w nim jeden gatunek: "M. inuus" opisany w roku 2009 na podstawie skamieniałości dwóch osobników, zinterpretowanych jako ciężarna samica i płód. Byłby to pierwszy opis szkieletu płodu u prawalenia. Główkowe położenie młodego wskazuje na odbywanie się porodu na lądzie. Thewissen i McLellan (2009) nie zgodzili się jednak z taką interpretacją; stwierdzili, że położenie mniejszego szkieletu wewnątrz większego oraz brak kręgów ogonowych wskazuje raczej, że mniejsze zwierzę zostało pożarte przez dorosłego "Maiacetus" albo płód uległ przemieszczeniu.
Długość dorosłego zwierzęcia wynosi 2,6 m, natomiast masę jego ciała szacuje się na 280–390 kg.

</doc>
<doc id="1608292" url="https://pl.wikipedia.org/wiki?curid=1608292" title="Taras Protsyuk">
Taras Protsyuk



</doc>
<doc id="1608294" url="https://pl.wikipedia.org/wiki?curid=1608294" title="Teofil Mikołaj Aleksander Janikowski">
Teofil Mikołaj Aleksander Janikowski

Teofil Mikołaj Aleksander Janikowski (ur. 13 grudnia 1801 w Pilźnie, zm. 12 października 1840 w Warszawie) – kupiec warszawski, brat profesora medycyny, chirurga, pioniera medycyny sądowej w Polsce XIX w. Andrzeja Klemensa Erazma Janikowskiego.
Syn Bonifacego i Agnieszki z Bochyńskich. Lata dziecięce spędził w domu rodziców. Nauki pobierał kolejno w Pilźnie, Jaśle, Tarnowie i Krakowie, zdobywając ostatecznie wykształcenie kupieckie.
W 1818 roku przeniósł się do Warszawy, gdzie prowadził skład sukna przy ulicy Senatorskiej. Zdobył wysoką pozycję jako bogaty kupiec i działacz społeczny. 
W roku 1828 wziął ślub z Emilią Anną Kaldenbach, córką znanego adwokata. 
W latach 1831 i 1836 był zastępcą sędziego Trybunału Handlowego, a w 1838 roku członkiem Komitetu Reprezentacyjnego Zgromadzenia Kupców Warszawskich, jako przedstawiciel handlu sukiennego. W 1839 roku otrzymał nominację na Radcę w Dyrekcji Głównej Towarzystwa Ogniowego.
Aktywny działacz społeczny i charytatywny, podejmujący działania na rzecz zwalczania nędzy robotników i pozyskiwania na ten cel funduszy (np. drogą organizacji zabaw publicznych, na których urządzano zbiórki pieniężne). W 1832 roku powołany przez Warszawskie Towarzystwo Dobroczynności na opiekuna cyrkułowego, następnie zaś na kasjera.
W Towarzystwie Dobroczynności przyczynił się do powstania nowego wydziału ochrony dzieci, którego został wiceprzewodniczącym.
Wyróżniał się aktywnością, a w czasie katastrofalnej powodzi, jaką spowodował wylew Wisły w 1838 roku, zainicjował tworzenie „sal ochrony” dla biednych dzieci. Szczególnie interesował się losem dzieci z najuboższych warstw społeczeństwa — był twórcą ochronek (pierwowzorów dzisiejszych przedszkoli), w których dzieci otrzymywały posiłki, bawiły się, były wychowywane i nauczane, podczas kiedy ich matki pracowały poza domem. Sale te rozwinęły się później w ochronki zwane domami ks. Baudouina. 
Zmarł w 1840 roku, pozostawiając żonę, dwie córki i syna. Jedna z jego córek – Antonina Emilia wyszła za mąż za budowniczego i architekta warszawskiego Józefa Antoniego Boretti. Na grobie żona wystawiła mu pomnik, który umieścił w swym opracowaniu cmentarza Powązkowskiego Stanisław Szenic pod pozycją 86 (kwatera 43-1-17).
Przyjaciel, poeta Stanisław Jachowicz, napisał tekst epitafium na grób Teofila na cmentarzu Powązkowskim (zniszczony w czasie II wojny światowej):
Rodzice jego spoczywają na cmentarzu w Pilźnie.

</doc>
<doc id="1608295" url="https://pl.wikipedia.org/wiki?curid=1608295" title="Maiacetus inuus">
Maiacetus inuus



</doc>
<doc id="1608302" url="https://pl.wikipedia.org/wiki?curid=1608302" title="Khata">
Khata

Khata (tyb.: ཁ་བཏགས་, Wylie: "kha-btags"; mong.: khadag (Хадаг); chiń.: 哈达, pinyin: hādá) - tradycyjny tybetański szal ceremonialny. W Tybecie jest koloru białego, co ma symbolizować czystość intencji, bywają również złote, natomiast w Mongolii jest niebieski (symbol nieba). Zazwyczaj robiony z jedwabiu. 
Khatę zwyczajowo ofiaruje się gospodarzowi, lamie na początku spotkania, wyrażając w ten sposób swoją dobrą wolę i pozytywną motywację, bywa również dawana przy okazji ślubów, pogrzebów i innych uroczystości. Bywa składana na posągach bóstw podczas ceremonii religijnych. W Mongolii khadagi często są składane przy stupach lub świętych skałach i drzewach.

</doc>
<doc id="1608311" url="https://pl.wikipedia.org/wiki?curid=1608311" title="Great Global Warming Swindle">
Great Global Warming Swindle



</doc>
<doc id="1608313" url="https://pl.wikipedia.org/wiki?curid=1608313" title="Cerkiew św. Mikołaja Cudotwórcy w Wielkich Oczach">
Cerkiew św. Mikołaja Cudotwórcy w Wielkich Oczach

Cerkiew św. Mikołaja w Wielkich Oczach – była cerkiew greckokatolicka wzniesiona w 1925, po 1947 i akcji „Wisła” pozbawiona funkcji sakralnej i zaadaptowana na magazyn. Obecnie jest własnością Skarbu Państwa, stoi pusta i pozbawiona wyposażenia.
Cerkiew jest przykładem późnej fazy rozwoju architektury cerkiewnej i włączona została do Szlaku Architektury Drewnianej.
Historia.
Pierwsza cerkiew unicka w Wielkich Oczach została wzniesiona w 1654 przez ówczesnego właściciela wsi Mojżesza Mohyłę na potrzeby wiernych z Wielkich Oczu i sąsiadującego Skolina. Została ona zastąpiona w 1820 nową świątynią, w 1913 remontowaną, zaś w 1915 zniszczoną przez niemiecką artylerię razem z większości zabudowy rynku we wsi. Budowa kolejnej cerkwi, która miała służyć ok. 600 grekokatolikom, została sfinansowana przez parafian i rozpoczęta w 1924. Projekt obiektu wykonał Jan Sas-Zubrzycki, pracami kierował Eustachy Seredyński. W rok później, 19 sierpnia 1925, ks. Daniel Kotis uroczyście poświęcił gotowy budynek. Razem z cerkwią wzniesiona została wolnostojąca dzwonnica, również na miejscu wcześniejszej, zniszczonej w 1915. Znajdował się na niej jeden dzwon o nazwie Symeon.
Cerkiew w 1937 wymagała remontu, który ponownie sfinansowali parafianie. Świątynia została przebudowana, jej bryła wydłużona, wzmocniono ściany podtrzymujące kopułę i podbito blachą drewniany dach. W czasie II wojny światowej cerkiew nie została w żaden sposób uszkodzona, dopiero po wysiedleniu Ukraińców w czasie Akcji „Wisła” w 1947 roku została przejęta przez Gminną Spółdzielnię "Samopomoc Chłopska" w Lubaczowie na magazyn artykułów spożywczych i elektrotechnicznych. Pełniła tę funkcję do 1989, tracąc całe zabytkowe wyposażenie. Około 1955 roku rozebrano dzwonnicę. Dopiero po upadku PRL zostały w 1990 na jej terenie wykonane podstawowe prace konserwatorskie, symbolicznie odprawiono w niej nabożeństwo. 
W latach następnych obiekt nieużytkowany znajdował się w bardzo złym stanie technicznym. Rozpadanie się tamburu i stan zniszczenia kopuły (wyrwana blacha) spowodowały podjęcie prac zabezpieczających, które wykonano w 2011.
Architektura.
Cerkiew w Wielkich Oczach jest jedyną podkarpacką cerkwią wzniesioną w konstrukcji szachulcowej z wypełnieniem na podmurówce z cegły i betonu. Świątynia jest zbudowana na planie prostokąta, tradycyjnie orientowana, z jedną nawą wyższą od prezbiterium oraz wydzielonym babińcem, również niższym od nawy. Wejście do cerkwi wiedzie przez trójboczny przedsionek. Podłoga, dach i daszek okapowy cerkwi są wykonane z drewna, ściany – częściowo otynkowane. Cerkiew posiada jedną kopułę z neorenesansowym hełmem z okrągłymi oknami, inne okna w obiekcie mają kształt półkolisty. Obiekt był skromnie dekorowany, malowany wewnątrz na kolory niebieski, żółty i czerwony, obecnie dekoracja ta zachowała się śladowo.

</doc>
<doc id="1608314" url="https://pl.wikipedia.org/wiki?curid=1608314" title="Katastrofa lotu Continental Airlines 3407">
Katastrofa lotu Continental Airlines 3407

Katastrofa lotu Continental Airlines 3407 – wypadek lotniczy, który miał miejsce 12 lutego 2009 roku o 22:17 czasu lokalnego w Clarence Center w Stanach Zjednoczonych. Podchodzący do lądowania samolot Bombardier Dash 8-Q400 (nr rejestracji N200WQ) przybywający do portu lotniczego Buffalo-Niagara (kod IATA: BUF) z portu lotniczego Newark-Liberty (EWR) rozbił się w mieście Clarence Center w stanie Nowy Jork, w hrabstwie Erie. Zginęło 44 pasażerów i pięciu członków załogi, a także 1 osoba na ziemi. Nie ocalał nikt na pokładzie.
Był to nowoczesny samolot turbośmigłowy wyprodukowany w 2008 roku przez kanadyjski koncern Bombardier Aerospace, w ramach lotu wykonywanego przez linie lotniczą Continental Airlines samolotem innej linii lotniczej, Colgan Air, nr lotu 3407.
Samolot rozbił się o jednorodzinny dom mieszkalny ulokowany w podmiejskim terenie pod ścieżką podejścia na przedłużeniu osi pasa startowego lokalnego lotniska, oba obiekty ulokowane są na północno-wschodnich przedmieściach miasta Buffalo.
Dom, o który rozbiła się maszyna, znajdował się w miejscowości Clarence Center.
Sprawa precyzyjnej identyfikacji linii lotniczej.
Continental Airlines zatrudnia szereg podmiotów, osobnych pomniejszych linii, do obsługi krótkich tras. W tym wypadku właśnie tak było. Kontrahentem dla linii-matki była tu regionalna linia Colgan Air, a samolot nosił barwy linii Continental.
Lot ten był obsługiwany codziennie jako połączenie rozkładowe Continental Connection, ale to oznaczenie jest jedynie marketingowe – nie istnieje linia lotnicza o nazwie Continental Connection, ani żaden twór, któremu kontrolowany ruch lotniczy przypisuje numery lotów. Ściśle w ramach kontrolowanego ruchu lotniczego, był to lot nr 3407 linii Colgan Air, jednak zarówno na biletach, jak i na potrzeby informacji pasażerskiej oznaczany był jako Continental Connection.
Znaczenie.
Jest to największy dotychczas wypadek samolotu pasażerskiego produkcji kanadyjskiej, pierwszy wypadek ze skutkami śmiertelnymi samolotów Bombardier z serii Q400 i Q700 (udoskonalenie podobnego starszego typu, De Havilland Canada DHC-8 Dash-8). Samoloty z serii Q („Q” od ang. "quiet", czyli „ciche”) są bardzo popularnymi samolotami wśród pasażerów i linii lotniczych ze względu na zastosowanie w nich nowoczesnego aktywnego elektroakustycznego wyciszania kabiny, i co za tym idzie, zwiększony komfort podróży (także dodatkowo bardziej komfortowej względem normalnego samolotu odrzutowego dzięki przestronnemu układowi foteli i przestronnego miejsca na nogi), oraz przez bardzo niskie koszty eksploatacji w porównaniu z odrzutowcami o podobnych zasięgach.
Jednak kilka Q400 czy Q700 (jest to wydłużony egzemplarz tej samej konstrukcji) doświadczyło potencjalnie katastrofalnego w skutkach przypadku uszkodzenia podwozia przy lądowaniu w Europie: odpadało całe koło i jego wysoka podpora, z uwagi na osłabienie korozją kluczowego punktowego elementu konstrukcji. Te przypadki występowały jedynie w służbie Scandinavian Airlines System. SAS i Bombardier Aerospace doszły do porozumienia polubownie, w wyniku którego SAS zrezygnował z dalszej eksploatacji całej swojej floty tychże maszyn i wycofał się z kontraktu na dalszy ich zakup.
Ostatecznie nie potwierdzona sądowo została szeroko popierana ekspertyza Bombardiera, iż problem wynikł nie przez nieprawidłowe zaprojektowanie (Bombardier jednak zmienił projekt i tak), lecz wskutek niewłaściwego przeglądu technicznego przeprowadzonego przez mechaników skandynawskiej linii lotniczej, którzy dopuścili do eksploatacji skorodowane samoloty. Inne linie nie doświadczyły podobnych awarii. W USA jest pierwszym wypadkiem dla tego unowocześnionego podtypu słynnej i długo służącej podstawowej konstrukcji samolotu o profilu STOL, Dash-8 (uprzednio, Dash-7).
Okoliczności wypadku.
Wypadek miał miejsce dokładnie pod adresem 6038 Long Street, 9,8 km (6,1 mil) na ścieżce podejścia w linii prostej na wydłużeniu drogi startowej na kierunku 23 lotniska "Buffalo Niagara International Airport" od jej progu. Nastąpiła około 22:17 czasu nowojorskiego (EST (03:17 UTC 13 lutego 2009)). Reportaże telewizyjne z miejsca wypadku podawały liczbę 49 ofiar śmiertelnych, w tym wszystkie 48 osób na pokładzie. Dodatkowo zginął domownik i dwoje ludzi zostało ciężko poparzonych. Dom mieszkalny uległ całkowitemu zniszczeniu. W miejscu uderzenia wybuchł gwałtowny pożar, z uwagi na który ewakuowano 12 okolicznych domostw. Samolot Bombardier Q 400 (udoskonalenie podobnego starszego typu, De Havilland Canada DHC-8 Dash-8) zawiera 74 miejsc pasażerskich. Egzemplarz który spadł opodal Buffalo został wyprodukowany w 2008 roku. Samolot podchodził do lądowania na drodze startowej pobliskiego międzynarodowego portu lotniczego Buffalo-Niagara, kiedy znikł z ekranu radaru kontroli podejścia.
Według jednej z informacji prasowych, zawartość rutynowego zapisu komunikacji w tej fazie lotu nie wskazała na zaistnienie jakiegokolwiek meldunku nagłej awarii ze strony pilota. Jednak według innej, samolot nigdy nie zgłosił się imiennie do stacji kontroli ruchu przejmującej lot w fazie końcowej naprowadzania do lądowania wieży kontroli lotów na lotnisku, już po rutynowym przekazaniu nadzoru jej kontrolerowi. Także gazeta "Buffalo News" podała, że załoga jednak zgłosiła awarię mechaniczną w fazie końcowej lotu. Warunki pogodowe były mniej więcej rutynowe jak dla Buffalo w zimie w nocy z lekkimi opadami śniegu, zamgleniem na niskich pułapach i bryzą znad Jeziora Erie o prędkości 17 mil/h.
Przyczyny.
Zaistnienie poważnego oblodzenia było oczywistą upatrywaną przyczyną utraty nośności, jednak informacje wstępne nie potwierdziły tego podejrzenia. Znane są podobne wypadki podobnych samolotów w podobnych warunkach pogodowych. Samolot jednak był wyposażony w nadmuchiwane pęcherze do usuwania lodu z powierzchni nośnych (skrzydeł), system ten był włączony podczas wypadku, a załoga dyskutowała oblodzenie szyb i krawędzi skrzydeł. 16 lutego 2009 według ustaleń dochodzenia po wstępnym zapoznaniu się przez ekspertów z zawartością czarnych skrzynek, ogłoszono, że samolot doświadczył tzw. przepadnięcia, nagle wytracając dużo wysokości: 245 metrów podczas 5 sekund, przepadając z pułapu 1800 stóp na wysokość ok. 1000 stóp. Przy czym, w końcu spadł mniej więcej na płask, i to dziobem skierowanym w odwrotnym kierunku od kierunku podejścia, zaledwie 26 sekund po zaistnieniu gwałtownych przechyleń, przy okazji włączania systemów lądowania przez załogę w fazie końcowej podejścia do lądowania (wystawienie klap itp.).
Prowadzący dochodzenie oświadczyli, że samolot prowadzony był przez autopilota, co, o ile jest rutynowe przy lądowaniu za pomocą instrumentów w Buffalo przy normalnych warunkach pogodowych, nie jest normalne przy poważnym oblodzeniu, według wytycznych Colgan Air czy Narodowej Rady Bezpieczeństwa Transportu (ang. NTSB), tych ostatnich ogłoszonych zaledwie w grudniu 2008. Według czarnej skrzynki, autopilot wyłączył się w trakcie gwałtownych przechyleń i związanego z nimi silnego przyspieszenia.
Zapis rozmów w kokpicie pilotów wykazał, że podczas przygotowań do lądowania, gdy załoga wysunęła klapy, nagle włączył się alarm dźwiękowy sygnalizujący wejście samolotu w przeciągnięcie oraz tzw. stick shaker – urządzenie powodujące silne wibracje steru, również wskazujące, że prędkość samolotu niebezpiecznie spada i wkrótce może on wejść w przeciągnięcie. Wkrótce potem samolot zaczął gwałtownie wytracać wysokość, po pewnym czasie dodatkowo wchodząc w korkociąg. Jednak Bombardier Q 400 ma wbudowane unikatowe zabezpieczenie, tzw. "reference speeds switch": ponieważ w przypadku gromadzenia się lodu na skrzydłach maszyny zostaje zaburzony opływ powietrza wokół skrzydeł, a co za tym idzie, samolot może ulec wejściu w przepadnięcie przy wyższej prędkości niż w przypadku, gdy na skrzydłach nie osadza się lód. Choć załoga lotu 3407, widząc osadzający się w rogach okien kokpitu lód, włączyła instalację odladzającą skrzydła, kapitan zdecydował się włączyć także to dodatkowe zabezpieczenie: podczas badania szczątków kokpitu odnaleziono panel z przełącznikiem "reference speeds" w pozycji ON. Innymi słowy, alarm przeciągnięcia w kokpicie włączył się, pomimo że samolot poruszał się z prędkością wyraźnie przekraczającą prędkość przeciągnięcia – co jeszcze bardziej zaskoczyło śledczych. Wkrótce potem samolot rzeczywiście zaczął gwałtownie tracić wysokość, choć znaczna różnica między prędkością, przy której włączyły się alarmy, a rzeczywistą prędkością przeciągnięcia dawała załodze spory margines czasu, by prawidłowo ocenić sytuację i podjąć odpowiednie kroki celem uniknięcia zagrożenia.
Gdy śledczy zaczęli badać zapisy z rejestratora parametrów lotu, odkryli coś zaskakującego. W przypadku włączenia się alarmu przeciągnięcia priorytetem dla pilota jest zwiększenie mocy silników i ustawienie samolotu tak, by nos maszyny znalazł się pod linią horyzontu (innymi słowy: by przód samolotu skierował się w stronę ziemi). Choć kapitan w momencie włączenia się alarmu zwiększył moc silników (do 75% mocy maksymalnej, choć przepisy nakazywały ustawienie 100% mocy – jak jednak śledczy odkryli, biorąc pod uwagę zapas czasu, jakim dzięki włączonemu "reference speeds switch" dysponowała załoga, wystarczało to do wyprowadzenia samolotu z zagrożenia) – zamiast obniżyć nos maszyny, co spowodowałoby wzrost siły nośnej, gwałtownie ściągnął stery do siebie, podrywając nos maszyny w górę, i w takiej pozycji utrzymywał go aż do momentu zderzenia z ziemią. Spowodowało to gwałtowny spadek siły nośnej i prędkości, maszyna prawie natychmiast weszła w przeciągnięcie i zaczęła gwałtownie spadać. Sytuację pogorszył jeszcze manewr drugiego pilota: ponieważ alarm włączył się tuż po wysunięciu klap, pilotka schowała klapy, co dodatkowo zmniejszyło generowaną przez skrzydła siłę nośną.
Poszukując odpowiedzi na pytanie, dlaczego dwoje wyszkolonych pilotów popełniło tak znaczące błędy (rozpoznanie przeciągnięcia i bezpieczne wyprowadzenie zeń samolotu stanowi jeden z podstawowych manewrów, jakie każdy pilot, zarówno małej awionetki, jak i dużego samolotu pasażerskiego, musi mieć opanowane; jest to stały element wszelkich egzaminów praktycznych na licencję pilota niezależnie od stopnia), śledczy uważnie przesłuchali nagrania z rejestratora rozmów. Zauważyli, że oboje piloci często ziewali w czasie lotu, dodatkowo drugi pilot narzekał na zmęczenie i złe samopoczucie. Zbadano szczegółowo rozkład zajęć obydwu pilotów w dniach poprzedzających wypadek: jak się okazało, choć linie Colgan Air przestrzegały skrupulatnie wszelkich przepisów regulujących godziny pracy załogi samolotów – nikt nie zwracał większej uwagi, co piloci robią pomiędzy kolejnymi dniami roboczymi. Oboje piloci feralnego lotu nr 3407 mieszkali w sporej odległości od lotnisk, z których wylatywali: kapitan często nocował w dziennych pomieszczeniach socjalnych dla załóg na lotnisku, śpiąc na fotelu lub kanapie, podczas gdy drugi pilot mieszkał na przeciwległym wybrzeżu USA i przemierzał dystans między pracą a domem w samolotach towarowych.
W swoim raporcie NTSB jako przyczynę wypadku podała błąd pilotów, którzy niewłaściwie zareagowali na alarmy wskazujące na zbliżające się wejście samolotu w przeciągnięcie; jako dodatkowy powód wymieniono zmęczenie załogi (wpływ zmęczenia i braku snu na koncentrację porównany został przez fizjologów z efektem wypicia sporej ilości alkoholu).
Wypadek lotu Continental Airlines 3407 został przedstawiony w fabularyzowanym serialu „Katastrofa w przestworzach” w odcinku pod tytułem „Potworne zmęczenie (Dead Tired)” – sezon 10, odcinek 4, wyemitowanym ostatnio 18 marca 2016 na antenie National Geographic Channel..

</doc>
<doc id="1608315" url="https://pl.wikipedia.org/wiki?curid=1608315" title="Barwienie przyżyciowe">
Barwienie przyżyciowe

Barwienie przyżyciowe – barwienie żywych komórek, lub tkanek barwnikami, które nie są dla nich toksyczne. Barwienie to umożliwia badanie struktury żywych komórek oraz obserwację dynamicznych procesów w nich zachodzących, unikając zaburzeń spowodowanych śmiercią komórek i procesów po niej następujących. Barwienie przeżyciowe jest przydatne w technikach diagnostycznych i chirurgicznych w różnych specjalnościach medycznych. W przypadku barwienia pozażyciowego, żywe komórki są usuwane z organizmu, podczas gdy barwienie przyżyciowe odbywa się poprzez wstrzyknięcie lub wprowadzenie barwnika do organizmu. Termin „barwienie pozażyciowe” (ang. "supravital staining") jest używany przez niektórych autorów w odniesieniu do barwienia przyżyciowego (ang. "vital staining"), a przez innych zamiennie z barwieniem przyżyciowym, przy czym podstawowym założeniem jest to, że badana komórka jest nadal żywa.
W bardziej ścisłym znaczeniu termin „barwienie przyżyciowe” ma znaczenie przeciwstawne do barwienia pozażyciowego. Podczas gdy w barwieniu pozażyciowym żywe komórki przejmują barwę – w „barwieniu przyżyciowym” – najbardziej akceptowanym, choć pozornie paradoksalnym znaczeniu tego terminu, żywe komórki wykluczają barwę, tj. barwią się ujemnie, a tylko martwe komórki barwią się pozytywnie, a zatem żywotność może być oceniana przez zliczenie odsetka wszystkich komórek, które wybarwiają się ujemnie.

</doc>
<doc id="1608317" url="https://pl.wikipedia.org/wiki?curid=1608317" title="Zgromadzenie Regionów Europy">
Zgromadzenie Regionów Europy

Zgromadzenie Regionów Europy (ang. Assembly of European Regions (AER)) jest największą niezależną siecią współpracy regionów w różnorodnej Europie. Łącząc ponad 270 regionów z 33 krajów oraz 16 międzyregionalnych organizacji, AER jest politycznym głosem swoich członków i forum międzyregionalnej współpracy.
Historyczne tło.
15 czerwca 1985 roku w Louvain-la-Neuve (Brabancja Walońska) 47 Regionów i 9 międzyregionalnych organizacji ustanowiło Radę Regionów Europy (ang. Council of the Regions of Europe (CRE)), która przekształciła się w listopadzie 1987 roku na drugim Generalnym Spotkaniu Regionów Europy w Brukseli w Zgromadzenie Regionów Europy.
Definicja „Regionu”.
Zgodnie ze statusem AER, termin „Region” odnosi się do terytorialnych władz funkcjonujących na poziomie bezpośrednio podległym centralnemu rządowi, ze swą własną polityczną reprezentacją na forum wybranego zgromadzenia regionalnego.
Ośrodki rządzenia.
Zgromadzenie Generalne.
Zgromadzenie Generalne składa się z politycznych reprezentantów członków regionów AER. Decyduje o strategii politycznej AER, głosuje nad budżetem, podejmuje decyzje o tworzeniu komitetów czy podjęciu szczególnych zadań, ratyfikuje przyjęcie członków, etc. Zgromadzenie Generalne wybiera Prezydenta AER, członków Biura i Sekretarza Generalnego.
Biuro.
Biuro podejmuje wszystkie konieczne decyzje niezbędne dla utrzymywania płynnych stosunków ze Zgromadzeniem Generalnym oraz koordynuje współpracę różnych komitetów. Jego spotkania odbywają się co najmniej dwa razy w roku. Członkowie biura wybierani są na dwa lata przez Zgromadzenie Generalne za sugestią Regionów członkowskich. W Biurze znajduje się przynajmniej jeden regionalny przedstawiciel z jednego kraju. Dwie stałe komisje kierują raporty bezpośrednio do Biura:
Prezydium.
Prezydium składa się z Prezydenta AER (obecnie Michèle Sabban, Wiceprezydent regionu Île-de-France), dwóch Wiceprezydentów, Wiceprezydenta Skarbnika oraz Prezydentów poszczególnych komitetów AER. W okresie przejściowym między spotkaniami Biura, przez delegację, Prezydium może się spotkać i podjąć decyzje, które są następnie przedkładane Biuru.
Struktura komisji.
Komisja 1 : Ekonomia i Rozwój Regionalny.
Regionalny rozwój ekonomiczny, zatrudnienie, społeczeństwo wiedzy, środowisko, energia, rozwój terenów wiejskich/ rolnictwa oraz infrastruktury, turystyka.
Komisja 2 : Polityka Społeczna i Zdrowie Publiczne.
Polityka społeczna, równe szanse, demografia, zdrowie publiczne oraz planowanie w sytuacjach wyjątkowych.
Komisja 3 : Kultura, Edukacja i Młodzież.
Kultura, edukacja, szkolenia, młodzież, media, technologie informacyjne, międzynarodowa i międzyregionalna współpraca.
Podkomisje.
Prezydenci Komisji/Stałych Komisji są odpowiedzialni za ustanawianie podkomisji uznanych za niezbędne dla realizowania pracy komisji.
Grupy robocze.
Są to ciała tymczasowe utworzone na zasadzie ad hoc dla nowych zagadnień powstających w kontekście pracy komisji.
Programy AER.
Euroodyseja.
Euroodyseja jest międzyregionalnym programem promującym szkolenie zawodowe i mobilność młodych ludzi w Europie.
Szkoła Letnia.
Coroczne forum poświęcone odpowiednim tematom z zakresu współpracy regionalnej.
Szkoła Letnia dla Młodzieży.
Coroczne forum, którego celem jest wspieranie i umożliwianie młodym ludziom zaangażowania w regionalne polityki i życie publiczne.
Ruch AER „Subsydiarność jest słowem”.
Przedsięwzięcie „Subsydiarność jest słowem” zostało zainicjowane przez Zgromadzenie Regionów Europy w maju 2008 roku i ma na celu dodanie pojęcia „subsydiarność” do każdego słownika w każdym języku na świecie. Pierwsze listy otwarte zostały wysłane do 71 wydawnictw, które w swoich wydaniach słowników językowych pominęły pojęcie „subsydiarność”. Zgromadzenie zaapelowało również do Microsoftu żądając dodania tego pojęcia do słownika oprogramowania Microsoft Office, a tym samym usunięcia „czerwonej linii” jak pojawia się w niektórych wersjach MS Word. Mimo iż definicja pojęcia “subsydiarność” może różnić się nieco w różnych słownikach i językach, słowo to powinno być definiowane jako „zasada polegająca na podejmowaniu decyzji jak najbliżej obywateli”. Zasada ta jest fundamentem wizji “Europy Regionów”. Europy, która szanuje ideę silnych władz lokalnych i podejmowanie decyzji przez te władze właśnie.
„Subsydiarność jest słowem” – grupa dostępna na Facebook. Aby dołączyć do grupy wejdź na stronę http://groups.to/subsidiarity. Więcej informacji na temat akcji na profilu .
Zobacz też.
Młodzieżowa Sieć Regionalna
Linki zewnętrzne.
Zgromadzenie Regionów Europy (www.aer.eu)

</doc>
<doc id="1608321" url="https://pl.wikipedia.org/wiki?curid=1608321" title="Komisja śledcza do zbadania okoliczności porwania i zabójstwa Krzysztofa Olewnika">
Komisja śledcza do zbadania okoliczności porwania i zabójstwa Krzysztofa Olewnika

Komisja śledcza do zbadania okoliczności porwania i zabójstwa Krzysztofa Olewnika – komisja śledcza powołana uchwałą Sejmu VI kadencji z 13 lutego 2009 do zbadania okoliczności porwania i zabójstwa Krzysztofa Olewnika oraz nieprawidłowości działania organów wymiaru sprawiedliwości.
Komisja zakończyła prace 17 maja 2011 publikacją raportu – sprawozdania.
Skład komisji.
Dnia 20 lutego 2009 roku Sejm dokonał wyboru członków komisji:

</doc>
<doc id="1608322" url="https://pl.wikipedia.org/wiki?curid=1608322" title="Reg (dystrykt)">
Reg (dystrykt)

Powiat Reg – jednostka podziału administracyjnego położona w południowej części prowincji Kandahar, w Afganistanie. 
Powiat graniczy na zachodzie z prowincją Helmand natomiast od północy z powiatami Panjwai i z Daman oraz od wschodu z Shorabak będącymi powiatami tej samej prowincji. Granica południowa przebiega wzdłuż linii Duranda i stanowi granicę państwową z Pakistanem. 
Powiat zamieszkiwany jest przez 7900 (2006) mieszkańców. 
Centrum powiatu stanowi miasto Reg Alaqadari, położone blisko granicy państwowej z Pakistanem.
Okręg rozciąga się w przeważającej swej części na terenach pustynnych i półpustynnych.

</doc>
<doc id="1608323" url="https://pl.wikipedia.org/wiki?curid=1608323" title="Helenesee">
Helenesee

Helenesee – jezioro w Niemczech, w Brandenburgii, na południowym skraju Frankfurtu nad Odrą, w dzielnicy Markendorf. Jedno z miejsc wypoczynku mieszkańców miasta i okolic.
Z uwagi na rozległe plaże i popularność turystyczną nazywane "Małym Bałtykiem" ("Die kleine Ostsee"). Akwen ma dobre warunki do nurkowania – widoczność przy sprzyjających warunkach dochodzi do 12 metrów. Nad brzegami znajduje się kemping, wypożyczalnie sprzętu wodnego i sportowego, a także miejsca noclegowe o różnym standardzie.

</doc>
<doc id="1608329" url="https://pl.wikipedia.org/wiki?curid=1608329" title="Praveen Thipsay">
Praveen Thipsay

Praveen Mahadeo Thipsay (ur. 12 sierpnia 1959) – indyjski szachista, arcymistrz od 1997 roku.
Kariera szachowa.
Na arenie międzynarodowej pojawił się w połowie lat 70. XX wieku, dwukrotnie (Tjentište 1975, Innsbruck 1977) występując na mistrzostwach świata juniorów do 20 lat. Od pierwszych lat 80. zaliczany był do ścisłej czołówki indyjskich szachistów, do której należał przez ponad 20 kolejnych lat. Wielokrotnie startował w finałach indywidualnych mistrzostw kraju, siedmiokrotnie (w latach 1982, 1984, 1985, 1989, 1992, 1993, 1994) zdobywając złote medale. Pomiędzy 1982 a 2002 r. siedmiokrotnie (w tym 2 razy na I szachownicy) reprezentował barwy Indii na szachowych olimpiadach, był również czterokrotnym medalistą drużynowych mistrzostw Azji: dwukrotnie złotym za wyniki indywidualne (1983, 2003) oraz dwukrotnie brązowym, wraz z drużyną (1983, 1999). W 1990 r. zakwalifikował się do rozegranego w Manili turnieju międzystrefowego (eliminacji mistrzostw świata), jednak występ w tym turnieju był całkowicie nieudany (zajął ostatnie miejsce w stawce 64 zawodników).
Do sukcesów Praveena Thipsaya w turniejach międzynarodowych należą m.in.:
Najwyższy ranking w dotychczasowej karierze osiągnął 1 stycznia 1995 r., z wynikiem 2515 punktów dzielił wówczas 2. miejsce (za Viswanathanem Anandem, wspólnie z Dibyendu Baruą) wśród indyjskich szachistów.
Inne osiągnięcia.
W 1984 r. został laureatem nagrody Arjuna Award.

</doc>
<doc id="1608331" url="https://pl.wikipedia.org/wiki?curid=1608331" title="Subaru Justy">
Subaru Justy

Subaru Justy – samochód subkompaktowy o nadwoziu hatchback produkowany od roku 1984 przez Subaru. Ostatnia generacja, która oparta jest na lekko zmodyfikowanym Daihatsu Sirion, została zaprezentowana na 2007 Frankfurt Motor Show, do napędu posłużył trzycylindrowy rzędowy silnik o pojemności jednego litra, moc przenoszona jest na oś przednią poprzez pięciobiegową manualną skrzynię biegów.
Opis modelu.
Samochód był opracowywany a następnie produkowany w Japonii. Wprowadzenie modelu na rodzimy rynek nastąpiło w roku 1984. Wersje przygotowane na sprzedaż na terenie Stanów Zjednoczonych oraz Wielkiej Brytanii wprowadzono w roku 1987. W roku 1989 wszystkie wersje przeszły modernizację wyglądu.
W latach 1987–1994 na terenie Stanów Zjednoczonych sprzedawane były jedynie egzemplarze wyprodukowane w Japonii. W 1988 Justy otrzymał napęd 4WD, trzy lata później (1991) seryjnie montowano silniki z wtryskiem paliwa. W latach 1991–1994 dostępna była czterodrzwiowa wersja modelu. Rocznik '95 był dostępny na rynku kanadyjskim.
Inne wersje Justy.
Po roku 1994 Subaru sprzedawało pod nazwą Justy również lekko zmodyfikowane modele innych marek:
W kilku innych krajach Subaru Justy sprzedawano jako Subaru Trendy lub 'J-series', J10 - wersja z silnikiem 1,0l, J12 - silnik 1,2l.
Na Tajwanie Subaru sprzedawało czterodrzwiowego sedana z silnikiem EF12 o mocy 80 hp opartego na Justy, model otrzymał nazwę Tutto.

</doc>
<doc id="1608333" url="https://pl.wikipedia.org/wiki?curid=1608333" title="Omar Abdirashid Ali Sharmarke">
Omar Abdirashid Ali Sharmarke

Omar Abdirashid Ali Sharmarke (ur. 18 czerwca 1960 w Mogadiszu) – somalijski polityk, premier Somalii od 14 lutego 2009 do 21 września 2010 oraz od 24 grudnia 2014 do 1 marca 2017.
Życiorys.
Omar Abdirashid Ali Sharmarke urodził się w 1960. Jest synem byłego premiera i prezydenta Somalii Abdirashida Alego Shermarke, który został zamordowany w 1969 w czasie sprawowania urzędu. Pochodzi z grupy etnicznej Darod. Sharmarke wychował się i zdobył wykształcenie w Stanach Zjednoczonych oraz w Kanadzie. Posiada dwa obywatelstwa: somalijskie oraz kanadyjskie. Ukończył nauki polityczne i ekonomię polityczną na Carleton University w Ottawie.
W czasie swojej kariery zawodowej zajmował różne stanowiska w strukturach ONZ. Był doradcą politycznym ONZ ds. konfliktu w Darfurze, a także w Sierra Leone i na Sri Lance. Pełnił funkcję ambasadora Somalii w USA.
Premier.
13 lutego 2009 prezydent Szarif Szajh Ahmed nominował Omara Abdirashida Alego Sharmarke na stanowisko premiera. Zastąpił on Nur Hassana Husseina, co było konieczne, gdyż ten pochodził z tej samej grupy etnicznej co prezydent, czego zabraniały przepisy prawa. Premier elekt zapowiedział kontynuację działań na rzecz „pojednania i stworzenia poczucia jedności wśród Somalijczyków”. Ogłosił zamiar stworzenia rządu nietarganego walkami wewnętrznymi, lecz zdolnego do pomocy obywatelom. Za swoje główne cele uznał umożliwienie powrotu na ojczyste ziemie obywatelom przesiedlonym w wyniku walk, ułatwienie dostępu do międzynarodowej pomocy oraz włączenie ugrupowań opozycyjnych w proces pokojowy. Nominacja Sharmarke była widziana jako próba zaangażowania somalijskiej diaspory, żyjącej zagranicą w proces pokojowy w kraju oraz skupienia uwagi całej społeczności międzynarodowej na sprawie walk w Somalii.
14 lutego 2009 somalijski parlament w Dżibuti zatwierdził Sharmarke na stanowisku premiera. Otrzymał on poparcie 414 deputowanych przy 9 głosach przeciwnych jego kandydaturze. 21 lutego 2010 premier mianował 36 ministrów swojego gabinetu. W jego szeregach znaleźli się byli przedstawiciele opozycji oraz reprezentanci różnych somalijskich grup etnicznych, w tym 3 kobiety. Następnego dnia gabinet uzyskał wotum zaufania od parlamentu i został oficjalnie zaprzysiężony.
W październiku 2009 premier zadeklarował podjęcie przez jego rząd działań mających na celu eliminację piractwa z somalijskiego wybrzeża w ciągu 2 lat.
W maju 2010, równocześnie ze wznowieniem ofensywy przez islamskich bojowników i podjęciem ataku na Mogadiszu, doszło do kryzysu politycznego w strukturach somalijskich władz. Przewodniczący parlamentu Adan Mohamed Nuur Madobe zażądał zdymisjonowania gabinetu premiera Sharmarke, zarzucając mu korupcję i nieefektywne działanie. 16 maja 2010 został jednak pozbawiony stanowiska przewodniczącego izby przez większość parlamentarną. Głos w sprawie zabrał wówczas prezydent Sharif Sheikh Ahmed, który również wyraził zamiar zdymisjonowania gabinetu i powołania w jego miejsce nowego. Jego stanowisko zapoczątkowało spór głowy państwa z szefem rządu.
17 maja 2010 prezydent Ahmed zdymisjonował premiera, jednak Sharmarke uznał jego działania za niekonstytucyjne i nie podporządkował się im. Zgodnie z art. 44 i 51 Tymczasowej Karty Federalnej rząd mógł zostać rozwiązany wyłącznie na drodze uchwalenia przeciwko niemu wotum nieufności przez parlament. 20 maja 2010 prezydent, po spotkaniu z prawnikami, którzy również uznali jego działanie za niezgodne z prawem, anulował swoją decyzję.
We wrześniu 2010 doszło do wybuchu sporu między prezydentem a prezydentem w przedmiocie projektu nowej konstytucji, inicjatywie mającej poparcie ze strony ONZ, UE i USA. Premier Sharmarke opowiadał się za przyjęciem jej projektu po konsultacjach z organizacjami społecznymi i w głosowaniu przez parlament, prezydent Ahmed natomiast optował za rozpisaniem w tej sprawie powszechnego referendum. 15 września 2010 prezydent wezwał do dokonania zmian w rządzie. Następnego dnia w parlamencie przedstawiony został wniosek o wotum nieufności dla rządu, który miał być poddany pod głosowanie 18 września. Jednak z powodu braku kworum głosowanie w tym dniu zostało odroczone przez przewodniczącego parlamentu.
21 września 2010 premier Sharmarke dobrowolnie ustąpił ze stanowiska, co oznaczało także dymisję całego gabinetu. Swoją decyzję argumentował potrzebą zakończenia wewnętrznych sporów przyczyniających się do obniżenia zdolności obronnych i poziomu bezpieczeństwa. Stwierdził, że jego rezygnacja stwarza szansę na „ocalenie narodu” i przejęcie odpowiedzialności przez innych. Prezydent Ahmed podziękował premierowi za „odważną decyzję”, nazywając ją również „historyczną”, gdyż rozwiązującą konflikt przez działania samych Somalijczyków, bez interwencji zagranicznych sił. Tego samego dnia na stanowisko p.o. premiera powołał wicepremiera Abdiwahida Gonjeh.
Od lipca do grudnia 2014 zajmował stanowisko ambasadora Somalii w Stanach Zjednoczonych. 17 grudnia 2014 został po raz drugi desygnowany na stanowisko premiera Somalii po tym, jak parlament przegłosował wotum nieufności wobec jego poprzednika, Cabdiwaliego Sheekha Axmeda. 24 grudnia 2014 jego kandydatura został zatwierdzona przez parlament i tego samego dnia został zaprzysiężony.
Stanowisko premiera zajmował do 1 marca 2017, kiedy zastąpił go Hassan Ali Khayre, nominowany na urząd przez nowo wybranego prezydenta Mohameda Abdullahiego Mohameda.

</doc>
<doc id="1608335" url="https://pl.wikipedia.org/wiki?curid=1608335" title="Försvarets radioanstalt">
Försvarets radioanstalt

Försvarets radioanstalt (pol. "Agencja Wojskowego Rozpoznania Radioelektronicznego", FRA) - szwedzka cywilna instytucja wywiadowcza podlegająca Ministerstwu Obrony.
Historia FRA.
Przed ustanowieniem FRA.
Rozpoznanie radioelektroniczne w Szwecji ma swoje początki podczas I wojny światowej. Głównym celem przechwytywania sygnałów była rosyjska flota.
Po I wojnie światowej nadal kontynuowano przechwytywanie sygnałów. Prowadzone było przez Marynarkę Wojenną przeciwko radzieckich marynarce.
W 1937 roku nastąpiła reorganizacja sił zbrojnych i powstało Naczelne Dowództwo Sił Zbrojnych, w obrębie którego ustanowiono wydział obsługi sygnałowej i wydział kryptograficzny. W 1938 roku powołano do życia pierwszą organizację zajmującą się wywiadem sygnałowym z siedzibą w Karlskronie. Pod koniec lat 30. XX wieku, Naczelne Dowództwo Sił Zbrojnych organizowało również szereg kursów deszyfrowania.
W czasie II wojny światowej, głównymi celami dla przechwytywania sygnałów był Związek Radziecki i Niemcy, które w tamtym czasie były traktowane jako główne zagrożenie dla Szwecji.
9 kwietnia 1940 roku Niemcy zaatakowały Danię i Norwegię oraz zwróciły się do Szwecji z wnioskiem o wykorzystanie szwedzkiego kabla z zachodniego wybrzeża dla podsłuchu okupowanej Norwegii. Szwecja zgodziła się na to przejęcie, ponieważ miała łatwiejszy dostęp do przechwytywania niemieckich sygnałów. Pierwszy został przechwycony już 19 maja. Początkowo wiadomości były jawne, z czasem Niemcy szyfrowali je za pomocą Geheimschreiber.
Zadanie deszyfrowania powierzono matematykowi Arne Beurlingowi. Po tym jak udało mu się złamać szyfr, urządzenia deszyfrujące zostały wyprodukowane przez firmę LM Ericsson (poprzednik dzisiejszego Ericssona). Rozszyfrowanie wiadomości miało dwie korzyści: wcześniejsze ostrzeżenie o planach ataku na Szwecję oraz wgląd w ogólny przebieg wojny widziany przez stronę niemiecką.
Operacja "Stella Polaris".
W czasie wojny zimowej pogłębiła się współpraca pomiędzy szwedzkimi a fińskimi służbami. Latem 1944 toku poczyniono przygotowania do ewentualnej ewakuacji personelu fińskiej służby sygnałowej wywiadu do Szwecji na wypadek okupacji Finlandii przez Związek Radziecki. We wrześniu 1944 roku, po rozejmie fińsko-radzieckim, 750 osób związanych z fińskim wywiadem ewakuowano do Szwecji wraz z rodzinami. Nie zabrakło również znacznej ilości sprzętu specjalistycznego do przechwytywania sygnałów, co stanowiło potrzebny dodatek dla FRA, której w czasie wojny brakowało nowoczesnego sprzętu. Kiedy później okazało się, że nie będzie sowieckiej okupacji Finlandii, większość ewakuowanych wróciła do swojego kraju.
Utworzenie FRA i dalsza działalność.
FRA została oficjalnie utworzona 1 lipca 1942 roku jako niezależna organizacja, a tym samym nie podlegała już Naczelnemu Dowództwu Sił Zbrojnych.
Organizacja składała się z trzech biur: administracyjnego, przechwytywania i analiz. Torgil Thorén został pierwszym Dyrektorem Generalnym. Szefem analizy był kapitan Åke Rossby, szefem przechwytywania został kapitan Olof Kempe, a Sten von Porat stał na czele administracji.
W tym czasie Agencja zajmowała się ośmioma głównymi obszarami:
Nowa siedziba FRA została przeniesiona na wyspę Lovön na jeziorze Melar, niedaleko Sztokholmu. Budowa nowej siedziby została zakończona jesienią 1943 roku.
Po II wojnie światowej w Szwecji toczyła się debata, czy w czasie pokoju potrzebna jest instytucja przechwytująca sygnały. Po podziale Europy na Wschód i Zachód, w Szwecji stwierdzono, że FRA jest nadal potrzebna. Pozyskiwane przez nią informację pozwalały na przygotowanie się do potencjalnego ataku. 
Po upadku Związku Radzieckiego i zakończeniu zimnej wojny rozszerzono zakres zadań FRA. Szwedzkie Siły Zbrojne wzięły udział w szeregu misji międzynarodowych, m.in. w Bośni, Kosowie, Czadzie, Somalii, Libii i Afganistanie. Doprowadziło to do konieczności zapewnienia przez FRA wsparcia dla Sił Zbrojnych w zupełnie nowych obszarach. Były to często obszary wymagające wsparcia zupełnie nowymi umiejętnościami językowymi. Atutem okazało się to, że są duże grupy imigrantów w Szwecji z przydatnymi umiejętnościami językowymi i w dłuższej perspektywie, doprowadziło to do tego, że personel FRA stał się bardziej wielokulturowy.
W czasie amerykańskiego ataku na Irak, który był spowodowany podejrzeniem wytwarzania broni masowego rażenia, FRA poinformowała, że ​​nie ma dowodów na to aby Irak był bliski rozwoju broni jądrowej, ani nie widziała żadnego poparcia Iraku dla Al-Kaidy. Ten raport stanowił ważną podstawę dla stanowiska rządu szwedzkiego w czasie konfliktu.
FRA nadal ewoluuje i podąża za tempem rozwoju technologicznego, aby posiadać zdolności wymagane od nowoczesnej służby wywiadowczej. Do zakresu zadań FRA należy obecnie:
Podstawa prawna.
Ustawa (2008:717) o prowadzeniu wywiadu radioelektronicznego, (szw. "Lag (2008:717) om signalspaning i försvarsunderrättelseverksamhet")
Ustawa (2007:259) o przetwarzaniu danych osobowych w ramach działalności wywiadowczej i rozwojowej instytutu radiowego Szwedzkich Sił Zbrojnych, (szw. "Lag (2007:259) om behandling av personuppgifter i Försvarets radioanstalts försvarsunderrättelse- och utvecklingsverksamhet")
Ustawa o ochronie danych osobowych (1998:204), (szw. "Personuppgiftslag (1998:204)")
Budżet.
Na rok 2021, FRA przysługiwało 1 417 711 koron szwedzkich przyznanych z budżetu państwa.
Struktura organizacyjna.
Na czele Agencji stoi Dyrektor Generalny, który jako jedyny ponosi wyłączną odpowiedzialność przed rządem za działalność organu. Kierownictwo składa się z Dyrektora Generalnego i Dyrektora Generalnego FRA, którzy tworzą Zarząd FRA.
Generalny Radca Prawny odpowiada za to, aby operacje przeprowadzane przez FRA były prowadzone zgodnie z prawem.
W FRA występuje podział na cztery działy:
Organizacja obejmuje również radę ds. ochrony prywatności, która śledzi, w jaki sposób FRA zajmuje się kwestiami prywatności. Członków rady powołuje rząd.
Zadania.
Według zapisów ustawowych FRA ma prowadzić działania w obszarze wywiadu radioelektronicznego dla potrzeb oceny zagrożeń militarnych dla kraju, zagrożeń dla jednostek biorących udział w operacjach pokojowych, elementów zaangażowanych w działaniach ukierunkowanych na zwalczanie zjawiska międzynarodowego terroryzmu, przestępczości zorganizowanej, proliferacji broni masowego rażenia, do zwalczania zagrożeń dla porządku publicznego, rozpoznawanie działalności obcych służb wywiadowczych oraz śledzenie postępu technologicznego w dziedzinie wywiadu radioelektronicznego w innych krajach (art. 1 Ustawy 2008:717).
Uprawnienia.
FRA prowadzi samodzielne działania poza granicami kraju (art. 2 Ustawy 2008:717). Na zadania realizowane na terytorium Szwecji musi ona uzyskać zgodę osobnej struktury sadowniczej − Sądu Wywiadu Wojskowego (szw. Försvarsunderrättelsedomstolen) (art. 2a Ustawy 2008:717).
Pracownicy FRA realizują czynności analityczno-informacyjne. Nie mają uprawnień do prowadzenia działań dochodzeniowo-śledczych.
Kontrola i nadzór.
FRA, pomimo że jest służbą cywilną, podlega pod nadzór wojskowy. Jest kontrolowana przez Sąd Wywiadu Wojskowego oraz przez utworzoną w 2000 roku Jednostkę Koordynującą Działania Wywiadu Obronnego (szw. Enheten for samordning av försvarsunderrättelsefrågor, SUND), której „podstawowym zadaniem jest koordynacja, ocena, wyznaczanie zadań i rozwój wojskowych agencji wywiadowczych”. 
Kolejną instytucją kontrolną jest utworzona w 2009 roku Państwowa Inspekcja Wywiadu Wojskowego (szw. Statens inspektion för försvarsunderrättelseverksamheten, SIUN). Jej rolą jest „dokonywanie przeglądu działania i praktyk wykorzystywanych w agencjach wywiadu wojskowego”.
Współpraca krajowa i międzynarodowa.
W ramach współpracy krajowej FRA przekazuje dane i informacje do Policji Bezpieczeństwa, Wojskowej Służby Wywiadu i Bezpieczeństwa, policji, a także prywatnych przedsiębiorstw, które kontaktują się z FRA, aby uzyskać informacje potrzebne do rozpoznania rynku lub w celu zabezpieczenia własnych systemów teleinformatycznych i baz danych. 
Wraz z Policją Bezpieczeństwa i Wojskową Służbą Wywiadu i Bezpieczeństwa, Agencja należy do krajowych platform współpracy, czyli Grupy Współpracy na rzecz Bezpieczeństwa Informacji, Krajowej Platformy na rzecz Ochrony przed Poważnymi Zagrożeniami Informatycznymi oraz Narodowego Centrum Oceny Zagrożeń Terrorystycznych. Jeśli jest to konieczne, Sąd Wywiadu Wojskowego może zezwolić agencji na podjęcie współpracy z innymi krajami w celu podjęcia działań w zakresie budowy i wdrażania nowych technologii wywiadu radioelektronicznego.

</doc>
<doc id="1608338" url="https://pl.wikipedia.org/wiki?curid=1608338" title="Lex Orwell">
Lex Orwell



</doc>
<doc id="1608344" url="https://pl.wikipedia.org/wiki?curid=1608344" title="Łupież (ujednoznacznienie)">
Łupież (ujednoznacznienie)



</doc>
<doc id="1608345" url="https://pl.wikipedia.org/wiki?curid=1608345" title="Pityriasis">
Pityriasis



</doc>
<doc id="1608346" url="https://pl.wikipedia.org/wiki?curid=1608346" title="Jagdstaffel 48">
Jagdstaffel 48

Jagdstaffel 48 – Königlich Preußische Jagdstaffel Nr. 48 – Jasta 48 jednostka lotnictwa niemieckiego Luftstreitkräfte z okresu I wojny światowej.
Informacje ogólne.
Jednostka została utworzona we Fliegerersatz Abteilung Nr. 11 w Brzegu w połowie grudnia 1917 roku. Pierwszym dowódcą jednostki był podporucznik Kurt Kuppers z Jagdstaffel 6. Jednostka uzyskała zdolność operacyjną 5 stycznia i została skierowana na front pod dowództwo 18 Armii. Działalność bojową rozpoczęła 12 stycznia. Pierwsze zwycięstwo jednostki odniósł jej dowódca 6 marca.
19 maja 1918 roku eskadra została włączona w skład Jagdgruppe 11 W jej skład wchodziły wówczas Jagdstaffel 17, Jagdstaffel 53, Jagdstaffel 61. Stacjonowała w Vivaise i podlegała dowództwu 3 Armii.
Po przeniesieniu Kurta Kuppersa w połowie sierpnia dowództwo nad eskadrą objął por. Walter Stock, który pozostał na tym stanowisku do zakończenia działań wojennych.
"Jasta 48" w całym okresie wojny odniosła ponad 6 zwycięstw nad samolotami nieprzyjaciela. W okresie od stycznia 1918 do listopada 1918 roku jej straty wynosiły 5 zabitych w walce, 1 rannych w wypadku lotniczym i 2 pilotów zabitych w wypadkach.
Piloci jednostki latali między innymi na samolotach Pfalz D.III.
W Eskadrze służyło 2 asów myśliwskich:

</doc>
<doc id="1608350" url="https://pl.wikipedia.org/wiki?curid=1608350" title="Callum Ferguson">
Callum Ferguson

Callum Ferguson (ur. 21 listopada 1984 w Adelaide) - australijski kryckiecista, reprezentant Australii Południowej i Australii, praworęczny odbijający, rzucający w stylu "medium-fast".
W lidze australijskiej wystąpił po raz pierwszy w 204 w meczów przeciwko Wiktorii, w pierwszym sezonie grając dla Australii Południowej odniósł dobry wynik zdobywając 733 "runs" przy średniej 38,57. W reprezentacji Australii zadebiutował w 2009 przeciwko Nowej Zelandii.

</doc>
<doc id="1608352" url="https://pl.wikipedia.org/wiki?curid=1608352" title="Kościół greckokatolicki w Polsce w latach 1945–1989">
Kościół greckokatolicki w Polsce w latach 1945–1989

Kościół greckokatolicki w latach 1945–1989 – okres w historii Kościoła Greckokatolickiego w Polsce, w którym Kościół ten początkowo był przeznaczony do likwidacji, a od roku 1957 ledwie tolerowany przez władze. W okresie stalinowskim kapłani Kościoła byli prześladowani i więzieni. Po październiku 1956 roku wierni uzyskali co prawda prawo odprawiania mszy (najczęściej w kaplicach i kościołach rzymskokatolickich lub w budynkach prywatnych), jednak odrodzenie Kościoła greckokatolickiego nastąpiło dopiero po roku 1989, po transformacji ustrojowej.
Zmiana sytuacji Kościoła greckokatolickiego po 1945.
16 sierpnia 1945 między Polską a ZSRR został podpisany bilateralny układ graniczny, który przesądził o terytorialnym rozbiciu funkcjonujących przed II wojną światową struktur Kościoła greckokatolickiego. W ZSRR znalazła się cała diecezja stanisławowska oraz archidiecezja lwowska oraz 19 dekanatów diecezji przemyskiej: borysławski, drohobycki, jaworowski, komarnicki, kulikowski, łącki, medenicki, mościski, podbużański, rozłucki, rudecki, samborski, sądowowiszniański, sokalski, starosamborski, starosolski, wielkomostecki, wysocki i żółkiewski. Granica państwowa przecinała dekanaty bełzki, dobromilski, krakowiecki, lutowiski, medycki, niemirowski, rawski, turczański, uhnowski, ustrzycki, wareżski oraz żukowski. Na terenie Polski pozostała Administracja Apostolska Łemkowszczyzny oraz dekanaty diecezji przemyskiej: baligrodzki, birczański, cieszanowski, ciśniański, jarosławski, leski, leżajski, lubaczowski, łupkowski, pruchnicki, przemyski, radymniański oraz sieniawski. Istotne zmiany zaszły również w liczbie wiernych Kościoła. Według danych z połowy lat 30. XX wieku Kościół ten posiadał 3 795 302 wyznawców, w zdecydowanej większości narodowości ukraińskiej lub „rusińskiej”. Tymczasem na mocy wzajemnych umów polsko-radzieckich ludność ukraińska miała sukcesywnie wyjeżdżać z Polski do ZSRR, ponadto w 1947 w czasie Akcji „Wisła” ludność ta praktycznie zniknęła z zamieszkiwanych przez siebie do tej pory ziem. Na ich terenie pozostało jedynie kilkanaście tysięcy grekokatolików, przy czym część wróciła na te obszary po oficjalnym zezwoleniu władz na powroty. Na terytorium Polski pozostało łącznie ok. 350 greckokatolickich parafii.
Sytuacja kapłanów greckokatolickich uległa również znaczącemu pogorszeniu ze względu na działalność polskiego podziemia od 1943, reagującego na antypolską akcję UPA na Wołyniu. Ihor Hałagida podaje w ślad za ks. B. Prachem informacje o 31 polskich atakach na greckokatolickie placówki duszpasterskie w roku 1943, w wyniku których zabito trzech kapłanów, zraniono jednego i pobito 16. W roku następnym w podobnych okolicznościach śmierć poniosło 11 księży, zaś kolejni zdecydowali się na ucieczkę, także poza granice Polski. Augustyn Babiak podaje natomiast liczbę ponad 20 zabitych kapłanów.
Represje lat 1944–1956.
Kościół greckokatolicki stał się ponadto obiektem szczególnych represji ze strony władz PRL. W swoich działaniach wymierzonych w obrządek bizantyjsko-ukraiński zasadniczo opierały się one na rozwiązaniach zastosowanych w ZSRR. Grekokatolicy byli utożsamiani z nacjonalizmem ukraińskim, walką o ukraińską autonomię kulturalną; ważną rolę odgrywał również promowany w kraju ateizm.
Likwidacja Kościoła greckokatolickiego w ZSRR.
O ile jeszcze w 1944 władze pozwoliły na uroczysty pochówek greckokatolickiego metropolity Andrzeja Szeptyckiego, od wiosny 1945 wzmogły się ataki na episkopat greckokatolicki oraz aresztowania jego hierarchów. Kościołowi greckokatolickiemu zarzucono współpracę z UPA, kolaborację z Niemcami oraz działalność antyradziecką. W więzieniach znaleźli się arcybiskup Josyf Slipyj, biskup-sufragan lwowski Nykyta Budka, biskup stanisławowski Grzegorz Chomyszyn, biskup-sufragan stanisławowski Iwan Latyszewski oraz wizytator apostolski Wołynia biskup Mikołaj Czarnecki. Wszyscy oni, poza arcybiskupem, zmarli w łagrach lub bezpośrednio po uwolnieniu z nich z powodu poniesionego uszczerbku na zdrowiu.
Wkrótce po fali aresztowań do Lwowa przybyła grupa duchownych prawosławnych, by przejąć greckokatolicką katedrę św. Jura we Lwowie oraz kilka innych należących do grekokatolików obiektów. W prasie w maju 1945 wydrukowany został apel patriarchy moskiewskiego i całej Rusi Aleksego wzywający Kościół greckokatolicki do zerwania unii z Rzymem i przejścia na prawosławie. W odpowiedzi na niego „spontanicznie” powstał Komitet Inicjatywny, mający w praktyce doprowadzić do realizacji apelu z ks. Hawryło Kostelnykiem, ks. Mychajło Melnykiem oraz ks. Antonim Pelwećkym na czele. Grupa ta, sterowana z ZSRR, została uznana przez Radę Komisarzy Ludowych za pełnoprawnego administratora całego majątku greckokatolickiego. W oficjalnych dokumentach wydawanych przez grupę znajdowały się słowa potępienia wobec unii brzeskiej i nacjonalizmu ukraińskiego, grupa zaczęła również aktywnie gromadzić swoich zwolenników z grona księży greckokatolickich. Ci z nich, którzy formalnie ją poparli, otrzymywali zaświadczenia chroniące przed represjami tajnej policji. 29 lutego 1946 w Ławrze Kijowsko-Peczerskiej delegacja Komitetu Inicjatywnego oficjalnie przyjęła prawosławie. Wcześniej patriarcha mianował ks. Melnyka i ks. Pelwećkiego biskupami. 8 marca 1946 we Lwowie zwołano „sobór”, na którym formalnie zlikwidowano cerkiew greckokatolicką, ogłoszono akces jej wiernych do prawosławia, przekazano również Kościołowi prawosławnemu całe mienie greckokatolickie. Postanowienia tego zjazdu nie były ważne kanonicznie, a jego obrady odbywały się pod ścisłą kontrolą NKWD. Pseudosobór opublikował również listę księży, którzy do tej pory „dobrowolnie” (w praktyce w większości pod przymusem) porzuciła Unię. Z ogólnej liczby 3783 duchownych tylko około 30% znalazło się w tym zestawieniu.
Represje ze strony władz PRL.
Kontynuując działania wrogie grekokatolikom zainicjowane w ZSRR, w Polsce 19 i 26 września 1945 aresztowani zostali biskup diecezji przemyskiej Jozafat Kocyłowski oraz biskup sufragan Grzegorz Łakota, przekazani następnie władzom ZSRR. Początkowo obydwaj nie zostali uwięzieni, usiłowano jedynie przekonać ich do przejścia na prawosławie lub przynajmniej wydania memoriału, w którym nawoływaliby Ukraińców w Polsce (w tym księży greckokatolickich) do wyjazdu do ZSRR. Mimo protestów Episkopatu Polski, podkreślającego przynależność obydwu duszpasterzy do struktur Kościoła katolickiego, ich odmowa konwersji stała się przyczyną ponownego uwięzienia, a następnie pokazowego procesu. Obydwaj otrzymali wysokie wyroki więzienia, w czasie odbywania których zmarli. W październiku 1945 zlikwidowane zostało Greckokatolickie Seminarium Duchowne w Przemyślu oraz stowarzyszenia „Diecezjalna Pomoc” oraz „Instytut Wdów i Sierot po Księżach”. Rektor seminarium ks. Iwan Kuzycz oraz prepozyt kapituły przemyskiej ks. Roman Reszetyło również zostali uwiezieni. W Polsce pozostało łącznie około stu (podawane są liczby od 90 do 120 kapłanów) księży greckokatolickich, dalszych 22 trafiło do obozu w Jaworznie pod zarzutem współpracy z UPA (zarzut ten, choć często słuszny, rozciągano również na księży jedynie udzielających posługi kapłańskiej oddziałom ukraińskiej partyzantki). Ostatni kapłan opuścił Jaworzno w 1949. Inne osoby duchowne zostały internowane, Bociurkiw podaje tutaj liczby 14 kapłanów, 16 sióstr służebniczek oraz dwóch bazylianów; wszystkie te osoby zostały przewiezione do Polski po przejęciu przez stalinistów władzy na Słowacji i rozpoczęciu nowych prześladowań grekokatolików.
Jedyną szansą uniknięcia represji dla księży greckokatolickich było objęcie parafii rzymskokatolickich. Stało się to możliwe, gdy 10 grudnia 1946 Pius XII nadał kardynałowi Hlondowi uprawnienia Delegata Ojca Świętego dla katolików obrządków wschodnich. Kapłani greckokatoliccy nie przechodzili formalnie na obrządek łaciński, lecz stawali się tzw. birytualistami. Pracowali w kościołach rzymskokatolickich do czasu, gdy nie pojawiła się możliwość objęcia parafii greckokatolickiej. 31 marca 1947 prymas mianował ponadto dwóch wikariuszy generalnych dla Kościoła greckokatolickiego w Polsce. Zostali nimi ks. Bazyli Hrynyk dla diecezji przemyskiej i ks. Mikołaj Deńko dla Łemkowszczyzny. Obydwaj wikariusze zostali aresztowani w latach 50. za „działalność antypaństwową” i otrzymali wyroki więzienia. Na wolność wyszli dopiero po 1956. Mimo tego działalność Kościoła greckokatolickiego w skali ogólnokrajowej praktycznie ustała, poza pojedynczymi ośrodkami, gdzie księżom udało się uniknąć wysiedlenia i gdzie prowadzili oni nielegalne nabożeństwa. Mowa tu o parafii w Komańczy w 1961 podstępem przekazanej prawosławnym, o działalności ks. Iwana Wysoczańskiego w Krempnej, a przede wszystkim o parafii w Chrzanowie k. Ełku, gdzie ks. Myrosław Ripeckyj w 1947 zamienił w kaplicę greckokatolicką opuszczony budynek szkolny i zorganizował bibliotekę ukraińską. Była to najstarsza greckokatolicka parafia na tzw. Ziemiach Odzyskanych. Takie działania księży nie wystarczały jednak, by zaspokoić potrzeby wszystkich grekokatolików, co sprawiło, że poważna część z nich zaczęła na stałe uczestniczyć w nabożeństwach prawosławnych lub rzymskokatolickich. W marcu 1948 ks. Hrynyk, raportując sytuację w Polsce biskupowi Iwanowi Buczce, podawał liczbę 111 księży greckokatolickich żyjących w Polsce, jak również pesymistycznie oceniał perspektywy dalszego rozwoju sytuacji. Ostrożnie szacował on liczbę wiernych na nie wyższą niż 100 tys., zaznaczał również, że z powodu podjętych przez państwo działań uderzających w struktury greckokatolickie i ułatwienia procesu konwersji na prawosławie możliwy był całkowity zanik tradycji greckokatolickiej i polonizacja Ukraińców bądź też ich trwałe związanie wyłącznie z cerkwią prawosławną. Jedyną instytucją związaną z grekokatolikami, której pozwolono na istnienie, był warszawski klasztor bazylianów przy ul. Miodowej. Zakonnicy musieli jednak zrezygnować z prowadzenia parafii, zamienionej na łacińską, i podjąć pracę duszpasterską w innej rzymskokatolickiej placówce w Kurowie Starym.
Po 1956.
Jesienią 1956, wobec „odwilży” politycznej w Polsce, księża greckokatoliccy wzmogli działania mające na celu umożliwienie wyznawcom obrządku bizantyjsko-ukraińskiego swobodnego uczestnictwa w nabożeństwach. Ks. Hrynyk przedstawił zwolnionemu z internowania kard. Stefanowi Wyszyńskiemu dwa memoriały, w których wskazywał konieczność uregulowania „kwestii unickiej” i powołania parafii dla ludności wysiedlonej na Ziemie Odzyskane. W tym samym roku umożliwiono księżom obrządku bizantyjskiego kształcenie w osobnych grupach w seminariach rzymskokatolickich w Gnieźnie i Przemyślu – pierwszym nowo wyświęconym kapłanem został ks. Teodor Majkowicz. Władze państwowe nie zgodziły się jednak na całość postulatów odnośnie do sieci parafii. Pozwolono na tworzenie placówek duszpasterskich jedynie w ograniczonym zakresie i z wyłączeniem południowo-wschodniej Polski. Prymas Polski zgodził się przy tym wyłącznie na odprawianie nabożeństw w obrządku bizantyjsko-ukraińskim, inne posługi zostały dopuszczone dopiero w 1958.
Do 1958 zorganizowano 32 placówki duszpasterskie. Grekokatolicy modlili się w kościołach obrządku łacińskiego udostępnianych o określonych godzinach, w przekazywanych im kaplicach kościelnych lub cmentarnych, na ziemiach północno-wschodnich przejmowali opuszczone kościoły ewangelickie. Stosunki z administratorami parafii katolickich układały się przy tym różnie. Były przypadki, kiedy grekokatolicy uzyskiwali zgodę na odprawianie nabożeństw w kościołach, a następnie nie byli do nich dopuszczani lub w ogóle spotykali się z odmową łacińskich proboszczów. Placówki te nie były określane mianem parafii ze względu na niejasny status prawny grekokatolików, starano się lokować je w miejscach, do których mogli dojechać wierni z kilku miejscowości.
Ponowne ochłodzenie relacji z państwem.
Po 1958 relacje Kościoła greckokatolickiego z państwem na nowo zaczęły się pogarszać. Duchowni greckokatoliccy byli inwigilowani przez SB, wzywani na komendy Milicji Obywatelskiej, spotykali się z groźbami lub uniemożliwiano im, pod różnymi pretekstami, odprawianie nabożeństw. Często inwigilacja zaczynała się już w seminarium duchownym, a osoby odmawiające przekazywania informacji o profesorach uczelni oraz o kolegach ryzykowały przymusowe wcielenie do wojska. W Bartoszycach, Brzegu Dolnym oraz w Podjuchach funkcjonowały specjalne jednostki wojskowe, do których kierowano tych kleryków. Nadal konsekwentnie odmawiano uregulowania statusu prawnego Kościoła i poszczególnych jego placówek, wyjątkiem był tylko warszawski klasztor bazylianów przy ul. Miodowej. Niektórzy kapłani byli nakłaniani do współpracy z SB. Grekokatolicy stracili również kilkanaście dotąd współużytkowanych obiektów sakralnych, jak cerkiew w Komańczy, odebrana im podstępem w 1961.
Pewną poprawę w sytuacji grekokatolików przynosiły działania kard. Stefana Wyszyńskiego, który 8 września 1967 mianował ks. Hrynyka Wikariuszem Generalnym polskich wyznawców obrządku bizantyjsko-ukraińskiego (po nim funkcję tę pełnił ks. Stepan Dziubyna). Cztery lata później, latem 1971, w klasztorze jezuickim w Starej Wsi odbyły się pierwsze w PRL rekolekcje dla kapłanów greckokatolickich z udziałem 24 księży. Takie obozy były ponawiane corocznie, by klerycy kształcący się razem z kandydatami na księży obrządku łacińskiego mogli poznać podstawy śpiewu cerkiewnego i liturgiki bizantyjskiej. Księża greckokatoliccy w dalszym ciągu byli jednak wyświęcani przez biskupów rzymskokatolickich, chyba że zdecydowali się na wyjazd za granicę na święcenia. Dopiero po 1981 do Polski przyjechali biskupi z Ukrainy, by wyświęcać nowych kapłanów w ich własnym obrządku.
Odradzanie się struktur kościelnych w latach 80..
W latach 80. miał miejsce proces stopniowego odradzania się struktur Kościoła greckokatolickiego, związany z częściową modyfikacją oficjalnej polityki wyznaniowej. 22 grudnia 1981 prymas Polski mianował dwóch wikariuszy generalnych, wprowadzając podział na dwa greckokatolickie wikariaty – południowy (ks. Jan Martyniak) oraz północny (ks. Jozafat Romanyk). Wprowadzony podział był dostosowany do podziału diecezjalnego Kościoła rzymskokatolickiego – w wikariacie południowym znaleźli się grekokatolicy z metropolii wrocławskiej i krakowskiej, archidiecezji lubaczowskiej i diecezji przemyskiej. Wikariat północny objął obszar metropolii gnieźnieńskiej, poznańskiej oraz warszawskiej, archidiecezji białostockiej, drohiczyńskiej i łomżyńskiej. Wikariat południowy dzielił się dodatkowo na dekanaty wrocławski i przemyski, północny – na dekanaty olsztyński i koszaliński. W 1985 liturgię bizantyjską regularnie sprawowało 47 kapłanów, pracujących w 80 stałych placówkach, przy czym aż 62 położone były na Ziemiach Odzyskanych. Do 1988 liczba placówek wzrosła do 84, a kapłanów – do 61. Ważnym wydarzeniem dla grekokatolików była wizyta duszpasterska arcybiskupa Myrosława Marusyna, sekretarza Kongregacji Kościołów Wschodnich. Przyjeżdżał on kilkakrotnie do Polski w latach 1984–1989, by odwiedzać placówki duszpasterskie, wyświęcać nowych kapłanów i rozmawiać z przedstawicielami Kościoła rzymskokatolickiego i władz państwowych. Mimo tego władze w dalszym ciągu nie godziły się na nadanie Kościołowi greckokatolickiemu osobowości prawnej, na mianowanie biskupów tego obrządku, zmianę placówek duszpasterskich w parafie. Pozwoliły jednak 3 czerwca 1984 na organizację Mszy Świętej Pojednania w Podkowie Leśnej, w której wzięli udział katolicy obrządków bizantyjskiego i łacińskiego, a we wrześniu 1988 pozwoliły zorganizować na Jasnej Górze uroczystości tysiąclecia chrztu Rusi, tolerowano również działalność bazylianów, którzy w latach 80. założyli w Polsce 4 nowe domy zakonne, i żeńskich zgromadzeń zakonnych, które w połowie lat 80. posiadały 80 klasztorów. Organizacja struktur kościelnych na szczeblu centralnym mogła się rozpocząć jednak dopiero u schyłku PRL. We wrześniu 1989 ks. Jan Martyniak został biskupem pomocniczym prymasa Polski dla grekokatolików. Proces reorganizacji struktur Kościoła greckokatolickiego został zakończony już po upadku PRL.
Los cerkwi greckokatolickich.
Na terenie Polski po wojnie przetrwało według różnych źródeł od 540 do 689 cerkwi greckokatolickich, z których 166 zostało przekazanych katolikom obrządku łacińskiego, 188 obiektów zostało rozebranych, 33 przejęły PGR-y, natomiast 140, pozostawionych bez gospodarza, ulegało postępującej ruinie. Motywem rozbiórki wielu z cerkwi był, obok kwestii politycznych, brak materiałów budowlanych. Zdarzały się również przypadki świadomych dewastacji porzuconych obiektów przez miejscową ludność polską, której negatywny stosunek do Ukraińców wiązał się z wcześniejszymi wydarzeniami na Wołyniu i w Galicji. Wandalizmów dokonywano również na cmentarzach greckokatolickich.
Opieka konserwatorska nad cerkwiami, które nie zostały zaadaptowane na kościoły lub cerkwie prawosławne, została na szerszą skalę podjęta dopiero po upadku PRL. W tym okresie kwestia własności cerkwi przejętych przez prawosławnych na obszarach zamieszkanych przez grekokatolików stała się przyczyną sporów pomiędzy wyznawcami obydwu religii, ostatecznie ze spornych 23 obiektów w ręce grekokatolików wróciła jedynie cerkiew w Bielance. W innych obiektach częstą praktyką jest współużytkowanie cerkwi.

</doc>
<doc id="1608353" url="https://pl.wikipedia.org/wiki?curid=1608353" title="Korona Kraków">
Korona Kraków

Korona Kraków – wielosekcyjny klub sportowy w Krakowie. 
Historia.
Założony w 1919. W latach 1951–1971 połączony z innym krakowskim klubem – Garbarnią, nosił wówczas nazwę Włókniarz. Od 9 czerwca 2021 roku w stanie upadłości.
Istniejące sekcje (2019):
Nieistniejące sekcje:
Stadion.
Stadion Korony znajduje się w Krakowie przy ul. Parkowej 12a. Obecnie jest to „Centrum Sportu Parkowa”.
W 1925 roku przejęto od miasta nieużytki przy ul. Parkowej, na którym urządzono boisko wraz z ławkami dla kibiców oraz wybudowano prowizoryczny barak na szatnie. W okresie II wojny światowej na boisku posadzono drzewa owocowe, obok wybudowano willę. W 1947 roku ponownie zostało otwarte boisko. Jesienią rozpoczęły się pracę przy budowie stadionu. Uczestniczyli w nim junacy. W 1951 roku na 7,5 ha terenie powstały trybuny mogące pomieścić 10 tys. osób, bramy i droga dojazdowa, boiska do siatkówki i koszykówki, korty tenisowe, strzelnica, tor przeszkód, także wieża zegarowa i szatnie. W parku Bednarskiego, powstało oświetlone lodowisko z bandami hokejowymi. Stadion z nieistniejącą częścią zadaszonej trybuny otwarto w 1952 roku, a oficjalnie 27 kwietnia 1953 roku. W 1973 roku zawieszono sekcje piłkarską i mecze na stadionie. W latach 70. i 80. XX wieku na stadionie gościnie rozgrywała swoje mecze Garbarnia Kraków. W roku 1983, 1984, 1986, 1987 oraz w latach 1990–1992 na stadionie organizowano kongresy Świadków Jehowy
. Przeprowadzili oni w tym okresie remont stadionu. W 2014 roku obiekty przejęło miasto. Rok później dzierżawcą obiektu został Klub Sportowy Futbolowa Liga Szóstek Sp. z o.o. W 2018 roku ze stadionu zaczął korzystać reaktywowany klub KS Kabel.

</doc>
<doc id="1608355" url="https://pl.wikipedia.org/wiki?curid=1608355" title="Callum">
Callum

"Callum" – imię męskie pochodzenia gaelickiego.
Osoby o imieniu Callum:

</doc>
<doc id="1608357" url="https://pl.wikipedia.org/wiki?curid=1608357" title="Marko Varalahti">
Marko Varalahti

Marko Varalahti (ur. 1968) – fiński pięściarz, kick-bokser i strongman.
 w 1995 r.
Krótką karierę siłacza przerwała kontuzja pleców.
Wymiary:

</doc>
<doc id="1608364" url="https://pl.wikipedia.org/wiki?curid=1608364" title="Because You Left">
Because You Left

Because You Left jest pierwszym odcinkiem, kolejnej, piątej serii serialu telewizyjnego „Zagubieni” (Lost) produkowanego przez American Broadcasting Company. Odcinek ten jest 84 częścią serialu od początku emisji. Po raz pierwszy został zaprezentowany publiczności w USA w dniu 21 stycznia 2009 na antenie stacji ABC. Odcinek ten został wyemitowany w bloku, wraz ze streszczeniem poprzedniego sezonu oraz z następnym, drugim, odcinkiem piątej serii zatytułowanej „The Lie”.
Treść.
Odcinek rozpoczyna się retrospekcją z lat siedemdziesiątych gdy projekt Dharma Initiative buduje stacje badawcze na wyspie. Dr. Pierre Chang (François Chau) nagrywa właśnie film instruktażowy dla stacji numer 2 „Strzała”, kiedy zostaje poinformowany o wypadku na placu budowy stacji numer 6 „Orchidea”. Po przybyciu na miejsce uświadamia sobie, że odnaleziono wreszcie „niewyczerpane” źródło energii, którego to poszukiwała Inicjatywa DHARMA. Powracając z podziemnego placu budowy przypadkowo wpada na robotnika, którym okazuje się być, ku naszemu zaskoczeniu, Daniel Faraday (Jeremy Davies).
30 grudnia 2004, wkrótce po przesunięciu wyspy oglądanym w odcinku „There’s No Place Like Home”, rozbitkowie lotu Oceanic 815, członkowie ekipy poszukiwawczej oraz Juliet Burke (Elizabeth Mitchell) zaczynają doświadczać nieoczekiwanych przesunięć w czasie, które nie dotykają Innych. Pierwszy z takich skoków przenosi ich do momentu gdy rozbija się awionetka pokazana w odcinku Deus Ex Machina. John Locke znajdujący się w jej pobliżu zostaje postrzelony przez Ethana (William Mapother), który zjawia się nieoczekiwanie na miejscu katastrofy, ale nie rozpoznaje Locka. W tym samym czasie James „Sawyer” Ford (Josh Holloway), Juliet oraz członkowie załogi frachtowca zdążają do Stacji numer 3 „Łabędź” aby zorientować się w jakim momencie czasoprzestrzeni teraz się znajdują. Kolejny skok w czasie przenosi ich w moment kiedy stacja już nie istnieje, przy okazji ratując życie Lockowi. Locke spotyka Richarda Alperta (Nestor Carbonell), który go rozpoznaje oraz usuwa kulę z rany Locka. Informuje Locka, że nie będą się znali przy ich następnym spotkaniu i wręcza mu kompas który powinien wzbudzić w nim zaufanie do Locka. Wyjaśnia mu także, że jedynym sposobem na zatrzymanie skoków w czasie jest sprowadzenie wszystkich rozbitków na wyspę, a także konieczność złożenia własnego życia w ofierze przez Locka. W tym samym momencie Sawyer próbuje dostać się do środka stacji (która po kolejnym skoku w czasie pojawia się w nienaruszonym stanie). Gdy nie udaje mu się to, Daniel wyjaśnia mu, że jest to niemożliwe, gdyż nie znali się z Desmondem (Henry Ian Cusick) wcześniej, czyli Sawyer nigdy nie dostanie się do środka stacji w której jest Desmond, bo nie można zmienić przeszłości. Pomimo to gdy wszyscy wracają na plażę, Daniel sam próbuje nawiązać kontakt z Desmondem, co mu się udaje. Mówi mu, że może pomóc rozbitkom poprzez odnalezienie matki Faradaya.
W roku 2007, Hugo „Hurley” Reyes (Jorge Garcia) wraz z pomocą Sayida (Naveen Andrews) ucieka z zakładu dla obłąkanych. Udają się do kryjówki, która okazuje się być już odnaleziona przez dwóch uzbrojonych mężczyzn. Sayid zabija ich, lecz przed tym zostaje postrzelony strzałką ze środkiem usypiającym. W kolejnych ujęciach widzimy spotkanie w Londynie pomiędzy Sun Kwon (Kim Yoon-jin) wraz z Charlsem Widmorem (Alan Dale). Mówi mu, że chce zabić Benjamina Linusa (Michael Emerson). W tym momencie w Los Angeles, dwóch prawników odwiedza Kate (Evangeline Lilly) i pokazują jej nakaz sądowy w celu pobrania próbek krwi jej oraz Aarona, syna Claire (Emilie de Ravin), którego Kate wychowuje. Kate postanawia uciekać. Ben oraz Jack Shephard (Matthew Fox) spotykaja się przy trumnie Johna Locka. Odkrywają, że Hurley zbiegł z zakładu, niwecząc tym samym plan Bena aby zebrać wszystkich rozbitków razem.
Odbiór.
Piąty sezon serialu "Lost" był promowany przez teledysk wraz z piosenką „You Found Me” zespołu The Fray. Odcinek „Because You left”, wraz z kolejną częścią „The Lie” obejrzało średno 11 347 milionów widzów w Stanach Zjednoczonych oraz 1 195 milionów widzów w Wielkiej Brytanii.

</doc>
<doc id="1608370" url="https://pl.wikipedia.org/wiki?curid=1608370" title="Simon Wulfse">
Simon Wulfse

Simon (Siem) Wulfse (ur. 12 stycznia 1952 w Dordrecht) – holenderski trójboista siłowy i strongman.
 w 1982 r. Mistrz Europy Strongman w 1983 r.
Życiorys.
Simon Wulfse w 1989 r. został skazany za przemyt narkotyków.
Wymiary:

</doc>
<doc id="1608374" url="https://pl.wikipedia.org/wiki?curid=1608374" title="Grzegorz Wesołowski">
Grzegorz Wesołowski

Grzegorz Wesołowski (ur. 12 marca 1962 w Łodzi) – polski piłkarz, grający na pozycji obrońcy. Po zakończeniu kariery zawodniczej trener piłkarski.
Życiorys.
Wychowanek Łódzkiego Klubu Sportowego. Podczas swojej przygody z piłką bronił także barw Hutnika Kraków, Zawiszy Bydgoszcz oraz Karpat Siepraw.
W 1980 roku zdobył z reprezentacją U-18 srebrny medal mistrzostw Europy.
Jako trener pracował ŁKS-ie, Radomiaku Radom, Lechii Tomaszów Mazowiecki, Olimpii Elbląg. W maju 2012 objął funkcję trenera Pelikana Łowicz, by po prawie dwóch latach (marzec 2014), rozstać się z nim, składając rezygnację tuż przed rozpoczęciem rundy rewanżowej. Od kwietnia do czerwca 2014 oraz od kwietnia 2016 do czerwca był ponownie trenerem Lechii Tomaszów Mazowiecki.Od 19 kwietnia 2017 roku ponownie został trenerem Pelikana Łowicz. 25 października 2017 roku Wesołowski został trenerem Wisły Sandomierz, którą prowadził do czerwca 2018 roku, kiedy to zastąpił go Dariusz Pietrasiak.

</doc>
<doc id="1608377" url="https://pl.wikipedia.org/wiki?curid=1608377" title="Subaru Tribeca">
Subaru Tribeca



</doc>
<doc id="1608378" url="https://pl.wikipedia.org/wiki?curid=1608378" title="Subaru Impreza WRX">
Subaru Impreza WRX



</doc>
<doc id="1608379" url="https://pl.wikipedia.org/wiki?curid=1608379" title="Subaru Exiga">
Subaru Exiga

Subaru Exiga – samochód osobowy typu minivan zaprezentowany po raz pierwszy jako prototyp podczas Tokyo Motor Show w grudniu 2007 roku. 
Charakteryzuje się dużym przeszklonym dachem oraz specyficznie zamontowanymi siedzeniami tylnymi, które znajdują się nieco wyżej od miejsc przednich. Miejsca siedzące obite są skórą wykończoną w kolorze perłowo białym z niebieskimi wstawkami.
Do napędu pojazdu służy między innymi czterocylindrowy turbodoładowany silnik bokser o pojemności 1994 cm³ znany z modelu Subaru Impreza WRX. Moc przenoszona ma być poprzez automatyczną skrzynię biegów 5EAT stosowaną także w samochodach Subaru Legacy oraz Subaru Tribeca.

</doc>
<doc id="1608393" url="https://pl.wikipedia.org/wiki?curid=1608393" title="Zlatan Muslimović">
Zlatan Muslimović

Zlatan Muslimović (ur. 6 marca 1982 w Banja Luce) – bośniacki piłkarz, występujący na pozycji napastnika.
Wczesna kariera.
Jako nastolatek Muslimović występował w szwedzkich zespołach Habo IF i Husqvarna FF. W latach 1998–1999 występował w IFK Göteborg przed przyjazdem do Włoch w 2000 roku.
Liga włoska.
Pierwszy profesjonalny kontrakt podpisał z Udinese Calcio. W sezonie 2004/2005 został królem strzelców Serie C1/A z 15 golami w 32 meczach i przyczynił się do awansu Rimini do awansu do Serie B. W sezonie 2006/2007 był wypożyczony do pierwszoligowej Parmy. W lecie 2007 po okresie wypożyczań podpisał kontrakt z drużyną Serie A Atalantą BC. Nie zagrzał tam długo miejsca i odszedł z powodu braku gry u trenera Luigiego Delneri.
PAOK Saloniki.
22 lipca 2008 Muslimović podpisał trzyletnią umowę z greckim zespołem PAOK FC. Zawodnik był bardzo podekscytowany liczbą fanów PAOK witających go w Salonikach. Bośniak stał się ulubieńcem kibiców i w znacznym stopniu przyczynił się do zwycięstw PAOK w pierwszych grach w 2008 roku. Pierwszego gola dla PAOK zdobył w towarzyskim spotkaniu ze swoją poprzednią drużyną Udinese Calcio. Mimo to grecka drużyna przegrała 3-1. W lidze pierwsze trafienie zaliczył w spotkaniu z AEK Ateny.
Reprezentacja narodowa.
Muslimović zadebiutował w reprezentacji Bośni i Hercegowiny w towarzyskim meczu z Francją w 2006 roku. W tym spotkaniu wszedł jako zmiennik w 2 połowie meczu. Zagrał też w spotkaniach eliminacji do EURO 2008. Gole zdobywał przeciwko Malcie (2 razy, 2-5 , 1-0 ), Norwegii (1-2 ) i Turcji (3-2 ).
Zasłynął zdobyciem hat-tricka w meczu towarzyskim z Chorwacji. Jest jednym z 3 zawodników obok Elvira Bolicia i Zvjezdana Misimovicia, którzy strzelili 3 gole w meczu reprezentacji Bośni i Hercegowiny.
W eliminacjach do mundialu 2010 Muslimović zdobył 3 gole – 1 przeciwko Estonii i 2 przeciwko Armenii.

</doc>
<doc id="1608395" url="https://pl.wikipedia.org/wiki?curid=1608395" title="JamBox">
JamBox

JamBox - polska kablowa platforma telewizyjna, nadająca w oparciu o technikę IPTV. Jej operatorem jest spółka SGT S.A.
JamBox dostarcza sygnał ponad 200 lokalnych operatorów telekomunikacyjnych na terenie całej Polski.
Obecnie z telewizji JamBox korzysta około 55 tysięcy abonentów w ok. 270 sieciach ISP (stan na lipiec 2018).
Stacja czołowa JamBox jest pierwszą w kraju stacją cyfrowej telewizji IPTV wykorzystującą multicast oraz unicast, w zależności od sieci dostępowej operatora.
Telewizja kablowa do operatorów dostarczana jest za pomocą łączy internetowych w sieciach niezależnych. Realizacja techniczna oparta jest o IPTV, a sygnał telewizyjny przesyłany jest za pomocą protokołu IP. Usługi telewizyjne platformy są świadczone w szerokopasmowych sieciach światłowodowych bazujących na technice Ethernet bądź Wi-Fi. Pomiędzy punktem styku od SGT a routerem klienta stawiane są tunele VLAN.
Pod marką JamBox są również oferowane usługi mobilne MVNO (telefonia i internet – "JAMBOX Mobile").
Oferta telewizji cyfrowej.
Pakiety na start są dostępne u wybranych operatorów wraz z internetem światłowodowym. Klient wybiera jeden z pakietów z grupy "na start" lub "podstawowe". Pakiety tematyczne oraz premium są pakietami dodatkowymi, które można dobierać do pakietu Wielotematycznego HD lub wyższego.

</doc>
<doc id="1608396" url="https://pl.wikipedia.org/wiki?curid=1608396" title="Komisja Śledcza do zbadania okoliczności porwania i zabójstwa Krzysztofa Olewnika">
Komisja Śledcza do zbadania okoliczności porwania i zabójstwa Krzysztofa Olewnika



</doc>
<doc id="1608397" url="https://pl.wikipedia.org/wiki?curid=1608397" title="Cerkiew Opieki Matki Bożej w Hańczowej">
Cerkiew Opieki Matki Bożej w Hańczowej

Cerkiew pod wezwaniem Opieki Matki Bożej – prawosławna cerkiew parafialna w Hańczowej. Należy do dekanatu Krynica diecezji przemysko-gorlickiej Polskiego Autokefalicznego Kościoła Prawosławnego.
Drewniana, XIX-wieczna cerkiew łemkowska; położona na małopolskim Szlaku Architektury Drewnianej.
Obok cerkwi granitowy krzyż, postawiony na pamiątkę tysiąclecia chrztu Rusi (988–1988). Na ścianie cerkwi brązowa tablica pamiątkowa z dwujęzycznym napisem, poświęcona wypędzonym z Łemkowszczyzny; zawieszona w 50. rocznicę akcji „Wisła” (1947–1997).
Historia.
Cerkiew w Hańczowej istniała już w XVII w. Niektóre źródła podają, że jej prezbiterium powstało w 1644. Obecny obiekt został wzniesiony w I połowie XIX stulecia na miejscu pierwotnej świątyni. Być może sama wieża jest starsza i pochodzi z XVIII w. Obiekt gruntownie odnawiany w 1871 oraz w latach 1960–1968. Ostatnie rozległe prace konserwatorskie i remontowe zarówno wewnątrz jak i na zewnątrz prowadzone były w latach 1989–2012.
Do przeprowadzenia w 1947 akcji „Wisła” była to cerkiew greckokatolicka, następnie w latach 1947–1958 służyła wiernym obrządku łacińskiego. Mimo tego postępowała jej dewastacja i w 1956 została podjęta decyzja o jej rozbiórce i wywiezieniu wyposażenia do składnicy ikon w Łańcucie. Cerkiew uratował powrót kilku rodzin wysiedlonych w 1947, których członkowie własnymi siłami wyremontowali ją, oraz powołanie w Hańczowej parafii prawosławnej. Mieszkańcy Hańczowej odnowili cerkiew w jedyny możliwy dla nich sposób, wymieniając przegniłe drewno i zabezpieczając dach. Polichromie zostały odrestaurowane dopiero po 1989. W 1958 cerkiew zaczęła na nowo pełnić funkcje liturgiczne. Jest to jedna z lepiej odrestaurowanych w Polsce cerkwi typu łemkowskiego.
Architektura.
Cerkiew w Hańczowej zaliczana jest do młodszego wariantu typu północno-zachodniego drewnianych cerkwi łemkowskich. Jest trójdzielna, składa się z nawy, prezbiterium oraz wieży z kruchtą. Prezbiterium i nawa wzniesione w konstrukcji zrębowej, wieża – w konstrukcji słupowo-ramowej. Prezbiterium wydłużone, zamknięte trójbocznie, z zakrystią w zamknięciu. Wieża o ścianach pochyłych, z nadwieszoną izbicą, słupy nośne ujmują babiniec. Ściany nawy, prezbiterium i wieży pobite gontem, izbica wieży szalowana pionowo deskami. Dachy kryte blachą: nad nawą namiotowy, nad zachodnią częścią prezbiterium dwuspadowy, przechodzący w namiotowy, wielopołaciowy, oba w dolnej części łamane małymi uskokami; na wieży dach namiotowy z połaciami lokalnie wygiętymi nad tarczami zegarowymi w górnych częściach ścian izbicy; nad częścią babińca i nad kruchtą dachy dwuspadowe. Zwieńczenia wieży, nawy i prezbiterium podobne, w formie baniastych hełmów z pozornymi latarniami. Obiekt otacza współcześnie wykonane ogrodzenie, w które wkomponowano oryginalną dziewiętnastowieczną bramę wejściową.
Nakryte płaskimi stropami wnętrze jest bogato zdobione polichromią figuralną i ornamentalną, wykonaną przez Antoniego, Michała i Zygmunta Bogdańskich pod koniec XIX w. Na stropach sceny, przedstawiające Przemienienie Pańskie (w nawie), Matkę Boską z Dzieciątkiem (pod wieżą) oraz Wypędzenie kupców ze świątyni (w przedsionku). Na ścianach nawy naprzeciw siebie wymalowane postacie świętych: Cyryla i Metodego, Włodzimierza i Olgi oraz Heleny i Konstantyna. W cerkwi zachowała się znaczna ilość oryginalnego wyposażenia z przełomu XVIII i XIX w., w tym ikonostas być może jeszcze z XVIII w. W prezbiterium barokowy ołtarz główny. W nawie dwa ołtarze boczne, z których w lewym umieszczony jest obraz "Zdjęcie z krzyża", zaś w prawym – "Opieka Bogurodzicy".
Konserwacja ikonostasu została przeprowadzona po raz pierwszy w 1972 na miejscu w Hańczowej. Niestety, konserwacja została przeprowadzona w sposób nieprofesjonalny, co spowodowało powolne niszczenie ikonostasu. W związku z tym w latach 2006–2010 w pracowni konserwatorskiej w Nowym Sączu odrestaurowany został ponownie cały ikonostas. Po upadku PRL na terenie cerkwi miały miejsce dalsze prace konserwatorskie. M. in. do 2011 zostały odrestaurowane wszystkie polichromie (przedsionek, nawa główna) z wyjątkiem znajdujących się w prezbiterium.
Na podstawie ustawy z dnia 17 grudnia 2009 o uregulowaniu stanu prawnego niektórych nieruchomości pozostających we władaniu Polskiego Autokefalicznego Kościoła Prawosławnego cerkiew stała się wyłączną własnością tego Kościoła.
Cerkiew została wpisana do rejestru zabytków 28 października 1961 pod nr 251/ZN.

</doc>
<doc id="1608398" url="https://pl.wikipedia.org/wiki?curid=1608398" title="Aureliano Bolognesi">
Aureliano Bolognesi

Aureliano Bolognesi (ur. 15 listopada 1930 w Genui, zm. 30 marca 2018 tamże) – włoski bokser, złoty medalista XV Letnich Igrzysk Olimpijskich w Helsinkach (1952) w wadze lekkiej. W finale olimpijskim w 1952 pokonał Aleksego Antkiewicza.

</doc>
<doc id="1608399" url="https://pl.wikipedia.org/wiki?curid=1608399" title="Bruno Visintin">
Bruno Visintin

Bruno Visintin (ur. 23 listopada 1932 w La Spezia, zm. 11 stycznia 2015) – były włoski bokser, brązowy medalista letnich igrzysk olimpijskich w Helsinkach w kategorii lekkopółśredniej.

</doc>
<doc id="1608400" url="https://pl.wikipedia.org/wiki?curid=1608400" title="Charles Adkins">
Charles Adkins

Charles Adkins (ur. 27 kwietnia 1932 w Gary, zm. 8 lipca 1993) – amerykański bokser, złoty medalista letnich igrzysk olimpijskich w Helsinkach w kategorii lekkopółśredniej.
Na turnieju olimpijskim w Helsinkach pokonał kolejno Norwega Leifa Hansena (nokaut w pierwszej rundzie), Solomona Carrizalesa z Wenezueli (3:0), Alexandra Webstera z RPA (3:0) i Włocha Bruno Visintina (3:0). W finale zwyciężył reprezentanta ZSRR Wiktora Miednowa w stosunku 2:1.
W 1953 roku przeszedł na zawodowstwo. Do 1958 roku stoczył 22 zawodowe walki (17 zwycięstw, 5 porażek). W ostatniej walce przegrał już w pierwszej rundzie przez techniczny nokaut z Eddie Perkinsem, późniejszym dwukrotnym mistrzem WBA w kategorii junior półśredniej.

</doc>
<doc id="1608401" url="https://pl.wikipedia.org/wiki?curid=1608401" title="Ed Sanders (bokser)">
Ed Sanders (bokser)

Edward “Big Ed” Sanders (ur. 24 marca 1930 w Los Angeles, zm. 12 grudnia 1954 w Bostonie) – amerykański bokser kategorii ciężkiej, złoty medalista letnich igrzysk olimpijskich w Helsinkach. W walce o złoto pokonał Ingemara Johanssona.

</doc>
<doc id="1608402" url="https://pl.wikipedia.org/wiki?curid=1608402" title="Ján Zachara">
Ján Zachara

Ján Zachara (ur. 27 sierpnia 1928 w Kubrze, obecnie dzielnica Trenczyna) - czechosłowacki bokser, złoty medalista letnich igrzysk olimpijskich w Helsinkach w kategorii piórkowej.

</doc>
<doc id="1608403" url="https://pl.wikipedia.org/wiki?curid=1608403" title="John McNally (bokser)">
John McNally (bokser)

John McNally (ur. 3 listopada 1932 w Belfaście, zm. 4 kwietnia 2022 tamże) – irlandzki bokser, srebrny medalista letnich igrzysk olimpijskich w Helsinkach w kategorii koguciej. W 1954 roku został zawodowym bokserem. Wystąpił w 25 walkach. Jego bilans to 14 zwycięstw, 9 porażek i 2 remisy.

</doc>
<doc id="1608404" url="https://pl.wikipedia.org/wiki?curid=1608404" title="Joseph Ventaja">
Joseph Ventaja

Joseph Ventaja (ur. 4 lutego 1930 w Casablance, zm. 11 sierpnia 2003 w Bordeaux) – francuski bokser, brązowy medalista letnich igrzysk olimpijskich w Helsinkach w kategorii piórkowej.

</doc>
<doc id="1608405" url="https://pl.wikipedia.org/wiki?curid=1608405" title="Nathan Brooks">
Nathan Brooks

Nathan Eugene Brooks (ur. 4 sierpnia 1933 w Cleveland, zm. 14 kwietnia 2020) – amerykański bokser, złoty medalista letnich igrzysk olimpijskich w Helsinkach w kategorii muszej. W 1953 roku został bokserem zawodowym. Jego bilans to 10 wygranych i 9 przegranych, z czego 4 przez KO. Karierę zakończył w 1958 roku.

</doc>
<doc id="1608406" url="https://pl.wikipedia.org/wiki?curid=1608406" title="Norvel Lee">
Norvel Lee

Norvel Lee (ur. 22 września 1924 w Covington, zm. 19 sierpnia 1992 w Bethesda) – amerykański bokser kategorii półciężkiej i ciężkiej, złoty medalista letnich igrzysk olimpijskich w Helsinkach. W 1951 w Buenos Aires i w 1955 w Meksyku zdobył brązowy medal w kategorii ciężkiej Igrzysk Panamerykańskich.

</doc>
<doc id="1608407" url="https://pl.wikipedia.org/wiki?curid=1608407" title="Wiktor Miednow">
Wiktor Miednow

Wiktor Iwanowicz Mednow (ros. Виктор Иванович Меднов) (ur. 27 listopada 1927; zm. 22 czerwca 2009) - radziecki bokser, srebrny medalista letnich igrzysk olimpijskich w Helsinkach w kategorii lekkopółśredniej.

</doc>
<doc id="1608408" url="https://pl.wikipedia.org/wiki?curid=1608408" title="Willie Toweel">
Willie Toweel

Willie Toweel, właściwie William Toweel (ur. 6 kwietnia 1934 w Benoni, zm. 25 grudnia 2017 w Kapsztadzie) − południowoafrykański pięściarz, brązowy medalista XV Letnich Igrzysk Olimpijskich w Helsinkach z 1952 roku w kategorii muszej. Młodszy brat Vica, zawodowego mistrza świata w wadze koguciej.
Kariera sportowa.
Po przejściu na zawodowstwo był mistrzem Związku Południowej Afryki kolejno w kategoriach koguciej, piórkowej, lekkiej i półśredniej, a także w latach 1956−1959 mistrzem Imperium Brytyjskiego w kategorii koguciej.

</doc>
<doc id="1608414" url="https://pl.wikipedia.org/wiki?curid=1608414" title="Niezwykłe przypadki Flapjacka">
Niezwykłe przypadki Flapjacka

Niezwykłe przypadki Flapjacka (ang. "The Marvelous Misadventures of Flapjack") − amerykański serial animowany z gatunku czarnej komedii z elementami przygodowo-fantastycznymi.
Fabuła.
Flapjack jest małym chłopcem, który został wychowany przez wieloryba Bańkę w Sztormowie. Wkrótce jednak Bańka ratuje starego pirata Kapitana Knykcia, który opowiada różne historie o wyprawach morskich, napełniając w ten sposób chłopca pragnieniem wyruszania w taką podróż. Aby móc to osiągnąć, musi zdobyć sympatię kapitana, często pakując się przez to w kłopoty. Cała trójka spędza czas w porcie, aby zdobyć pieniądze, które pozwolą im ruszyć w podróż i zdobyć tytuł Łowcy Przygód. Wspólnym marzeniem Flapjacka i Kapitana Knykcia jest dostanie się na Cukrową Wyspę, gdzie wszystko jest zrobione ze słodyczy.
Wersja polska.
Wersja polska: Studio Genetix Film Factory
Reżyseria: Agnieszka Matysiak
Tłumaczenie: Arleta Walczak
Dialogi: Joanna Kuryłko
Dźwięk i montaż:
Organizacja produkcji: Agnieszka Sokół, Róża Zielińska
Wystąpili:
oraz
Czołówkę śpiewali: Leszek Zduń, Barbara Zielińska, Andrzej Szopa
Lektor: Piotr Makowski

</doc>
<doc id="1608417" url="https://pl.wikipedia.org/wiki?curid=1608417" title="Cerkiew greckokatolicka w PRL">
Cerkiew greckokatolicka w PRL



</doc>
<doc id="1608419" url="https://pl.wikipedia.org/wiki?curid=1608419" title="Sopocki Klub Żeglarski">
Sopocki Klub Żeglarski

Historia.
Sopocki Klub Żeglarski założony został w 1983 r. Początkowo liczył kilkunastu członków, obecnie zrzesza ponad 200, w tym ponad 100-osobową sekcję wyczynową. W maju 2000 roku klub podpisał umowę, na mocy której sponsorem strategicznym klubu została firma Hestia Insurance (obecnie Ergo Hestia), a klub zmienił nazwę na Sopocki Klub Żeglarski Hestia Sopot.
Sport Dzieci i Młodzieży.
Od 2006 roku SKŻ jest najwyżej notowanym klubem żeglarskim w Polsce, w klasyfikacji osiągnięć sportowych dzieci i młodzieży. Klasyfikację tę prowadzi Ministerstwo Sportu na podstawie wyników zawodów klas juniorskich i młodzieżowych w Polsce.
Olimpijczycy.
W Sopockim Klubie Żeglarskim trenują i trenowali żeglarze Polskiej Kadry Olimpijskiej:
Regaty.
Sopocki Klub Żeglarski był gospodarzem wielu regat rangi Mistrzostw Polski, Europy i Świata, a wśród nich:

</doc>
<doc id="1608422" url="https://pl.wikipedia.org/wiki?curid=1608422" title="Herb gminy Rząśnik">
Herb gminy Rząśnik

Herb gminy Rząśnik
Na tarczy hiszpańskiej w polu zielonym w słup pastorał złoty ze srebrną rękojeścią, a na prawo i lewo od serca dwie pszczoły złote.
Gdzie: 
"Barwa zielona" pola tarczy jest nawiązaniem do topografii gminy Rząśnik położonej na terenie Puszczy Białej.
"Pastorał" nawiązuje do historycznego faktu przynależności okolicznych ziem do dóbr biskupów płockich od 1203 do 1795 roku.
"Pszczoły" nawiązują do bartnictwa - jednego z głównych zajęć tutejszej ludności puszczańskiej, o którym wspomina lustracja dóbr biskupów płockich z roku 1650
Herb gminy Rząśnik uzyskał akceptację Komisji Heraldycznej przy MSWiA i zgodnie z Uchwałą Rady Gminy Rząśnik od 2006 roku stanowi obowiązujący herb Gminy Rząśnik. 
Autorem projektu herbu wraz z opisem heraldycznym jest Robert Szydlik.

</doc>
<doc id="1608424" url="https://pl.wikipedia.org/wiki?curid=1608424" title="Jason Dunn">
Jason Dunn

Jason Dunn (właściwie Jason Kevin Dunn), ur. 26 grudnia 1982 w Peterborough (Ontario). Obecnie mieszka w Minneapolis, MN. Jest wokalistą i pianistą w chrześcijańskim pop punk zespole Hawk Nelson. Jest również liderem tego zespołu. W kwietniu 2008, wydali swój trzeci album Hawk Nelson is My Friend.

</doc>
<doc id="1608425" url="https://pl.wikipedia.org/wiki?curid=1608425" title="Miotełka Knastera-Kuratowskiego">
Miotełka Knastera-Kuratowskiego

Miotełka Knastera-Kuratowskiego (lub miotełka Kuratowskiego) – przykład punktokształtnej spójnej przestrzeni topologicznej, która po usunięciu pewnego punktu jest (jako podprzestrzeń) dziedzicznie niespójna, ale nie całkowicie niespójna. Przestrzeń ta została skonstruowana w 1921 przez Kazimierza Kuratowskiego i Bronisława Knastera.
Konstrukcja.
Niech formula_1 będzie zbiorem Cantora zawartym w odcinku formula_2 oraz niech formula_3 Dla każdego punktu formula_4 niech formula_5 oznacza odcinek łączący punkt formula_6 z punktem formula_7 Jeśli formula_8 jest końcem pewnego przedziału usuwanego podczas konstrukcji zbioru Cantora, to niech
oraz
dla pozostałych punktów. Przestrzeń
nazywana jest miotełką Kuratowskiego. Przestrzeń formula_12 jest spójna, ale formula_13 jest dziedzicznie niespójna.

</doc>
<doc id="1608426" url="https://pl.wikipedia.org/wiki?curid=1608426" title="Spirala milczenia">
Spirala milczenia

Teoria spirali milczenia, nazywana też hipotezą spirali milczenia, jest wynikiem badań nad efektami oddziaływania mediów. Jej autorką jest niemiecka badaczka Elisabeth Noelle-Neumann – dziennikarka, publicystka, założycielka i dyrektorka jednego z instytutów badania opinii publicznej – Institut für Demoskopie w miejscowości Allensbach nad Jeziorem Bodeńskim.
Punktem wyjścia hipotezy spirali milczenia była analiza zamiarów głosowania w wyborach federalnych (Niemcy) w 1965 roku oraz ich faktycznych wyników.
W myśl teorii "spirali milczenia" Elisabeth Noelle-Neumann świadomość posiadania poparcia opinii publicznej sprzyja wyrażaniu na głos zgodnych z nią poglądów, a w przypadku przeciwnym – ludzie zachowują milczenie. Następuje spiralny proces wyciszania jednych i wzmacniania innych opinii. Zjawisko ma charakter kuli śnieżnej.
Teorię określić można za pomocą czterech hipotez:
Istotnym elementem teorii jest określona dynamika grupy większościowej i jej pewność co do słuszności swoich racji. W wypadku zwątpienia grupa traci przywództwo.
Opinie częściej głoszone publicznie mogą mieć nawet siłę przecenianą. Teoria ta wskazuje na wartość milczenia jako sposobu wyrażania opinii, może również tłumaczyć rozbieżności między sondażami opinii publicznej a wynikami wyborów[1].
Środki masowego przekazu mogą wpływać na opinię publiczną, przyczyniając się do rozpowszechnienia wspieranych przez siebie opinii, nakręcając jeszcze ową spiralę. Wpływ ten może ocierać się o manipulację; stąd żywotność idei czwartej władzy, sprawowanej przez środki masowego przekazu.
Psycholog społeczny Serge Moscovici w swoich pracach nie zgadza się z tą teorią i formułuje tezę sprzeczną z poglądami Elisabeth Noel-Neumann. Twierdzi, że grupy o charakterze mniejszościowym często posiadają większą zdolność do wyrażania się i mają większy udział w procesie społecznej zmiany. Czasem głosujący na partie skrajne częściej ukrywają swoje zamiary niż ci, którzy głosując popierają partie, które cieszą się dużym poparciem w sondażach.

</doc>
<doc id="1608427" url="https://pl.wikipedia.org/wiki?curid=1608427" title="Flaga gminy Rząśnik">
Flaga gminy Rząśnik



</doc>
<doc id="1608435" url="https://pl.wikipedia.org/wiki?curid=1608435" title="Centralny Dom Maklerski Pekao">
Centralny Dom Maklerski Pekao

Centralny Dom Maklerski Pekao S.A. (CDM Pekao) – dawny dom maklerski działający w latach 1991–2019, kiedy został włączony do Banku Pekao S.A. Działalność maklerska jest kontynuowana przez wydzieloną jednostkę organizacyjną banku pod nazwą Biuro Maklerskie Pekao.
Opis.
Centrala firmy mieściła się w Warszawie przy ul. Wołoskiej 18. Na terenie kraju funkcjonowało kilkadziesiąt Punktów Usług Maklerskich (dawniej Punkty Obsługi Klientów) zlokalizowanych w placówkach Banku Pekao S.A.
Kapitał akcyjny spółki wynosił 56 331 898 zł. Właścicielem 100% akcji CDM Pekao był Bank Pekao S.A. Wszystkie akcje CDM Pekao były imienne, zwykłe o wartości nominalnej 31 zł.
Centralny Dom Maklerski Pekao S.A. prowadził działalność na podstawie zezwolenia Komisji Papierów Wartościowych i Giełd oraz podlegał nadzorowi Komisji Nadzoru Finansowego. Działa w zgodzie z zasadami Kodeksu Dobrej Praktyki Domów Maklerskich. Oferował szeroki dostęp do rynku kapitałowego:

</doc>
<doc id="1608437" url="https://pl.wikipedia.org/wiki?curid=1608437" title="Peter van Bloemen">
Peter van Bloemen

Peter van Bloemen znany również jako Standaart (ochrzczony 17 stycznia 1657 w Antwerpii, zm. 6 marca 1720 tamże) – barokowy malarz flamandzki.
Był uczniem Simona van Douwa, w latach 1675–1694 mieszkał i tworzył we Włoszech. Po powrocie do Antwerpii był mistrzem cechowym w gildii św. Łukasza, a od 1699 dziekanem.
Peter van Bloemen malował głównie pejzaże, zwykle wzbogacone o sceny figuralne i architekturę, poruszał też tematykę batalistyczną i wojskową, tworzył portrety konne. Największą popularność zdobył w czasie pobytu we Włoszech, gdzie wysoko ceniono jego realistyczne przedstawienia zwierząt i stylizowane na Kampanię krajobrazy.
Artysta miał dwóch braci, Jana Fransa i Norberta, którzy także byli znanymi malarzami.

</doc>
<doc id="1608447" url="https://pl.wikipedia.org/wiki?curid=1608447" title="Elgoibar">
Elgoibar

Elgoibar (hiszp. "Elgóibar") – gmina w Hiszpanii, w Kraju Basków, w prowincji Gipuzkoa, w comarce Debabarrena, 64 km od San Sebastián.
Powierzchnia gminy wynosi 39,11 km². Zgodnie z danymi INE, w 2008 roku liczba ludności wynosiła 11 051, a gęstość zaludnienia 282,56 osoby/km². Współrzędne geograficzne gminy to 43°12'51"N, 2°25'01"E. Kod pocztowy do gminy to 20 870.
Przez Elgoibar płynie rzeka Deba.
Miejscowości.
W skład gminy Elgoibar wchodzi siedem miejscowości. Są to:

</doc>
<doc id="1608448" url="https://pl.wikipedia.org/wiki?curid=1608448" title="Elgóibar">
Elgóibar



</doc>
<doc id="1608449" url="https://pl.wikipedia.org/wiki?curid=1608449" title="Ikarus 280.11">
Ikarus 280.11



</doc>
<doc id="1608450" url="https://pl.wikipedia.org/wiki?curid=1608450" title="Ikarus 280.26">
Ikarus 280.26



</doc>
<doc id="1608467" url="https://pl.wikipedia.org/wiki?curid=1608467" title="Kevin S. Bright">
Kevin S. Bright

Kevin S. Bright (ur. 15 listopada 1954 w Nowym Jorku) – amerykański reżyser i producent telewizyjny.
Życiorys.
Wczesne lata.
Urodził się i wychował w Nowym Jorku w rodzinie żydowsko-amerykańskiej. Uczęszczał do East Side Hebrew Institute na Lower East Side. Ukończył Emerson College z cum laude.
Kariera.
Karierę rozpoczął w Nowym Jorku w firmie Joseph Ctes Company, gdzie był producentem reklam m.in. dla Davida Copperfielda, George’a Burnsa, Johnny’ego Casha i Dolly Parton. W 1982 przeniósł się do Los Angeles i podjął pracę jako producent HBO. Wśród jego programów specjalnych były występy Robina Williamsa, Harry’ego Shearera ("Harry Shearer...The Magic of Love", 1988) i Paula Shaffera oraz mockument "Historia białych ludzi w Ameryce" ("History of White People in America", 1985), który zdobył nagrodę Cable Ace Award. W 1989 dostał Emmy za serial komediowy Fox "In Living Color", gdzie był producentem nadzorującym. W 1990 był producentem wykonawczym "Ron Reagan Show". W 1992 jego sitcom "Życie jak sen" ("Dream On") otrzymał nagrodę Cable Ace Award.
W 1993 poznał Davida Crane’a i Martę Kauffman, z którymi założył telewizyjną kampanię produkcyjną o nazwie Bright/Kauffman/Crane Productions. Crane i Kauffman zostali pomysłodawcami nadawanego w latach 1994-2004 kultowego sitcomu "Przyjaciele", a Bright był jego etatowym producentem i reżyserem. Sitcom "Przyjaciele" od samego początku stał się hitem i był z pewnością jednym z największych sitcomów wszech czasów. Członkami obsady byli: Jennifer Aniston, Courteney Cox, Matthew Perry, Matt LeBlanc, Lisa Kudrow i David Schwimmer.
Był reżyserem pilota sitcomu NBC "DAG" (2000) z Davidem Alanem Grierem, Deltą Burke, Paulem F. Tompkinsem i Lauren Tom. W 2004 rozpoczął produkcję spin-offu serialu "Przyjaciele" - "Joey" z Mattem LeBlancem w roli Joeya Tribianniego.
Życie prywatne.
Żonaty z Claudią Bright, z którą ma dwójkę dzieci – bliźniaki, Zachary'ego i Justina.

</doc>
<doc id="1608468" url="https://pl.wikipedia.org/wiki?curid=1608468" title="Henri de Marsiac">
Henri de Marsiac

Henri de Marsiac (ur. w 1136 w Château de Marcy, zm. 1 stycznia 1189 w Arras) – francuski kardynał z zakonu cystersów.
Życiorys.
Urodził się w Château de Marcy w szlacheckiej rodzinie. W wieku 20 lat wstąpił do zakonu cysterskiego w Clairvaux. W latach 1160-76 był opatem Hautecombe w Sabaudii, a 1176-79 opatem Clairvaux. W 1178 roku towarzyszył kardynałowi Pietro da Pavia w jego antyheretyckiej misji legackiej w Langwedocji. Odmówił wówczas wyboru na biskupa Tuluzy. Uczestniczył w Soborze Laterańskim III w marcu 1179. W trakcie jego obrad 14 marca 1179 papież Aleksander III mianował go kardynałem biskupem Albano. Podpisywał bulle papieskie między 4 maja 1179 a 11 listopada 1187. W 1181 ponownie był legatem w Langwedocji w celu zwalczania herezji. W trakcie papieskiej elekcji w październiku 1187 był poważnym kandydatem na papieża, odmówił jednak przyjęcia tiary. Wybrany wówczas papież Grzegorz VIII mianował go legatem w Niemczech w celu propagowania III krucjaty. Zmarł w Arras w trakcie pełnienia tej legacji, najprawdopodobniej 1 stycznia 1189. Cystersi czczą go jako „błogosławionego”, wspominając go dnia 14 lipca, który to dzień w starszej literaturze jest błędnie przyjmowany jako data jego śmierci.

</doc>
<doc id="1608471" url="https://pl.wikipedia.org/wiki?curid=1608471" title="Parafia Matki Bożej Zwycięskiej w Poznaniu">
Parafia Matki Bożej Zwycięskiej w Poznaniu

Parafia pw. Matki Bożej Zwycięskiej w Poznaniu – rzymskokatolicka parafia w dekanacie Poznań - Winogrady obejmująca terytorialnie osiedle Zwycięstwa.

</doc>
<doc id="1608472" url="https://pl.wikipedia.org/wiki?curid=1608472" title="Dibyendu Barua">
Dibyendu Barua

Dibyendu Barua, język asamski দিব্যেন্দু বড়ুয়া (ur. 27 października 1966 w Kalkucie) – indyjski szachista, drugi w historii (po Viswanathanie Anandzie) arcymistrz tego kraju (tytuł otrzymał w 1991 roku).
Kariera szachowa.
W wieku 12 lat został najmłodszym w historii uczestnikiem indywidualnych mistrzostw Indii. W turniejach finałowych startował wielokrotnie, w latach 1983, 1998 i 2001 zdobywając złote medale. Trzykrotnie reprezentował swój kraj na mistrzostwach świata juniorów, w kategoriach do 16 lat (Embalse 1981, dz. III m. za Stuartem Conquestem i Ennio Arlandim, wspólnie z Carlosem Matamorosem) oraz do 20 lat (Dortmund 1980, dz. VI m. oraz Gausdal 1986, dz. X m.).
Mając 16 lat zyskał w środowisku szachowym rozgłos dzięki zwycięstwu nad Wiktorem Korcznojem (wówczas wicemistrzem świata) na turnieju "Lloyds Bank" w Londynie w 1982 roku. Był to największy indywidualny sukces hinduskiego szachisty w pojedynczej partii od czasu zwycięstwa Mir Sultana Khana nad José Raúlem Capablanką w Hastings w edycji 1930/1931. Między innymi za to osiągnięcie w 1983 r. został laureatem nagrody Arjuna Award.
Pomiędzy 1988 a 2000 r. brał udział we wszystkich w tym okresie rozegranych siedmiu szachowych olimpiadach (w tym trzykrotnie na I szachownicy), w 1990 r. zdobywając złoty medal za indywidualny wynik na II szachownicy. Był również dwukrotnym reprezentantem kraju na drużynowe mistrzostwa Azji, na których zdobył 3 medale: srebrny (2003) i brązowy (1983) wraz z drużyną oraz brązowy za wynik indywidualny (1983, na I szachownicy).
Do innych jego sukcesów w turniejach międzynarodowych należą:
Uczestniczył we wszystkich pięciu pucharowych turniejach o mistrzostwo świata, za każdym razem przegrywając swoje pojedynki w I rundach: 1997 – ze Zbynkiem Hrackiem, 1999 – z Aleksandrem Chalifmanem, 2000 – z Jewgienijem Władimirowem, 2001 – z Joelem Lautierem oraz 2004 – Aleksandrem Grafem.
Na początku lat 90. XX wieku klasyfikowany był pod koniec pierwszej setki na światowych listach FIDE (dzielone 93. miejsce na liście 01.07.1991 r. z wynikiem 2550 pkt oraz dzielone 97. miejsce na liście 01.01.1992 r. z wynikiem 2555 pkt). Najwyższy ranking w karierze osiągnął 1 lipca 2003 r., z wynikiem 2561 punktów zajmował wówczas trzecie miejsce (za Viswanathanem Anandem i Krishanem Sasikiranem) wśród indyjskich szachistów.

</doc>
<doc id="1608477" url="https://pl.wikipedia.org/wiki?curid=1608477" title="Florian Marange">
Florian Marange

Florian Marange (ur. 3 marca 1986 w Bruges) – francuski piłkarz występujący na pozycji obrońcy w FC Sochaux-Montbéliard.
Kariera klubowa.
Marange jest wychowankiem Girondins Bordeaux. W Ligue 1 zadebiutował 26 stycznia 2005 w wygranym 1:0 meczu z FC Metz. W debiutanckim sezonie 2004/2005 rozegrał 5 ligowych spotkań. W 2006 roku wywalczył z klubem wicemistrzostwo Francji. W 2007 roku zdobył z Girondins Pucharu Ligi Francuskiej, po pokonaniu w jego finale 1:0 Olympique Lyon.
W styczniu 2009 Marange został wypożyczony do innego pierwszoligowca – Le Havre AC. W nowym klubie po raz pierwszy wystąpił 10 stycznia 2009 przegranym 0:1 ligowym pojedynku przeciwko FC Nantes. Tamto spotkanie zakończyło się dla niego przedwcześnie, gdyż z powodu czerwonej kartki, został zmuszony opuścić boisko po 60 minutach gry. 2 maja 2009 w wygranym 2:1 meczu z FC Nantes strzelił pierwszego gola w trakcie gry w Ligue 1. W sezonie 2008/2009 zajął z klubem 20. miejsce w lidze i spadł z nim do Ligue 2.
Latem 2009 roku Marange ponownie został wypożyczony, tym razem do AS Nancy. Pierwszy ligowy mecz w jego barwach zaliczył 22 sierpnia 2009 przeciwko Le Mans FC 72 (1:2). Łącznie wystąpił w 16. spotkaniach francuskiej ekstraklasy, a jego drużyna uplasowała się w tabeli na 12. miejscu. Latem 2010 roku powrócił do Girondins.
14 sierpnia 2013 roku podpisał kontrakt z Crystal Palace F.C. Jednak gracz nie został ujęty na liście 25 graczy na 21 może grać w Premier League, nie może on grać w grudniu, gdy lista zostanie ponownie zmieniony. We wrześniu wybuchła jego kontrakt z klubem.
31 stycznia 2014 roku podpisał kontrakt z pierwszoligowym FC Sochaux-Montbéliard,grał 15 gier, ale klub spadł do Ligue 2 i jego umowa nie zostanie przedłużona.
9 września 2014 roku podpisał kontrakt z pierwszoligowym SC Bastia.

</doc>
<doc id="1608484" url="https://pl.wikipedia.org/wiki?curid=1608484" title="Elektrownia maremotoryczna">
Elektrownia maremotoryczna



</doc>
<doc id="1608485" url="https://pl.wikipedia.org/wiki?curid=1608485" title="Charles Coüasnon">
Charles Coüasnon

Charles Coüasnon, OP (ur. 1904 w Rennes, zm. 12 listopada 1976 w Gehennie w Jerozolimie) – francuski dominikanin, architekt, związany z jerozolimskim École Biblique Française i franciszkańską Kustodią Ziemi Świętej.
Coüasnon w 1951 roku przybył do Jerozolimy, gdzie przewodził restaurom kilku znanych chrześcijańskich sanktuariów, m.in. Bazyliki Bożego Grobu, Bazyliki św. Anny, kościoła benedyktynów w Abu Ghausz. Wybudował klasztor benedyktynek w Betlejem.

</doc>
<doc id="1608490" url="https://pl.wikipedia.org/wiki?curid=1608490" title="Dwór Czarne w Jeleniej Górze">
Dwór Czarne w Jeleniej Górze

Dwór Czarne w Jeleniej Górze – wybudowany w 1559 r. w dawnej wsi podmiejskiej Czarne, włączonej do Jeleniej Góry w 1973 r., położony w dolinie potoku Pijawnika.
Historia.
Caspar Schoff w 1559 r. rozpoczął budowę murowanego dworu, kamiennego, piętrowego z dziedzińcem, otoczonego murami obronnymi i wieżą bramną, wysuniętą przed lico murów obwodowych. Całość została otoczona nawodnioną fosą. Po Schaffgotschach dwór przejął w 1584 r. Gregorius von Kahlen. W 1606 r. właścicielem Czarnego został Friedrich von Nimptsch z Sokołowca. W lipcu 1623 r. we dworze wybuchł pożar. Z 1656 r. pochodzi wiadomość, że Ernst von Nimptsch ukończył budowę i rozbudowę dworu, który uzyskał kształt zbliżony do obecnego.
Prace remontowe prowadzone w latach 20. XVIII w. spowodowały likwidację renesansowych szczytów. W 1679 r. Ernst von Nimptsch sprzedał majątek Czarne miastu Jelenia Góra. W 1718 r. spłonęły bliżej nieopisane części zamku, które zdaniem Scholzego zostały odbudowane. Wtedy wieża otrzymała barokowy hełm znany z ryciny, a do skrzydła wschodniego dobudowano równoległy budynek o tej samej wysokości. Około 1885 r. nastąpiła przebudowa i modernizacja dworu; zredukowano bryłę o skrzydło wschodnie i rozebrano ściany szczytowe, a dachy otrzymały dzisiejszy wygląd dwuspadowy. Do przełomu wieku dzierżawcami majątku byli panowie Weidner i Marz. Od 1921 do 1945 r. mieszkała tu rodzina Rahm. W latach 1983-1987 przeprowadzono remont i rewaloryzację dworu. Obecnie obiekt użytkowany jest przez Fundację Kultury Ekologicznej.
Architektura.
Obiekt jest założony na czworokątnym rzucie z wewnętrznym dziedzińcem dostępnym przez most, bramę i ozdobny renesansowy portal. Założenie obiegała głęboka fosa wypełniona wodą. Na osi kamiennego mostu, znajdowała się wieża bramną. Obiekt 4-skrzydłowy z wewnętrznym dziedzińcem. W jednym z narożników zachowała się wieża z kluczowymi otworami strzelniczymi. Wystrój architektoniczny dopełniają w fasadzie obramienia okienne profilowane w piaskowcu. Z wystroju wnętrza zachowały się sklepienia na parterze oraz bogato profilowane stropy drewniane. Na ścianach pozostały fragmenty renesansowych malowideł z motywami roślinnymi. 

</doc>
<doc id="1608491" url="https://pl.wikipedia.org/wiki?curid=1608491" title="Grzegorz Miętus">
Grzegorz Miętus

Grzegorz Miętus (ur. 20 lutego 1993 w Zakopanem) – polski skoczek narciarski i trener, reprezentant Klubu Sportowego Start Krokiew Zakopane, młodszy brat Krzysztofa Miętusa.
Życiorys.
W FIS Cup zadebiutował 17 lutego 2007 na normalnej skoczni w Zakopanem, zajmując 18. miejsce (dzień później był 14.). 2 lutego 2008, także w Zakopanem, zadebiutował w zawodach Pucharu Kontynentalnego na dużej skoczni, zajmując 43. pozycję. 10 stycznia 2009 zajął pierwsze na podium, 3. miejsce w zawodach FIS Cup, a w lutym 2009 wystąpił na mistrzostwach świata juniorów w Szczyrbskim Jeziorze, gdzie 5 lutego w konkursie indywidualnym zajął 20. lokatę. Dzień później wywalczył brązowy medal w drużynie wspólnie z Maciejem i Jakubem Kotami oraz Andrzejem Zapotocznym. Następnego dnia (7 lutego) uzyskał 5. miejsce w konkursie Pucharu Kontynentalnego w Zakopanem, zdobywając pierwsze w karierze punkty w zawodach PK. 15 marca tego samego roku w Pragelato zdobył jeszcze 3 punkty i sezon PK 2008/2009 ukończył na 98. miejscu z dorobkiem 48 punktów. 22 sierpnia 2009 w zawodach Pucharu Kontynentalnego w Lillehammer zajął 6. miejsce, zaś dzień później uplasował się na 4. pozycji. 20 grudnia tego samego roku w estońskim Otepää po raz pierwszy wygrał zawody Pucharu Kontynentalnego. 22 i 23 stycznia 2010 w Zakopanem po raz pierwszy startował w zawodach Pucharu Świata, zajmując 48. i 47. miejsce. 3 lutego tego samego roku w Klingenthal zdobył pierwsze w karierze punkty Pucharu Świata, zajmując 22. lokatę. 3 dni później w Willingen był 20. Sezon 2009/2010 z dorobkiem 20 punktów ukończył na 63. miejscu w klasyfikacji tego cyklu. W 2012 został powołany na mistrzostwa świata juniorów w Erzurum, jednak nie znalazł się w składzie na żaden z konkursów. Rok później znalazł się w kadrze na MŚJ w Libercu, gdzie wystąpił w konkursie indywidualnym, w którym zajął 39. miejsce.
W lipcu 2016 ogłosił, iż po odbywających się na zakończenie sezonu 2015/2016 mistrzostwach Polski zakończył sportową karierę i zajął się szkoleniem młodzieży.
W sezonie 2018/2019 został asystentem trenera kadry juniorów reprezentacji Polski w skokach narciarskich.
W 2017 wziął ślub cywilny, a w 2018 kościelny z Magdaleną Prochot. W 2017 urodził się ich syn Klemens Jan.

</doc>
<doc id="1608497" url="https://pl.wikipedia.org/wiki?curid=1608497" title="McCormick">
McCormick

McCormick – producent ciągników rolniczych z siedzibą w Fabbrico we Włoszech, należący do koncernu Argo Tractors S.p.A. Przedsiębiorstwo założone zostało pierwotnie w 1831 r. przez Cyrusa Hall McCormicka w Walnut Grove w stanie Virginia w USA.
Historia.
1831-1860: McCormick – Wzór innowacji.
Historia marki sięga roku 1831, kiedy to młody Cyrus Hall McCormick stale pracował nad projektem żniwiarki swego ojca, która wkrótce zyskała ogromne uznanie wśród farmerów. Żniwiarka została pomyślnie zaprezentowana w Steeles Tavern w Wirginii i opatentowana w roku 1834. W 1837 Cyrus zakłada spółkę z C.M. Gray i przy północnym brzegu rzeki Chicago (Chicago River) buduje fabrykę gdzie produkuje 500 żniwiarek na kolejne żniwa. W roku 1851 żniwiarka McCormick zdobywa „Główny medal rady” na wielkiej wystawie w Crystal Palace w Londynie. W ciągu kilku lat następnych kilku lat żniwiarka McCormick zdobywa główne nagrody w całej Europie.
McCormick to wzór innowacji, nie tylko w zakresie nowatorskich rozwiązań technicznych, ale również we wdrażaniu pionierskich, biznesowych metod sprzedaży. Jego motto brzmiało: „To sell, I must advertise” – „żeby sprzedawać muszę reklamować”. Kampanie reklamowe były zwiastunem obecnej internetowej reklamy bezpośredniej. Jako pierwszy udzielił gwarancji na swoje maszyny, wprowadził sprzedaż ratalną, oraz zbudował pierwszą sieć dealerów w całym kraju – w efekcie wprowadzenia nowego, agresywnego systemu sprzedaży McCormick Harvesting Company w latach 1834–1860 została największym przedsiębiorstwem produkującym maszyny dla rolnictwa.
Lata 1861–1999.
W roku 1900 McCormick Harverster Company zakłada swoją główną siedzibę w Londynie. W 1902 roku kilka przedsiębiorstw, w tym największe: McCormick Harvesting Machine Co i , połączyło się tworząc . Efektem tej konsolidacji były pierwsze ciągniki rolnicze Mogul i Titan. W latach 1905–1911 IHC otworzyło fabryki w:
Rok 1905 – już jako "International Harvester Company" buduje swoją pierwszą fabrykę w Europie, w Norrköping w Szwecji. IHC przedstawia swój pierwszy ciągnik o mocy pomiędzy 10 KM i 20 KM.
31 grudnia 1906 powstaje International Harvester of Great Britain Ltd. z siedzibą w Londynie na rynek europejski.
W roku 1908 IHC otworzyło fabryki w Neuss, Niemcy oraz w Croix, Francja. Fabryka w Neuss od roku 1911 rozpoczyna produkcję osprzętu pod nazwą McCormick, takiego jak kosiarki, przetrząsaczy, zgrabiarki oraz rozsiewacze nawozów.
W roku 1914 IH produkuje swój pierwszy kombajn zbożowy, który nazywa się McCormick Deering No1. Na rynku europejskim IH po 14 latach zaprezentowali pierwszy kombajn pod nazwą McCormick Deering No8.
W roku 1920 Syndykat Rolniczy w Warszawie sprowadził i uruchomił w majątkach ziemskich pierwszych 250 amerykańskich traktorów Titan 10/20 i jednocylindrowych Junior 8/16. Bardzo tanie traktory w cenach nie przekraczających dziewięćset dolarów okazały się szlagierem importowym. Wkrótce modele te o mocach od 8 do 10 KM zostały wyparte przez kolejny model McCormick. W latach trzydziestych ciągniki serii McCormick – Deering 10-20 w Warszawie, Poznaniu i Lwowie sprzedawała Kooperacja Rolna.
Od 1923 roku, w celu poprawy bezpieczeństwa, zaczęto malować pierwotnie szare ciągniki na kolor czerwony, dając w ten sposób początek legendzie „Big Red”. W 1924 roku International Harvester wprowadza model McCormick Farmall, pierwsze uniwersalne ciągniki rolnicze.
W roku 1937 IH rozpoczyna produkcję ciągników w Niemczech. Pierwszy ciągnik o mocy 12-15 KM zjeżdża z taśmy. W latach 1937–1940 zostało wyprodukowanych 3938 ciągników McCormick serii Farmall F12.
W roku 1938 IH GB (Wielka Brytania) kupuje teren Wheatley Hall od Doncaster Borough Council. Wybuch II wojny światowej zakłóca budowę nowej fabryki.
Po wojnie, w roku 1946 fabryka w Neuss zostaje zmodernizowana i osiąga dzienną produkcję 50 ciągników. W tym samym roku fabryka w Doncasterze zaczyna produkcje maszyn rolniczych. Fabryka w Doncasterze zaczęła produkcję ciągników w roku 1949. Pierwszy ciągnik rolniczy McCormick Farmall M no 1001 zjeżdża z taśmy 13 września. W 1950 IH France (Francja) decyduje się na produkcję ciągników i kupuje teren w St Dizier w prowincji Saute-Marne, 250km na wschód od Paryża. Rok później we Francji rozpoczyna się produkcja modelu McCormick Farmall FC, natomiast w Anglii, w Doncaster przy Wheatley Hall rozpoczyna się produkcja modelu McCormick Farmall BM.
W roku 1951 International Harvester Co. GB (Wielka Brytania) podjęła decyzję o wejściu na rynek budowlany, gdzie rozpoczęto produkcję ciągników rolniczych gąsienicowych BTD-6. Trzy lata później angielski oddział nabywa starą fabrykę samochodową w Idle Brandford, gdzie zaczyna produkcję ciągnika McCormick International B-634, który staje się pierwszym brytyjskim ciągnikiem, w którym zastosowano hamulce tarczowe oraz blokadę dyferencjału. International Harvester w fabrykach w Brytanii oraz Neuss odeszła od nazwy ciągników McCormick w roku 1972 kończąc produkcję na modelu B-634.
W roku 1978 International Harvester w Doncasterze rozpoczyna produkcję ciągników serii 84.
W roku 1985 Tenneco, właściciel marek Case oraz Dawid Brown kupuje oddział rolniczy IH w Doncasterze. Wszystkie produkty z oddziału GB (Wielka Brytania) są teraz pod marką Case International.
W roku 1994 powstała nowa seria ciągników 3200/4200 produkowana w Doncasterze.
W roku 1997 powstała nowa seria ciągników CX produkowana w Doncasterze.
W lutym 1998 powstała nowa seria ciągników MX, jest produkowana w Doncasterze.
McCormick współcześnie.
W roku 1999 roku Fiat Group zakupił Case IH i stworzył spółkę Case New Holland Global N.V. (CNH), w którego skład wszedł również New Holland. W tym samym roku urząd antymonopolowy Unii Europejskiej nakazał pozbycia się fabryki w Doncasterze przy Wheatley Hall Road. W roku 2000 po negocjacjach z wieloma zainteresowanymi stronami fabryka wraz z brandem McCormick oraz technologią produkcji ciągników C, CX, MXC oraz MX Maxxum została zakupiona przez Argo Tractors S.p.A. Od roku 2000 modelami McCormick były: C-Max, CX, MC (MXC) oraz MTX (MX). W roku 2003 McCormick produkując ciągnik ZTX wchodzi w segment rynkowy 230-280km potwierdzając swoją determinację zostania ponownie globalnym graczem i wzmocnieniem marki poprzez unikalne produkty wyprodukowane zgodnie z najwyższymi standardami jakościowymi. W roku 2006 McCormick wypuścił serie modeli XTX. W tym samym roku marka uczciła 60-lecie fabryki w Doncasterze wyprodukowaniem 60 ciągników z serii Diamond Edition. Stanowiły je dwa najlepiej się sprzedające w tym czasie model 4 cylindrowy oraz 6 cylindrowy: CX105 Xtrashift oraz MTX150 BetaPower. 14 grudnia, roku 2007 fabryka w Doncasterze wyprodukowała swój ostatni ciągnik McCormick XTX 215, a całą produkcję przeniosiono z powodu wysokich kosztów produkcji oraz konsolidacji produkcji do większej, bardziej zautomatyzowanej fabryki grupy Argo Tractors S.p.A, w Fabbrico, we Włoszech. W tym samym roku wprowadzone zostały nowe ciągniki: TTX oraz CX restyled. W roku 2008 MTX uzupełnia gamę produktów. W roku 2011 nastaje nowa generacja McCormick „X” pierwszym modelem jest X60. W roku 2012 McCormick wprowadza model X70. W 2013 na targach Sima McCormick prezentuje całkowicie nowy produkt, X7 z funkcją autoshift marki ZF. W roku 2014 McCormick prezentuje modele X4 oraz X6. Rok 2015 uzupełnia modele o całkowicie nowego X5 oraz X6LWB. W roku 2016 po raz pierwszy w historii zamontowana zostaje bezstopniowa skrzynia biegów produkcji ZF oraz McCormick w roku 2016 wkracza na rynek z traktorem ponad 300 koni mechanicznych.
Produkcja.
McCormick przyjął japoński system produkcji – Kaizen, który ma na celu stałego ulepszania oraz zmiany na lepsze ergonomii produkcji.
W ofercie przedsiębiorstwa znajdują się ciągniki komunalne, sadownicze oraz rolnicze o mocy od 23 do 310 koni mechanicznych:

</doc>
<doc id="1608500" url="https://pl.wikipedia.org/wiki?curid=1608500" title="Tulipan dostojny">
Tulipan dostojny

Tulipan dostojny ("Tulipa praestans") – gatunek z rodzaju tulipan. Pochodzi z Tadżykistanu w Azji. Jest uprawiany w wielu krajach świata jako roślina ozdobna.
Morfologia.
Osiąga wysokość do 40 cm. Jest przedstawicielem nielicznej grupy tulipanów, które posiadają więcej niż 1 kwiat na łodydze. Tulipan dostojny zazwyczaj ma 2-4 kwiaty na pędzie. Gatunek botaniczny ma pomarańczowo-czerwone kwiaty. Liście duże, jasnozielone z czerwonymi brzegami.
Uprawa.
Zazwyczaj uprawiany jest w ogrodach skalnych. Najlepiej wygląda uprawiany w większych grupach. Lubi stanowiska bardzo słoneczne. Zakwita w kwietniu. W uprawie popularny jest kultywar ‘Fusiler’ o 4-6 pomarańczowo-czerwonych kwiatach na pędzie i ciemnozielonych liściach.

</doc>
<doc id="1608502" url="https://pl.wikipedia.org/wiki?curid=1608502" title="Cerkiew Świętych Kosmy i Damiana w Jabłonicy Polskiej">
Cerkiew Świętych Kosmy i Damiana w Jabłonicy Polskiej

Cerkiew Świętych Kosmy i Damiana w Jabłonicy Polskiej – dawna murowana cerkiew greckokatolicka w Jabłonicy Polskiej, obecnie rzymskokatolicki kościół parafialny pw. Zwiastowania NMP.
Historia.
Istnienie drewnianej cerkwi prawosławnej w Jabłonicy Polskiej było wzmiankowane już w XV wieku, jednak nie wiadomo nic bliższego nt. wyglądu i dalszych losów tego obiektu. Jest prawdopodobne, że cerkiew ta została spalona przez Tatarów, którzy w wieku XVII zniszczyli pobliski Brzozów, Haczów i Trześniów. Jednak już w II poł. XVIII wieku opisy wizytacji dekanatu dukielskiego informują o istnieniu "od dawna" cerkwi greckokatolickiej, drewnianej, obitej gontem, bogato wewnątrz dekorowanej, lecz będącej w złym stanie technicznym (zwłaszcza chór i główny ołtarz). Ówczesny opis świątyni mówi też o istnieniu w niej dwóch ikon – Chrystusa Zbawiciela i Matki Bożej, i dwóch bocznych ołtarzy – Matki Bożej i św. Michała Archistratega. W 1786 inny opis, pochodzący z czasów inwentaryzacji dokonywanej na rozkaz cesarza Józefa II informuje już o czterech ołtarzach i o wolnostojącej dzwonnicy z dwoma dzwonami. Dokument ten chwali zamiar hrabiny Marianny Załuskiej, pragnącej ufundować nową cerkiew, co sugeruje, że obiekt wcześniejszy musiał nadal być w kiepskim stanie.
Po 1947 i Akcji Wisła cerkiew przejęli katolicy obrządku łacińskiego, którzy usunęli z wnętrza ikonostas i dokonali innych zmian we wnętrzu obiektu, dostosowując go do wymogów liturgii rzymskokatolickiej. W 1959 obiekt został wyremontowany, a dwa lata później – przemalowany. Zmieniono również dotychczasowy płaski sufit na beczkowy. W 1967 kościół otrzymał nowy przedsionek, a rok później – organy. Natomiast w 2018 w kościele zamontowano elektroniczny wyświetlacz oraz nowe organy.
Architektura.
Dawna cerkiew w Jabłonicy Polskiej jest jednonawowa, z wyodrębnionym przedsionkiem i prezbiterium. Po ostatniej przebudowie posiada dwie wieże – sygnaturkę nad nawą oraz wznoszącą się od zachodu, zwieńczoną cebulastą kopułą dzwonnicę nad wejściem do świątyni. Jest murowana, z dobudowaną od strony prezbiterium zakrystią.

</doc>
<doc id="1608503" url="https://pl.wikipedia.org/wiki?curid=1608503" title="Massamba Sambou">
Massamba Sambou

Massamba Lô Sambou (ur. 17 kwietnia 1986 w Koldzie) – senegalski piłkarz występujący na pozycji obrońcy w Valmiera Glass VIA.
Kariera klubowa.
Sambou jest wychowankiem klubu Centre Aldo Gentina. W 2004 roku trafił do francuskiego AS Monaco. Najpierw występował w jego rezerwach, a do pierwszej drużyny został włączony w 2006 roku. W Ligue 1 zadebiutował 12 sierpnia 2006 w przegranym 1:2 meczu z AS Saint-Étienne. Przez cały sezon 2006/2007 Sambou zagrał w 4 ligowych pojedynkach, a jego klub zajął w lidze 9. miejsce. 12 stycznia 2008 w wygranym 1:0 spotkaniu z FC Lorient strzelił pierwszego gola w trakcie gry w Ligue 1. W sezonie 2007/2008 rozegrał w sumie 12 spotkań i zdobył 3 bramki, a Monaco uplasowało się na 12. pozycji w Ligue 1.
Latem 2008 roku Sambou został wypożyczony do beniaminka ekstraklasy - Le Havre AC. W nowym klubie po raz pierwszy wystąpił 9 sierpnia 2008 w wygranym 1:0 ligowym spotkaniu z OGC Nice. W 2009 roku spadł z klubem do Ligue 2. Na sezon 2009/2010 został wypożyczony z Monaco do drugoligowego FC Nantes.
W 2010 roku Sambou przeszedł do greckiego Atromitosu Ateny. Następnie grał w takich klubach jak: Troyes AC, Apollon Limassol, LB Châteauroux, NorthEast United FC, AEL Limassol, CS Sedan i FC Lusitanos. W 2018 przeszedł do łotewskiego klubu Valmiera Glass VIA.
Kariera reprezentacyjna.
W reprezentacji Senegalu Sambou zadebiutował 8 lutego 2007 w wygranym 2:1 meczu z Beninem.

</doc>
<doc id="1608506" url="https://pl.wikipedia.org/wiki?curid=1608506" title="Dom przedpogrzebowy w Wałbrzychu">
Dom przedpogrzebowy w Wałbrzychu



</doc>
<doc id="1608508" url="https://pl.wikipedia.org/wiki?curid=1608508" title="Józef Kwiatkowski">
Józef Kwiatkowski



</doc>
<doc id="1608509" url="https://pl.wikipedia.org/wiki?curid=1608509" title="Dolina Ludzi Milczących">
Dolina Ludzi Milczących

Dolina Ludzi Milczących "(ang. Valley of silent men)" to powieść napisana przez amerykańskiego pisarza Jamesa Olivera Curwooda w 1920 roku. 
Akcja powieści dzieje się w północnej Kanadzie. Bohaterem książki jest policjant Jim Kent, który sądząc, że jego rana jest śmiertelna, przyznaje się do zabójstwa, którego nie popełnił, ratując przy tym niewinnego człowieka. Jednak Jim zostaje wyleczony i w szpitalu czeka na proces...

</doc>
<doc id="1608512" url="https://pl.wikipedia.org/wiki?curid=1608512" title="Wyspa dinozaura 2">
Wyspa dinozaura 2

Wyspa dinozaura 2 – niemiecki komediowy film animowany z 2008 roku w reżyserii Reinharda Kloossa i Holgera Tappe, sequel filmu "Wyspa dinozaura" z 2006 r.
Fabuła.
Mały dinozaur Dino mieszka na wysepce Tikiwu i podobnie jak inne zwierzęta – świnka Tusia, pingwin Pingus, jaszczur Maniek oraz ptaszor Ptasiek – nauczył się ludzkiego języka w szkole profesora Tibbertona. Pewnego dnia dostaje w prezencie od przyjaciół małą pandę. Milutka Babu od razu zyskuje ogromną sympatię wszystkich mieszkańców wyspy. Dino jest zazdrosny.
Wersja polska.
Wersja polska: Sun Studio Polska na zlecenie producenta Monolith Films
Reżyseria: Agnieszka Zwolińska
Dialogi polskie: Tomasz Robaczewski
Dźwięk: Filip Krzemień
Montaż: Anna Żarnecka
Synchronizacja dźwięku: WFDiF
Udział wzięli:

</doc>
<doc id="1608514" url="https://pl.wikipedia.org/wiki?curid=1608514" title="Dolina śmierci">
Dolina śmierci

Dolina śmierci (ang. "The Hunted Woman") – powieść napisana przez amerykańskiego pisarza Jamesa Olivera Curwooda w 1916 roku.
Bohaterem akcji jest pisarz John Aldous. Stając w obronie Lady Gray, staje się wrogiem największego bandyty w mieście, który pragnie zdobyć dla siebie piękną kobietę i zemścić się na literacie.

</doc>
<doc id="1608516" url="https://pl.wikipedia.org/wiki?curid=1608516" title="Jezioro Evendim">
Jezioro Evendim



</doc>
<doc id="1608517" url="https://pl.wikipedia.org/wiki?curid=1608517" title="Długie Wybrzeże">
Długie Wybrzeże



</doc>
<doc id="1608518" url="https://pl.wikipedia.org/wiki?curid=1608518" title="Dom kahalny w Chełmży">
Dom kahalny w Chełmży

Dom kahalny w Chełmży - znajduje się przy obecnej ulicy Hallera 7 i pierwotnie mieścił siedzibę władz miejscowego przykahałku (podległego gminie żydowskiej w Toruniu) oraz mieszkanie rabina. Podczas II wojny światowej mieścił się w nim posterunek policji, a obecnie jest siedzibą szpitaliku dziecięcego.

</doc>
<doc id="1608520" url="https://pl.wikipedia.org/wiki?curid=1608520" title="Jagdstaffel 49">
Jagdstaffel 49

Jagdstaffel 49 – Königlich Preußische Jagdstaffel Nr. 49 – Jasta 49 jednostka lotnictwa niemieckiego Luftstreitkräfte z okresu I wojny światowej.
Informacje ogólne.
Jednostka została utworzona we Fliegerersatz Abteilung Nr. 12 w Chociebużu w połowie grudnia 1917 roku. Pierwszym dowódcą jednostki był podporucznik Franz Ray z Jagdstaffel 28. Jednostka uzyskała zdolność operacyjną 9 stycznia i została skierowana na front pod dowództwo 17 Armii. Działalność bojową rozpoczęła 13 stycznia. Pierwsze zwycięstwo jednostki odniósł jej dowódca 27 marca. W końcu maja przeniesiona została w obszar działania 6 Armii i stacjonowała w Lommme koło Lille. Po przeniesieniu w czerwcu do Ennemain pod dowództwo 2 Armii została dołączona do Jagdgruppe 9. W jej skład wchodziły wówczas oprócz omawianej jednostki Jagdstaffel 3, Jagdstaffel 47, Jagdstaffel 77.
22 października 1918 roku została przeniesiona na lotnisko w Medard, gdzie pozostała do końca wojny. Operowała ona w większej jednostce taktycznej znanej jako Jagdgruppe A – składającej się wówczas z Jagdstaffel 41, Jagdstaffel 47, Jagdstaffel 50 i Jagdstaffel 60
"Jasta 48" w całym okresie wojny odniosła ponad 28 zwycięstw nad samolotami nieprzyjaciela. W okresie od stycznia 1918 do listopada 1918 roku jej straty wynosiły 1 zabity w walce, 3 rannych w wypadkach lotniczych.
Piloci jednostki latali między innymi na samolotach Albatros D.III, Pfalz D.XII i Fokker D.VII.
W Eskadrze służyło 3 asów myśliwskich:

</doc>
<doc id="1608523" url="https://pl.wikipedia.org/wiki?curid=1608523" title="PacketProtector">
PacketProtector

PacketProtector – dystrybucja Linuxa oparta na OpenWrt dla bezprzewodowych routerów domowych np. ASUS WL-500g lub WRTSL54GS.
W przypadku tego oprogramowania położono duży naciski na ogólne bezpieczeństwo. Poza podstawowymi funkcjami, które zapewnia OpenWrt, zintegrowano następujące oprogramowanie open source: Snort, Snort-inline, DansGuardian i ClamAV. Wszystkie wyżej wymienione narzędzia są dostępne z poziomu interfejsu zarządzającego WWW lub przy pomocy linii komend SSH.
Wersja 3.8 domyślnie nie posiada zainstalowanego filtra rodzinnego DansGuardian.
Wersja 4.0 z powodu wielu błędów została porzucona w marcu 2011 r.

</doc>
<doc id="1608527" url="https://pl.wikipedia.org/wiki?curid=1608527" title="Dziewczyna spoza szlaku">
Dziewczyna spoza szlaku

Dziewczyna spoza szlaku "(ang. The Courage of Marge O'Doone)" to powieść napisana przez amerykańskiego pisarza Jamesa Olivera Curwooda w 1918 roku. 
Jest to książka z gatunku przygodowych należąca do "Klasycznych powieści podróżniczo-przygodowych" (w ich skład wchodzi 10 książek różnych autorów). W Polsce została wydana po raz pierwszy w roku 1935.

</doc>
<doc id="1608529" url="https://pl.wikipedia.org/wiki?curid=1608529" title="Dzielna Marge">
Dzielna Marge



</doc>
<doc id="1608534" url="https://pl.wikipedia.org/wiki?curid=1608534" title="Pollingua">
Pollingua

Pollingua (Inicjatywa Rodziców Pollingua, "Elterninitative Pollingua e.V.") – stowarzyszenie użyteczności publicznej utworzone w roku 1998 w Wiesbaden. Założycielami są rodzice pragnący, aby ich dzieci miały kontakt z językiem i kulturą polską.
Działalność.
Stowarzyszenie Pollingua prowadzi lekcje języka polskiego dla dzieci z Wiesbaden i okolic. Ponadto organizuje imprezy kulturalne oraz spotkania okolicznościowe dla dzieci i dorosłych. Członkiem stowarzyszenia może zostać każda dorosła osoba niezależnie od tego, czy jej dzieci uczestniczą w zajęciach przedszkolnych lub szkolnych.
Szkoła.
Zajęcia szkolne prowadzone są w sześciu grupach wiekowych:
Lekcje prowadzą wykwalifikowani i doświadczeni nauczyciele. Udział dzieci w zajęciach jest dla nich okazją do poszerzenia swoich umiejętności w zakresie języka mówionego i pisanego oraz daje możliwość zapoznania się z polską literaturą dziecięcą. Temu służą również organizowane imprezy, jak np. przedstawienia teatralne oraz spotkania okolicznościowe.
Zajęcia odbywają się w pomieszczeniach Fritz-Gansberg-Schule.

</doc>
<doc id="1608535" url="https://pl.wikipedia.org/wiki?curid=1608535" title="Cmentarz żydowski w Golubiu-Dobrzyniu (ul. Kościelna)">
Cmentarz żydowski w Golubiu-Dobrzyniu (ul. Kościelna)

Cmentarz żydowski w Golubiu-Dobrzyniu – znajdował się przy obecnej ulicy Kościelnej i zajmował powierzchnię 0,09 ha, na której, wskutek dewastacji, nie zachowały się żadne nagrobki. Data założenia kirkutu pozostaje nieznana.

</doc>
<doc id="1608537" url="https://pl.wikipedia.org/wiki?curid=1608537" title="Gojko Kačar">
Gojko Kačar

Gojko Kačar (ur. 26 stycznia 1987 w Nowym Sadzie) – serbski piłkarz występujący najczęściej na pozycji środkowego obrońcy lub defensywnego pomocnika. Od 2016 gra w FC Augsburg. Jego dwa wujkowie – Slobodan i Tadija byli medalistami olimpijskimi w boksie.
Kariera klubowa.
Gojko Kačar jest wychowankiem klubu FK Vojvodina Nowy Sad. Zawodową karierę rozpoczynał w 2002 roku, jednak w pierwszej lidze zadebiutował dopiero w maju 2004 roku podczas spotkania z Crveną Zvezdą Belgrad. W kolejnych rozgrywkach serbski piłkarz wystąpił w dwunastu spotkaniach, natomiast w sezonie 2005/2006 zanotował już 26 ligowych występów. W rundzie jesiennej rozgrywek 2007/2008 Kačar rozegrał siedemnaście meczów i zdobył jedenaście goli, dzięki czemu stał się najlepszym strzelcem swojej drużyny.
Dzięki dobrej formie w zimowym okienku transferowym Serb za trzy miliony euro przeniósł się do Herthy Berlin, co uczyniło go najdroższym graczem w historii Vojvodiny. W Bundeslidze Kačar zadebiutował 2 lutego 2008 roku w przegranym 0:3 spotkaniu z Eintrachtem Frankfurt. Pierwszego gola dla Herthy strzelił natomiast 3 maja podczas wygranego 3:1 pojedynku przeciwko Karlsruher SC. Przez cały sezon Kačar wystąpił łącznie w siedemnastu meczach Bundesligi i razem z drużyną w końcowej tabeli zajął dziesiąte miejsce. W 2010 roku spadł z Herthą do 2. Bundesligi i następnie odszedł do Hamburger SV. W 2014 roku był wypożyczony do Cerezo Osaka. W 2016 trafił do FC Augsburg.
Kariera reprezentacyjna.
Razem z reprezentacją Serbii U-21 Kačar wziął udział w Euro 2007. Razem ze swoim zespołem wywalczył srebrny medal, jednak sam wystąpił tylko w przegranym 2:0 meczu grupowym z Anglią. 7 września 2008 roku Kačar strzelił dla młodzieżowej drużyny Serbii pięć bramek w wygranym 8:1 spotkaniu przeciwko Węgrom.
W dorosłej reprezentacji Serbii Kačar zadebiutował 24 listopada 2007 roku w pojedynku z Kazachstanem. Wraz z reprezentacją awansował na Mistrzostwa Świata 2010.

</doc>
<doc id="1608538" url="https://pl.wikipedia.org/wiki?curid=1608538" title="Gojko Kacar">
Gojko Kacar



</doc>
<doc id="1608539" url="https://pl.wikipedia.org/wiki?curid=1608539" title="Na końcu świata">
Na końcu świata

Na końcu świata "(ang. The country beyond)" to powieść napisana przez amerykańskiego pisarza Jamesa Olivera Curwooda. 
Jest to powieść z gatunku przygodowych. Książka ta ma także inny tytuł: "Biały brat z plemienia Cree". Pisarz napisał tę powieść w roku 1922.

</doc>
<doc id="1608540" url="https://pl.wikipedia.org/wiki?curid=1608540" title="Biały brat z plemienia Cree">
Biały brat z plemienia Cree



</doc>
<doc id="1608541" url="https://pl.wikipedia.org/wiki?curid=1608541" title="Wola Istnienia">
Wola Istnienia



</doc>
<doc id="1608546" url="https://pl.wikipedia.org/wiki?curid=1608546" title="Foy (Belgia)">
Foy (Belgia)

Foy – wioska w Belgii, w prowincji Luksemburg, niedaleko Bastogne.
Foy było jedną z aren Bitwy o Wybrzuszenie. Zajęcie wioski przez Kompanię E, 506 Spadochronowego Pułku Piechoty należącego do 101 Dywizji Powietrznodesantowej Armii Stanów Zjednoczonych, zostało przedstawione w siódmym odcinku miniserialu "Kompania braci".

</doc>
<doc id="1608549" url="https://pl.wikipedia.org/wiki?curid=1608549" title="Na starym szlaku">
Na starym szlaku

Na starym szlaku – powieść przygodowa z 1925 roku autorstwa amerykańskiego pisarza Jamesa Olivera Curwooda. W Polsce pierwszy raz została wydana w roku 1995 w serii wydawniczej "Magia Wielkiej Przygody". 
Książka zawiera wiele opisów przyrody i infrastruktury współczesnej autorowi Kanady, co jest cennym źródłem także dla historyków i geografów. Przytacza ją James Kates w swojej książce "Planning a Wilderness: Regenerating the Great Lakes Cutover Region". 
Fabuła.
Starym szlakiem, prowadzącym do Quebec powraca w swe rodzinne strony, uznany za zmarłego Clifton Brant. Pragnie zemścić się Ivanie Hurdzie, potężnym przedsiębiorcy, który oszukał i doprowadził do śmierci jego ojca. Wędrując spotyka nieustraszonych ludzi Północy oraz piękną Antoinette St. Ives. Dziewczyna również została oszukana przez Hurda. Wspólnie obmyślają plan zemsty. 
Ekranizacja.
W 1925 roku nakręcony został film na podstawie książki, pod tym samym tytułem, w reżyserii Irvina Willata. W rolę Cliftona Branta wcielił się Jack Holt zaś Antoinette St. Ives zagrała Billie Dove. 

</doc>
<doc id="1608550" url="https://pl.wikipedia.org/wiki?curid=1608550" title="Kingoro Hashimoto">
Kingoro Hashimoto



</doc>
<doc id="1608553" url="https://pl.wikipedia.org/wiki?curid=1608553" title="Dwór starostów lipnickich w Bielsku-Białej">
Dwór starostów lipnickich w Bielsku-Białej



</doc>
<doc id="1608554" url="https://pl.wikipedia.org/wiki?curid=1608554" title="Orhan Mustafi">
Orhan Mustafi

Orhan Mustafi (ur. 4 kwietnia 1990 w Kumanowie) – szwajcarski piłkarz macedońskiego pochodzenia występujący na pozycji napastnika, obecnie bez klubu. Wychowanek Grasshopperu, w swojej karierze grał także w takich zespołach jak FC Zürich, FC Basel, FC Aarau, Arminia Bielefeld, FC Wil, Ross County, FC Lugano oraz Le Mont. Były młodzieżowy reprezentant Szwajcarii.

</doc>
<doc id="1608556" url="https://pl.wikipedia.org/wiki?curid=1608556" title="Najdziksze serca">
Najdziksze serca

Najdziksze serca ("The icebound hearts") – powieść napisana przez amerykańskiego pisarza Jamesa Olivera Curwooda w 1913 roku.
Jest to książka z gatunku przygodowych. W Polsce została wydana po raz pierwszy przed 1930 rokiem.
Autor opowiada o losach policjanta w czasie nocy polarnej. Pewnego dnia spotka on samotnie wędrującą kobietę wraz z zaprzęgiem, której proponuje pomoc. Jednak w nocy towarzyszka ucieka. Wkrótce policjant dowiaduje się, że dziewczyna ma coś wspólnego z pilnie poszukiwanym przestępcą.

</doc>
<doc id="1608557" url="https://pl.wikipedia.org/wiki?curid=1608557" title="Łożysko hybrydowe">
Łożysko hybrydowe

Łożysko hybrydowe – jest to łożysko, którego bieżnie są wykonane ze stali chromowej lub nierdzewnej, a elementy toczne z materiałów ceramicznych.
Najczęściej jest to azotek krzemu (Si3N4). Ceramiczne elementy toczne charakteryzują się wysoką twardością (1500–1800 HV), niskim współczynnikiem rozszerzalności liniowej (3,2·10-6), wysoką opornością elektryczną – 1018 (om x m), wysoką wytrzymałością na ściskanie 1400 (MPa) a ponadto są odporne na korozję, posiadają własności samosmarne i nie posiadają własności magnetycznych.
Najczęściej wykorzystywanym ceramicznym elementem tocznym są kulki.

</doc>
<doc id="1608562" url="https://pl.wikipedia.org/wiki?curid=1608562" title="Pałac Paulinum w Jeleniej Górze">
Pałac Paulinum w Jeleniej Górze

Pałac Paulinum w Jeleniej Górze (niem. "Paulinenhof") – zlokalizowany jest na obrzeżu Jeleniej Góry, tuż przy trasie wylotowej na Karpacz.
Historia.
Pierwsze wzmianki o dobrach paulińskich pochodzą z 1655 roku i są związane z przybyciem jezuitów do Jeleniej Góry. Dzięki nim szybko utrwaliła się nowa nazwa folwarku Paulinenhof. W połowie XIX wieku folwark i otaczające je ziemie kupił znany jeleniogórski fabrykant Richard von Kramst. W roku 1855 zlecił on jeleniogórskiemu ogrodnikowi Siebenhaarowi, twórcy plant jeleniogórskich, założenie na Górze Krzyżowej parku krajobrazowego. Willę w stylu zamkowo-dworskim zlokalizował on na specjalnie uformowanej skarpie na wschodnim zboczu góry. W 1906 roku Oskar Carlo rozpoczął przebudowę i modernizację pałacu. Powierzył to zadanie wrocławskiemu architektowi Karlowi Grosserowi, który rozbudował pałac w duchu eklektycznym. Po śmierci Oscara Caro w roku 1931 obiekt został zakupiony przez Niemiecki Front Pracy, który przebudował go na centrum szkoleniowe NSDAP. We wrześniu 1945 roku pałac stał się największą państwową składnicą dolnośląskich dzieł sztuki, następne zlokalizowano w nim kasyno oficerskie dla pobliskiego garnizonu wojskowego. Od 2002 roku pałac jest własnością prywatnej spółki i mieści się w nim hotel wraz z restauracją. 
Opis obiektu.
Trzykondygnacyjny pałac wzniesiony został na wzgórzu na wschód od centrum Jeleniej Góry. Budowla z założeniem tarasowym, zaopatrzona jest w liczne wieżyczki, wykusze oraz loggie skierowaną ku zboczu i nieregularne porozmieszczane okna. Obiekt jest bogato przyozdobiony kamiennym detalem architektonicznym. Do wnętrza pałacu prowadzi wgłębiony portyk z kolumnami. Wnętrza pałacu zachowały swój pierwotny wystrój oraz charakter. Pałac otacza rozległy park.
Bibliografia.
 

</doc>
<doc id="1608563" url="https://pl.wikipedia.org/wiki?curid=1608563" title="Ryuichi Sakamoto">
Ryuichi Sakamoto



</doc>
<doc id="1608564" url="https://pl.wikipedia.org/wiki?curid=1608564" title="Osadnicy">
Osadnicy

Osadnicy "(ang. The Settlers)" to powieść napisana przez amerykańskiego pisarza Jamesa Olivera Curwooda.
Jest to powieść przygodowa, podobnie jak większość utworów Curwooda. Pierwsze polskie wydanie pojawiło się w 1991 roku. Książkę przetłumaczyła Halina Borowikowa występująca pod pseudonimem Jerzy Marlicz.

</doc>
<doc id="1608565" url="https://pl.wikipedia.org/wiki?curid=1608565" title="Szlama Żołnierski">
Szlama Żołnierski

Szlama Żołnierski (daty urodzenia i śmierci nieznane) – pierwszy potwierdzony źródłowo łódzki cyrulik i felczer. Przybył z Kutna w 1807 roku. W 1812 roku był jednym z założycieli łódzkiego Chewra Kadisza oraz szkolnikiem gminy żydowskiej w Łodzi. Zmarł w wieku 61 lat i został pochowany na starym cmentarzu żydowskim w Łodzi.

</doc>
<doc id="1608567" url="https://pl.wikipedia.org/wiki?curid=1608567" title="Ryuhei Matsuda">
Ryuhei Matsuda



</doc>
<doc id="1608569" url="https://pl.wikipedia.org/wiki?curid=1608569" title="Besson MB.411">
Besson MB.411

Besson MB.411 (nieoficjalna nazwa "Pétrel" - pol. fulmar) – francuski wodnosamolot obserwacyjny z okresu II wojny światowej. 
Historia.
Pod koniec lat dwudziestych we Francji zaczęto rozważać budowę samolotu, który mógłby być przystosowany do transportu okrętem podwodnym. Wtedy to powstał pierwszy francuski samolot tego typu Besson MB.35. Jednak z uwagi na brak odpowiednio dużych okrętów podwodnych, zbudowany został tylko prototyp.
W 1932 roku dowództwo francuskiej Marynarki Wojennej w związku z budową okrętu podwodnego „Surcouf” zwróciło się do wytwórni "Marcel Besson et Compagnie" o opracowanie wodnosamolotu przystosowanego do transportu tym okrętem. Zgodnie z założeniami samolot ten po złożeniu musiał się zmieścić w cylindrycznym hangarze o średnicy 2 m i długości 7m umieszczonym za kioskiem okrętu podwodnego. Powstał wtedy wodnosamolot oznaczony jako MB.410, którego konstrukcję oparto o wcześniejszy samolot Besson MB.35. Był to samolot jednomiejscowy, o konstrukcji drewnianej, wyposażony w silnik gwiazdowy "Salmson 9Nc" o mocy 130 KM (96 kW). Samolot ten w 1933 roku rozbił się w czasie prób.
W związku z tym dowództwo marynarki zamówiło kolejny prototyp, lecz z uwagi na bankructwo wytwórni "Marcel Besson et Compagnie", prace nad tym samolotem kontynuowano w wytwórni "Les Ateliers de Constructions du Nord de la France et Les Mureaux" ("ANF-Les Mureaux"). Prototyp ten oznaczony jako MB.411 miał już konstrukcję mieszaną oraz otrzymał mocniejszy silnik Salmson 9Nd o mocy 130 KM. Wodnosamolot ten został oblatany w czerwcu 1935 roku. Następnie został poddany próbom na okręcie podwodnym, które trwały 1936 roku. Wrócił ponownie do wytwórni, gdzie wykonano szereg przeróbek, a najważniejszą z nich było dodanie drugiej kabiny. Próby poprawionego samolotu ostatecznie zakończono w lipcu 1937 roku. Już wcześniej zamówiono drugi samolot tego typu. Później prac nad nim nie kontynuowano. Ostatecznie zbudowano jeden samolot MB.410 i dwa MB.411.
Użycie w lotnictwie.
Wodnosamolot MB.411 w 1937 roku został zaokrętowany na okręt podwodny „Surcouf”. W chwili wybuchu wojny znajdował się na pokładzie okrętu. W dniu 18 czerwca 1940 roku okręt uciekł przed Niemcami z portu Brest do Plymouth w Anglii, z wodnosamolotem o numerze bocznym HS 73 i nazwie własnej "Petrel" na pokładzie. Samolot został tam zdjęty z okrętu i od tego momentu operował z tego portu, wykonując kilka lotów zwiadowczych. W grudniu 1940 roku był ponownie używany z okrętu podwodnego, w okresie osiągania przez niego gotowości bojowej. Pod koniec kwietnia 1941 roku wodnosamolot został jednak uszkodzony w czasie nalotu na bazę morską Plymouth i więcej nie wykonywał zadań bojowych. Jego dalsze losy są nieznane.
Drugi samolot MB.411 pozostał na terenie Francji i dalsze jego losy nie są znane.
Opis konstrukcji.
Wodnosamolot Besson MB.411 był dolnopłatem o konstrukcji mieszanej. Płaty drewniane, konstrukcja kadłuba kratownicowa z rur stalowych, kryty płótnem. Dwie kabiny odkryte. Usterzenie klasyczne. Podwozie składało się z jednego centralnego jednoredanowego pływaka i dwóch bezredanowych pływaków stabilizujących pod skrzydłami.
Napęd samolotu stanowiły w 1 silnik gwiazdowy z osłonami w postaci pierścieni NACA, napędzający dwułopatowe śmigło.
Samolot miał składane skrzydła i usterzenie poziome. Transportowany w stanie złożonym. Czas złożenia i zmontowania samolotu na pokładzie okrętu podwodnego wynosił około 4 min. Po złożeniu samolot był opuszczony na wodę przy pomocy dźwigu i startował z powierzchni wody. Po wodowaniu był wciągany na pokład przy pomocy dźwigu i po rozmontowaniu umieszczony w hangarze okrętu.

</doc>
<doc id="1608570" url="https://pl.wikipedia.org/wiki?curid=1608570" title="Płonący las">
Płonący las

Płonący las () – powieść przygodowa amerykańskiego pisarza Jamesa Olivera Curwooda z 1921 r. Pierwsze polskie tłumaczenie ukazało się w 1930 r. w przekładzie Jerzego Marlicza.
Fabuła.
Opowieść o tajemnicy, romansie i honorze. Bohaterem powieści jest trzydziestosiedmioletni letni Dawid Carrigan, sierżant Kanadyjskiej Królewskiej Policji Konnej. Mając chwilę wytchnienia, od walki z Indianami, otrzymuje od inspektora MacVane, dowodzącego dywizją N. z Athabasca Landing, rozkaz schwytania groźnego przestępcy Czarnego Rogera Audemarda i postawienia go przed sądem za morderstwo. Podczas wyprawy zostaje postrzelony przez Janinę Mariannę Boulain. Kobieta, wraz z podróżującym z nią Metysem Batisi, zabiera rannego do obozu męża Piotra Boulaina. Carrigan zakochuje się dziewczynie, która na domiar złego jest siostrą człowieka, którego zlecono mu pojmać. Sytuacja zmienia się radykalnie, gdy plemię wrogich Indian podpala las otaczający obóz Carrigana.
Nawiązania.
Na podstawie książki powstał w 1926 r. film niemy o tym samym tytule, w reżyserii Reginalda Barkera. W roli Dawida Carrigana wystąpił Antonio Moreno zaś Janinę Mariannę Boulain zagrała Renée Adorée. Film został wyprodukowany przez Cosmopolitan Productions i dystrybuowany przez Metro-Goldwyn-Mayer.

</doc>
<doc id="1608574" url="https://pl.wikipedia.org/wiki?curid=1608574" title="Mojsze Wolf Pilgrym">
Mojsze Wolf Pilgrym

Mojsze Wolf Pilgrym (ur. 1803, zm. 1873 w Łodzi) – łódzki przedsiębiorca i działacz społeczności żydowskiej.
Był kupcem towarów łokciowych oraz właścicielem murowanego domu przy Rynku Staromiejskim. Wielokrotny starszy Dozoru Bożniczego (z jego inicjatywy wybudowano m.in. mykwę, dom modlitwy i mieszkanie dla rabina) oraz starszy Chewra Kadisza w latach 1840 i 1850. Pochowany na starym cmentarzu żydowskim w Łodzi.

</doc>
<doc id="1608576" url="https://pl.wikipedia.org/wiki?curid=1608576" title="Edward Hawke">
Edward Hawke

Edward Hawke, 1. baron Hawke (ur. 21 lutego 1705 w Londynie, zm. 16 października 1781 w Sunbury-on-Thames) – brytyjski wojskowy i polityk, admirał Royal Navy, zwycięzca z zatoki Quiberon.
Był synem prawnika Edwarda Hawke’a. Do marynarki wstąpił już w 1720 r., ale chrzest bojowy przeszedł w bitwie pod Tulonem w 1744 r. W 1747 r. otrzymał stopień kontradmirała. W tym samym roku, podczas drugiej bitwy pod Finisterre zdobył sześć francuskich okrętów. Po wybuchu wojny siedmioletniej został w 1756 r. nowym dowódcą floty na Morzu Śródziemnym.
W 1757 r. przeprowadził morską blokadę Rochefort, a w 1759 r. jego flota blokowała Brest. Po półrocznej blokadzie sztorm zmusił angielską flotę do opuszczenia stanowisk. Wykorzystali do Francuzi, którzy wysłali w morze swoją flotę z zamiarem przeprowadzenia inwazji na Wyspy Brytyjskie. 20 listopada 1759 r. Hawke dopadł francuską flotę w zatoce Quiberon i odniósł walne zwycięstwo, co w połączeniu z sukcesem admirała Edwarda Boscawena pod Lagos zapewniło Wielkiej Brytanii panowanie na morzach.
Hawke odszedł z czynnej służby w listopadzie 1765 r. i otrzymał honorowy tytuł wiceadmirała Wielkiej Brytanii. Od 1747 r. był deputowanym do Izby Gmin z okręgu Portsmouth. W grudniu 1766 r. otrzymał stanowisko pierwszego lorda Admiralicji i sprawował je do stycznia 1771 r. W 1776 r. otrzymał tytuł 1. barona Hawke i zasiadł w Izbie Lordów. Pod koniec życia mieszkał głównie w Swaythling House niedaleko Southampton, ale zmarł w Sunbury-on-Thames w 1781 r.
Był żonaty z Catherine Brook. Ich najstarszy syn Martin odziedziczył po śmierci ojca tytuł barona.

</doc>
<doc id="1608577" url="https://pl.wikipedia.org/wiki?curid=1608577" title="Baron Hawke">
Baron Hawke

Baronowie Hawke 1. kreacji (parostwo Wielkiej Brytanii)
Najstarszy syn 11. barona Hawke: William Martin Theodore Hawke

</doc>
<doc id="1608578" url="https://pl.wikipedia.org/wiki?curid=1608578" title="Steele z Królewskiej Konnej">
Steele z Królewskiej Konnej

Steele z Królewskiej Konnej "(ang. Steele of the Royal Mounted)" to powieść napisana przez amerykańskiego pisarza Jamesa Olivera Curwooda w 1911 roku. 
Pierwsze polskie wydanie pojawiło się w 1994 roku. Książa opowiada o przygodach Królewskiej Konnej Policji. Akcja tej powieści przygodowej (jak w większości książek Curwooda) dzieje się w Kanadzie.

</doc>
<doc id="1608580" url="https://pl.wikipedia.org/wiki?curid=1608580" title="Crossandra infundibuliformis">
Crossandra infundibuliformis

Crossandra infundibuliformis – gatunek rośliny nasiennej z rodziny akantowatych. Pochodzi z Indii i Sri Lanki, jego środowisko naturalne to obszary półtropikalne. W Polsce jest uprawiany jako ozdobna roślina pokojowa.
Morfologia i biologia.
Roślina rozkrzewia się do wysokości 60 cm. Kwitnie od kwietnia do października. Ma bardzo efektowne ciemnozielone, lśniące liście. Są one rozmieszczone parami i mają owalny lub lancetowaty kształt. Trąbkowate kwiaty rośliny osiągają około 5 cm średnicy i zbudowane są z 5 płatków ułożonych w kształcie wachlarza. Najczęściej mają kolor łososiowy, lecz dostępne są także odmiany o kwiatach żółtych, pomarańczowych i czerwonych, wszystkie z żółtym środkiem. Kwiaty zgrupowane są po 2–3 na łodygach mierzących około 10 cm długości.
Uprawa.
"Crossandra" wymaga ciepła, jasnego, lecz rozproszonego światła oraz wysokiej wilgotności otoczenia. Wiosną starsze rośliny należy przesadzić do płytkich doniczek z ziemią doniczkową. Nadmiernie rozrośnięte okazy można przyciąć o 2/3 objętości. Latem należy podlewać roślinę oszczędnie – tylko tyle, aby lekko nawilżyć podłoże. Woda przeznaczona do nawadniania powinna mieć temperaturę pokojową. Zimą roślina wymaga jedynie śladowych jej ilości. Roślina powinna stać w miejscu dość jasnym, lecz nie bezpośrednio nasłonecznionym, i koniecznie jak najdalej od przeciągów. Latem, jeśli roślina ma zapewnioną wysoką wilgotność otoczenia i nie jest narażona na bezpośrednie nasłonecznienie, toleruje temperaturę około 21 °C. Zimą temperatura nie powinna spadać poniżej 15–18 °C.

</doc>
<doc id="1608581" url="https://pl.wikipedia.org/wiki?curid=1608581" title="Dołhinów">
Dołhinów

Dołhinów (, , ) – wieś na Białorusi w obwodzie mińskim, w rejonie wilejskim; centrum sielsowietu.
Siedziba parafii prawosławnej (pw. Świętej Trójcy) i rzymskokatolickiej (pw. św. Stanisława).
Historia.
W l. 1440–1443 Dołhinów należał do Jana Dowgirda, wojewody wileńskiego, następnie do Jana Moniwidowicza, a w 1485 r. do Bohdana Andruszkowicza Sakowicza, wojewody trockiego. W 1525 znajdował się w posiadaniu jego córki Elżbiety Sakowiczówny. Na początku XVI w. wzniesiono tu cerkiew Świętej Trójcy, a w 1553 – kościół.
W wyniku reformy administracyjno-terytorialnej (1565–1566) Dołhinów znalazł się w powiecie oszmiańskim województwa wileńskiego. Od 1567 miejscowość należała do Jerzego Chodkiewicza, a w 1569 do jego córki. 
W trakcie marszu na wyprawę połocką król Stefan Batory wysłał z Dołhinowa oddział pod dowództwem oficera Chmielewskiego w kierunku Mińska dla osłony przed nieprzyjacielem przeprawy sił głównych przez Wilię.
W 1622 miejscowość należała do Janusza Kiszki, wojewody połockiego, który w 1634 r. sprzedał ją Józefowi Welaminowi Rutskiemu, ówczesnemu unickiemu metropolicie kijowskiemu.
W 1643 r. Dołhinów wspominany jest jako miasteczko. 
W 1661 w okolicy Dołhinowa miała miejsce potyczka pomiędzy wojskami litewskimi i moskiewskimi, o czym świadczyły widoczne jeszcze w końcu XIX wieku pozostałości okopów.
W 1690 r. miasteczko należało do Karola Michała Druckiego-Sokolińskiego. W 1704 Karol i Ewa Druccy-Sokolińscy ufundowali tu nowy kościół pod wezwaniem św. Stanisława.
Dekanat dołhinowski unickiej archieparchii kijowskiej, utworzony w 1746 r., obejmował 29 parafii, natomiast rzymskokatolicka parafia w Dołhinowie w 1744 r. obejmowała 16 wsi. W XVIII w. wzniesiono w Dołhinowie nową cerkiew greckokatolicką.
W następstwie II rozbioru Rzeczypospolitej (1793) Dołhinów znalazł się w zaborze rosyjskim. Stał się stolicą włości w ujeździe wilejskim guberni mińskiej, a następnie wileńskiej Imperium Rosyjskiego.
W 1800 r. w miasteczku było 88 domów i 305 mieszkańców, odbywały się dwa jarmarki rocznie. 
Kościół drewniany św. Stanisława z 1704 r. zniszczał, dlatego z funduszy parafian, dzięki staraniom długoletniego proboszcza ks. Józefa Kalasantego Lwowicza, w 1853 r. zbudowano nowy, murowany. 
W 1866 r. miasteczko Dołhinów posiadało 362 domy i 1469 mieszkańców. Znajdowała się tam szkółka włościańska, cerkiew prawosławna oraz zarząd gminy włościańskiej. Dzięki właścicielom miasteczka – hrabiom Kamieńskim – rozwijał się tu przemysł włókienniczy (istniał zakład sukienniczy).
W końcu maja 1920 roku w okolicach Dołhinowa 8 pułk piechoty Legionów toczył ciężkie boje z nacierającymi wojskami bolszewickimi.
W okresie międzywojennym w granicach Polski, w gminie Dołhinów, powiecie wilejskim, województwie wileńskim. Według spisu powszechnego z 1921 r. folwark i miasteczko Dołhinów liczyły 393 domy i 2671 mieszkańców: 1271 mężczyzn, 1400 kobiet. Pod względem wyznania byli to przede wszystkim żydzi (1747), resztę stanowili rzymscy katolicy (693), prawosławni (202) i 29 muzułmanów. Kryterium deklarowanej narodowości również wskazywało na dominację Żydów (1395). Jako Polacy określiło się 1052 osób, jako Białorusini – 211, pozostali (13) wskazali inną narodowość.
W 1931 w 547 domach zamieszkiwało 3181 osób. Umiejscowiony był tu sąd grodzki i urząd pocztowy obsługujący znaczną część gminy.
Po agresji ZSRR na Polskę (1939) Dołhinów znalazł się w granicach BSRR, gdzie 12 października 1940 r. został centrum sielsowietu. 1 maja 1940 r. miejscowość otrzymała oficjalnie status osiedla typu miejskiego. 
Po agresji hitlerowskiej na ZSRR (1941) miejscowość znalazła się pod okupacją niemiecką. W tym okresie naziści dokonali prawie całkowitej eksterminacji żydowskiej ludności Dołhinowa. Do lata 1942 z 5000 przebywających w Dołhinowie Żydów przeżyło zaledwie 278. 218 z nich przeprowadził przez linię frontu radziecki partyzant Nikołaj Kisieliow.
Dołhinów został wyzwolony 3 lipca 1944 r. Po wojnie miejscowość znalazła się ponownie w granicach ZSRR. W 1954 r. status Dołhinowa został obniżony do rangi wsi. 
W 1971 r. było tu 501 domów, a w 1993 – 596.
Znane osoby.
W Dołhinowie urodził się w 1794 Józef Kalasanty Lwowicz – polski pijar, filareta, nauczyciel, a także w 1928 Bohdan Ejmont – polski aktor.
Tu także mieszkał i uczył się białoruski poeta żydowskiego pochodzenia Zmitrok Biadula (1886–1941).
W miejscowości tej na początku maja 2022 pochowany został zmarły przed 2 miesiącami w niewyjaśnionych okolicznościach polski dezerter Emil Czeczko.

</doc>
<doc id="1608583" url="https://pl.wikipedia.org/wiki?curid=1608583" title="Wills Hill">
Wills Hill

Wills Hill, 1. markiz Downshire (ur. 30 maja 1718 w Fairford w Gloucestershire, zm. 7 października 1793) – brytyjski arystokrata i polityk.
Był synem Trevora Hilla, 1. wicehrabiego Hillsborough, i Mary Rowe, córki Anthony’ego Rowe’a. W 1741 r. został wybrany do brytyjskiej Izby Gmin z okręgu Warwick. Po śmierci ojca w 1742 r. odziedziczył tytuł 2. wicehrabiego Hillsborough w parostwie Irlandii. W 1751 r. otrzymał w tym samym parostwie tytuł hrabiego Hillsborough. W latach 1754–1756 był kontrolerem Dworu Królewskiego. W 1756 r. otrzymał tytuł 1. barona Harwick w parostwie Wielkiej Brytanii i zasiadł w brytyjskiej Izbie Lordów.
W latach 1763–1765 był pierwszym lordem handlu w rządzie George’a Grenville’a. Ponownie na krótko objął to stanowisko w 1766 r. w rządzie lorda Chathama. W latach 1766–1768 był poczmistrzem generalnym, a w latach 1768–1772 ponownie pierwszym lordem handlu. Jednocześnie sprawował stanowisko ministra kolonii. W 1772 r. odszedł z rządu i otrzymał tytuł 1. hrabiego Hillsborough w parostwie Wielkiej Brytanii.
Do gabinetu powrócił w 1779 r. jako minister południowego departamentu. Odszedł ze stanowiska po upadku gabinetu w 1782 r. Wytrwale sprzeciwiał się wszelkim ustępstwom wobec amerykańskich kolonistów. Był za to zwolennikiem unii Wielkiej Brytanii i Irlandii. W 1789 r. otrzymał tytuł 1. markiza Downshire w parostwie Irlandii. Zmarł w 1793 r.
Tytuły parowskie odziedziczył jego syn z pierwszego małżeństwa z lady Margarettą FitzGerald, Arthur. Lord Downshire miał z tego małżeństwa jeszcze dwie córki – Charlotte (żonę 1. hrabiego Talbot) i Emily (żonę 1. markiza Salisbury). Drugie małżeństwo, z Mary Stawell, było bezpotomne.

</doc>
<doc id="1608586" url="https://pl.wikipedia.org/wiki?curid=1608586" title="Textorial Park">
Textorial Park

Textorial Park – centrum biurowe w Łodzi, położone przy ulicy Fabrycznej. Składa się z trzech niezależnych budynków biurowych, połączonych przeszklonym atrium. Powierzchnia biurowa kompleksu wynosi 11 613 m². Otwarty 16 stycznia 2009 roku Textorial Park jest pierwszym w Łodzi biurowcem posiadającym standard klasy A.
Biurowiec jest własnością St. Paul's Developments Polska. Głównym najemcą kompleksu jest Fujitsu Technology Solutions Sp. z o.o., który wynajął 4049 metrów kwadratowych powierzchni biurowej.
Architektura.
Centralnym punktem kompleksu jest zrewitalizowany magazyn bawełny Karola Scheiblera z ok. 1890 r. (wpisany do łódzkiego wojewódzkiego rejestru zabytków), zaprojektowany przez znanego architekta Hilarego Majewskiego. Projekt architektoniczny oraz koncepcja użytkowa nawiązują do historycznego oblicza łódzkiego Księżego Młyna. Inwestor zadbał o odtworzenie detali, m.in. odbudowano stylową 171–metrową rampę biegnącą wzdłuż budynku magazynu, zaznaczono również szlak kolejowy, dawniej służący do transportu bawełny. Pozostałe budynki Textorial Parku zostały zaprojektowane przez łódzką pracownię architektoniczną Diehl Architekci. 
Standard.
Klasa budynków: A - indywidualnie sterowana klimatyzacja z regulacją wilgotności, podnoszone podłogi, podwieszane sufity, wzmocnione stropy w serwerowniach, wysokogatunkowe wykładziny podłogowe o wysokim stopniu ścieralności, cichobieżne windy, okablowanie elektryczne i telefoniczne, całodobowa ochrona, 24h monitoring pożarowy SAP. Kompleks jest przystosowany do użytkowania przez osoby niepełnosprawne.
Specjalna Strefa Ekonomiczna.
Teren kompleksu Textorial Park posiada status Łódzkiej Specjalnej Strefy Ekonomicznej, umożliwiając najemcom skorzystanie z ulg podatkowych.

</doc>
<doc id="1608587" url="https://pl.wikipedia.org/wiki?curid=1608587" title="Stéphane Noro">
Stéphane Noro

Stéphane Noro (ur. 22 listopada 1979 w Lille) – francuski piłkarz występujący na pozycji pomocnika w RC Strasbourg.
Kariera.
Noro zawodową karierę rozpoczynał w 1998 roku w drugoligowym Lille OSC. W ciągu dwóch lat rozegrał tam 6 spotkań. W 2000 roku odszedł do trzecioligowego Stade de Reims. Przez cały sezon 2000/2001 zagrał tam 35 razy i strzelił 9 goli. Po jego zakończeniu opuścił drużynę.
Latem 2001 roku podpisał kontrakt z pierwszoligowym CS Sedan. W Ligue 1 zadebiutował 28 lipca 2001 w zremisowanym 1:1 meczu z SC Bastią. 31 sierpnia 2002 w wygranym 1:0 spotkaniu z FC Nantes strzelił pierwszego gola w trakcie gry w Ligue 1. W 2003 roku spadł z klubem do drugiej ligi. W styczniu 2004 roku został wypożyczony do pierwszoligowego FC Metz. Latem 2004 powrócił do Sedanu. W 2006 roku awansował z zespołem do Ligue 1. W 2007 roku spadł z klubem do Ligue 2. Wtedy Noro odszedł z Sedanu.
Latem 2007 roku trafił do drugoligowego Troyes AC. Spędził tam rok. W tym czasie wystąpił tam 37 razy i strzelił 12 goli. W 2008 roku przeszedł do beniaminka pierwszej ligi - Le Havre AC. Zadebiutował tam 16 sierpnia 2008 w przegranym 1:2 meczu z Toulouse FC. W 2009 roku spadł z Troyes do Ligue 2.

</doc>
<doc id="1608588" url="https://pl.wikipedia.org/wiki?curid=1608588" title="Markiz Downshire">
Markiz Downshire

Markiz Downshire (en. "Marquess of Downshire") - tytuł parowski kreowany w parostwie Irlandii w 1789 r.
Lista parów.
Wicehrabiowie Hillsborough 1. kreacji (parostwo Irlandii)
Markizowie Downshire 1. kreacji (parostwo Irlandii)
Najstarszy syn 9. markiza Downshire: Edmund Robin Arthur Hill, hrabia Hillsborough

</doc>
<doc id="1608589" url="https://pl.wikipedia.org/wiki?curid=1608589" title="Aszer Lemel Marokko">
Aszer Lemel Marokko

Aszer Lemel Marokko (ur. 1810, zm. 1887 w Łodzi) – podrabin łódzki od 1842 roku do śmierci.
Ukończył jesziwę w Strykowie uzyskując uprawnienia rabinackie, następnie osiadł w Ozorkowie, gdzie prowadził jesziwę. W 1842 roku został powołany na funkcje podrabina i sędziego religijnego w Łodzi, którą to funkcję pełnił aż do śmierci. Został pochowany na starym cmentarzu żydowskim w Łodzi.

</doc>
<doc id="1608590" url="https://pl.wikipedia.org/wiki?curid=1608590" title="Stephane Noro">
Stephane Noro



</doc>
<doc id="1608591" url="https://pl.wikipedia.org/wiki?curid=1608591" title="Jarvenpaa">
Jarvenpaa



</doc>
<doc id="1608592" url="https://pl.wikipedia.org/wiki?curid=1608592" title="Nomotetyzm">
Nomotetyzm

Nomotetyzm (gr. "nómos" — prawo, "thetós" – ustanowiony) – poszukiwanie ogólnych, uniwersalnych (tzn. ahistorycznych) praw rządzących społecznym funkcjonowaniem jednostek (wzorowany na dziewiętnastowiecznych naukach przyrodniczych).
Nauki nomotetyczne, zajmowały się formułowaniem praw naukowych, w opozycji do nauk idiograficznych, opisujących i wyjaśniających jednostkowe fakty. Przedstawicielami tego poglądu byli Wilhelm Windelband, Heinrich Rickert.
W ekonomii podejście nomotetyczne reprezentuje szkoła austriacka, założona przez Carla Mengera.

</doc>
<doc id="1608593" url="https://pl.wikipedia.org/wiki?curid=1608593" title="Conficker">
Conficker

Conficker, znany także jako Downup, Downadup lub Kido – jeden z groźniejszych znanych dotychczas robaków komputerowych. Pojawił się w sieci w październiku 2008 roku. Atakuje systemy operacyjne z rodziny Microsoft Windows. Robak wykorzystuje znane luki w zabezpieczeniach platformy systemowej Windows Server oraz różne usługi składowe wykorzystywane przez systemy Windows 2000, Windows XP, Windows Vista, Windows Server 2003 i Windows Server 2008. Systemy Linux i Macintosh są całkowicie odporne. Do lutego 2009 r. stwierdzono infekcje tylko w produktach firmy Microsoft.
W lutym 2009 r. firma Arbor Networks zajmująca się monitoringiem aktywności wirusów w sieci ujawniła, że wirus "Conficker" mógł dotychczas zaatakować ok. 12 milionów komputerów na całym świecie.
Dnia 13 lutego 2009 roku firma Microsoft wyznaczyła po 250 tys. dolarów nagrody dla każdego, kto jest w stanie udzielić informacji mogących pomóc w ujęciu twórcy wirusa.
Nazwa wirusa.
Nazwa wirusa „Conficker” to gra słów, która w tłumaczeniu oznacza, że „program manipuluje konfiguracją komputera”. Pierwszy człon wyrazu „Conf” pochodzi od angielskiego słowa "configuration" (konfiguracja), natomiast „ficker” odnosi się do niemieckiego wulgaryzmu – czasownika "ficken" (pieprzyć, pierdolić).
Szkody w systemie.
Robak Conficker rozprzestrzenia się głównie poprzez lukę w Windows Server Service (MS08-067), błąd programistyczny tzw. przepełnienie bufora. Robak wykorzystuje specjalnie spreparowane żądania RPC wykonania kodu na komputerze docelowym.
Po zainfekowaniu komputera "Conficker" wyłącza szereg usług systemowych, takich jak:
Następnie łączy się z serwerem, gdzie otrzymuje kolejne rozkazy i wytyczne np.: aby gromadzić dane osobowe, oraz pobierać i instalować dodatkowe złośliwe oprogramowanie na komputerze ofiary. Robak „podczepia się” również pod niektóre procesy systemowe, takie jak: svchost.exe, explorer.exe i services.exe.
Jedna z modyfikacji robaka "Conficker" stworzy serwer HTTP i otwiera losowy port z zakresu 1024-10000. Jeżeli zarażony komputer wykonuje polecenia wirusa, następuje nawiązanie połączenia zwrotnego z serwerem HTTP oraz pobranie aktualnej (nowej, zmodyfikowanej) kopii robaka. Dodatkowym działaniem wirusa jest kasowanie punktów przywracania systemu i wysłanie zebranych informacji do komputera docelowego (atakującego). Wirus korzysta z różnych adresów IP co uniemożliwia jego zablokowanie.
Synonimy.
W bazach danych programów antywirusowych oznaczony jest jako:
Możliwości zarażenia.
Główną drogą rozprzestrzeniania się rodziny robaków "Conficker" jest Internet, jednak najnowsze wersje tego złośliwego oprogramowania potrafią replikować się poprzez urządzenia obsługujące port USB – różnego rodzaju pamięci masowe np.: odtwarzacze MP3, pamięci USB, płyty CD/DVD itp. Analiza kodu wskazuje na możliwość zyskania przez wirus nowych możliwości 1 kwietnia 2009.
Wykrywanie i ochrona.
Najprostszym sposobem wykrycia infekcji jest próba otwarcia strony firmy Microsoft (www.microsoft.com) lub firmy McAfee (www.mcafee.com) – robak blokuje dostęp do tych witryn, więc brak możliwości ich otwarcia może świadczyć o infekcji.
Podstawową formą zabezpieczenia jest instalacja aktualnych łat i poprawek firmy Microsoft – to usuwa główną przyczynę infekcji. Należy zaktualizować oprogramowanie bezpieczeństwa i kilkakrotnie przeprowadzić pełne skanowanie systemu.

</doc>
<doc id="1608594" url="https://pl.wikipedia.org/wiki?curid=1608594" title="Hrabia Rochford">
Hrabia Rochford

Hrabiowie Rochford 1. kreacji (parostwo Anglii)

</doc>
<doc id="1608597" url="https://pl.wikipedia.org/wiki?curid=1608597" title="James Smith-Stanley">
James Smith-Stanley

James Smith-Stanley, lord Strange (ur. 7 stycznia 1716, zm. 1 czerwca 1771) – brytyjski arystokrata i polityk.
Życiorys.
Był najstarszym synem Edwarda Stanleya, 11. hrabiego Derby, i Elizabeth Hesketh, córki Roberta Hesketha. Powszechnie znany był jako „lord Strange”, mimo iż żaden z tytułów barona Strange nie należał już do jego rodziny. Wykształcenie odebrał w Westminster School i Uniwersytecie Leyden.
W 1741 r. został wybrany do Izby Gmin jako reprezentant okręgu Lancashire. W 1757 r. został Lordem Namiestnikiem Lancashire. W 1762 r. otrzymał stanowisko Kanclerza Księstwa Lancaster. Zmarł podczas sprawowania urzędu w 1771 r.
Życie prywatne.
17 marca 1746 r. poślubił Lucy Smith (zm. 5 lutego 1759), córkę Hugh Smitha i Dorothy Barrett-Lennard, córki Dacre’a Barretta-Lennarda. James i Lucy mieli razem syna i córkę:

</doc>
<doc id="1608598" url="https://pl.wikipedia.org/wiki?curid=1608598" title="Jan Wrana">
Jan Wrana

Jan Andrzej Wrana (ur. 2 grudnia 1946 w Krakowie) – polski architekt, dr. hab inż.
Życiorys.
Absolwent Wydziału Architektury Politechniki Krakowskiej (1971). W roku 2001 uzyskał stopień doktora architektury. Obecnie adiunkt na wydziale Budownictwa i Architektury Politechniki Lubelskiej. Od roku 2008 kierownik Samodzielnej Pracowni Architektury Politechniki Lubelskiej.

</doc>
<doc id="1608604" url="https://pl.wikipedia.org/wiki?curid=1608604" title="Marysuizm">
Marysuizm



</doc>
<doc id="1608605" url="https://pl.wikipedia.org/wiki?curid=1608605" title="Reprezentacja Gwinei w piłce siatkowej mężczyzn">
Reprezentacja Gwinei w piłce siatkowej mężczyzn

Reprezentacja Gwinei w piłce siatkowej mężczyzn - narodowa drużyna reprezentująca Gwineę w rozgrywkach międzynarodowych. Na przełomie lat 60. oraz 70. XX wieku zespół gwinejski był liczącą się na kontynencie afrykańskim ekipą, która odnosiła sukcesy w turniejach międzynarodowych. W ciągu następnych lat supremację w Afryce uzyskały drużyny Tunezji oraz Egiptu. Obecnie drużyna gwinejska przechodzi znaczący kryzys formy, przez co obecnie jest nieliczącą się lokalna federacją.
Do największych sukcesów ekipy gwinejskiej zalicza się zdobycie brązowego medalu Mistrzostw Afryki oraz zajęcie 24 miejsca na Mistrzostwach Świata w 1970 roku.
Obecnie drużyna zajmuje lokatę poza pierwszą 100. rankingu FIVB.
Osiągnięcia.
Mistrzostwa Afryki.
 3. miejsce - 1970

</doc>
<doc id="1608606" url="https://pl.wikipedia.org/wiki?curid=1608606" title="Nisshin (1903)">
Nisshin (1903)

Nisshin (日進) – krążownik pancerny japońskiej cesarskiej marynarki wojennej typu "Garibaldi". Jego okrętem bliźniaczym w marynarce cesarskiej był „Kasuga”. Stępkę pod budowę okrętu położono w roku 1902, wodowano go w 1903 roku, a wszedł do służby japońskiej 7 stycznia 1904 roku. Okręt ten aktywnie służył przede wszystkim w trakcie wojny japońsko-rosyjskiej (w latach 1904–1905). M.in. w październiku 1904 roku wziął aktywny udział w bitwie na Morzu Żółtym, a w maju 1905 roku w bitwie pod Cuszimą. Bez akcji bojowych służył później podczas I wojny światowej patrolując Ocean Spokojny i Morze Śródziemne. Od 1921 roku służył jako okręt obrony wybrzeża, a w 1927 roku stał się okrętem szkolnym Akademii Morskiej w Yokosuce. Wycofany ze służby został w roku 1935 i rok później zatopiony został jako okręt-cel.
Historia.
Krążowniki pancerne „Nisshin” i „Kasuga” zostały zakupione przez Japonię we włoskiej firmie Ansaldo, w związku z planowaną wojną z Rosją. Okręty te były ostatnimi zbudowanymi przedstawicielami długiej włoskiej serii typu "Garibaldi", która cieszyła się sporym powodzeniem eksportowym. Projekt nie był nowy – pierwszy okręt typu został zwodowany jeszcze w 1895 roku, lecz był udany, a na kolejnych jednostkach wprowadzano ulepszenia związane z rozwojem techniki. Budowę pary ostatnich krążowników rozpoczęto na zamówienie Argentyny, złożone w 1902 roku w związku z napięciem w stosunkach z Chile. Okręty miały otrzymać nazwy „Mitra” i „Roca”, lecz przed wodowaniem zmieniono je odpowiednio na „Bernardino Rivadavia” i „Mariano Moreno”. Ponieważ oba państwa ostatecznie podpisały porozumienie o wspólnej granicy i zdecydowały ograniczyć zbrojenia morskie, Argentyna zrezygnowała jednak z zakupu budowanych okrętów. Włosi zaoferowali najpierw zakup znajdujących się w końcowym stadium budowy krążowników pancernych Rosji, jednakże w grudniu 1903 roku rosyjski sztab morski odrzucił ofertę kupna. Japonia natomiast szybko skorzystała z okazji wzmocnienia swojej floty i 29 grudnia 1903 roku zakupiła oba krążowniki pancerne za cenę 760 000 funtów szterlingów każdy (więcej o okolicznościach budowy i zakupu okrętów w artykule głównym krążowniki pancerne typu Garibaldi).
Stępkę pod budowę krążownika „Mariano Moreno” położono w maju 1902 roku, wodowano go 9 lutego 1903 roku, a wszedł do służby japońskiej pod nazwą „Nisshin” 7 stycznia 1904 roku. „Nisshin” reprezentował najrzadszy wariant uzbrojenia głównego krążowników typu "Garibaldi", odmienny od „Kasugi” – 4 działa 203 mm w dwóch dwudziałowych wieżach (taki sam miał tylko argentyński „San Martin”). Artylerię pomocniczą stanowiło 14 dział 152 mm, z tego 10 w kazamatach burtowych i 4 w stanowiskach na pokładzie, osłoniętych maskami pancernymi (salwę burtową stanowiło 7 dział). Uzbrojenie uzupełniało 10 pojedynczych dział 76 mm i 6 dział 47 mm. Opancerzenie wykonane było z włoskiej stali Terni, zbliżonej technologią do stali Kruppa. „Nisshin” i „Kasuga” miały cylindryczne kotły parowe, co stanowiło krok wstecz w stosunku do nowszych okrętów, szczególnie pod względem wydłużenia czasu potrzebnego na wyjście w morze, lecz spowodowane było to chęcią Argentyńczyków ujednolicenia siłowni ze starszymi krążownikami tego typu.
Historia służby.
I etap wojny japońsko-rosyjskiej.
„Nisshin” i „Kasuga” po zakupie pośpiesznie wyszły 9 stycznia 1904 roku z Genui w drogę do Japonii, z niepełnymi załogami i jeszcze nie w pełni wykończone. W dostarczeniu krążowników pomogła Wielka Brytania, będąca sojusznikiem Japonii – dowodzili nimi w drodze do Japonii brytyjscy oficerowie, a od Port Saidu były eskortowane przez krążownik HMS „King Alfred”, w obawie przed płynącym na Daleki Wschód rosyjskim zespołem adm. Wireniusa, z pancernikiem „Oslabia”. 16 lutego 1904 roku, już po wybuchu wojny japońsko-rosyjskiej (9 lutego), krążowniki dotarły do Yokosuki, gdzie podjęto przyspieszone prace nad uzyskaniem przez nie gotowości bojowej.
Gotowość „Nisshin” uzyskał 11 kwietnia 1904 roku, pierwszym dowódcą został komandor Heitaro Takeuchi. Wraz z „Kasugą” okręt głównie działał w składzie 1. Dywizjonu bojowego 1. Eskadry admirała Tōgō, operującej pod Port Artur. Dywizjon ten stanowił rdzeń japońskich sił i składał się z 6 pancerników. Oba krążowniki pancerne stanowiły istotne wzmocnienie dywizjonu, zwłaszcza wobec utraty dwóch pancerników „Yashima” i „Hatsuse” na minach 15 maja. Spośród innych krążowników pancernych, do operowania wraz z pancernikami predestynowały okręty typu "Garibaldi" takie cechy jak względnie dobre i rozległe opancerzenie, a także nieco niższa od innych krążowników prędkość maksymalna.
Pierwszą operację krążowniki rozpoczęły 13 kwietnia, kiedy to przy wyjściu eskadry rosyjskiej z Port Artur flagowy rosyjski pancernik „Pietropawłowsk” zatonął na minie wraz z głównodowodzącym adm. S. Makarowem. Następnego dnia „Nisshin” wraz „Kasugą” ostrzeliwał przystań bazy Port Artur ogniem pośrednim zza wzgórz, przy czym według rosyjskich relacji został lekko uszkodzony pociskiem artylerii nadbrzeżnej lub pancernika „Pierieswiet” (brak potwierdzenia tego w źródłach japońskich). „Nisshin” został następnie flagowym okrętem wiceadmirała Shichiro Kataoki (dowódcy 3. Eskadry).
10 sierpnia 1904 roku „Nisshin” wziął udział w bitwie na Morzu Żółtym, operując wraz z „Kasugą” jako ostatni okręt linii bojowej z pancernikami 1. Dywizjonu (w późniejszej fazie za nim płynął jeszcze krążownik pancerny „Yakumo”). W ramach tej akcji, ostrzeliwał ostatnie okręty linii rosyjskiej, przy czym ogień obu krążowników był bardzo intensywny (razem z „Kasugą” wystrzelił 307 pocisków kalibru 203 mm, z czego ok. 2/3 powinno pochodzić z „Nisshin” z uwagi na liczbę dział). Sam został lekko uszkodzony trzema pociskami dużego kalibru i stracił 16 zabitych członków załogi, w tym 5 oficerów, a także 15 rannych. Bezpośrednio po bitwie wespół z „Kasugą” i „Asamą” patrolował pod Port Artur, dokąd powróciła flota rosyjska.
W sierpniu kutry parowe obu krążowników, wraz z kanonierkami, uczestniczyły we wsparciu prawego skrzydła wojsk walczących na lądzie pod Port Artur, a same krążowniki ostrzeliwały rosyjskie pozycje.
II etap wojny japońsko-rosyjskiej.
27 maja 1905 roku „Nisshin” w składzie 1. Dywizjonu, stanowiącego rdzeń sił japońskich, wziął udział w bitwie pod Cuszimą, ostrzeliwując intensywnie rosyjskie pancerniki i krążowniki. Między innymi, w pierwszej fazie bitwy działa krążownika ostrzeliwały pancernik „Oslabia”, zatopiony jako pierwszy. „Nisshin” był okrętem flagowym wiceadmirała Sotaro Misu – dowódcy 1. Dywizjonu i płynął jako ostatni w szyku torowym. Po zmianie kursu obu eskadr, przez pewien czas „Nisshin” był czołowym okrętem japońskiej kolumny, ściągając wówczas na siebie ogień rosyjski. Podczas bitwy wystrzelił 181 pocisków kalibru 203 mm. Sam został trafiony co najmniej 11 pociskami, w tym sześcioma 305 mm, lecz odniósł umiarkowane uszkodzenia. Jeden z pocisków przebił burtę pod wodą, ale miało to miejsce w rejonie zasobni węglowych i przecieki były niewielkie. Zniszczone zostały także ok. godz. 14.40, 17.20 i 19.00 lufy trzech z jego czterech dział kalibru 203 mm – według oficjalnej wersji japońskiej, trafieniami rosyjskimi, jednak najprawdopodobniej przyczyną były wybuchy własnych pocisków w lufie, na skutek nagrzania lub zbyt czułych zapalników. Rozbity został mostek, a odłamki innego pocisku raniły wiceadmirała Misu przez szczeliny obserwacyjne pancernego stanowiska dowodzenia (był to jedyny japoński admirał ranny w tej bitwie). Zginęło tylko 5 członków załogi, w tym jeden oficer sztabu eskadry, lecz ponad 90 odniosło rany, w tym 6 oficerów, wśród nich późniejszy admirał Isoroku Yamamoto.
Podczas reorganizacji japońskiej floty po bitwie, 14 czerwca „Nisshin” z „Kasugą”, „Yakumo” i „Azumą” przydzielono do przeformowanego 5. Dywizjonu 3. Floty wiceadmirała Shichiro Kataoki. „Nisshin” był okrętem flagowym kontradmirała Hikohachi Yamady. Do końca wojny krążowniki 5. Dywizjonu głównie patrolowały, a w lipcu-sierpniu osłaniały desant na Sachalinie.
I wojna światowa i okres międzywojenny.
„Nisshin” służył w ograniczonym zakresie podczas I wojny światowej, patrolując w jej pierwszym okresie bezskutecznie na Oceanie Spokojnym w poszukiwaniu niemieckich krążowników. Od 13 grudnia 1915 roku do 13 maja 1916 roku i ponownie od 12 września do 1 grudnia 1916 roku „Nisshin” był okrętem flagowym 1. Flotylli (Eskadry) Niszczycieli 1. Floty, a od 28 marca do 13 kwietnia 1917 roku był na krótko okrętem flagowym 2. Flotylli Niszczycieli. W 1917 roku „Nisshin” wraz z „Izumo” operował na Morzu Śródziemnym wraz z flotą brytyjską, ale bez akcji bojowych.
1 września 1921 roku „Nisshin”, podobnie jak inne krążowniki pancerne, został przeklasyfikowany na okręt obrony wybrzeża. W 1924 roku nieco zmodernizowano jego artylerię, zamieniając brytyjskie działa 152 mm na 14 japońskich dział 152 mm Typu 41 i działa 76 mm na 9 japońskich dział tego kalibru (nominalnie 8 cm), w tym jedno przeciwlotnicze. W 1927 roku został okrętem szkolnym Akademii Morskiej w Yokosuce.
Okręt wycofano ze służby 1 kwietnia 1935 roku, po czym zatopiono go w 1936 roku jako okręt-cel nr 6 (Hai Kan No. 6), podczas ćwiczeń floty japońskiej w rejonie Kure. Został następnie podniesiony w tym samym roku i złomowany.
Dane techniczne.
Uzbrojenie:
Opancerzenie (stal Terni – Kruppa):

</doc>
<doc id="1608607" url="https://pl.wikipedia.org/wiki?curid=1608607" title="If Today Was Your Last Day">
If Today Was Your Last Day

If Today Was Your Last Day – ballada rockowa kanadyjskiego zespołu Nickelback wydana jako trzeci singel, który pochodzi z szóstej studyjnej płyty formacji "Dark Horse" wydanej w 2008 roku. Utwór został zamieszczony na przedostatniej (dziesiątej) pozycji na tej płycie, trwa 4 minuty i 8 sekund i jest czwartym pod względem długości utworem. W pierwotnym założeniu wytwórni, jak i samego zespołu, to właśnie utwór „If Today Was Your Last Day” miał być pierwszym singlem promującym płytę, lecz w ostatniej chwili został zmieniony na utwór „Gotta Be Somebody”. Utwór został wydany na singlu jedynie w formacie digital download oraz radio single. Pierwotnie singel w stajach radiowych miał się ukazać 30 września, jednak został zastąpiony przez wspomniane już „Gotta Be Somebody”. Autorem tekstu do utworu jest wokalista Chad Kroeger, muzykę skomponował wspólnie cały zespół. Prócz wydania utworu w formie digital download, piosenka została udostępniona 11 listopada na portalu iTunes, gdzie zajęła 11. miejsce wśród najczęściej słuchanych utworów. 15 czerwca 2009 nastąpiła premiera singla w Wielkiej Brytanii. Singel z utworem zdobył status złotej w Australii Miksem utworu zajął się Mike Shipley.
Znaczenie tekstu.
Utwór opowiada o tym że nigdy nie jest za późno, aby stwierdzić, że się kogoś kocha. Utwór powstał już jakiś czas temu, lecz nie został ukończony. Przed nagrywaniem nowego albumu, wokalista grupy Chad Kroeger, powrócił do tego utworu i dokończył jego pisanie. Jak wyznał później w wywiadzie Kroeger, „If Today Was Your Last Day” jest to jego ulubioną piosenką z albumu „Dark Horse”. Uważa że ma bardzo motywujący i pozytywny przekaz.
Brzmienie utworu utrzymane jest w łagodnym rockowym brzmieniu, gdzie gitary akustyczne są przeplatane łagodnym brzmieniem gitar elektrycznych.
Pozycje na listach.
Utwór został wydany w Kanadzie, gdzie był puszczany w lokalnym radiu 104.5 CHUM FM, gdzie zajmował odpowiednio pozycję 2. oraz 12. miejsce w zestawieniu „CHUM Chart Top 30”. Następnie utwór zaczął być emitowany w innych lokalnych rozgłośniach radiowych, m.in. CIDC-FM oraz CKFM-FM. Utwór „If Today Was Your Last Day” zadebiutował na 35. pozycji listy Billboard Hot 100 w Stanach Zjednoczonych, oraz na 91. miejscu na liście Canadian Hot 100, gdzie konsekwentnie piął się w górę i dotarł do 23. miejsca. Utwór osiągnął także 1 pozycję na brytyjskiej liście UK Rock Chart.
Utwór trafił także na składankę muzyczną „Now That’s What I Call Music!”, która jest wydawana jedynie na terenie Wielkiej Brytanii. Poza tym piosenka znalazła się na soundtracku do filmu „Jak wytresować smoka”, oraz promowała filmy podczas Igrzysk Olimpijskich w Vancouver w 2010 roku.
Premiera koncertowa utworu nastąpiła podczas koncertu grupy w Manchester Evening News Arena w Manchesterze w Anglii, 22 maja 2009 roku. Od tamtej pory, utwór dość często prezentowany jest na żywo. Został także wykonany przez grupę wersji akustycznej, podczas występu w niemieckiej telewizji.
Teledysk.
Teledysk do utworu był kręcony w marcu 2009 roku. Reżyserem video został Nigel Dick. Część teledysku była kręcona w Qwest Center Omaha, pozostała część została nakręcona w Filadelfii w K&amp;A Restaurant. Premiera teledysku nastąpiła 23 kwietnia 2009 roku. Teledysk przedstawia bogatego biznesmena, który rozdaje pieniądze tym których spotyka na ulicy. Dwie kobiety w Nowym Jorku rozdają kamizelki z napisem na plecach „Gdziekolwiek jesteś, weź”. Video podkreśla w znaczący sposób bieżący temat utworu, który brzmi: Przeżyj ten dzień tak, jakby był on Twoim ostatnim. W teledysku ukazana jest również scena, gdzie człowiek rozmawia przez telefon ze swoim szefem. Po rozmowie wyrzuca walizkę do kosza, zdejmuje szykowne ubranie w którym szedł do pracy. Świadczy to o tym aby żyć tak jak się chce, a nie tak jak nakazują inni. Teledysk podkreśla także aby wybaczać swoim wrogom.
Twórcy.
Nickelback
Produkcja

</doc>
<doc id="1608608" url="https://pl.wikipedia.org/wiki?curid=1608608" title="Kido">
Kido



</doc>
<doc id="1608609" url="https://pl.wikipedia.org/wiki?curid=1608609" title="Order Domowy Orański">
Order Domowy Orański

Order Domowy Orański (nl.: "De Huisorde van Oranje") – odznaczenie Królestwa Niderlandów za zasługi dla dynastii orańskiej nadawane od 1905.
Historia.
Po śmierci Wilhelma III Oranje-Nassau w 1890 rozpadła się unia personalna Królestwa Niderlandów z Wielkim Księstwem Luksemburga, ponieważ jego następczyni w Holandii Wilhelmina, zgodnie z prawem salickim, nie mogła być władcą Luksemburga. Prawa do nadawania orderów Korony Dębowej i Lwa Złotego, przeszły na ręce Adolfa Nassau-Weilburg, nie pozostawiając królowej Holandii żadnych orderów, które mogłyby być przyznawane jej suwerenną decyzją. Po kilkuletnich przygotowaniach Order Domowy Orański został ustanowiony 19 marca 1905. Wzorowany był na brytyjskim Orderze Wiktoriańskim oraz meklembursko-schwerinskich orderach Korony Wendyjskiej i Gryfa.
Od początku posiadał charakter orderu domowego (dynastycznego) i nadawany był zarówno obywatelom niderlandzkim, jak cudzoziemcom za szczególne zasługi wobec domu panującego.
Podzielony był na pięć klas, klasa kawalerska została podzielona na dwie dodatkowe klasy w okresie późniejszym:
Z orderem związane były:
Zmiana statutów w dniu 30 listopada 1969 podzieliła dawny Order Orański na cztery grupy. Ostatnia zmiana statutów odbyła się 31 sierpnia 2005 i dzisiejszy podział wygląda następująco:
Odtąd Order Domowy Orański nadawany jest wyłącznie Holendrom, Order Wierności i Zasługi – dworzanom holenderskim za 25 i 35 lat lojalnej służby, a Order Korony – wyłącznie cudzoziemcom.
Insygnia.
Insygnia Orderu Orańskiego i jego odmian to oznaka oraz gwiazdy I i II klasy (Order Korony, obecny Order Orański posiada tylko jedną gwiazdę dla I klasy). Oznaka to emaliowany na czerwono (Order Orański), niebiesko (Order Wierności) lub biało (Order Korony) krzyż łaciński z nieco rozszerzonymi zakończeniami ramion, z herbem dynastii orańskiej w medalionie środkowym awersu, otoczonym dewizą dynastii „JE MAINTIENDRAI” („ZACHOWAM” – "prawa i swobody ludności Niderlandów"). Medalion rewersu ukazuje koronowany monogram założycielki „W”. Między ramionami krzyży wszystkich odmian orderu znajduje się wieniec laurowy. Gwiazda I klasy jest srebrna, ośmiopromienna, i nosi w medalionie środkowym ukoronowany monogram założycielki, podobnie jak czteropromienna gwiazda II klasy.
Order jest noszony: przy Orderze Orańskim na pomarańczowej wstędze, przy Orderze Wierności na takiej samej wstędze, przy Orderze Korony na pomarańczowej wstędze z obustronnymi pomarańczowo-biało-niebieskimi bordiurami (barwy flagi Holandii). Łańcucha Order Orański nie posiada w żadnej z odmian.

</doc>
<doc id="1608611" url="https://pl.wikipedia.org/wiki?curid=1608611" title="XX Korpus Unii">
XX Korpus Unii

XX Korpus Unii – jeden z korpusów armijnych wprowadzonych w armii federalnej podczas wojny secesyjnej.
W trakcie działań wojennych istniały w różnych latach dwa korpusy noszące numer XX. Oba funkcjonowały w ramach Armii Cumberlandu. Składały się jednak z różnych jednostek i nie było między nimi ciągłości organizacyjnej.
Korpus McCooka (1863).
Korpus został uformowany w myśl decyzji Departamentu Wojny z 9 stycznia 1863. W jego skład weszły oddziały, które przedtem stanowiły tzw. Prawe Skrzydło ("Right Wing") XIV Korpusu. Dowództwo nad nimi objął gen. mjr Alexander McCook.
Korpus składał się z oddziałów w większości doświadczonych w walce, niektóre z pułków walczyły już w bitwie pod Shiloh (6–7 kwietnia 1862). Jeszcze przed uformowaniem z nich osobnego korpusu, wszystkie oddziały wzięły udział w bitwie nad Stones River (31 grudnia 1862 – 2 stycznia 1863).
Generalnie, po sformowaniu osobnego korpusu, nie wprowadzono żadnych większych zmian w organizacji dawnego Prawego Skrzydła. McCook dowodził 3 dywizjami (generałów Davisa, Johnsona i Sheridana), z których każda składała się z 3 brygad. W sumie w skład korpusu wchodziło 37 pułków piechoty i 9 baterii artylerii (po jednej baterii przy każdej brygadzie).
XX Korpus, popularnie nazywany korpusem McCooka, wraz z resztą Armii Cumberland, brał udział w działaniach wojennych na obszarze Tennessee. Do lipca 1863 okupował miasto Murfreesboro. W trakcie tzw. kampanii Tullahomy korpus starł się z oddziałami konfederackimi pod Liberty Gap (25 lipca).
Następnie korpus wziął udział w krwawej bitwie pod Chickamauga (18–20 września). W walce wzięło udział 8 brygad tego korpusu (jedna pozostała na straży taborów), czyli 12 480 żołnierzy. Ich straty po bitwie zamknęły się w liczbie 4336 ludzi (423 zabitych 2698 rannych i 1215 zaginionych).
Po tej batalii, zakończonej klęską wojsk Unii, 28 września 1863 XX Korpus został połączony z XXI, tworząc w ten sposób nowy, IV Korpus Armii Cumberland. McCook, obwiniany po części za wynik bitwy pod Chickamaugą, został pozbawiony komendy.
Korpus Hookera (1864-1865).
Korpus ten uformowano 4 kwietnia 1864, przed rozpoczęciem tzw. kampanii Atlanty, z połączenia dwóch innych: XII i XI. Oba wcześniej wchodziły w skład Armii Potomaku, jednak jesienią 1863 zostały skierowane do Tennessee, by wesprzeć oddziały federalne, osłabione klęską pod Chickamauga. Dowództwo nad nim sprawował gen. mjr Joseph Hooker i on też objął komendę na nowo stworzonym korpusem.
W praktyce sformowanie XX Korpusu polegało na tym, iż do dawnych dywizji XII Korpusu, Williamsa oraz Geary’ego i nowej jednostki Butterfielda, po prosto włączono żołnierzy z XI Korpusu, przy czym doszło do niewielkich zmian organizacyjnych.
Każda z wymienionych wyżej dywizji składała się z 3 brygad, co razem dawało 52 pułki piechoty i 6 baterii artylerii, w sumie 21 280 żołnierzy. W przeważającej części byli to doświadczeni weterani, którzy mieli za sobą bitwy stoczone w ramach Armii Potomaku – m.in. Antietam (17 września 1862), Chancellorsville (2–4 maja 1863) i Gettysburg (1–3 lipca) – oraz batalie w Tennessee, jak Wauhatchie (28–29 października) czy Chattanooga (23–25 listopada).
Podczas kampanii Atlanty korpus był częścią Armii Tennessee, dowodzonej przez gen. mjr. Jamesa McPhersona. Brał udział we wszystkich ważniejszych bitwach, jakie stoczono z siłami konfederackimi – Resaca (13–15 maja), New Hope Church (25–26 maja), Peachtree Creek (20 czerwca), Atlanta (22 lipca). W przeciągu całej tej kampanii korpus stracił około 7000 zabitych, rannych i zaginionych.
W ostatniej z tych bitew zginął gen. McPherson, a na czele całej armii stanął gen. mjr Oliver Howard. Wówczas to Hooker, który przez cały czas sprawnie dowodził XX Korpusem, zrezygnował ze stanowiska. Wynikało to z faktu, iż był skłócony z Howardem, głównie w związku ze sporami o odpowiedzialność za wynik bitwy pod Chancellorsville. Miejsce Hookera zajął Williams, a wkrótce po nim gen. mjr Henry W. Slocum. Nastąpiła także zmiana wśród dowódców dywizji: Butterfielda zastąpił William T. Ward.
Po zajęciu Atlanty 1 września (do której jako pierwsi weszli żołnierze XX Korpusu) nastąpiła zmiana organizacyjna. Korpus wszedł w skład Armii Georgii Shermana. Liczył wówczas 13 741 żołnierzy, w 47 pułkach piechoty, 4 bateriach artylerii, 1 pułku saperów i jednym pontonierów. Dowództwo nad nim, po awansowaniu Slocuma, objął Williams.
XX Korpus uczestniczył w słynnym marszu ku morzu, zakończonym zdobycie Savannah (20 grudnia), a następnie brał udział w kampanii prowadzonej na terenie Południowej i Karoliny Północnej w 1865 (m.in. bitwy pod Averasborough i szczególnie Bentonville). W samym końcu tej kampanii dowództwo korpusu objął gen. mjr Joseph A. Mower, a Williams powrócił na stanowisko dowódcy dywizji.
Po kapitulacji oddziałów konfederackich XX Korpus wziął udział w uroczystym przeglądzie wojsk w Waszyngtonie (24–25 maja 1865), pod czym w czerwcu tego samego roku, został rozwiązany.

</doc>
<doc id="1608617" url="https://pl.wikipedia.org/wiki?curid=1608617" title="Okręg wyborczy Lancashire">
Okręg wyborczy Lancashire

Okręg wyborczy Lancashire powstał w 1290 r. i wysyłał do angielskiej, a następnie brytyjskiej, Izby Gmin dwóch deputowanych. Okręg obejmował hrabstwo Lancashire. Został zlikwidowany w 1832 r.

</doc>
<doc id="1608618" url="https://pl.wikipedia.org/wiki?curid=1608618" title="Nagisa Oshima">
Nagisa Oshima



</doc>
<doc id="1608619" url="https://pl.wikipedia.org/wiki?curid=1608619" title="William Talbot">
William Talbot

William Talbot, 1. hrabia Talbot (ur. 16 maja 1710 w Worcester, zm. 27 kwietnia 1782 w Lincoln Inn Fields) – brytyjski arystokrata i polityk.
Był synem Charlesa Talbota, 1. barona Talbot. W latach 1725–1728 kształcił się w Eton College. W 1736 r. uzyskał tytuł doktora prawa cywilnego. W latach 1734–1737 zasiadał w Izbie Gmin jako reprezentant okręgu Glamorganshire. Po śmierci ojca w 1737 r. odziedziczył tytuł 2. barona Talbot i zasiadł w Izbie Lordów.
Podczas koronacji króla Jerzego III lord Talbot był Lordem Wielkim Stewardem. W tym samym roku został członkiem Tajnej Rady i otrzymał tytuł 1. hrabiego Talbot. W latach 1761–1782 był także Lordem Stewartem. Nie miał synów więc w 1780 r. otrzymał tytuł 1. barona Dynevor, który mógł być dziedziczony przez jego jedyne dziecko, córkę Cecil.
Żoną Talbota była Mary de Cardonnel, córka i dziedziczka Adama de Cardonnela, sekretarza księcia Marlborough. Ich ślub odbył się 21 lutego 1733 r. w kościele św. Jerzego przy Hanover Square. Lord Talbot zmarł w 1782 r. Tytuł barona Dynevor odziedziczyła jego córka. Tytuł hrabiego Talbot wygasł wraz z jego śmiercią. Tytuł barona natomiast odziedziczył jego kuzyn.

</doc>
<doc id="1608620" url="https://pl.wikipedia.org/wiki?curid=1608620" title="Hrabia Shrewsbury">
Hrabia Shrewsbury

Hrabia Shrewsbury (en. "Earl of Shrewsbury")–tytuł parowski kreowany dwukrotnie w parostwie Anglii w 1074 i 1442 r. Dodatkowe tytuły hrabiego 2. kreacji to: hrabia Waterford, wicehrabia Ingestre i baron Talbot (kreacji 1331 i 1733 r.).
Hrabiowie Shrewsbury 1. kreacji (parostwo Anglii)
Baronowie Talbot 1. kreacji (parostwo Anglii)
Hrabiowie Shrewsbury 1. kreacji (parostwo Anglii)
Najstarszy syn 22. hrabiego Shrewsbury: James Richard Charles John Chetwynd-Talbot, wicehrabia Ingestre

</doc>
<doc id="1608622" url="https://pl.wikipedia.org/wiki?curid=1608622" title="Chiny na Zimowej Uniwersjadzie 2009">
Chiny na Zimowej Uniwersjadzie 2009

Chiny na Zimowej Uniwersjadzie w Harbinie reprezentowało 199 zawodników.
Kadra.
Hokej na lodzie.
Mecze grupowe 
Mecze grupowe 

</doc>
<doc id="1608623" url="https://pl.wikipedia.org/wiki?curid=1608623" title="Hrabia Talbot">
Hrabia Talbot

Baronowie Talbot 1. kreacji (parostwo Anglii)
Baronowie Talbot 2. kreacji (parostwo Wielkiej Brytanii)
Hrabiowie Talbot 1. kreacji (parostwo Wielkiej Brytanii)
Baronowie Talbot 2. kreacji, cd.
Hrabiowie Talbot 2. kreacji (parostwo Wielkiej Brytanii)

</doc>
<doc id="1608625" url="https://pl.wikipedia.org/wiki?curid=1608625" title="Baron Dynevor">
Baron Dynevor

Baronowie Dynevor 1. kreacji (parostwo Wielkiej Brytanii)
Dziedzic tytułu barona Dynevor: Robert David Arthur Rhys, kuzyn 10. barona

</doc>
<doc id="1608626" url="https://pl.wikipedia.org/wiki?curid=1608626" title="Okręg wyborczy Glamorganshire">
Okręg wyborczy Glamorganshire

Okręg wyborczy Glamorganshire powstał w 1536 r. i wysyłał do angielskiej, a następnie brytyjskiej, Izby Gmin jednego deputowanego. W 1832 r. liczbę mandatów przypadających na okręg zwiększono do dwóch. Okręg obejmował walijskie hrabstwo Glamorgan. Został zlikwidowany w 1885 r.

</doc>
<doc id="1608627" url="https://pl.wikipedia.org/wiki?curid=1608627" title="Thomas Thynne (1. markiz Bath)">
Thomas Thynne (1. markiz Bath)

Thomas Thynne, 1. markiz Bath KG (ur. 13 września 1734, zm. 19 listopada 1796 w Londynie) – brytyjski arystokrata i polityk.
Życiorys.
Był synem Thomasa Thynne'a, 2. wicehrabiego Weymouth, i lady Louisy Carteret, córki 1. hrabiego Granville. Po śmierci ojca w 1751 r. odziedziczył tytuł 3. wicehrabiego Weymouth i zasiadł w Izbie Lordów. Wykształcenie odebrał w St John’s College na Uniwersytecie Cambridge. W 1765 r. został na krótko Lordem Namiestnikiem Irlandii. W czasie swojego krótkiego urzędowania nie zdążył odwiedzić zarządzanego kraju.
Wkrótce Weymouth stał się prominentnym graczem na brytyjskiej scenie politycznej i w styczniu 1768 r. został ministrem północnego departamentu. Rychło popadł w spór z wigowskim deputowanym Johnem Wilkesem, któremu ostatecznie odmówiono uznania ważności mandatu i wydalono z Izby Gmin. Jeszcze przed końcem 1768 r. Weymouth otrzymał stanowisko ministra południowego departamentu.
Weymouth pozostał w rządzie do grudnia 1770 r., kiedy to złożył dymisję na skutek kryzysu falklandzkiego, który omal nie stał się przyczyną wojny między Wielką Brytanią, Hiszpanią i Francją. Do gabinetu powrócił w 1775 r., ponownie kierując departamentem terytoriów południowych. W 1779 r. na krótko został ministrem północnego departamentu, po czym na jesieni ostatecznie opuścił gabinet.
W 1789 r. otrzymał tytuł 1. markiza Bath. Zmarł w 1796 r. Był znakomitym mówcą, ale jednocześnie człowiekiem o grubiańskich manierach. Horace Walpole wspomina także o próżniactwie i skłonności do alkoholu.
Rodzina.
22 marca 1759 r. w Londynie poślubił lady Elizabeth Cavendish-Bentinck (27 lipca 1735 – 12 grudnia 1825), córkę Williama Bentincka, 2. księcia Portland, i lady Margaret Harley, córki 2. hrabiego Oxford i Mortimer. Thomas i Elizabeth mieli razem trzech synów i trzy córki:

</doc>
<doc id="1608628" url="https://pl.wikipedia.org/wiki?curid=1608628" title="Markiz Bath">
Markiz Bath

Baroneci Thynne of Cause Castle 1. kreacji
Wicehrabiowie Weymouth 1. kreacji (parostwo Anglii)
Markizowie Bath 1. kreacji (parostwo Wielkiej Brytanii)
Najstarszy syn 7. markiza Bath: Ceawlin Henry Laszlo Thynn, wicehrabia Weymouth

</doc>
<doc id="1608629" url="https://pl.wikipedia.org/wiki?curid=1608629" title="Ramiro Figueiras Amarelle">
Ramiro Figueiras Amarelle

Ramiro Figueiras Amarelle (ur. 17 grudnia 1977 w Puenteceso) – hiszpański piłkarz plażowy grający na pozycji napastnika.
Mierzy 182 cm i waży 80 kg. Na Mistrzostwach świata w 2008 zajął ze swoją reprezentacją czwarte miejsce, ulegając Portugalczykom w meczu o trzecie miejsce. Odebrał także nagrodę dla najlepszego zawodnika tego turnieju.

</doc>
<doc id="1608630" url="https://pl.wikipedia.org/wiki?curid=1608630" title="Holandia na Zimowej Uniwersjadzie 2009">
Holandia na Zimowej Uniwersjadzie 2009

Holandię na Zimowej Uniwersjadzie w Harbinie będzie reprezentowało 12 zawodników .

</doc>
<doc id="1608631" url="https://pl.wikipedia.org/wiki?curid=1608631" title="Itagaki Taisuke">
Itagaki Taisuke



</doc>
<doc id="1608635" url="https://pl.wikipedia.org/wiki?curid=1608635" title="Kido Koici">
Kido Koici



</doc>
<doc id="1608638" url="https://pl.wikipedia.org/wiki?curid=1608638" title="Fumio Kyuma">
Fumio Kyuma



</doc>
<doc id="1608640" url="https://pl.wikipedia.org/wiki?curid=1608640" title="Giacomo Giuseppe Beltritti">
Giacomo Giuseppe Beltritti

Giacomo Giuseppe Beltritti (ur. 23 grudnia 1910, zm. 1 listopada 1992) - był łacińskim patriarchą Jerozolimy od 25 listopada 1970 do 11 grudnia 1987, kiedy udał się na emeryturę stając się emerytowanym Patriarchą Jerozolimy.
Zmarł 1 listopada 1992 roku. Pochowany w Konkatedrze Najświętszego Imienia Jezus w Jerozolimie.

</doc>
<doc id="1608641" url="https://pl.wikipedia.org/wiki?curid=1608641" title="Śród Mormonów">
Śród Mormonów

Śród Mormonów (ang. "The Courage of Captain Plum") – powieść dla młodzieży autorstwa Jamesa Olivera Curwooda. 
Pierwsze polskie wydanie ukazało się w roku 1929. Należy do powieści przygodowych. James Curwood wydał tę książkę w 1908 roku. Była to pierwsza powieść jaką napisał.

</doc>
<doc id="1608642" url="https://pl.wikipedia.org/wiki?curid=1608642" title="Jagdstaffel 50">
Jagdstaffel 50

Jagdstaffel 50 – Königlich Preußische Jagdstaffel Nr. 50 – Jasta 50 – jednostka lotnictwa niemieckiego Luftstreitkräfte z okresu I wojny światowej.
Informacje ogólne.
Jednostka została utworzona we Fliegerersatz Abteilung Nr. 13 w Brombergu 23 grudnia 1917 roku. Bardzo szybko, bo już 11 stycznia została skierowana na front pod dowództwo 7 Armii. Pierwszym dowódcą jednostki został podporucznik Heinrich Arntzen z Jagdstaffel 15, który dołączył do jednostki 13 stycznia. On też odniósł pierwsze zwycięstwo dla eskadry. 25 stycznia zestrzelił balon obserwacyjny (było to jego siódme zwycięstwo).
Po odniesieniu ran przez Heinricha Arntzena 27 maja dowództwo nad jednostką przekazano podporucznikowi Hansowi von Freden z Jagdstaffel 1. Pod koniec sierpnia jednostka została przezbrojona w samoloty Fokker D.VII i we wrześniu przeniesiona do Leffincourt pod dowództwo 3 Armii.
Ostatnim przyporządkowaniem jednostki było dowództwo 18 Armii i lotnisko w St Gerard.
"Jasta 48" w całym okresie wojny odniosła ponad 45 zwycięstw nad nieprzyjacielem, w których było 14 balonów obserwacyjnych. W okresie od stycznia 1918 do listopada 1918 roku jej straty wynosiły 5 zabitych w walce, 1 ranny w wypadkach lotniczych oraz trzech w niewoli. Jednostka została rozwiązana dopiero 17 stycznia 1919 roku.
W Eskadrze służyło 5 asów myśliwskich:

</doc>
<doc id="1608645" url="https://pl.wikipedia.org/wiki?curid=1608645" title="Rurki">
Rurki



</doc>
<doc id="1608648" url="https://pl.wikipedia.org/wiki?curid=1608648" title="Blaszki">
Blaszki



</doc>
<doc id="1608651" url="https://pl.wikipedia.org/wiki?curid=1608651" title="Johannes Moor">
Johannes Moor

Johannes Moor (ur. 1838 w Obersteinmaur, zm. 29 sierpnia 1908) – szwajcarski lekarz psychiatra.
Życiorys.
Studiował na Uniwersytecie w Zurychu, dysertację doktorską "Das in Zürich befindliche kyphotisch-querverengte Becken" przedstawił w 1865 roku. Praktykował w Bülach, potem był dyrektorem zakładu psychiatrycznego "Anstalt Rheinau". Jego synem był Jean Moor (1866–1945).

</doc>
<doc id="1608653" url="https://pl.wikipedia.org/wiki?curid=1608653" title="Wybory parlamentarne w Danii w 2001 roku">
Wybory parlamentarne w Danii w 2001 roku

Wybory parlamentarne w Danii w 2001 roku zostały przeprowadzone 13 czerwca 2001 roku. Wybory wygrała liberalna partia Venstre zdobywając 31,2% głosów, co dało partii 56 mandatów w 179 osobowym Folketingu. Frekwencja wynosiła 82,8%

</doc>
<doc id="1608654" url="https://pl.wikipedia.org/wiki?curid=1608654" title="Idiogram">
Idiogram

Idiogram – graficzna prezentacja morfologii chromosomów przy porównywaniu kariotypów różnych gatunków, odmian, osobników, uwzględnia cechy zauważalne w metafazie mitozy, m.in.: długość ramion chromosomów, ich wzajemny stosunek, położenie centromeru, organizatorów jąderka, a także szczegóły widoczne po zastosowaniu specyficznego barwienia, np.: obecność heterochromatyny widocznej w postaci prążków.

</doc>
<doc id="1608657" url="https://pl.wikipedia.org/wiki?curid=1608657" title="Tajemnica Johna Keitha">
Tajemnica Johna Keitha

Tajemnica Johna Keitha "(ang. The River's End)" – powieść dla młodzieży autorstwa Jamesa Olivera Curwooda z 1919 roku. 
Pierwsze polskie wydanie ukazało się w roku 1991. Należy do powieści przygodowych. Z języka angielskiego książkę przetłumaczyła Halina Borowikowa występująca pod pseudonimem Jerzy Marlicz.

</doc>
<doc id="1608658" url="https://pl.wikipedia.org/wiki?curid=1608658" title="Parafia św. Maksymiliana Marii Kolbego w Tarnowie">
Parafia św. Maksymiliana Marii Kolbego w Tarnowie

Parafia św. Maksymiliana Marii Kolbego w Tarnowie – parafia rzymskokatolicka znajdująca się w diecezji tarnowskiej w dekanacie Tarnów Południe.

</doc>
<doc id="1608660" url="https://pl.wikipedia.org/wiki?curid=1608660" title="S. Weir Mitchell">
S. Weir Mitchell



</doc>
<doc id="1608662" url="https://pl.wikipedia.org/wiki?curid=1608662" title="Cerkiew św. Włodzimierza w Opocznie">
Cerkiew św. Włodzimierza w Opocznie

Cerkiew św. Włodzimierza – nieistniejąca cerkiew prawosławna w Opocznie, rozebrana w latach 30. XX wieku. 
Historia.
Cerkiew w Opocznie została wybudowana na Placu Zamkowym za pieniądze pozyskane od wiernych oraz dzięki metropolicie Włodzimierzowi, który przekazał na ten cel 10 tys. rubli. Świątynia została oddana do użytku ok. 150-osobowej grupy wiernych w 1911, nie była jednak nigdy parafialną – na nabożeństwa przyjeżdżał kapłan z cerkwi w Końskich. 15 maja 1915, po wkroczeniu do Opoczna żołnierzy austro-węgierskich, cerkiew została zamknięta. Żołnierze zarekwirowali z niej dzwony na cele wojenne. Po odzyskaniu niepodległości przez Polskę prawosławni w większości opuścili Opoczno, a cerkiew pozostawała zamknięta. W 1924 podjęto decyzję o jej rozbiórce, jednak prace dekonstrukcyjne podjęto dopiero w 1930. Większość wyposażenia cerkwi, w tym ikony ze zdemontowanego ikonostasu, trafiła do kościoła św. Bartłomieja. Już w latach 90. XX wieku dwie ikony z wizerunkami archaniołów Gabriela i Michała znalazły się w cerkwi w Sokołowsku, w kościele pozostawiono kopie. 
Architektura.
Cerkiew, wzniesiona w stylu staroruskim na planie krzyża greckiego, wieńczyła pojedyncza kopuła. Wejście do jednonawowej świątyni prowadziło przez przedsionek i portal z białego piaskowca. Ikony znajdujące się w cerkwi napisał malarz Wasiliew, natomiast ikonostas został zakupiony w ławrze Kijowsko-Pieczerskiej. Z zewnątrz obiekt był skromnie dekorowany płaskorzeźbami. Cerkiew otaczało ażurowe ogrodzenie, wykorzystane po 1930 do ogrodzenia pomnika Tadeusza Kościuszki (wykonanego poprzez przeróbkę obelisku ku czci Aleksandra II, a w latach 60. do ogrodzenia boiska opoczyńskiej Szkoły Podstawowej nr 2.

</doc>
<doc id="1608663" url="https://pl.wikipedia.org/wiki?curid=1608663" title="Makar sankranti">
Makar sankranti

Makara sankranti (sanskryt: मकर संक्रान्ति) – święto hinduskie, obchodzone w dzień, w którym Słońce przechodzi na północną półkulę. W przeciwieństwie do innych świąt w Indiach, których data obliczana jest na podstawie kalendarza księżycowego, Makar sankranti wypada zawsze 14 stycznia. Dzień ten uważany jest za jeden z najbardziej pomyślnych w roku. Święto związane jest z kultem Słońca (symbol światła i rozumu) oraz Saraswati
, bogini mądrości.
Znaczenie astrologiczne.
Słowo "makara" oznacza znak koziorożca, "sankranti" to dosłownie „przejście” (chodzi o przejście Słońca w nowy znak zodiaku). W ciągu roku jest więc 12 momentów określanych jako "sankranti", zaś przejście w znak koziorożca jest szczególnie ważne, gdyż rozpoczyna sześciomiesięczny pomyślny okres, sprzyjający osiąganiu życiowych celów. Święto obchodzone jest w całych Indiach pod różnymi nazwami (np. w Tamil Nadu odpowiada mu Pongal), a także w niektórych innych krajach Azji.
Zwyczaje związane z Makar sankranti.
Sposób świętowania może się znacznie różnić w zależności od regionu i kraju. Do najbardziej rozpowszechnionych tradycji należy puszczanie latawców, dekorowanie krów oraz rytualne karmienie zwierząt.

</doc>
<doc id="1608665" url="https://pl.wikipedia.org/wiki?curid=1608665" title="Złote sidła">
Złote sidła

Złote sidła "(ang. The Golden Snare)" – powieść dla młodzieży autorstwa Jamesa Olivera Curwooda. Curwood wydał ją w roku 1921.
Książka należy do powieści przygodowych. Jej pierwsze polskie wydanie ukazało się w roku 1927, autorem tłumaczenia jest Kazimierz Nałęcz-Rychłowski. W latach 90. XX wieku ukazały się tłumaczenia "Złotych sideł" podpisane "Kazimierz Rychołowski" (przeinaczone brzmienie nazwiska): w 1990 roku opublikowała je Krajowa Agencja Wydawnicza, a w 1994 Oficyna Morex. "Złote sidła" przetłumaczyła ponadto Halina Borowikowa występująca pod pseudonimem Jerzy Marlicz. 

</doc>
<doc id="1608667" url="https://pl.wikipedia.org/wiki?curid=1608667" title="Laszkar-e-Dżangwi">
Laszkar-e-Dżangwi

Lashkar-e-Jhangvi - (LJ), ang. Army of Jhang - terrorystyczna organizacja zbrojna działająca w Pakistanie.
Przywódcą grupy jest Qari Hussain. Grupa mogła być zamieszana w zamordowanie w lutym 2009 r. polskiego geologa Piotra Stańczaka.

</doc>
<doc id="1608668" url="https://pl.wikipedia.org/wiki?curid=1608668" title="Zamach stanu Ludwika Napoleona Bonaparte w 1851">
Zamach stanu Ludwika Napoleona Bonaparte w 1851



</doc>
<doc id="1608670" url="https://pl.wikipedia.org/wiki?curid=1608670" title="Wybory parlamentarne w Danii w 1966 roku">
Wybory parlamentarne w Danii w 1966 roku

Wybory parlamentarne w Danii w 1966 roku zostały przeprowadzone 22 listopada 1966. Wybory wygrała lewicowa partia Socialdemokraterne, zdobywając 38,2% głosów, co dało partii 69 mandatów w 179-osobowym Folketingu. Frekwencja wynosiła 88,6%.

</doc>
<doc id="1608671" url="https://pl.wikipedia.org/wiki?curid=1608671" title="Kanada na Zimowej Uniwersjadzie 2009">
Kanada na Zimowej Uniwersjadzie 2009

Kanadę na Zimowej Uniwersjadzie w Harbinie będzie reprezentowało 91 zawodników .
Kadra.
Hokej na lodzie.
Mecze grupowe

</doc>
<doc id="1608672" url="https://pl.wikipedia.org/wiki?curid=1608672" title="Wybory parlamentarne w Danii w 1984 roku">
Wybory parlamentarne w Danii w 1984 roku

Wybory parlamentarne w Danii w 1984 roku zostały przeprowadzone 10 stycznia 1984. Wybory wygrała lewicowa partia Socialdemokraterne zdobywając 29,3% głosów, co dało partii 56 mandatów w 179-osobowym Folketingu. Frekwencja wynosiła 88,4%

</doc>
<doc id="1608677" url="https://pl.wikipedia.org/wiki?curid=1608677" title="Wybory parlamentarne w Danii w 1957 roku">
Wybory parlamentarne w Danii w 1957 roku

Wybory parlamentarne w Danii w 1957 roku zostały przeprowadzone 14 maja 1957. Wybory wygrała lewicowa partia Socialdemokraterne, zdobywając 39,4% głosów, co dało partii 70 mandatów w 179-osobowym Folketingu. Frekwencja wynosiła 83,7%. 

</doc>
<doc id="1608678" url="https://pl.wikipedia.org/wiki?curid=1608678" title="Front de Libération Nationale de la Corse">
Front de Libération Nationale de la Corse



</doc>
<doc id="1608682" url="https://pl.wikipedia.org/wiki?curid=1608682" title="Edmund Jagiełło">
Edmund Jagiełło

Edmund Jagiełło (ur. 14 listopada 1946 w Sadowcu, zm. 11 listopada 2020 w Wieluniu) – polski lekarz i polityk, poseł na Sejm X kadencji i senator II kadencji.
Życiorys.
Ukończył w 1971 studia na Wojskowej Akademii Medycznej. Specjalizował się w zakresie chirurgii. Pracował w szpitalu wojskowym w Elblągu, z wojska odszedł w 1983 w stopniu majora. Został kierownikiem gminnego ośrodka zdrowia w Osjakowie. Był członkiem rady naczelnej Polskiego Komitetu Pomocy Społecznej i członkiem Polskiego Towarzystwa Lekarskiego.
W latach 1985–1989 zasiadał w gminnej i w wojewódzkiej radzie narodowej. W 1989 uzyskał mandat posła na Sejm kontraktowy. Został wybrany w okręgu sieradzkim z puli Polskiej Zjednoczonej Partii Robotniczej, do której należał od 1971 do rozwiązania. Na koniec kadencji należał do Poselskiego Klubu Pracy, zasiadał w Komisji Zdrowia. W 1991 został wybrany do Senatu z województwa sieradzkiego z ramienia komitetu „Regionowi i Polsce” (związanego z Polską Unią Socjaldemokratyczną). Zasiadał w Komisji Polityki Społecznej i Zdrowia oraz Komisji Regulaminowej i Spraw Senatorskich.
Wycofał się później z działalności politycznej. Praktykował jako lekarz, pozostawał dyrektorem zakładu opieki zdrowotnej w Osjakowie.
Pochowany na cmentarzu parafialnym w Osjakowie.

</doc>
<doc id="1608685" url="https://pl.wikipedia.org/wiki?curid=1608685" title="Subaru Baja">
Subaru Baja

Subaru Baja – samochód osobowy typu pick-up produkowany przez japońską markę Subaru w latach 2002 - 2006 jako następca modelu BRAT.
Samochód posiadał stały napęd na cztery koła, przystosowany był do przewozu czterech pasażerów. Model oparty jest na konstrukcji skorupowej, opiera się w dużej mierze na częściach mechanicznych czy poszyciu karoserii znanym z modeli Legacy czy Outback kombi. Produkcja ruszyła 18 lipca 2002 (rocznik '03) w Lafayette (Indiana).

</doc>
<doc id="1608687" url="https://pl.wikipedia.org/wiki?curid=1608687" title="Alexander Ploner">
Alexander Ploner

Alexander Ploner (ur. 10 lipca 1978 w St. Vigil) – włoski narciarz alpejski.
Startuje w slalomie gigancie. Dotychczas jego najlepszym rezultatem w Pucharze Świata jest 3. miejsce w Kranjskiej Gorze (2004). Ósmy zawodnik slalomu giganta podczas mistrzostw świata w Val d’Isère (2009).

</doc>
<doc id="1608688" url="https://pl.wikipedia.org/wiki?curid=1608688" title="Superko">
Superko



</doc>
<doc id="1608692" url="https://pl.wikipedia.org/wiki?curid=1608692" title="Downup">
Downup



</doc>
<doc id="1608694" url="https://pl.wikipedia.org/wiki?curid=1608694" title="Sting (zapaśnik american wrestling)">
Sting (zapaśnik american wrestling)



</doc>
<doc id="1608696" url="https://pl.wikipedia.org/wiki?curid=1608696" title="Downadup">
Downadup



</doc>
<doc id="1608697" url="https://pl.wikipedia.org/wiki?curid=1608697" title="Lubieńce">
Lubieńce

Lubieńce (ukr. Любинці) – wieś na Ukrainie, w rejonie stryjskim obwodu lwowskiego. Wieś liczy 1030 mieszkańców.
Wieś założona w 1465. Za II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Lubieńce w powiecie stryjskim w woj. stanisławowskiem, której była siedzibą. Po wojnie wieś weszła w struktury administracyjne Związku Radzieckiego.
Znajduje tu się stacja kolejowa Lubieńce, położona na linii Lwów – Stryj – Batiowo.

</doc>
<doc id="1608699" url="https://pl.wikipedia.org/wiki?curid=1608699" title="Lubieńce (gmina)">
Lubieńce (gmina)

Lubieńce – dawna gmina wiejska w powiecie stryjskim województwa stanisławowskiego II Rzeczypospolitej. Siedzibą gminy były Lubieńce.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Chromohorb, Dołhołuka, Hurnie, Lubieńce, Manasterzec, Rozhurcze, Stynawa Niżna, Stynawa Wyżna i Wola Dołhołucka.
Po II wojnie światowej obszar gminy znalazł się w ZSRR.

</doc>
<doc id="1608702" url="https://pl.wikipedia.org/wiki?curid=1608702" title="Brzeźnica (dopływ jeziora Druzno)">
Brzeźnica (dopływ jeziora Druzno)

Brzeźnica (niem. "Birken Graben") – struga w województwie warmińsko-mazurskim przepływający koło majątku Potajny, wpadający do jeziora Druzno.

</doc>
<doc id="1608703" url="https://pl.wikipedia.org/wiki?curid=1608703" title="Muzeum Motoryzacji w Bielsku-Białej">
Muzeum Motoryzacji w Bielsku-Białej

Muzeum Motoryzacji w Bielsku-Białej – placówka muzealna prowadzona przez Automobilklub Beskidzki, gromadząca zabytkowe samochody i motocykle. Znajduje się w Bielsku-Białej, przy ul. Kazimierza Wielkiego 1.
Muzeum zostało założone 11 listopada 2006 r. z inicjatywy Jacka Balickiego, wiceprezesa Automobilklubu Beskidzkiego ds. pojazdów zabytkowych, który stał się jego dyrektorem. Eksponaty umieszczono w zaadaptowanych halach dawnej przetwórni owoców.
Obecnie w muzeum znajduje się dziewięć pojazdów:
W planach jest dalsze poszerzanie ekspozycji.
Muzeum jest otwarte w każdą sobotę między 11.00 a 16.00. Za zwiedzanie pobierane są wolne datki przeznaczane na jego utrzymanie.

</doc>
<doc id="1608705" url="https://pl.wikipedia.org/wiki?curid=1608705" title="Amawasja">
Amawasja

Amawasja (ang. "Amavasya") – trzydziesty (ostatni) dzień (tithi) miesiąca księżycowego hinduistycznego zreformowanego kalendarza ery Wikrama (samwatsara).
Charakterystyka astronomiczna.
Jest to titthi dnia nowiu Księżyca. Nów jest końcem miesiąca księżycowego, ostatnim dniem.
Charakterystyka astrologiczna.
Symbolizuje wyczerpanie i napięcie. Tradycja podaje, że tego dnia Słońce i Księżyc napotykają siebie lub nawet że wtedy Słońce połyka Księżyc.
Charakterystyka kultowa.
Jeśli amawasja jest poniedziałkiem (dzień Ćandry), zalecany jest post.

</doc>
<doc id="1608706" url="https://pl.wikipedia.org/wiki?curid=1608706" title="Foka brodata">
Foka brodata



</doc>
<doc id="1608707" url="https://pl.wikipedia.org/wiki?curid=1608707" title="Sobowtór profesora Rawy">
Sobowtór profesora Rawy

Sobowtór profesora Rawy – powieść science fiction napisana przez polskiego autora Alfreda Szklarskiego, znanego z cyklu młodzieżowych powieści o Tomku Wilmowskim. Wydana została w 1963 roku przez Wydawnictwo Śląsk wraz z ilustracjami Józefa Marka.
To jedyna powieść Szklarskiego z gatunku fantastyki naukowej.
Fabuła.
Akcja książki dzieje się za czasów PRL-u w Katowicach, głównie w dzielnicy Brynów. Znany wynalazca wyjeżdża z kraju pozostawiając w domu tylko syna Andrzeja wraz z robotem – androidem, który przypomina wynalazcę. Wtedy pojawiają się złodzieje, którzy korzystając z nieobecności profesora chcą wykraść plany z jego laboratorium.
W intrydze chodzi jednak o to, że profesor wpadł na epokowy pomysł. "„Dzięki niemu w niedalekiej przyszłości może zniknąć z powierzchni kuli ziemskiej sieć przewodów energetycznych. Wszelkie pojazdy będą zasilane energią z małych akumulatorów.”" Właśnie te materiały chcą mu ukraść szpiedzy z zagranicy. Nie wiedzą, że profesor jest autorem jeszcze jednego wspaniałego wynalazku. Wymyślił swojego sobowtóra, robota do złudzenia podobnego do człowieka, sterowanego zdalnie pilotem i jednocześnie wyposażonym w sztuczną inteligencję (sztuczna inteligencja była opisana jako "homeostat").
Odbiór.
Antoni Smuszkiewicz pisze, że powieść „mieści się w nurcie popularyzatorskim”. Andrzej Niewiadowski z kolei ocenia, że książka „w przystępny sposób popularyzuje osiągnięcia cybernetyki i posiada istotne wartości wychowawcze”. Stanisław Frycie określa ją jako „interesującą”. 

</doc>
<doc id="1608708" url="https://pl.wikipedia.org/wiki?curid=1608708" title="Ławoczne (gmina)">
Ławoczne (gmina)

Ławoczne – dawna gmina wiejska w powiecie stryjskim województwa stanisławowskiego II Rzeczypospolitej. Siedzibą gminy było Ławoczne.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Chaszczowanie, Hutar, Jelenkowate, Kalne, Ławoczne, Oporzec, Tarnawka, Wołosianka, Wyżłów i Zupanie.
Po II wojnie światowej obszar gminy znalazł się w ZSRR.

</doc>
<doc id="1608709" url="https://pl.wikipedia.org/wiki?curid=1608709" title="Muharem Bazdulj">
Muharem Bazdulj

Muharem Bazdulj (ur. 1977 w Travniku) − serbski i bośniacki pisarz.
Ukończył studia na wydziale filozoficznym Uniwersytetu w Sarajewie. Mieszka w rodzinnym mieście. Jego teksty publikują czasopisma na terenie całej byłej Jugosławii. Jest autorem zbiorów opowiadań "One Like a Song" (1999), "Druga knjiga" oraz "Travnicko trojstvo" (2002), a także wydanej również w Polsce krótkiej powieści "Koncert". Jej akcja rozgrywa się głównie 23 września 1997, a centralny punkt jej fabuły stanowi koncert U2 w Sarajewie. Książka nie jest jednak jedynie dokumentalną relacją z tego wydarzenia, wśród jej bohaterów znajdują się postaci fikcyjne, głównie zafascynowani irlandzkim zespołem dwudziestolatkowie.

</doc>
<doc id="1608710" url="https://pl.wikipedia.org/wiki?curid=1608710" title="Ekadaśi">
Ekadaśi

Ekadaśi – jedenasty dzień (tithi) miesiąca księżycowego hinduistycznego zreformowanego kalendarza ery Wikrama (samwatsara).
Charakterystyka astronomiczna.
Ten tithi przypada na pięć dni przed pełnią (purnima).
Charakterystyka astrologiczna.
Występuje ukierunkowanie na aktywności religijne i dążenie do osiągnięcia niebios, które w ten dzień są szczególnie przyjazne.
Charakterystyka kultowa.
Patronem tego titthi jest Wisznu.
Tradycja nakazuje zachować tego dnia post. Często również i noc spędza się w grupie, na czynnościach kultowych lub dewocyjnych.

</doc>
<doc id="1608711" url="https://pl.wikipedia.org/wiki?curid=1608711" title="Przedwczesny pogrzeb">
Przedwczesny pogrzeb

Przedwczesny pogrzeb (ang. "Premature Burial") – jest to nowela amerykańskiego pisarza Edgara Allana Poego, której tematem jest pogrzebanie żywcem. Została opublikowana w 1844 roku na łamach "The Philadelphia Dollar Newspaper". Strach przed byciem pochowanym żywcem był dość powszechnym zjawiskiem w tym okresie i Poe wykorzystał owo publiczne zainteresowanie.
Opis fabuły.
W "Przedwczesnym pogrzebie", pierwszoosobowy anonimowy narrator opisuje jego zmagania z atakami pewnego schorzenia, które lekarze określali mianem katalepsji, stanu w którym zapada on losowo w transy przypominające śmierć. To prowadzi do strachu bycia pogrzebanym żywcem. Podkreśla on swoje obawy wspominając kilka osób, które zostały w ten sposób pochowane. W pierwszym przypadku, tragiczne zdarzenie zostało odkryte dużo później, kiedy krypta ofiary została ponownie otwarta. Innym razem poszkodowani się budzili i byli w stanie zwrócić uwagę innych na czas, dzięki czemu zostali uwolnieni z ich upiornych potrzasków.
Narrator opisuje te przykłady aby dostarczyć kontekst do jego niemal wyniszczającej fobii bycia pogrzebanym żywcem. Jak wyjaśnia, jego stan czyni go podatnym na zapadanie w stany nieświadomości, schorzenie to narasta sukcesywnie z biegiem czasu. Ma obsesję na punkcie tego, że mógłby zapaść w ów trans daleko od domu i że zostałby ów trans pomylony z prawdziwą śmiercią. Wymusza na przyjaciołach obietnice, iż ci nie pochowają go przedwcześnie, nie zgadza się na to aby opuścić dom i buduje misterny grobowiec z wyposażeniem, pozwalającym zawiadomić pomoc w razie gdyby „powstał z martwych”.
Punktem kulminacyjnym historii jest moment, kiedy narrator zdaje sobie sprawę z tego, że budzi się w trumnie, w czarnej niczym smoła ciemności. Został pogrzebany żywcem, a wszystkie jego zabezpieczenia poszły na marne. Zaczyna płakać, ale po chwili nagle się uspokaja. Spostrzega, że znajduje się on w koi małej łodzi, a nie w grobie. To wydarzenie leczy go z jego panicznej obsesji.
Analiza.
Strach przed pochowaniem żywcem był głęboko zakorzeniony w XIX wieku i Poe wykorzystał publiczną fascynację wokół tej sprawy. Setki przypadków były zgłaszane, gdzie doktorzy mylnie uważali pacjentów za martwych. W tym okresie, trumny były okazjonalnie zaopatrzone w urządzenia alarmujące, pozwalające „ciału” na wezwanie pomocy, jeśli miałoby się okazać, że nie jest martwe. Było to na tyle brane na poważnie, że ludzie z czasów wiktoriańskich nawet zorganizowali stowarzyszenie w celu zapobiegania grzebania ludzi żywcem ("Society for the Prevention of People Being Buried Alive"). Wiara w wampiry, ożywione ciała, które pozostawały w grobie za dnia i pojawiały się nocą aby modlić się za żywych, były również przypisywane atrybutom przedwczesnego pogrzebu. Folklorysta Paul Barber argumentował, że wypadki pogrzebania żywcem były przesadzone i że normalne objawy rozkładu były mylone z oznakami życia. Nowela podkreśla ową fascynację, w odniesieniu do stanu narratora, że prawda może być bardziej przerażająca niż fikcja, a przedstawianie rzeczywistych przypadków miało na celu przekonanie czytelnika, aby ten uwierzył w fabułę dzieła.
Narrator żyje pustym życiem. Unika rzeczywistości przez jego katalepsję, lecz także z powodu jego fantazji, wizji i obsesji wokół śmierci. Zmienia się on jednak – lecz tylko wtedy, gdy staje się świadom jego największego strachu.

</doc>
<doc id="1608712" url="https://pl.wikipedia.org/wiki?curid=1608712" title="Ćaturdaśi">
Ćaturdaśi

Ćaturdaśi (ang. "Chaturdashi") – czternasty dzień (tithi) miesiąca księżycowego hinduistycznego zreformowanego kalendarza ery Wikrama (samwatsara).
Charakterystyka astronomiczna.
Jest to titthi poprzedzający dzień pełni Księżyca (purnima).
Charakterystyka astrologiczna.
Symbolizuje zakończenie starych procesów i spraw, oraz przygotowania do nadchodzącego "nowego". Symbolizuje ciszę przed burzą.
Charakterystyka kultowa.
Patronem ćaturdaśi jest Śiwa. Wyznawcy tego boga obchodzą wtedy specjalne święto.

</doc>
<doc id="1608713" url="https://pl.wikipedia.org/wiki?curid=1608713" title="Nagłe wezwanie">
Nagłe wezwanie

Nagłe wezwanie (węg. "Rendelés előtt") – opowiadanie Sándora Máraiego z tomu "Magia" (1941). Na język polski przełożyła je Irena Makarewicz (wydawnictwo Czytelnik, 2008).
Opowiadanie to stało się inspiracją dla sztuki "Przygoda" (węg. "Kaland"), która przyniosła Sándorowi Máraiemu sukces teatralny na Węgrzech oraz nagrodę Vojnitsa. Wątki opowiadania wykorzystane zostały także w scenariuszu filmu Andrzeja Wajdy pt. "Tatarak".

</doc>
<doc id="1608714" url="https://pl.wikipedia.org/wiki?curid=1608714" title="Morszyn (gmina)">
Morszyn (gmina)

Morszyn – dawna gmina wiejska w powiecie stryjskim województwa stanisławowskiego II Rzeczypospolitej. Siedzibą gminy był Morszyn.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Lisowice i Morszyn.
Pod okupacją do gminy Morszyn przyłączono Wola Zaderewacka i Zaderewacz ze zniesionej gminy Sokołów.
Po II wojnie światowej obszar gminy znalazł się w ZSRR.

</doc>
<doc id="1608715" url="https://pl.wikipedia.org/wiki?curid=1608715" title="Pajęczyna (dramat)">
Pajęczyna (dramat)

Pajęczyna (ang. "Spider's web") – sztuka teatralna z 1954 roku, napisana przez znaną autorkę powieści kryminalnych, Agathę Christie. W 2000 roku pisarz Charles Osborne napisał na jej podstawie powieść pod tym samym tytułem.
Opis fabuły.
Klarysa Hailsham-Brown, żona Henry'ego Browna, urzędnika Ministerstwa Spraw Zagranicznych, pewnego wieczoru odkrywa w swoim salonie zwłoki Olivera Costello, obecnego męża byłej żony Henry'ego. Przekonana o tym, że morderstwa dokonała jej pasierbica, postanawia ukryć zbrodnię z pomocą trojga przyjaciół. Sprawa wychodzi jednak na jaw i rozpoczyna się polowanie na mordercę.

</doc>
<doc id="1608716" url="https://pl.wikipedia.org/wiki?curid=1608716" title="Dasami">
Dasami

Dasami – jedenasty dzień (tithi) miesiąca księżycowego hinduistycznego zreformowanego kalendarza ery Wikrama (samwatsara).
Charakterystyka astronomiczna.
Ten tithi przypada na sześć dni przed pełnią (purnima).
Charakterystyka astrologiczna.
Niebiosa otwierają swoje bramy. To co rozpoczniemy tego dnia, zakończy się szczególnie pomyślnie.
Charakterystyka kultowa.
Jeżeli jest to dasanami po nowiu szuklapasza, dla wielu hindusów następuje dzień postu.

</doc>
<doc id="1608717" url="https://pl.wikipedia.org/wiki?curid=1608717" title="Centrum Chrześcijańskie „Nowa Fala”">
Centrum Chrześcijańskie „Nowa Fala”

Centrum Chrześcijańskie „Nowa Fala” – Kościół ewangelikalny, zarejestrowany na liście Kościołów i związków wyznaniowych MSWiA 22 sierpnia 1996 roku pod nazwą „Kościół chrześcijański «Nowe Przymierze»”. Do września 2004 r. spotkania wspólnoty odbywały się w różnych miejscach Gdyni, później zaś wydzierżawiono budynek po dawnym kinie garnizonowym „Fala”, co stało się podstawą dla nowej nazwy Kościoła. Zrzeszony był w polskim Aliansie Ewangelicznym. Zaprzestał publicznej działalności we wrześniu 2019.
Geneza i struktura wspólnoty.
„Nowa Fala” jest jednym z ośrodków religijnych powstałych na bazie duchowości ruchu oazowego lat 80. oraz ruchu Odnowy Charyzmatycznej, do zaangażowania w który przyznają się liderzy Kościoła, zwłaszcza para małżeńska służących w nim pastorów, Adam i Katarzyna Sawiccy, aktualnie rodzice piątki dzieci. Obok pastorów w Kościele działają koordynatorzy różnych „służb” (porządkowa, dzieci, obsługa kawiarni) i grup artystycznych (muzycznej i tanecznej) oraz pracownik biura. Wszyscy członkowie mogą angażować się w pracę charytatywną prowadzoną przez Centrum.
Działalność.
W okresie 1996–2004 Kościół zajmował się działalnością taką jak aukcje w Gdyńskim Centrum Organizacji Pozarządowych na rzecz dzieci z domu dziecka, czy koncert kolęd w Domu Towarowym „Batory”. Przez okres 2 lat w każdą sobotę organizowano posiłki dla ludzi bezdomnych na dworcu PKP w Gdyni. Obecnie Kościół obejmuje swą opieką głównie rodziny wielodzietne z dzielnicy Grabówek, gdzie ma swoją siedzibę – sąsiadującej z terenami Stoczni Gdynia. Deklarują stałą pomoc dla około 70 rodzin (3–10 dzieci): zaopatrywanie w odzież, żywność, przybory szkolne; cykliczne spotkania tematyczne z psychologiem i pedagogiem dla rodziców. Organizując imprezy typu Choinka (ok. 300 uczestników), festyny (do 1000 os.) czy kolonie letnie, współpracują z Miejskim Ośrodkiem Pomocy Społecznej w Gdyni i Teatrem Muzycznym im. Danuty Baduszkowej.
Identyfikacja religijna.
Pastor Adam Sawicki identyfikuje założony przez siebie zbór jako część chrześcijaństwa ewangeliczno–charyzmatyczno–uwielbiającego. Określenie „protestantyzm” jest im raczej obce, choć zgadzają się z podstawowymi jego zasadami.
Czerpią z nurtu neopentekostalnego poprzez przyjmowanie zasad „ruchu wiary” (podkreślanie faktu osobistej odpowiedzialności wierzącego za działanie Boga w jego życiu lub jego brak), jednak – zgodnie z deklaracją pastora – odeszli od jego mocnej postaci, firmowanej przez postać Kennetha E. Hagina.
Praktyki religijne i „uwielbieniowe”.
Obchodzone święta to: Boże Narodzenie, Zmartwychwstanie oraz Wszystkich Świętych (zaniechano nazw „Wielkanoc” czy „Święto Zmarłych” jako mylących). Sakramentu chrztu udziela się ludziom zdolnym do świadomego nawrócenia, a za takie uważa się dzieci od ok. 6–7 roku życia. Obok tego uznaje się chrzest w Duchu Świętym za ważne wydarzenie w życiu chrześcijanina. Przy Centrum działa zespół muzyczny wydający własne płyty i śpiewniki, planowane jest otwarcie szkoły muzycznej pierwszego stopnia.
Podsumowanie.
Centrum Chrześcijańskie „Nowa Fala” ogniskuje swoją działalność wokół pracy charytatywnej na rzecz miejscowej społeczności oraz twórczego uwielbienia zbawczej w swym przekonaniu osoby Jezusa Chrystusa poprzez muzykę, śpiew i taniec. Doktrynalną podstawą dla wspólnoty są z jednej strony protestancka wiara w Biblię jako normatywne słowo Boże, antyrytualizm i kongregacjonalizm (niechęć przed zrzeszaniem się w większe wspólnoty, skupienie na lokalnym wymiarze ewangelizacji), oraz nacisk na współdziałanie z łaską Bożą na drodze wiary. Drugie istotne źródło stanowi ruch charyzmatyczny – podkreślanie aktywnej roli Ducha Świętego i jego darów w życiu chrześcijanina, połączone z ekstatyczną formą rytuału przybierającą kształt „uwielbienia”. Chodzi przy tym o wersję neopentekostalną tego ruchu, kładącą nacisk na konkretną moc nawrócenia jednostki, wyznania przez nią wiary i ufności w ich wpływ na jego powodzenie materialne.

</doc>
<doc id="1608719" url="https://pl.wikipedia.org/wiki?curid=1608719" title="Claas">
Claas

Claas – niemiecki producent maszyn rolniczych założony w 1913 roku, z siedzibą w Harsewinkel w Niemczech. Produkty spółki sprzedawane są pod nazwą "Claas" z wyjątkiem Ameryki Północnej i Australii, gdzie kombajny sprzedawane są przez dealerów Caterpillara pod nazwą "Cat". Spółka Claas jest największym producentem maszyn żniwnych w Europie.
Według skonsolidowanego sprawozdania rocznego, spółka w roku podatkowym 2008 osiągnęła 3.236 mln euro (+21,7 procent) przychodu. Około 78 procent sprzedaży jest generowane poza granicami Niemiec. Zysk przed opodatkowaniem wynosił 248,1 milionów euro (+41,1 procent). W tym samym roku firma zatrudniała 9100 pracowników, w tym około 500 w Bad Saulgau.
Historia.
Po wojnie (w roku 1946) Claas wprowadził kombajny zbożowe o własnym napędzie. Do połowy lat pięćdziesiątych otworzył nową fabrykę w Paderborn, i pierwszą poza granicami Niemiec w Metzu we Francji w 1962 roku. Dzięki przejęciu fabryki maszyn rolniczych Josef Bautz w 1969 roku, rozszerzono asortyment produktów o maszyny zielonkowe. W 1976 roku wprowadzono do produkcji prasę rolującą z popularnej serii Rollant, a w 1983 sieczkarnię samobieżną Claas Jaguar. W roku 1988 Class zaprezentował swoją pierwszą prasę do wielkogabarytowych kostek z serii „Quadrant”. Rok 1994 był początkiem rozwoju systemu AGROCOM opartego na satelitach i wspomagającego rolniczy system informacji. Rok później wprowadzono do produkcji nową serię kombajnów zbożowych Lexion, najsilniejszych w tym czasie na świecie, mogących zebrać do 40 ton zboża w ciągu godziny.
W 2001 roku utworzono firmę Claas Omaha/COL, która zaczęła produkować kombajny Lexion. Są one sprzedawane w Ameryce Północnej pod nazwą CLAAS LEXION w barwach żółto-czarnych przez dealerów Caterpillara. W 2003 Claas nabył 51% akcji fabryki Renault Agriculture produkującą ciągniki rolnicze, poszerzając jednocześnie własną gamę produktów. Pierwszy ciągnik marki Claas (Claas ARES 566 RZ) opuścił francuską fabrykę w Le Mans 1 października 2003 r.
W 2005 otworzono nową fabrykę w Krasnodarze na południu Rosji, gdzie zaczęto produkcję kombajnów zbożowych Lexion.
W 2006 wyprodukowano osiemdziesięciotysięczną prasę Rollant i uruchomiono produkcję ciągnika Axion. W 2008 paleta produktów zwiększyła się o kombajny Tucano, silniejsze sieczkarnie Jaguar o mocy 630 KM – 830 KM oraz ciągniki Arion serii 500 i 600 wyposażone w silniki DPS 112 KM – 175 KM oraz Axos 300 wyposażone w silniki Perkins 1104D-44 zastępującą serię Celtis. w 2009 powstał największy ciągnik Xerion 5000 o mocy 524 KM oraz wprowadzono serię Arion 400 wyposażoną w 4-cylindrowe silniki DPS. Natomiast w roku 2012 Claas wypuścił nową poprawioną serię kombajnów Lexion 600 i 700. Sztandarowy model kombajnu to Lexion 780 oraz heder o szerokości roboczej 13,5 metra.
W 2011 na targach SIMA została zaprezentowana nowa seria ciągników Axion 900 wyposażona w 8,7 litrowe silniki FPT Cursor 9 spełniające normę Stage 3B za pomocą technologii SCR oraz bezstopniowe przekładnie C-MATIC (ZF Eccom 3.0), tylną oś GIMA oraz przednią oś DANA. W 2012 została zaprezentowana nowe serie ciągników Arion 500, 600 wyposażone odpowiednio w 4,5 i 6,8 litrowe silniki DPS PowerTech PVX spełniające normę Stage 3B za pomocą technologii EGR i DPF oraz przekładnie HEXASHIFT (GIMA) oraz przednie osie Carraro. W 2013 na targach SIMA została zaprezentowana nowa seria ciągników Axion 800 wyposażona w 6,7 litrowe silniki FPT NEF 67 spełniające normę Stage 4 za pomocą technologii SCR oraz przekładnie HEXASHIFT i tylne osie(GIMA). Na targach Agritechnica została zaprezentowana seria ARION 500/600 CMATIC wyposażona w przekładnię bezstopniową EQ200 produkowaną przez CLAAS Industrietechnik GmbH w Paderborn. Zaprezentowano również serię Axion 800 CMATIC wyposażoną w bezstopniową przekładnię ZF Terramatic.
W 2014 zaprezentowano nową serię 400 spełniającą normę Stage IV (Tier 4). Została wyposażona w 4-cylindrowe, 16-zaworowe silniki FPT o pojemności 4,5 l, turbodoładowane, z układem wtryskowym commonrail o ciśnieniu 1600 bar, technologii DOC i SCR, o mocy od 85 do 140 hp (ECE R 120). Przekładnia GIMA QUADRISHIFT posiada 4 biegi zmieniane pod obciążeniem i 4 zakresy sterowane hydrauliczne
Produkty.
Produktami grupy Claas obecnie są:

</doc>
<doc id="1608720" url="https://pl.wikipedia.org/wiki?curid=1608720" title="Southend (Australia)">
Southend (Australia)

Southend – miasto w Australii, w stanie Australia Południowa.

</doc>
<doc id="1608724" url="https://pl.wikipedia.org/wiki?curid=1608724" title="Jagdstaffel 57">
Jagdstaffel 57

Jagdstaffel 57 – Königlich Preußische Jagdstaffel Nr. 57 – Jasta 57 jednostka lotnictwa niemieckiego Luftstreitkräfte z okresu I wojny światowej.
Informacje ogólne.
Jednostka została utworzona w szkole pilotów i obserwatorów w Königsbergu 6 stycznia 1918 roku. Bardzo szybko, bo już 19 stycznia została skierowana na front pod dowództwo 6 Armii i 24 została ulokowana na lotnisku w Wasquehal. Pierwszym dowódcą jednostki został podporucznik Paul Strähle z Jagdstaffel 18. Jednostka została przydzielona do Jagdgruppe Nord, w której skład wchodziły wówczas Jagdstaffel 18 i Jagdstaffel 46 dowodzonej przez Rudolfa Bertholda. Pierwsze loty bojowe jednostka wykonała 26 lutego, a pierwsze zwycięstwo dla eskadry odniósł 11 marca podporucznik Hans Vieberg.
23 kwietnia jednostka została przeniesiona pod dowództwo 4 Armii, a 6 czerwca 1918 roku do 2 Armii i przydzielona do Jagdgruppe 7 (Jagdstaffel 28, Jagdstaffel 33, Jasta 57) pod dowództwem Emila Thuya. Razem z grupą została następnie przydzielona najpierw do 18 Armii, a w lipcu do 1 Armii.
Jednostka używała między innymi samolotów: Albatros D.III, Fokker D.VII.
"Jasta 57" w całym okresie wojny odniosła ponad 32 zwycięstw nad nieprzyjacielem. W okresie od stycznia 1918 do listopada 1918 roku jej straty wynosiły 4 zabity w walce, 4 rannych w wypadkach lotniczych oraz jeden w niewoli.
W Eskadrze służyło 3 asów myśliwskich:

</doc>
<doc id="1608725" url="https://pl.wikipedia.org/wiki?curid=1608725" title="Mount Wellington">
Mount Wellington

Mount Wellington – szczyt w Tasmanii o wysokości 1271 m n.p.m. Na zboczach Mount Wellington położona jest część miasta Hobart.
Rdzenna ludność Tasmanii określała górę jako "Unghbanyahletta", "Poorawetter" oraz "Kunanyi". Pierwszym Europejczykiem, który zobaczył Mount Wellington, był najprawdopodobniej Abel Tasman, który w 1642 dopłynął do Tasmanii. W 1802 podczas ekspedycji Francuza Nicolasa Baudina nazywał on górę Montagne du Plateau, w 1832 góra została nazwana na cześć księcia Wellingtona. Na szczyt prowadzi droga, którą otwarto w 1937. Podczas pożaru buszu w 1967 wiele posiadłości w okolicy Mount Wellington zostało zniszczonych. Pierwsza stacja meteorologiczna na Mount Wellington została uruchomiona przez Clement Lindley Wragge w 1895.

</doc>
<doc id="1608726" url="https://pl.wikipedia.org/wiki?curid=1608726" title="Sankranti">
Sankranti

Sankranti (dewanagari संक्रान्ति) – indyjska nazwa przesilenia słonecznego.
Przejście Słońca z jednego znaku zodiaku słonecznego do drugiego (kolejnego) znaku. W ujęciu indyjskim oznacza to rozpoczęcie nowego sauramasy, czyli miesiąca słonecznego, który określa okres trwania nowego znaku zodiaku słonecznego (raśi). Z faktu istnienia dwunastu znaków zodiaku wynika równocześnie zachodzenie w jednym roku dwunasta sankranti. Za najważniejsze i najbardziej pomyślne uważane jest makar sankranti – przejście Słońca w znak Koziorożca, świętowane 14 stycznia.

</doc>
<doc id="1608728" url="https://pl.wikipedia.org/wiki?curid=1608728" title="Peter Constantine">
Peter Constantine

Peter Constantine (ur. 7 maja 1963 w Londynie) – brytyjski i amerykański japonista i tłumacz literatury niemieckiej, rosyjskiej, włoskiej, i francuskiej na angielski.
Życiorys.
Peter Constantine urodził się w Londynie, jednak dorastał w Atenach, gdzie w 1980 roku ukończył szkołę średnią. W 1983 roku wyemigrował do USA. Debiutował w 1992 książką "Japanese Street Slang" (Słownik japońskiego slangu). W 1993 roku wydał książkę "Japan Sex Trade", i w 1994 roku wydał "Japanese Slang Uncensored".

</doc>
<doc id="1608730" url="https://pl.wikipedia.org/wiki?curid=1608730" title="Ćaturmasam">
Ćaturmasam

Ćaturmasam (też sanskr. चतुर्मास, trl. "ćāturmāsa", trb. ćaturmasa, ang. "Chaturmas") – okres obejmujący cztery kolejne miesiące kalendarza hinduistycznego samwatsara, począwszy od połowy lipca.
Ćaturmasam obejmuje miesiące:
Jest to okres nieingerencji i nieobecności Wisznu (czas snu Wisznu). Wtedy powinnością ludzi jest utrzymywanie ładu na świecie. Przypadające w tym okresie święta hinduistyczne, upamiętniają walkę dobra ze złem np.

</doc>
<doc id="1608732" url="https://pl.wikipedia.org/wiki?curid=1608732" title="Flota (wojenna)">
Flota (wojenna)



</doc>
<doc id="1608735" url="https://pl.wikipedia.org/wiki?curid=1608735" title="Carrickfergus">
Carrickfergus

Carrickfergus (irl. Carraig Fhearghais) – miasto w Hrabstwie Antrim w Irlandii Północnej. Populacja w 2001 roku wynosiła 27 tys. 201 mieszkańców. Miasto Carrickfergus to partnerskie miasto Rudy Śląskiej.

</doc>
<doc id="1608736" url="https://pl.wikipedia.org/wiki?curid=1608736" title="Cerkiew św. Mikołaja Cudotwórcy w Ostrowi Mazowieckiej">
Cerkiew św. Mikołaja Cudotwórcy w Ostrowi Mazowieckiej

Cerkiew św. Mikołaja Cudotwórcy w Ostrowi Mazowieckiej – niezachowana do dnia dzisiejszego cerkiew prawosławna z końca XIX wieku.
Znajdowała się w miejscu, gdzie obecnie stoi pomnik Żołnierzy i Partyzantów.
Historia.
Cerkiew w Ostrowi Mazowieckiej powstała z inicjatywy naczelnika powiatowego Spirydonowa i sędziego pokoju Jurewicza. Świątynia miała upamiętniać koronację cara Mikołaja II i jego żony Aleksandry. Autorem projektu był F. Kalle. Obiekt był budowany od 1899 do 1901, została poświęcona 30 I 1901. Koszt budowy cerkwi wyniósł 15 tys. rubli, caryca podarowała dla świątyni szaty liturgiczne dla kapłanów.
Cerkiew została opuszczona w czasie I wojny światowej, po wojnie prawosławni już do niej nie wrócili. W latach 20. została uznana za symbol rusyfikacji i została rozebrana w ramach akcji rewindykacji cerkwi.
Architektura.
Ceglana cerkiew miała siedem zwieńczonych krzyżami malowanych na zielono kopuł różnej wielkości oraz dzwonnicę położoną od zachodu, ponad wejściem – jedną centralną, cztery w narożnikach nawy, jedną na dzwonnicy i jedną ponad przedsionkiem. Świątynia miała drewniane podłogi, witraże w oknach oraz ikonostas zakupiony z cerkwi Tobolskiego Pułku Piechoty. Była bogato dekorowana zewnętrznie, posiadała płaskorzeźby z motywem krzyża prawosławnego oraz ozdobne obramowania okien malowane na żółto.

</doc>
<doc id="1608737" url="https://pl.wikipedia.org/wiki?curid=1608737" title="Andriej Fietisow (koszykarz)">
Andriej Fietisow (koszykarz)

Andriej Siergiejewicz Fietisow ros. Андрей Сергеевич Фетисов (ur. 19 stycznia 1972 roku w Nowokuźniecku Rosja, daw. ZSRR) – rosyjski koszykarz, grający na pozycji silnego skrzydłowego lub środkowego.
Po zakończeniu sezonu 2000/2001 przeszedł (wraz z Gintarasem Einikisem) z CSKA Moskwa do Śląska Wrocław, gdzie rozpoczął sezon 2001/2002. W grudniu 2001 roku kontrakt został rozwiązany .

</doc>
<doc id="1608739" url="https://pl.wikipedia.org/wiki?curid=1608739" title="Podhorodce">
Podhorodce

Podhorodce (ukr. Підгородці) – wieś na Ukrainie, w rejonie skolskim obwodu lwowskiego, nad Stryjem. Wieś liczy 2132 mieszkańców.
Położenie.
Wieś leży w dolinie Stryja, u ujścia do niego jego lewobrzeżnego dopływu, potoku Uryczanka. Zabudowania leżą praktycznie wyłącznie na lewym brzegu Stryja i w dolinie wspomnianego potoku. Wieś otaczają, sięgające wysokości 650-800 m n.p.m. góry, należące do Beskidów Skolskich. Przez Podhorodce biegnie droga z Synowódzka Wyżnego do Schodnicy.
Historia.
Pierwsza wzmianka o wsi pochodzi z roku 1397, kiedy król Władysław Jagiełło darował Podhorodcze Iwanowi Frankowiczowi i Iwanowi Stawiszczycowi (według innych danych wieś założona w 1397). Darowiznę tę potwierdził w roku 1469 Kazimierz Jagiellończyk. W 1536 Waśko Bratkowski herbu Sas dostał wieś od Kmity. W 1535 r. Zygmunt Stary potwierdził wcześniejszą donację wsi na rzecz Piotra Kmity. W 1541 r. Błyszczyński darował Podhorodce wraz z zamkiem Tustań Janowi, panu na Tarnowie.
W 1880 r. było we wsi 295 domów, a kolejne 5 w obszarze dworskim. Mieszkało w nich odpowiednio 1364 i 47 mieszkańców, z czego 1328 grekokatolików, 21 rzymskich katolików, 35 żydów i 27 osób innych wyznań. Narodowości rozkładały się następująco: 1349 Rusinów, 32 Niemców i 30 Polaków.
Za II Rzeczypospolitej do 1934 samodzielna gmina jednostkowa, następnie należała do zbiorowej wiejskiej gminy Podhorodce, której była siedzibą. Początkowo w powiecie skolskim, a od 1932 w powiecie stryjskim w woj. stanisławowskiem. W październiku 1936 w Podhorodcach został poświęcony nowo wybudowany kościół.
W czerwcu roku 1941 we wsi Podhorodce oddziały UPA dokonały ludobójstwa, podczas którego zginęło 21 Polaków oraz 120 Żydów. Po wojnie wieś weszła w struktury administracyjne Związku Radzieckiego.
W Podhorodcach osiadł Stanisław Konstanty Pietruski (1811-1874), wybitny polski zoolog i pomolog. W 1833 r. założył tu w swym majątku zwierzyniec, który wkrótce uznawany był za największy prywatny ogród zoologiczny w Europie. Po pożarze z 1848 r., który strawił zwierzyniec i duże zbiory zoologiczne, poświęcił się głównie badaniom w zakresie sadownictwa i ogrodnictwa. W sadzie założonym w 1835 r. hodował 200 odmian jabłoni, 80 odmian grusz, 45 odmian śliw, 20 odmian czereśni i wiśni oraz 75 odmian angielskich agrestów z których wyrabiał wino. Eksperymentował także z hodowlą jedwabników.

</doc>
<doc id="1608740" url="https://pl.wikipedia.org/wiki?curid=1608740" title="Archiwariusz">
Archiwariusz



</doc>
<doc id="1608741" url="https://pl.wikipedia.org/wiki?curid=1608741" title="Wybory parlamentarne w Danii we wrześniu 1953 roku">
Wybory parlamentarne w Danii we wrześniu 1953 roku

Wybory parlamentarne w Danii we wrześniu 1953 roku - pierwsze wybory po przyjęciu przez Danię nowej konstytucji. Zostały przeprowadzone 22 września 1953. Wybory wygrała lewicowa partia Socialdemokraterne, zdobywając 41,3% głosów, co dało partii 74 mandaty w 179-osobowym Folketingu. Frekwencja wyniosła 80,6%.

</doc>
<doc id="1608742" url="https://pl.wikipedia.org/wiki?curid=1608742" title="Podhorodce (gmina)">
Podhorodce (gmina)

Podhorodce – dawna gmina wiejska w powiecie stryjskim województwa stanisławowskiego II Rzeczypospolitej. Siedzibą gminy były Podhorodce.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Jamielnica, Kruszelnica Rustykalna, Kruszelnica Szlachecka, Podhorodce, Sopot i Urycz.
Po II wojnie światowej obszar gminy znalazł się w ZSRR.

</doc>
<doc id="1608744" url="https://pl.wikipedia.org/wiki?curid=1608744" title="James Plaskett">
James Plaskett

Harold James Plaskett (ur. 18 marca 1960) – angielski szachista i autor książek szachowych, arcymistrz od 1985 roku.
Kariera szachowa.
Pierwszy znaczący sukces odniósł w 1978 r., dzieląc II m. (za Jonathanem Speelmanem, wspólnie z Jonathanem Mestelem) w mistrzostwach Wielkiej Brytanii, rozegranych w Ayr. W tym i kolejnym roku reprezentował Anglię na mistrzostwach świata juniorów (odpowiednio w kategoriach do 18 i 20 lat). Na przełomie 1978 i 1979 r. zdobył w Groningen brązowy medal mistrzostw Europy juniorów do 20 lat, a w kolejnej edycji tych mistrzostw podzielił IV-VI miejsce. W 1981 r. zdobył w Grazu tytuł drużynowego wicemistrza świata w kategorii do 26 lat. W 1984 r. po raz drugi w karierze podzielił II m. (za Nigelem Shortem, wspólnie z Jonathanem Speelmanem i Murrayem Chandlerem) w mistrzostwach Wielkiej Brytanii, które zostały rozegrane w Brighton, natomiast w 1985 r. wystąpił w Lucernie na drużynowych mistrzostwach świata, na których szachiści angielscy zdobyli brązowe medale. W 1990 r. zdobył w Eastbourne tytuł mistrza Wielkiej Brytanii.
Do sukcesów Jamesa Plasketta w turniejach międzynarodowych należą m.in.:
Najwyższy ranking w dotychczasowej karierze osiągnął 1 lipca 2000 r., z wynikiem 2529 punktów dzielił wówczas 9-10. miejsce (wspólnie ze Stuartem Conquestem) wśród angielskich szachistów.
Inne zainteresowania.
W 1999 r. zorganizował i poprowadził kryptozoologiczną ekspedycję, której celem było odnalezienie wielkiej ośmiornicy "Octopus giganteus" w pobliżu Bermudów, cel wyprawy nie został jednak osiągnięty. Kilkukrotnie uczestniczył w telewizyjnych teleturniejach – m.in. "Who Wants to Be a Millionaire?", w którym w styczniu 2006 roku wygrywał 250 000 funtów.

</doc>
<doc id="1608745" url="https://pl.wikipedia.org/wiki?curid=1608745" title="Shane Long">
Shane Long

Shane Patrick Long (ur. 22 stycznia 1987 w Gortnahoe) – irlandzki piłkarz występujący na pozycji napastnika. Obecnie gra w Southampton. Jego brat – Eamonn również był piłkarzem.
Życie prywatne.
W czerwcu 2013 roku Shane Long ożenił się z Kayleah Adams w miejscowości Enniskerry w hrabstwie Wicklow. Mają córkę Teigan i Erin, która jest o cztery lata młodsza. W listopadzie 2016 roku urodził im się syn, którego nazwali Jax.
Kariera klubowa.
Long urodził się w Gortnahoe w hrabstwie Tipperary w Irlandii. Podczas półfinałów rozgrywek All-Ireland Minor Hurling Champiosnhip U-18 został zauważony i uznany za obiecujący talent and was regarded as a pacey and promising forward. Shane Long początkowo uprawiał hurling i trenował w klubie Tipperary GAA. W międzyczasie trenował również piłkę nożną i 1 lipca 2004 roku został sprowadzony do Cork City. Tam udało mu się rozegrał jednak tylko jeden ligowy pojedynek.
7 czerwca 2005 roku Long podpisał kontrakt z Reading. Razem z nim do drużyny "The Royals" trafił również Kevin Doyle. W nowym zespole Long zadebiutował 28 grudnia w wygranym 2:0 meczu The Championship z Leicester City. 31 grudnia Irlandczyk ustalił na 2:2 wynik spotkania z Derby County i było to jego pierwsze trafienie dla Reading. W kolejnym spotkaniu przeciwko Derby rozegranym 1 kwietnia 2006 Long strzelił natomiast dwie bramki, a Reading zwyciężyło 5:0. Klub irlandzkiego napastnika zajął pierwsze miejsce w ligowej tabeli i awansował do Premier League.
W Premiership Long zadebiutował 23 sierpnia w przegranym 2:1 pojedynku z Aston Villą. W całym sezonie rozegrał łącznie 21 spotkań i zanotował dwa trafienia, a Reading w końcowej tabeli uplasowało się na ósmej pozycji. W kolejnym sezonie Irlandczyk wystąpił w 29 ligowych meczach i strzelił trzy bramki, jednak "The Royals" zajęli w Premier League osiemnaste miejsce i spadli do The Championship. Przez te dwa sezony w ataku Reading grali zazwyczaj Kevin Doyle, Leroy Lita i Dave Kitson.
4 czerwca 2007 roku podpisał nowy 4-letni kontrakt.
Od początku sezonu 2008/2009 trener Reading do gry w linii ataku wystawiał Doyle'a oraz Noela Hunta. Long pełnił rolę zmiennika, jednak wchodził na boisku z ławki rezerwowych w większości ligowych meczów.
W styczniu 2014 podpisał 3,5-letni kontrakt z Hull City. "Tygrysy" zapłaciły za niego 7 mln funtów. Zadebiutował w przegranym 1-0 meczu z Crystal Palace. 1 lutego 2014 roku otworzył wynik meczu z Tottenhamem. 22 marca zagrał przeciwko swojej byłej drużynie West Bromwich i zdobył bramkę, przyczyniając się do zwycięstwa 2-0.
14 sierpnia 2014 roku przeniósł się do Southampton, podpisał czteroletni kontrakt, angielski klub zapłacił za niego 12 milionów funtów. Pierwsze dwie bramki dla Świętych zdobył w spotkaniu z Leicester City, zastępując Sadio Mané. Pod koniec sezonu w meczu z Aston Villą zdobył gola z okolicy 35 metrów i został on wybrany bramką roku przez kibiców. Ponadto zaliczył dwie asysty przy najszybszym w historii Premier League hat-tricku w wykonaniu Sadio Mane, a Święci wygrali 6-1. 
W kolejnym sezonie po raz pierwszy zanotował trafienie w spotkaniu z Vitesse w ramach kwalifikacji do Ligi Europy. 1 maja 2016 roku zdobył 100 bramkę w swojej karierze przeciwko Manchesterowi City. 21 lipca 2016 roku podpisał nowy 4-letni kontrakt.
23 kwietnia 2019 roku w meczu przeciwko Watford Long strzelił najszybszą bramkę w historii Premier League, pokonując Bena Fostera po 7,69 sekundach meczu.
Kariera reprezentacyjna.
W reprezentacji Irlandii Long zadebiutował 7 lutego 2007 roku w wygranym 2:1 spotkaniu z San Marino. Pierwszego gola dla drużyny narodowej zdobył natomiast 26 maja w zremisowanym 1:1 towarzyskim pojedynku przeciwko Boliwii. Wcześniej Long był członkiem kadry do lat 19 oraz 21, oraz reprezentował rezerwy dorosłej reprezentacji. W 2007 roku Irlandzki Związek Piłki Nożnej nominował go do nagrody dla najlepszego irlandzkiego piłkarza młodego pokolenia.
W marcu 2011 roku Long dostał powołanie na mecz kwalifikacyjny Mistrzostw Europy 2012 z powodu kontuzji Kevina Doyle'a. W meczu z Urugwajem zdobył pierwszego gola w kwalifikacjach, a 26 maja po raz drugi wpisał się na listę strzelców w spotkaniu z Bośnią i Hercegowiną. 29 maja 2013 roku zdobył 19 bramkę dla reprezentacji w meczu z Anglią na Wembley. 2 czerwca 2013 roku dostał opaskę kapitańską na mecz z Gruzją, który Irlandia wygrała 4-0. 29 marca 2015 roku zdobył bramkę w 90 minucie przeciwko Polsce w ramach kwalifikacji do Mistrzostw Europy 2016, zapewniając remis. 8 października 2015 roku Long, ponownie wchodząc z ławki zdobył zwycięską bramkę w grupowym starciu z Niemcami na stadionie Aviva. 
Sukcesy.
Klubowe.
Reading
Southampton 

</doc>
<doc id="1608746" url="https://pl.wikipedia.org/wiki?curid=1608746" title="Marcin Błaszak">
Marcin Błaszak

Marcin Błaszak (ur. 13 czerwca 1980 w Bydgoszczy) – polski aktor telewizyjny i aktor Teatru Żydowskiego w Warszawie.
Życiorys.
Wczesne lata.
Dzieciństwo spędził w Barcinie koło Bydgoszczy. W 2006 ukończył Studium Aktorskie przy Teatrze Żydowskim w Warszawie i zdał egzamin eksternistyczny dla aktorów dramatu.
Kariera.
Zadebiutował na ekranie w 2004 roku. Zagrał w teledysku do piosenki „Nie zawiedź mnie” zespołu Virgin (2005).

</doc>
<doc id="1608747" url="https://pl.wikipedia.org/wiki?curid=1608747" title="Zachodniomałopolski Inspektorat Okręgowy Straży Granicznej">
Zachodniomałopolski Inspektorat Okręgowy Straży Granicznej

Zachodniomałopolski Inspektorat Okręgowy Straży Granicznej - jednostka organizacyjna Straży Granicznej w II Rzeczypospolitej.
Formowanie i zmiany organizacyjne.
Inspektorat został utworzony w grudniu 1934 w wyniku podziału dotychczasowego Małopolskiego Inspektoratu Okręgowego Straży Granicznej. Siedziba inspektoratu znajdowała się w Krakowie, funkcjonował do września 1939.
Rozkazem nr 1 z 31 marca 1937 roku "w sprawach [...] likwidacji i tworzenia placówek", dowódca Straży Granicznej płk Jan Gorzechowski zatwierdził placówkę II linii „Oświęcim” i przydzielił ją bezpośrednio do Inspektoratu.
Rozkazem nr 2 z 8 września 1938 roku "w sprawie terminologii odnośnie władz i jednostek organizacyjnych formacji", dowódca Straży Granicznej płk Jan Gorzechowski nakazał zmienić nazwę Zachodniomałopolskiego Inspektoratu Okręgowego Straży Granicznej na Zachodniomałopolski Okręg Straży Granicznej, dotychczasowy inspektorat okręgowy przemianował na komendę okręgu i wprowadził tytuł komendanta okręgu w miejsce dotychczasowego kierownika .
Rozkazem nr 12 z 14 lipca 1939 roku "w sprawie reorganizacji placówek II linii i posterunków wywiadowczych oraz obsady personalnej", komendant Straży Granicznej gen. bryg. Walerian Czuma przemianował posterunek SG „Chrzanów” na placówkę II linii
Rozkazem nr 13 z 31 lipca 1939 roku "w sprawach [...] przeniesienia siedzib i zmiany przydziałów jednostek organizacyjnych", komendant Straży Granicznej gen. bryg. Walerian Czuma wydzielił Obwód Straży Granicznej „Cieszyn” ze Ślaskiego Okręgu Straży Granicznej i przydzielił go do Zachodniomałopolskiego Okręgu Straży Granicznej.
Rozkazem nr 13 z 31 lipca 1939 roku "w sprawach [...] przeniesienia siedzib i zmiany przydziałów jednostek organizacyjnych", komendant Straży Granicznej gen. bryg. Walerian Czuma wydzielił Obwód Straży Granicznej „Jasło” z Zachodniomałopolskiego Okręgu Straży Granicznej i przydzielił go do Wschodniomałopolskiego Okręgu Straży Granicznej.
Służba graniczna.
Rozkazem nr 1 z 27 marca 1936 roku "w sprawach [...] zmian w niektórych inspektoratach okręgowych" komendant Straży Granicznej płk Jan Jur-Gorzechowski ustalił rozgraniczenie egzekutywy:
Rozkazem nr 3 z 31 grudnia 1938 roku "w sprawach reorganizacji jednostek [...]", komendant Straży Granicznej płk Jan Jur-Gorzechowski ustalił rozgraniczenie odcinków: Śląskiego i Zachodniomałopolskiego Okręgu Straży Granicznej (Komisariat „Jabłonków” i Komisariat „Istebna”): od kamienia kol. nr 5/6 przy torze kolejowym Jabłonków Mosty, następnie mostem kolejowym na potoku Czarne, dalej potokiem tym na północ do wzgórza c. 572,3 i c. 464 przez wzgórze Kiczory-Stożej, Soszów, Wielką Czantorię.
Struktura organizacyjna.
W sumie dzielił się na 15 komisariatów i 92 placówki, ochraniał 544 km granicy.
Funkcjonariusze inspektoratu.
Kierownik inspektoratu/komendant okręgu:
Oficerowie inspektoratu:

</doc>
<doc id="1608748" url="https://pl.wikipedia.org/wiki?curid=1608748" title="Słowacja na Zimowej Uniwersjadzie 2009">
Słowacja na Zimowej Uniwersjadzie 2009

Słowację na Zimowej Uniwersjadzie w Harbinie reprezentowało 56 zawodników .
Kadra.
Hokej na lodzie.
Mecze grupowe 

</doc>
<doc id="1608749" url="https://pl.wikipedia.org/wiki?curid=1608749" title="Uroczy zakątek">
Uroczy zakątek

Uroczy zakątek (ang. "Cosy Corner", 2003) – francuski serial animowany dawniej emitowany w Polsce na kanale TVP1. Jeden odcinek zawierał cztery historyjki.

</doc>
<doc id="1608750" url="https://pl.wikipedia.org/wiki?curid=1608750" title="Arimaa">
Arimaa

Arimaa jest strategiczną grą planszową przeznaczoną dla dwóch graczy, rozgrywaną na 64-polowej planszy przypominającej szachownicę.
Historia.
Arimaa została wymyślona przez Omara Syeda, amerykańskiego informatyka indyjskiego pochodzenia specjalizującego się w dziedzinie sztucznej inteligencji. Kiedy komputer Deep Blue pokonał w szachy światowego mistrza Garriego Kasparowa, Syed postanowił stworzyć nową grę, w którą można by było grać za pomocą standardowego zestawu do gry w szachy, trudną dla komputerów, a jednocześnie mającą na tyle proste reguły, by mogło je zrozumieć i opanować kilkuletnie dziecko. Grę nazwał "arimaa" – wyraz ten jest pisanym wspak imieniem jego (wówczas czteroletniego) syna Aamira z dodaną na początku literą "a". W 2002 roku Syed opublikował reguły gry i ogłosił nagrodę w wysokości 10 000 dolarów dla twórcy pierwszego programu komputerowego (działającego na standardowym sprzęcie), który (do końca roku 2020) zdoła pokonać człowieka w meczu arimaa składającym się z 6 lub więcej gier. Reguły gry zostały opatentowane przez Syedów, a nazwa "Arimaa" zarejestrowana jako zastrzeżony znak towarowy.
Reguły gry.
Arimę rozgrywa się na kwadratowej, 64-polowej planszy (o wymiarach 8 na 8), na której wyróżniono 4 pola (tzw. pułapki) – c3, f3, c6 i f6 według szachowej notacji algebraicznej. Gra przeznaczona jest dla dwóch graczy. Każdy z graczy dysponuje kompletem 16 bierek (jeden komplet w kolorze złotym, drugi – srebrnym), w skład którego wchodzą (w kolejności od najsilniejszych do najsłabszych): 1 słoń (), 1 wielbłąd (), 2 konie (), 2 psy (), 2 koty () i 8 królików (). Do gry można wykorzystać szachownicę i zestaw bierek do gry w szachy (zamiast słonia można użyć króla, zamiast wielbłąda – hetmana itd.).
Celem gry jest umieszczenie królika w ostatnim rzędzie planszy, tj. gracz grający złotymi wygrywa, gdy umieści jednego ze swoich królików w ósmym rzędzie, zaś srebrny gracz zwycięża, gdy umieści srebrnego królika w rzędzie pierwszym.
Na początku gry plansza jest pusta. Gracz grający złotymi rozpoczyna grę od rozmieszczenia swoich szesnastu bierek w rzędach pierwszym i drugim w dowolny sposób. Następnie srebrny gracz rozmieszcza swoje bierki w rzędach siódmym i ósmym, również wedle własnego uznania. Przykładowe początkowe rozmieszczenie pokazano na diagramie obok.
Po zakończeniu fazy przygotowawczej rozpoczyna się właściwa faza gry. Gracze wykonują na przemian ruchy, pierwszy ruch wykonuje złoty.
Każdy ruch (tura) składa się z od jednego do czterech kroków. Na ruch mogą składać się następujące posunięcia:
Nie można jedną bierką jednocześnie przemieszczać dwóch lub więcej bierek przeciwnika – na przykład jedną pchać, a drugą ciągnąć w tym samym czasie. Bierki o tej samej sile nie mogą się nawzajem przemieszczać. Słoń, jako najsilniejszy, nie może zostać przemieszczony przez żadną inną bierkę.
Aby ruch był poprawny, po jego wykonaniu stan planszy musi się zmienić. Wykonanie ruchu nie może również prowadzić do zaistnienia stanu planszy, jaki zdarzył się już dwukrotnie wcześniej w ciągu gry. Reguła ta jest podobna do reguły superko w grze go, która zapobiega zapętleniu się gry.
Bierka, która nie sąsiaduje z żadną bierką tego samego koloru, a jednocześnie przylega do silniejszej bierki przeciwnika, jest traktowana jako zamrożona. Zamrożone bierki nie mogą się ruszać, ale mogą być przemieszczane przez przeciwnika. Zamrożona bierka może zamrozić słabszą od niej bierkę przeciwnika. Na przykład złoty królik na b7 jest zamrożony przez srebrnego psa, ale srebrny królik na d2 już nie, ponieważ sąsiaduje ze srebrnym koniem. Psy na a6 i b6 nie zamrażają się nawzajem, ponieważ są równej siły. Słoń, jako najsilniejszy, nie może zostać zamrożony przez żadną inną bierkę.
Bierka, która stoi na polu-pułapce i nie sąsiaduje z żadną bierką tego samego koloru, zostaje usunięta z planszy (zbita). Srebrne mogą zbić złotego konia na d6 pchając go na pole-pułapkę c6 słoniem z d5. Jeśli srebrny królik z c4 i srebrny koń z c2 opuszczą swoje obecne pozycje, to srebrny królik na c3 zostanie zbity.
Manewr przemieszczenia może zostać wykonany nawet wtedy, gdy w jego wyniku silniejsza figura wpadnie do pułapki. Na przykład srebrny koń z f2 może przesunąć się na pole f3 (wpadając do pułapki) i pociągnąć za sobą złotego królika z f1 na f2.
Gra może się zakończyć na jeden z trzech sposobów:
W arimie nie ma remisów. Początkowo uznawano, że gra zakończyła się remisem, gdy wszystkie 16 królików zostało zbite, ale wprowadzenie zakończenia gry przez eliminację wykluczyło możliwość remisów.

</doc>
<doc id="1608751" url="https://pl.wikipedia.org/wiki?curid=1608751" title="System terapeutyczny">
System terapeutyczny

System terapeutyczny – urządzenie lub postać leku dozująca substancję leczniczą do krwiobiegu, z określoną szybkością przez określony czas. Szybkość uwalniania leku z systemów terapeutycznych, w przeciwieństwie do wszystkich innych postaci leku, jest stała, przez cały czas działania systemu, a więc niezależna od ilości pozostającej w nim substancji leczniczej. Głównym celem stosowania leków w tej postaci jest zapewnianie przez możliwie długi czas, stałego stężenia substancji leczniczej w miejscu jej działania.
System terapeutyczny nie jest charakteryzowany, tak jak inne postaci leku, dawką, lecz ilością substancji leczniczej uwalnianej do organizmu w jednostce czasu oraz okresem, w którym stała szybkość uwalniania jest utrzymana.
Lek w postaci systemu terapeutycznego może podawać substancję leczniczą do organizmu różnymi drogami. W związku z tym wyróżnia się następujące rodzaje systemów:
Systemy terapeutyczne zostały wprowadzone do lecznictwa w latach 70. XX wieku i są stosowane coraz częściej.
Transdermalny system terapeutyczny.
Nazywany też przezskórnym systemem terapeutycznym lub w skrócie TTS. Ma postać kilkuwarstwowego plastra, nasączonego lekiem, który nakleja się na nieuszkodzoną i nieowłosioną skórę. Lek uwalnia się do krwi (przedostaje się przez skórę) ze stałą szybkością przez cały czas działania plastra (do 7 dni, zgodnie z opisem konkretnego produktu), dzięki specjalnej membranie kontrolującej uwalnianie. Każdy TTS jest pokryty warstwą zabezpieczającą zewnętrzną, chroniącą system przed wilgocią i innymi niekorzystnymi czynnikami. Pod nią znajduje się zbiornik leku w postaci przestrzeni pomiędzy membranami lub nierozpuszczalnej matrycy, w której zawieszona jest substancja lecznicza. Plaster przylega do skóry membraną kontrolującą uwalnianie, pokrytą klejem.
Zaletami TTS, poza utrzymywaniem stałego stężenia substancji leczniczej we krwi przez długi czas, są:
Transdermalne systemy terapeutyczne nie mogą drażnić ani uczulać skóry, muszą przyklejać się pod wpływem niewielkiej siły i odklejać bez wyraźnego uszkodzenia skóry.
W postaci plastrów podaje się między innymi: fentanyl, nikotynę (w nikotynowej terapii zastępczej), żeńskie hormony płciowe (w antykoncepcji oraz w hormonalnej terapii zastępczej), nitroglicerynę.
Doustny system terapeutyczny.
Doustne systemy terapeutyczne to tabletki lub kapsułki skonstruowane tak, aby uwalniały substancję leczniczą w sposób ciągły, ze stałą szybkością. W doustnych systemach terapeutycznych dozowanie leku następuje na skutek wytworzenia wysokiego ciśnienia osmotycznego, które powoduje wypychanie roztworu substancji leczniczej z tabletki (lub kapsułki) przez otwór w otoczce. 
Systemy terapeutyczne zawierające substancję leczniczą rozpuszczalną w wodzie mają budowę jednokomorową. Cała substancja lecznicza zebrana jest w jednym zbiorniku, otoczonym błoną wybiórczo przepuszczalną (przepuszczalną dla wody i nieprzepuszczalną dla roztworu substancji leczniczej). Po zażyciu leku, woda dostająca się do zbiornika rozpuszcza składnik aktywny leku, a roztwór, pod wpływem powstałego ciśnienia osmotycznego, zostaje wypchnięty przez otwór dozujący do światła żołądka lub jelit. System taki tworzy elementarną pompę osmotyczną, nazywaną w skrócie OROS (ang. Oral Osmotic System).
Przykłady leków stosowanych w tej formie: acetazolamid, nifedypina, glipizyd.
Dla leków nierozpuszczalnych w wodzie buduje się systemy dwukomorowe, (OROS push-pull). Kapsułka będąca takim systemem jest podzielona elastyczną membraną na dwie komory. W jednej znajduje się lek w postaci proszku lub zawiesiny, a w drugiej substancja osmotycznie czynna – np. NaCl. Całość, podobnie jak w systemie OROS, jest otoczona półprzepuszczalną błoną. OROS push-pull wyposażone są ponadto w otworek zlokalizowany po stronie leku. Po dostaniu się kapsułki do przewodu pokarmowego, NaCl jest rozpuszczany w wodzie i wytwarza wysokie ciśnienie osmotyczne, powodujące odkształcenie elastycznej błony dzielącej komory w kapsułce i stopniowe wypychanie leku przez otwór na zewnątrz. 
Systemy dwukomorowe zostały zaprojektowane m.in. dla: nifedypiny, metoprololu, oksprenololu.

</doc>
<doc id="1608752" url="https://pl.wikipedia.org/wiki?curid=1608752" title="Wybory do Folketingetu w kwietniu 1953 roku">
Wybory do Folketingetu w kwietniu 1953 roku

Wybory do Folketingetu w 1953 roku (kwiecień, maj) – ostatnie wspólne wybory dla Danii oraz Wysp Owczych. W Danii zostały przeprowadzone 21 kwietnia 1953 roku, frekwencja wyniosła 80,8%. Na Wyspach Owczych natomiast wybory odbyły się 7 maja 1953 roku, a frekwencja wyniosła 20%.

</doc>
<doc id="1608753" url="https://pl.wikipedia.org/wiki?curid=1608753" title="Nitobe Inazō">
Nitobe Inazō



</doc>
<doc id="1608755" url="https://pl.wikipedia.org/wiki?curid=1608755" title="Kamila Boruta">
Kamila Boruta

Kamila Boruta, primo voto Hycnar (ur. 26 stycznia 1984 w Siedlcach) – polska aktorka teatralna, filmowa i telewizyjna.
Kariera.
W teatrze zadebiutowała w 2004 w przedstawieniu „Między dniem a nocą. Dybuk” w Teatrze Żydowskim w Warszawie. W 2006 ukończyła Studio Aktorskie przy Teatrze Żydowskim w Warszawie i zdała egzamin eksternistyczny. Od 2009 jest aktorką Teatru Rampa w Warszawie. Gościnnie występuje w Teatrze Żydowskim w Warszawie.
W 2017 otrzymała nagrodę za najlepszą rolę kobiecą na Festiwalu Małych Prapremier w Wałbrzychu za spektakl "Dzień Dziecka" w reżyserii Jerzego Jana Połońskiego.
W 2020 uczestniczyła w trzynastej edycji programu rozrywkowego Polsatu "Twoja twarz brzmi znajomo" (2020).
Teatr.
Kompania Teatr Lublin
Teatr Żydowski w Warszawie
Teatr Rampa na Targówku w Warszawie
Teatr Powszechny im. Kochanowskiego w Radomiu
Teatr im. Żeromskiego w Kielcach
Polskie Radio „Dwójka”
Polskie Radio „Jedynka”

</doc>
<doc id="1608756" url="https://pl.wikipedia.org/wiki?curid=1608756" title="Sławsko (gmina)">
Sławsko (gmina)

Sławsko – dawna gmina wiejska w powiecie stryjskim województwa stanisławowskiego II Rzeczypospolitej. Siedzibą gminy było Sławsko.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Grabowiec Skolski, Hołowiecko, Hrebenów, Libochora, Rożanka Niżna, Rożanka Wyżna, Sławsko i Tuchla.
Pod okupacją zniesiona i przekształcona w gminę Tuchla.

</doc>
<doc id="1608759" url="https://pl.wikipedia.org/wiki?curid=1608759" title="Feliks Rajczak">
Feliks Rajczak

Feliks Rajczak (ur. 30 lipca 1938 w Świątnikach koło Pabianic – zm. 14 kwietnia 1987 w Sieradzu) – polski poeta, satyryk, edytor, działacz kulturalny.
Ukończył studia polonistyczne na Uniwersytecie Łódzkim w 1969 roku. Debiutował jako poeta w 1959 roku na łamach "Nowej wsi". Organizował życie kulturalne, pracował m.in. jako nauczyciel języka polskiego, wicedyrektor Wojewódzkiego Domu Kultury w Sieradzu, sekretarz Towarzystwa Przyjaciół Zduńskiej Woli (1980-1987). Ojciec Wojciecha Feliksa (ur. 19 stycznia 1971) — magistra farmacji i Witolda Aleksandra (ur. 24 czerwca 1972) — artysty plastyka.
Życiorys.
Feliks Rajczak urodził się w chłopskiej rodzinie w Świątnikach koło Pabianic, był najstarszym dzieckiem Jana (zmarłego 16 listopada 1983 roku) i Feliksy z domu Orłowskiej (zmarłej 3 czerwca 1992 roku), miał dwoje rodzeństwa — siostrę Eugenię i brata Jana. Podczas drugiej wojny światowej w roku 1943, cała rodzina została przesiedlona do Meklemburgii, a ich gospodarstwo przejęte przez okupantów. Rodzina powróciła do kraju w maju 1945 roku, motyw ten pisarz zawarł w jednym ze swoich opowiadań — "Przeszliśmy Odrę". W tym samym roku młody Feliks podjął naukę w szkole podstawowej w Porszewicach, którą ukończył siedem lat później. Następnie uczęszczał do technikum budowlanego w Lublinie, drugą klasę rozpoczął już jednak w Łodzi. Po trzech miesiącach szkoły zachorował, a niewłaściwe leczenie spowodowało u Rajczaka trwałą chorobę serca. Maturę zdał w łódzkim liceum dopiero w roku 1963, na problemy zdrowotne nałożyły się także kłopoty z nauką.
Poeta rozpoczął w sierpniu 1963 stacjonarne studia w zakresie filologii polskiej na Uniwersytecie Łódzkim, zamieszkał wówczas przy ulicy Lumumby 3/5, gdzie obecnie mieści się apteka. W lutym 1965 roku, po ukończeniu trzech semestrów, przeniósł się na studia zaoczne. Rok później ukończył Państwowe Zaoczne Studium Oświaty i Kultury Dorosłych w Łodzi. Pod kierunkiem doc. dr hab. Stanisława Kaszyńskiego napisał pracę magisterską na temat teatrów ludowych w regionie sieradzkim, studia polonistyczne ukończył w 1969 roku.
Feliks Rajczak ożenił się w roku 1966 z Marią Podgórską — mieszkanką Zduńskiej Woli, koleżanką ze studiów. Po ślubie zamieszkał w domu teściów przy ulicy Paprockiej w Zduńskiej Woli. 2 stycznia 1967 roku podjął pracę w świetlicy PSS "Społem", od kwietnia tego samego roku kierował Spółdzielczym Domem Kultury, stanowisko to pełnił do sierpnia 1969 roku. Rajczak powołał w czasie pracy w domu kultury do życia Dyskusyjny Klub Filmowy, Klub Amatora Plastyka i Klub Literacki. W roku szkolnym 1969/1970 był kierownikiem internatu Technikum Mechanicznego i Zasadniczej Szkoły Zawodowej (obecny Zespół Szkół Zawodowych nr 1 im. Obrońców Westerplatte w Zduńskiej Woli), rok później został tam nauczycielem języka polskiego.
W styczniu 1971 roku przyszło na świat pierwsze dziecko Feliksa i Marii Rajczaków — Wojciech Feliks, jak wspomina żona poety drugie imię — po ojcu — zostało nadane z jej stanowczego wyboru. Rok później, w czerwcu 1972 roku, urodził się drugi syn — Witold Aleksander, obecnie dyrektor Liceum Plastycznego im. Katarzyny Kobro w Zduńskiej Woli. Maria Rajczak tamten okres wspomina następująco:
Rajczak został wicedyrektorem Wojewódzkiego Domu Kultury w Sieradzu (placówka miała początkowo siedzibę w Zduńskiej Woli) we wrześniu 1975 roku, następnie objął Dział Wydawnictw i Informacji, który prowadził do samej śmierci w roku 1987. Podczas pracy w WDK powołał Klub Pracy Twórczej, a w nim sekcje: literacką, plastyczną i muzyczną. W 1975 r. został członkiem Zarządu Towarzystwa Przyjaciół Zduńskiej Woli, a od stycznia 1980 r. pełnił funkcje sekretarza stowarzyszenia.
Od roku 1979 stan zdrowia Feliksa Rajczaka gwałtownie się pogarszał, a sam artysta nie chciał zdecydować się na podjęcie leczenia i operację. Zmarł nagle w drodze z pracy 14 kwietnia 1987 roku, dwa dni później został pochowany na zduńskowolskim cmentarzu przy ulicy Łaskiej, a uroczystości pogrzebowe zgromadziły liczne grono przyjaciół i znajomych z całego kraju.
Twórczość.
Tomy poetyckie.
Pośmiertnie:

</doc>
<doc id="1608762" url="https://pl.wikipedia.org/wiki?curid=1608762" title="Lotnisko Cambridge (Australia)">
Lotnisko Cambridge (Australia)

Lotnisko Cambridge (ang. "Cambridge Aerodrome" zwane także "Cambridge Airport") – lotnisko lotnictwa ogólnego z ok. 1-kilometrowych pasem startowym, utwardzonym, położone w Hobart. Znajduje się kilka kilometrów od międzynarodowego portu lotniczego. Oddane do użytku w 1920, do 1956 samo spełniało rolę międzynarodowego lotniska.
Ongiś był to najważniejszy port lotniczy Tasmanii. Obecnie korzysta z niego linia Par Avion, która organizuje okoliczne loty wycieczkowe oraz nieopodal nad South West Wilderness. Na lotnisku jest zadomowiony także aeroklub.

</doc>
<doc id="1608763" url="https://pl.wikipedia.org/wiki?curid=1608763" title="Koken Nosaka">
Koken Nosaka



</doc>
<doc id="1608784" url="https://pl.wikipedia.org/wiki?curid=1608784" title="G">
G

G (minuskuła: g) ("gie") – siódma litera alfabetu łacińskiego, dziesiąta litera alfabetu polskiego.
Wywodzi się z greckiej litery gamma (Γ). Pojawiła się w łacinie klasycznej w IV wieku p.n.e. – wcześniej do oznaczania głoski [], tak jak [] używano tej samej litery C. Dodanie do znaku C kreski umożliwiającej powstanie litery G przypisuje się Appiuszowi Klaudiuszowi Cenzorowi (312 r. p.n.e.). Współcześnie używana jest najczęściej do oznaczania głoski [], ale w zależności od języka przed e lub i może też oznaczać np. [], [], [],[] lub []. W języku samoańskim oznacza dźwięk //.

</doc>
<doc id="1608792" url="https://pl.wikipedia.org/wiki?curid=1608792" title="Automobilklub Beskidzki">
Automobilklub Beskidzki

Automobilklub Beskidzki – polskie stowarzyszenie powstałe w 1976 r. Jest organizacją społeczną powołaną w celu popularyzowania sportu, turystyki, nawigacji motorowej i historii motoryzacji, opieki i ochrony pojazdów zabytkowych, podnoszenia kultury motoryzacyjnej i bezpieczeństwa ruchu drogowego oraz niesienia pomocy osobom poszkodowanym w wypadkach komunikacyjnych. Siedzibą władz Automobilklubu jest Bielsko-Biała. Jest on członkiem rzeczywistym Polskiego Związku Motorowego. Od 2004 r. ma status organizacji pożytku publicznego.
W strukturach automobilklubu działają komisje:
Od 2006 r. Automobilklub Beskidzki prowadzi Muzeum Motoryzacji w Bielsku-Białej, gromadzące zabytkowe samochody i motocykle.
Organizuje także coroczne imprezy odbywające się zarówno w Bielsku-Białej, jak i innych miejscowościach regionu:
Przy Automobilklubie Beskidzkim działa od 2007 r. Bielski Klub Miłośników Syren, który od 2008 r. co roku organizuje "Bielski Rajd Syren" oraz bierze udział w "Syreniadach".
Aktualnym prezesem jest Ryszard Wach, a wiceprezesami – Jacek Balicki (dyrektor Muzeum Motoryzacji), Patryk Matlak i Mateusz Buchtyar.

</doc>
<doc id="1608799" url="https://pl.wikipedia.org/wiki?curid=1608799" title="Feliks Rak">
Feliks Rak

Feliks Rak (ur. 26 maja 1903 we wsi Borowiec – zm. 17 lipca 1992) – polski poeta i działacz ruchu ludowego.
Był z zawodu rolnikiem, samoukiem. Debiutował jako poeta na łamach prasy ludowej w 1934 roku. W latach 1940-1945 był więźniem KL Sachsenhausen i Dachau. W 1989 roku otrzymał nagrodę II stopnia Ministra Kultury i Sztuki za twórczość z zakresu poezji ludowej.
W listopadzie 2019 roku został patronem Gminnej Biblioteki Publicznej w Krasocinie, gdzie corocznie odbywa się konkurs poetycki jego imienia.

</doc>
<doc id="1608807" url="https://pl.wikipedia.org/wiki?curid=1608807" title="Jakub Wagowski">
Jakub Wagowski

Jakub Wagowski (ur. 1796, zm. 1871 w Łodzi) – zamożny krawiec łódzki pochodzenia żydowskiego, właściciel domu. W czasie Wiosny Ludów zorganizował w Łodzi nielegalny cech krawców żydowskich. Został pochowany na starym cmentarzu żydowskim w Łodzi.

</doc>
<doc id="1608809" url="https://pl.wikipedia.org/wiki?curid=1608809" title="Wybory do Folketingetu w 1950 roku">
Wybory do Folketingetu w 1950 roku

Wybory do Folketingetu w 1950 roku. Zostały przeprowadzone 5 września 1950 roku w Danii. Frekwencja w Danii wynosiła 81.9%. Na Wyspach Owczych wybory odbyły się 14 października 1950 roku. Frekwencja wynosiła 22%.

</doc>
<doc id="1608825" url="https://pl.wikipedia.org/wiki?curid=1608825" title="Wschodniomałopolski Inspektorat Okręgowy Straży Granicznej">
Wschodniomałopolski Inspektorat Okręgowy Straży Granicznej

Wschodniomałopolski Inspektorat Okręgowy Straży Granicznej - utworzony wskutek podziału Małopolskiego Inspektoratu Okręgowego Straży Granicznej w grudniu 1934 inspektorat Straży Granicznej. Siedziba inspektoratu znajdowała się we Lwowie, funkcjonował do września 1939.
Formowanie i zmiany organizacyjne.
Rozkazem nr 2 z 8 września 1938 roku "w sprawie terminologii odnośnie władz i jednostek organizacyjnych formacji", dowódca Straży Granicznej płk Jan Gorzechowski nakazał zmienić nazwę Wschodniomałopolskiego Inspektoratu Okręgowego Straży Granicznej na Wschodniomałopolski Okręg Straży Granicznej, dotychczasowy inspektorat okręgowy przemianował na komendę okręgu i wprowadził tytuł komendanta okręgu w miejsce dotychczasowego kierownika.
Rozkazem nr 12 z 14 lipca 1939 roku "w sprawie reorganizacji placówek II linii i posterunków wywiadowczych oraz obsady personalnej", komendant Straży Granicznej gen. bryg. Walerian Czuma zniósł posterunek SG „Drohobycz”.
Rozkazem nr 13 z 31 lipca 1939 roku "w sprawach [...] przeniesienia siedzib i zmiany przydziałów jednostek organizacyjnych", komendant Straży Granicznej gen. bryg. Walerian Czuma wydzielił Obwód Straży Granicznej „Jasło” z Zachodniomałopolskiego Okręgu Straży Granicznej i przydzielił go do Wschodniomałopolskiego Okręgu Straży Granicznej.
Służba graniczna.
Rozkazem nr 1 z 27 marca 1936 roku "w sprawach [...] zmian w niektórych inspektoratach okręgowych" komendant Straży Granicznej płk Jan Jur-Gorzechowski ustalił linie rozgraniczenia:
Struktura organizacyjna.
W sumie dzielił się na 12 komisariatów i 80 placówek, chronił granicę o długości 650 km.

</doc>
<doc id="1608829" url="https://pl.wikipedia.org/wiki?curid=1608829" title="H">
H

H (minuskuła: h) ("ha", często nazywana też "samo ha" dla odróżnienia od dwuznaku ch) jest literą alfabetu łacińskiego, jedenastą literą alfabetu polskiego. Obecnie oznacza w języku polskim głoskę [] albo [], u przeważającej części użytkowników tę drugą, a w innych językach również []. Często jest też niewymawiana (m.in. w języku francuskim czy włoskim). W języku polskim ta litera nie jest wymawiana m.in. w wyrazach Ghana (wym. "Gana"), Thor (wym. "Tor").

</doc>
<doc id="1608834" url="https://pl.wikipedia.org/wiki?curid=1608834" title="Sokołów (gmina)">
Sokołów (gmina)

Sokołów – dawna gmina wiejska w powiecie stryjskim województwa stanisławowskiego II Rzeczypospolitej. Siedzibą gminy był Sokołów.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Balicze Podróżne, Balicze Zarzeczne, Dzieduszyce Małe, Dzieduszyce Wielkie, Łany Sokołowskie, Siechów, Sokołów, Uhełna, Wola Zaderewacka i Zaderewacz.
Pod okupacją zniesiona i przekształcona w gminę Dzieduszyce Wielkie; Wola Zaderewacka i Zaderewacz włączono do gminy Morszyn.

</doc>
<doc id="1608836" url="https://pl.wikipedia.org/wiki?curid=1608836" title="This I Love">
This I Love

This I Love - piosenka wydana na płycie grupy Guns N’ Roses, Chinese Democracy, trwa ona 5:34 minut, jej autorem jest Axl Rose.
Informacje.
Piosenka została nagrana, według nieoficjalnych danych, bezpośrednio do Erin Everly. Utwór jest uznawany za kontynuację trylogii Guns N’ Roses (Don't Cry, November Rain, Estranged).

</doc>
<doc id="1608837" url="https://pl.wikipedia.org/wiki?curid=1608837" title="Ikarus-Zemun IK160">
Ikarus-Zemun IK160



</doc>
<doc id="1608838" url="https://pl.wikipedia.org/wiki?curid=1608838" title="Szwajcaria na Zimowej Uniwersjadzie 2009">
Szwajcaria na Zimowej Uniwersjadzie 2009

Szwajcarię na Zimowej Uniwersjadzie w Harbinie była reprezentowało 63 zawodników .

</doc>
<doc id="1608843" url="https://pl.wikipedia.org/wiki?curid=1608843" title="Christian Grindheim">
Christian Grindheim

Christian Grindheim (ur. 17 lipca 1983 w Haugesund) – piłkarz norweski grający na pozycji środkowego pomocnika, zawodnik norweskiego klubu FK Haugesund.
Życiorys.
Grindheim urodził się w mieście Haugesund, leżącym na północy kraju w regionie Rogaland. 
Kariera klubowa.
Karierę piłkarską rozpoczął w klubie FK Haugesund. 22 października 2000 zadebiutował w pierwszej lidze norweskiej w wygranym 1:0 domowym spotkaniu z Lillestrøm SK. Na koniec sezonu spadł jednak z Haugelund do drugiej ligi. Od 2002 do 2004 był podstawowym zawodnikiem tego klubu, a także pełnił funkcję kapitana zespołu.
W 2005 Grindheim dostał oferty z Vikinga Stavanger i z Vålerenga Fotball. Ostatecznie przeniósł się do stolicy Norwegii. 10 kwietnia rozegrał dla Vålerengi swoje pierwsze spotkanie w lidze, przegrane 1:3 na wyjeździe z Hamarkameratene. Już w 2005 roku wywalczył z Vålerengą mistrzostwo Norwegii, pierwsze dla klubu od 1984 roku. Z kolei w 2006 roku zajął z nią 3. miejsce w Tippeligaen. Do końca 2007 w barwach Vålerengi rozegrał 70 meczów, w których zdobył 7 goli.
W styczniu 2008 roku Grindheim podpisał kontrakt z holenderskim sc Heerenveen, do którego trafił za 2,2 miliona euro. W Eredivisie swój debiut zaliczył 16 lutego w meczu z Heraclesem Almelo, zremisowanym przez Heerenveen 2:2. Od początku sezonu 2008/2009 był podstawowym zawodnikiem drużyny z Abe Lenstra Stadion.
W latach 2011-2012 grał w duńskim FC København. W 2013 wrócił do Norwegii i do końca 2017 występował w klubie Vålerenga Fotball. W 2018 wrócił do FK Haugesund.
Kariera reprezentacyjna.
W latach 2004-2005 Grindheim rozegrał 15 meczów i zdobył jednego gola w reprezentacji Norwegii U-21. W pierwszej reprezentacji zadebiutował 17 sierpnia 2005 w przegranym 0:2 towarzyskim spotkaniu ze Szwajcarią. Pierwszą bramkę w kadrze narodowej zdobył 11 lutego 2009 w wygranym 1:0 sparingu z Niemcami, rozegranym w Düsseldorfie.

</doc>
<doc id="1608844" url="https://pl.wikipedia.org/wiki?curid=1608844" title="J">
J

J (minuskuła: j) ("jot", "jota") – dziesiąta litera alfabetu łacińskiego, trzynasta litera alfabetu polskiego. Pierwotnie była jedynie wariantem graficznym litery I. W pisowni polskiej J służy głównie do zapisu półsamogłoski przedniej /j/ (niesylabicznego i). W alfabecie łacińskim J występuje od XII w., w polskim występuje od XVII w..
Współcześnie litera j jest używana do oznaczania głoski:
Litery j używa się w oficjalnych transkrypcjach z następujących języków azjatyckich:

</doc>
<doc id="1608848" url="https://pl.wikipedia.org/wiki?curid=1608848" title="Helena Raszka">
Helena Raszka

Helena Raszka (ur. 24 stycznia 1930 w Bydgoszczy, zm. 17 maja 2016 w Szczecinie) – polska poetka.
Studiowała filologię polską na Uniwersytecie Wrocławskim. Od 1951 roku mieszkała w Szczecinie w dzielnicy Pogodno przy ulicy Żwirki i Wigury. Debiutowała jako poetka w 1956 roku na łamach tygodnika „Ziemia i Morze”. Od 2015 roku jej imieniem nazwana jest szkoła podstawowa nr 7 w Szczecinie.
Pochowana została na Cmentarzu Centralnym w Szczecinie (kwatera 20E). 

</doc>
<doc id="1608849" url="https://pl.wikipedia.org/wiki?curid=1608849" title="Synowódzko Wyżne">
Synowódzko Wyżne

Synowódzko Wyżne () – osiedle typu miejskiego w rejonie skolskim obwodu lwowskiego. Osiedle liczy 3555 mieszkańców.
Znajduje tu się stacja kolejowa Synowódzko Wyżne, położona na linii Lwów – Stryj – Batiowo.
Historia.
Latopis Ipatijewski podaje, że król Daniło wracając z Węgier od króla Beli IV, do którego udał się z prośbą o pomoc przeciwko Tatarom, stanął na nocleg w tutejszym monasterze Bogarodzicy. Nazwa "Synowódzko" miała powstać jakoby od sinych wód wielkiego jeziora, które niegdyś zalewało całą dolinę zajętą przez obie wsi.
Wieś prawa wołoskiego, położona była na początku XVI wieku w ziemi przemyskiej województwa ruskiego.
Założone w 1561 r. Wieś "Synowucko Wyższe" położona na przełomie XVI i XVII wieku w powiecie stryjskim ziemi przemyskiej województwa ruskiego, wieś "Sienowocko Wyżne" w drugiej połowie XVII wieku należał do starostwa stryjskiego. Za II Rzeczypospolitej do 1934 samodzielna gmina jednostkowa, następnie wieś należała do zbiorowej wiejskiej gminy Synowódzko Wyżne, której była siedzibą. Początkowo w powiecie skolskim, a od 1932 w powiecie stryjskim w woj. stanisławowskiem. 
W 1921 roku we wsi urodził się biznesmen i filantrop Petro Jacyk.
Na początku lipca 1941 roku miejscowa ludność urządziła pogrom, w którym zginęło 147 Żydów. Antyżydowskie zajścia powstrzymało zajęcie wsi 5 lipca 1941 przez wojsko węgierskie. W 1942 roku pozostałych Żydów Niemcy deportowali do Stryja i Bolechowa (a stamtąd później do obozu zagłady w Bełżcu).
Po wojnie wieś weszła w struktury administracyjne Związku Radzieckiego.

</doc>
<doc id="1608850" url="https://pl.wikipedia.org/wiki?curid=1608850" title="Synowódzko Wyżne (gmina)">
Synowódzko Wyżne (gmina)

Synowódzko Wyżne – dawna gmina wiejska w powiecie stryjskim województwa stanisławowskiego II Rzeczypospolitej. Siedzibą gminy było Synowódzko Wyżne.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Kamionka, Korczyn Rustykalny, Korczyn Szlachecki, Międzybrody, Pobuk, Synowódzko Niżne, Synowódzko Wyżne, Truchanów i Tyszownica.
Po II wojnie światowej obszar gminy znalazł się w ZSRR.

</doc>
<doc id="1608855" url="https://pl.wikipedia.org/wiki?curid=1608855" title="Ratusz w Świnoujściu">
Ratusz w Świnoujściu



</doc>
<doc id="1608857" url="https://pl.wikipedia.org/wiki?curid=1608857" title="Tucholka">
Tucholka

Tucholka (ukr. Тухолька) – wieś na Ukrainie, w rejonie skolskim obwodu lwowskiego. Wieś liczy 955 mieszkańców.
W II Rzeczypospolitej do 1934 samodzielna gmina jednostkowa, następnie należała do zbiorowej wiejskiej gminy Tucholka, której była siedzibą. Początkowo w powiecie skolskim, a od 1932 w powiecie stryjskim w woj. stanisławowskim. Po wojnie wieś weszła w struktury administracyjne Związku Radzieckiego.

</doc>
<doc id="1608858" url="https://pl.wikipedia.org/wiki?curid=1608858" title="Tucholka (gmina)">
Tucholka (gmina)

Tucholka – dawna gmina wiejska w powiecie stryjskim województwa stanisławowskiego II Rzeczypospolitej. Siedzibą gminy była Tucholka.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Annaberg, Felizienthal, Karlsdorf, Klimiec, Pławie, Smorze Dolne, Smorze Miasto i Tucholka.
Pod okupacją zniesiona i przekształcona w gminę Orawa.

</doc>
<doc id="1608859" url="https://pl.wikipedia.org/wiki?curid=1608859" title="K">
K

K (minuskuła: k) ("ka") – jedenasta litera alfabetu łacińskiego i czternasta litera alfabetu polskiego. W języku polskim oznacza spółgłoskę zwartą miękkopodniebienną bezdźwięczną. Pochodzi od litery alfabetu fenickiego kaph, za pośrednictwem litery alfabetu greckiego kappa i alfabetu etruskiego.

</doc>
<doc id="1608862" url="https://pl.wikipedia.org/wiki?curid=1608862" title="Uhersko (gmina)">
Uhersko (gmina)

Uhersko – dawna gmina wiejska w powiecie stryjskim województwa stanisławowskiego II Rzeczypospolitej. Siedzibą gminy było Uhersko.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Dobrowlany, Dobrzany, Kawczykąt, Kawsko, Lisiatycze, Pietniczany, Pukienicze, Uhersko i Wownia.
Po II wojnie światowej obszar gminy znalazł się w ZSRR.

</doc>
<doc id="1608863" url="https://pl.wikipedia.org/wiki?curid=1608863" title="Ludovic Asuar">
Ludovic Asuar

Ludovic Asuar (ur. 26 października 1976 w Marsylii) – francuski piłkarz występujący na pozycji pomocnika. Obecnie jest zawodnikiem AC Ajaccio.
Kariera.
Asuar profesjonalną karierę rozpoczynał w drugoligowym Olympique Marsylia. Debiut w barwach tej drużyny zaliczył w sezonie 1994/1995. Był to jednak jedyny mecz rozegrany przez niego w tamtej edycji rozgrywek Ligue 2. Od następnego sezonu był już podstawowym graczem składu Olympique. Na koniec rozgrywek uplasował się z zespołem na drugiej pozycji w lidze i wywalczył z nim awans do ekstraklasy. W Ligue 1 zadebiutował 26 sierpnia 1996 w bezbramkowo zremisowanym pojedynku z AJ Auxerre. 16 listopada 1996 w wygranym 2-1 pojedynku z RC Lens strzelił pierwszego gola w trakcie gry w ekstraklasie. Łącznie w barwach Olympique spędził cztery sezony. W tym czasie rozegrał tam 68 spotkań i zdobył pięć bramek.
W 1998 roku podpisał kontrakt z wicemistrzem Francji - FC Metz. W pierwszym sezonie występował z tym zespołem w eliminacjach Ligi Mistrzów. Jego klub odpadł jednak z nich w drugiej rundzie, po porażce w dwumeczu z HJK Helsinki. W 1999 roku dotarł do finału Pucharu Intertoto, gdzie uległ angielskiemu West Hamowi i ostatecznie nie wystąpił w Pucharze UEFA. Przez trzy lata gry w ekipie ze Stade Municipal Saint-Symphorien pełnił tam rolę rezerwowego. W sumie w barwach Metz zagrał 50 razy i zdobył jedną bramkę.
Latem 2002 został zawodnikiem innego pierwszoligowca - CS Sedan. W barwach tego klubu po raz pierwszy zagrał 13 października 2001 w przegranym 0-2 meczu z AS Monaco. W drugim sezonie gry dla tego klubu, spadł z nim do Ligue 2. W Sedanie spędził jeszcze rok. W sumie wystąpił tam 81 razy i strzelił 11 goli.
W 2004 roku trafił do Dijon FCO, podobnie jak Sedan występującego w Ligue 2. Grał tam przez trzy lata i w tym czasie zaliczył 83 występy i 10 bramek dla tego klubu. W 2007 roku przeszedł do AC Ajaccio, w którego barwach zadebiutował 27 lipca 2007 w zremisowanym 1-1 spotkaniu z Dijon FCO. W sezonie 2008/2009 nadal występuje z tym klubem w rozgrywkach Ligue 2.

</doc>
<doc id="1608866" url="https://pl.wikipedia.org/wiki?curid=1608866" title="Sōjōbō">
Sōjōbō

 – w mitologii japońskiej wódz "tengu", zamieszkujący górę Kurama na północ od Kioto, przez Razana Hayashi zaliczany do trzech najważniejszych "daitengu" (wielkich tengu). 
Sōjōbō przedstawiany jest w ludzkiej postaci, acz z długim nosem, ubrany w czerwony strój "yamabushi" i mitrę. W rękach trzyma wachlarz z piór bądź siekierę, a jako wierzchowiec służy mu dzik. Kult Sōjōbō popularny był wśród łowców i drwali.
Sōjōbō znany jest przede wszystkim z opowieści o słynnym wojowniku Yoshitsune Minamoto. W młodości był on mnichem w świątyni Kurama na górze Kurama. Razan Hayashi w "Honchō-jinjakō" opisuje ludowe podania, zgodnie z którymi Yoshitsune swoje niezwykłe umiejętności zdobył od "tengu" Kuramy, którym jest właśnie Sōjōbō.

</doc>
<doc id="1608877" url="https://pl.wikipedia.org/wiki?curid=1608877" title="Marian Reniak">
Marian Reniak

Marian Reniak, właściwie Marian Józef Strużyński (ur. 26 kwietnia 1922 w Krakowie, zm. 8 kwietnia 2004 w Warszawie) – członek AK i WiN, będąc tajnym agentem UBP przyczynił się do śmierci osób z podziemia antykomunistycznego, następnie zatrudniony został jako oficer SB MSW. W późniejszym życiu cywilnym – prozaik, scenarzysta filmowy i teatralny.
Życiorys.
Był synem Witolda, inżyniera rolnika, właściciela dwustuhektarowego majątku Zielenice w powiecie miechowskim, i Marii z domu Szwarcenberg (Schwarzenberg) Czerny. Szkołę powszechną ukończył w 1934. W 1939 ukończył Gimnazjum Ogólnokształcące im. Króla Jana Sobieskiego w Krakowie. Jako ochotnik wziął udział w kampanii wrześniowej. W czasie okupacji uczył się w Technikum Handlowym Woronicza. Po wojnie ukończył WSE w Krakowie. W latach 1944–1946 służył w Armii Krajowej oraz w zrzeszeniu Wolność i Niezawisłość. Używał wówczas pseudonimów „Zielony”, „Robert” i „Roman”. Od 1947 był tajnym współpracownikiem Wojewódzkiego Urzędu Bezpieczeństwa Publicznego w Krakowie.
W 1947 dokonał kilku napadów rabunkowych w Krakowie i Bytomiu, co spowodowało, że przez kilkanaście miesięcy był wyeliminowany z sieci agentury krakowskiego WUBP (przez pewien czas poddany obserwacji psychiatrycznej w szpitalu w Kobierzynie), jednak dzięki ujawnieniu prokuratorowi jego związków z Urzędem Bezpieczeństwa uniknął odpowiedzialności karnej. Pod koniec 1948 został ponownie informatorem UBP, tym razem pod pseudonimem „7” (formalnie rejestracja nastąpiła 20 kwietnia 1949 w Wydziale II WUBP w Krakowie). Działał jeszcze pod pseudonimami agenturalnymi: „Karol”, „Robert” i „Teodor”.
Działalność jako agent UB rozpoczął donosami na znanych sobie członków WiN. Nie ma pewności, czy to był początek jego działalności dlatego, iż wcześniej utrzymywał liczne kontakty z milicjantami komendy MO znajdującej się w sąsiedztwie jego miejsca zamieszkania w Krakowie (jeden z milicjantów w 1959 relacjonował, że Strużyński w 1947 sprawiał wrażenie informatora MO, zaś sam Strużyński w 1947 twierdził, że współpracował z dwoma oficerami MO). Brał udział w operacjach UBP mających na celu likwidację poszczególnych oddziałów antykomunistycznego podziemia oraz fizyczną eliminację jej dowódców i żołnierzy. Dzięki jego służbie, jako tajnego współpracownika, zlikwidowano Radę WiN Olkusz (sprawa obiektowa o kryptonimie „Wino”). Donosił również na funkcjonariuszy MO, mających kontakt z podziemiem.
Jako „porucznik Henryk” (pseudonim organizacyjny fikcyjnego członka sztabu Okręgu III ROAK) doprowadził do zniszczenia oddziału „Wiarusów”, który kontynuował działalność oddziałów mjr. Józefa Kurasia „Ognia”. Dwóch żołnierzy „Wiarusów” zostało zastrzelonych w siedzibie WUBP w Krakowie przy Placu Inwalidów (zorientowali się, że nie trafili do konsulatu angielskiego i zaczęli nierówną walkę z funkcjonariuszami UBP), dowódca Stanisław Ludzia „Harnaś” został ranny i ujęty. Skutkiem rozpracowania tego oddziału były cztery wyroki z karą śmierci (wykonane) od sędziów WSR w Krakowie, w tym dla „Harnasia” – właściwie był to mord sądowy. Aresztowano później jeszcze 125 współpracowników oddziału.
W 1949 w Bukowinie agent „7” rozpracował i doprowadził do likwidacji lokalną organizację antykomunistyczną „Samoobrona Chłopska”. Do tej organizacji dotarł za pośrednictwem „Wiarusów”. W 1950 w roli „kpt. Karola” (pseudonim organizacyjny) z rzekomego kierownictwa ośrodka konspiracji doprowadził do aresztowania członków oddziału Józefa Miki „Leszka”. „Leszek” oraz Franciszek Mróz „Bóbr” zostali skazani na karę śmierci. Wyroki wykonano. Dwie pozostałe osoby z karą śmierci, w wyniku rewizji, zostały uniewinnione. Z końcem 1950 jako „kapitan Zbigniew” (ps. org.) z pionu dywersji Komendy Okręgu fikcyjnej organizacji niepodległościowej rozpracował i wprowadził w zasadzkę UBP oddział Stanisława Nowaka „Iskry”. W efekcie trzy osoby zostały skazane na karę śmierci. Dwa wyroki wykonano, trzeci wyrok – dla „Iskry” – na mocy amnestii zmieniono na 15 lat więzienia. Strużyński od jesieni 1950 odmawiał konsekwentnie przyjmowania pieniędzy za udział w szpiegowaniu podziemia. UPB zwracał mu tylko koszty (pewną formą wynagrodzenia była dostarczana mu penicylina, której normalnie nie można było kupić).
Od końca listopada 1951 do stycznia 1952 przebywał w Monachium, rozpracowując Delegaturę Zagraniczną WiN. Poznał tam też uczestników kursu dywersyjnego prowadzonego przy pomocy Amerykanów. Po miesięcznym pobycie wrócił do kraju, przekazując UB – Plan „Wulkan”. W 1952 agent „Teodor” jako „Kazimierz” (ps. org.) uczestniczył w operacji, która zakończyła się ujęciem żołnierzy kpt. Kazimierza Kamieńskiego „Huzara”. Skutkiem jego pracy agenturalnej sześciu z nich, w tym sam „Huzar”, zostali zamordowani w 1953 r. Styl tego mordu zawsze był taki sam, znany z praktyki NKWD – strzał w potylicę, miejsce pochówku – nieznane.
Strużyński doprowadził do ujęcia w 1952 r. dwóch skoczków WiN Stefana Skrzyszowskiego i Dionizego Sosnowskiego. Obaj zostali straceni w Polsce. TW „Teodor” był czynownikiem (stachanowcem) wśród agentów UBP. Uzyskane przez niego informacje od Barbary Zaleskiej posłużyły do prób stworzenia prowokacyjnej Komendy Okręgu Kieleckiego WiN, co zaowocowało aresztowaniami wielu osób na początku 1952.
W operacji „Cezary” brał udział jeszcze z końcem 1952 jako „Artur” i „Feliks” (ps. org.). W lutym 1953 za zaangażowanie w tę grę dostał premię 1500 zł i Srebrny Krzyż Zasługi, który musiał oddać do depozytu. W połowie 1952 UB pomogło mu urządzić się w Warszawie. MBP finansowało mu wczasy, płaciło za ubrania i leczenie. Od końca 1951 regularnie dostawał od MBP pensję w wysokości 1500 zł, a później 2000 zł (w 1952 średnia krajowa wynosiła 652 zł). Mając odpowiednio „zalegendowany” (spreparowany i uwiarygodniony) z pomocą MBP życiorys, zaczął pracę w maju 1953 w Centralnym Zarządzie Radiofonizacji Kraju jako inspektor szkolenia zawodowego i kadr oraz ekonomista. Prócz zarobków z CZRK dostawał z MBP 800 zł wyrównania do wysokości pensji z 1951. Pracował tam do stycznia 1957 r.
W 1949 starał się o przyjęcie do partii komunistycznej. Komitet Miejski PZPR w Krakowie negatywnie ocenił podanie Strużyńskiego. W sprawie przyjęcia do partii w 1953 pisał do MBP:
 W 1957, po kilku „podejściach”, PZPR przyjęła go w poczet członków – stał się aktywnym prelegentem.
Tajnym współpracownikiem był do stycznia 1957. Od lutego 1957 został kadrowym pracownikiem SB MSW (za zgodą wiceministra MSW Antoniego Alstera). Był podejrzewany o napad z bronią na pocztę w Warszawie w 1957 r. Do wyjaśnienia sprawy zaangażowano Milicję Obywatelską w całej Polsce, w listopadzie 1959 jako potencjalnego sprawcę typował go kpt. MO Srokowski, który kilka lat wcześniej aresztował Strużyńskiego w Krakowie za czyny kryminalne. Na początku 1960 został zwolniony ze służby. Dzięki poparciu osób, które znały dokonania Strużyńskiego w likwidacji podziemia antykomunistycznego, został przywrócony do służby. W 1962 dostał odznakę „10 lat w Służbie Narodu”.
Na rentę odszedł w 1964 w stopniu porucznika MO. MSW do wysługi lat zaliczyła mu pracę agenturalną, począwszy od 1 stycznia 1949. Ostatni awans miał miejsce w 1987 – otrzymał stopień kapitana MO.
Twórczość literacka.
Debiutował jako publicysta na łamach prasy młodzieżowej w 1949 r. Po odejściu z resortu siłowego zajął się pisarstwem. W 1969 otrzymał nagrodę II stopnia Ministra Obrony Narodowej za "Niebezpieczne ścieżki" i "Człowiek stamtąd". W 1974 i 1977 dostał nagrody II stopnia Ministra Spraw Wewnętrznych. W PRL-u był uznanym twórcą tzw. „literatury faktu”, niemającej w istocie wiele wspólnego z prawdą, za to powtarzającej propagandę szkalującą powojenne podziemie antykomunistyczne, zamazującą jego prawdziwy charakter i cele działalności oraz jego zwalczania przez służby specjalne. Te i inne książki zostały oparte na wydarzeniach, w których brał udział jako aktywny agent UB. W 1982 wspólnie z płk. Zbigniewem Pudyszem i płk. Tadeuszem Zalewskim wydał książkę szkalującą Konfederację Polski Niepodległej: "KPN – kulisy, fakty, dokumenty".
Był członkiem ZLP, ZAiKS, ZBoWiD, Stowarzyszenia Dziennikarzy RP, Stowarzyszenia Emerytów i Rencistów Resortu Spraw Wewnętrznych RP i Klubu Emerytów i Rencistów Komendy Głównej Policji. Kierował Sekcją Polską Międzynarodowej Asocjacji Literatury Sensacyjnej (AIEP).
Życie prywatne.
Był blisko spokrewniony z Andrzejem Strugiem, pisarzem. W Krakowie mieszkał w okolicy ulic Podwale i Krupniczej., a od maja 1939 wraz z matką (w separacji z mężem) przy ulicy Pędzichów.
Był dwukrotnie żonaty. Pierwsza żona (1950–1959) – Danuta z d. Rymarz – wiedziała o jego agenturalnej działalności. Po raz drugi ożenił się z Teresą z d. Czernik. Miał dwoje dzieci: córkę Ewę z pierwszego małżeństwa i syna Witolda z drugiego.
Zmarł w 2004 r. Pochowany został na cmentarzu Powązki Wojskowe w Warszawie (kwatera A19-8-20).

</doc>
<doc id="1608878" url="https://pl.wikipedia.org/wiki?curid=1608878" title="Bitwa pod Idistaviso">
Bitwa pod Idistaviso

Bitwa pod Idistaviso (zwana też bitwą nad rzeką Wezerą) – starcie zbrojne w roku 16 w trakcie walk Rzymian z Germanami. W wyniku bitwy wojska rzymskie pod wodzą Germanika pokonały siły Cherusków dowodzonych przez Arminiusza.
Na temat przebiegu bitwy występują różne opinie. Według relacji Tacyta, Germanie wyparci zostali przez Rzymian z równiny (pola Idistaviso), po czym zbiegli w kierunku lasów. Inne doniesienia mówią o okrążeniu Germanów przez rzymską piechotę i kawalerię. Przez kolejne kilka godzin trwało likwidowanie grup barbarzyńców w promieniu 15 km.
Bitwę rozpoczął atak sił germańskich na pozycje rzymskie. W odpowiedzi jazda rzymska pod wodzą Stertiniusza (6 000 koni) ruszyło na nacierającego przeciwnika. Równocześnie łucznicy syryjscy stojący w drugiej linii rzymskiej ostrzelali Germanów tysiącami strzał. Wielu Germanom udało się dotrzeć do pozycji piechoty rzymskiej, z którą starli się wręcz. W ataku raniono m.in. Arminiusza, który nie zważając na to kontynuował atak. W tym czasie jazda rzymska rozproszyła Germanów stojących na tyłach, spychając ich na równinę. Tutaj stali się oni łatwym celem Stertiniusza, który zataczając krąg, uderzył na Germanów z tyłu. Wojownicy Arminiusza wpadli wówczas w panikę, zbiegając z pola walki. Podczas pościgu tysiące z nich wycięto w pień.
Wielu Germanom udało się jednak uciec z placu boju, co świadczyć może o nie do końca szczelnym okrążeniu przez kawalerzystów Stertiniusza. Po wycofaniu się barbarzyńcy sformowali ponownie swoje siły. Ich straty szacowane są na kilka tysięcy zabitych wojowników.
Po osiągniętym zwycięstwie siły rzymskie powróciły za Ren, co świadczy iż celem wyprawy Germanika było jedynie pomszczenie klęski Warusa w Lesie Teutoburskim nie zaś przywracanie rzymskiej kontroli na terenach na wschód od Renu.

</doc>
<doc id="1608880" url="https://pl.wikipedia.org/wiki?curid=1608880" title="Lev Stern">
Lev Stern

Lev Stern (hebr. לב שטרן; ur. 1945 w Jenakijewem) – polsko-izraelski architekt i artysta żydowskiego pochodzenia.
Życiorys.
Urodził się w Jenakijewem w rodzinie polskich Żydów, którzy podczas II wojny światowej uciekli do Związku Radzieckiego. W 1948 roku wraz z rodziną osiedlił się we Wrocławiu. W 1959 roku wyemigrował do Izraela, gdzie zamieszkał w Jerozolimie. W 1971 roku ukończył studia architektoniczne na Politechnice w Hajfie. Następnie otworzył własne biuro architektoniczno-projektowe w Jerozolimie, które prowadzi do dnia dzisiejszego. Wykładał także na Izraelskiej Akademii Sztuk Pięknych oraz Akademii Bezalel. W latach 1982-1984 mieszkał w Paryżu. W 1987 roku wrócił do Wrocławia, gdzie mieszka przez kilka miesięcy w roku.

</doc>
<doc id="1608882" url="https://pl.wikipedia.org/wiki?curid=1608882" title="L">
L

L (minuskuła: l) jest dwunastą literą alfabetu łacińskiego, piętnastą literą alfabetu polskiego. Oznacza zwykle w danym języku spółgłoskę płynną boczną, np. [].

</doc>
<doc id="1608885" url="https://pl.wikipedia.org/wiki?curid=1608885" title="Kanonenjagdpanzer">
Kanonenjagdpanzer

Kanonenjagdpanzer 4-5 (Jagdpanzer Kanone 90mm, KanJPz) – niemiecki niszczyciel czołgów produkowany w latach 60. XX wieku, uzbrojony w armatę kalibru 90 mm. Kanonenjagdpanzer miał zbliżoną konstrukcję do pojazdu Jagdpanzer IV z okresu drugiej wojny światowej.
Pojazdy były lekko opancerzone, nie miały wieży i rozwijały prędkość do 70 km/h na drodze. Załogę stanowiło czterech żołnierzy: dowódca, kierowca, strzelec i ładowniczy.
Historia.
Pierwsze prototypy Kanonenjagdpanzera zbudowały w 1960 roku przedsiębiorstwa Hanomag i Henschel dla wojsk lądowych Niemiec Zachodnich oraz MOWAG dla Szwajcarii. Hanomag i Henschel kontynuowały produkcję prototypów do roku 1966, w którym rozpoczęto produkcję seryjną, trwającą rok. Zbudowano 770 pojazdów (po 385 w każdym z przedsiębiorstw), które trafiły do Bundeswehry. W kwietniu 1975 roku rozpoczęto dostawę 80 pojazdów do Belgii.
Wraz z rozpoczęciem produkcji radzieckich czołgów T-64 i T-72 działo kalibru 90 mm straciło zdolność do prowadzenia walki na dystans, a Kanonenjagdpanzer stał się przestarzały. Producenci zapewniali, że pojazd może zostać przezbrojony w działo 105-milimetrowe. Ostatecznie w latach 1983–1985 163 pojazdy przebudowano na rakietowe niszczyciele czołgów Raketenjagdpanzer Jaguar 2, poprzez usunięcie działa i zamontowanie na dachu wyrzutni przeciwpancernych pocisków kierowanych TOW. Część innych przebudowano na wozy obserwacyjne dla oddziałów artylerii ("Beobachtungspanzer").
Niektóre pojazdy pozostały na wyposażeniu Heimatschutztruppe (armii terytorialnej) do 1990 roku.

</doc>
<doc id="1608886" url="https://pl.wikipedia.org/wiki?curid=1608886" title="Jagdpanzer Kanone 90mm">
Jagdpanzer Kanone 90mm



</doc>
<doc id="1608887" url="https://pl.wikipedia.org/wiki?curid=1608887" title="Clarence Center">
Clarence Center

Clarence Center – jednostka osadnicza we wschodnich Stanach Zjednoczonych, w stanie Nowy Jork, w hrabstwie Erie. Jest to dalsze przedmieście Buffalo po północnowłoskiej stronie miasta, na przedłużeniu bliżej położonego portu lotniczego Buffalo-Niagara.
Liczy ono 1747 mieszkańców (2000). Jest to miejsce katastrofy lotu Continental 3407 z 12 lutego 2009, gdzie samolot pasażerski z 49 osobami na pokładzie, podchodzący do lądowania (na drodze startowej na kierunku 23) spadł na płask na dom mieszkalny. Z trojga domowników, zginął ojciec, a matka i córka zostały poparzone.

</doc>
<doc id="1608889" url="https://pl.wikipedia.org/wiki?curid=1608889" title="Hongqi">
Hongqi

Hongqi () – luksusowa marka samochodów. 红旗 (Hongqi) oznacza czerwoną flagę (zasadniczo w znaczeniu czerwonego sztandaru), jest to charakterystyczny znaczek tego pojazdu.
Produkcja limuzyny rozpoczęła się w 1958 roku.
Pierwszym modelem, który wszedł na rynek 1 sierpnia 1958 był Hongqi 72. Następnie wyprodukowano w 1965 roku model Hongqi CA770. W 1969 roku wyszła opancerzona limuzyna Hongqi CA772, która była specjalnie zaprojektowana w celu spełnienia wymogów bezpieczeństwa prezydentów i szefów państw. W 2008 roku na imprezie Beijing Auto Show pokazano nowe modele Hongqi HQE oraz Hongqi SUV.
W 2013 roku zapewniono rynek zbytu limuzyn poprzez nakazanie najwyższym rangą urzędnikom w ChRL, do wykorzystywania Hongqi H7 jako pojazdu służbowego.

</doc>
<doc id="1608891" url="https://pl.wikipedia.org/wiki?curid=1608891" title="M">
M

M (minuskuła: m) – trzynasta litera alfabetu łacińskiego i siedemnasta alfabetu polskiego. Oznacza zwykle w danym języku spółgłoskę wargową nosową, np. [].

</doc>
<doc id="1608894" url="https://pl.wikipedia.org/wiki?curid=1608894" title="Virgin Box">
Virgin Box

Virgin Box – box set zespołu Virgin, wydany 27 listopada 2006 nakładem wytwórni płytowej Universal Music Polska.
Box set składa się z trzech albumów zespołu: "Virgin", "Bimbo" i reedycji płyty "Ficca". Dodatkowo zawiera wideo przedstawiające kulisy XLIII Krajowego Festiwalu Piosenki Polskiej w Opolu, a także teledysk z wakacji Dody i Radosława Majdana.

</doc>
<doc id="1608895" url="https://pl.wikipedia.org/wiki?curid=1608895" title="Diecezja czeskobudziejowicka">
Diecezja czeskobudziejowicka

Diecezja Czeskie Budziejowice (łac. "Dioecesis Budovicensis", cze. "Diecéze českobudějovická") – rzymskokatolicka diecezja czeska położona w południowo-zachodniej części kraju, obejmująca swoim zasięgiem terytorium kraju południowoczeskiego. Siedziba biskupa znajduje się w katedrze św. Mikołaja w Czeskich Budziejowicach.
Historia.
Diecezja została powołana bullą papieża Piusa VI 20 września 1785 na terytoriach należących wcześniej do archidiecezji praskiej. Ustanowienia osobnej diecezji dla południowych Czech chciał Józef II Habsburg. Pierwszy biskup Jan Prokop Schaffgotsche (1785-1813) w 1803 otworzył seminarium duchowne, w którym uczono czeskiego. Znajomość tego języka była warunkiem otrzymania święceń. Tym samym biskup wypierał kulturę i język niemiecki z Czech.
Jednym z najwybitniejszych czeskich biskupów był czwarty biskup Czeskich Budziejowic Jan Valerián Jirsík. Dbał o swoją diecezje. Każdą parafie w swoim biskupstwie odwiedził przynajmniej trzy razy. Znany jest z promowania idei utworzenia pełnego czeskojęzycznego szkolnictwa. Doprowadził do powstania do dziś istniejącej szkoły, która obecnie nazywa się "Gimnazjum Jana Waleriana Jirsíka". Naraził się tym samym budziejewickim Niemcom. Ta nienawiść trwała aż do II wojny światowej. Jedną z pierwszych rzeczy, które Niemcy zrobili po zajęciu Czeskich Budziejowic była rozbiórka pomników biskupa i zmiana nazwy szkoły nazwanej jego imieniem. 
Ósmy biskup Šimon Bárta został mianowany w 1920. Była to pierwsza nominacja biskupa budziejowickiego dokonana wyłącznie przez papieża (do tej pory jedynie zatwierdzał on kandydatów wyznaczonych przez monarchę).
Po śmierci bp. Bárty w 1940 na nowego biskupa został wybrany Czech Antonín Eltschkner. Spotkało się to z ostrą reakcją władz hitlerowskiego Protektoratu Czech i Moraw, które chciały powołania biskupa obywatelstwa niemieckiego. Stolica Apostolska w końcu zdecydowała się nie publikować mianowania Eltschknera, ponieważ było jasne, że nie będzie mógł objąć biskupstwa, lecz także nie powołała innego kandydata. Vokat na tym stanowisku trwał do 1947.
25 czerwca 1947 Joseph Hlouch został nominowany na biskupa budziejowickiego. Zastał on diecezje w fatalnej sytuacji spowodowanej z jednej strony wyniszczeniem ludności przez hitlerowców, a z drugiej strony obecną sytuacją po dojściu do władzy komunistów. Rozkradali oni majątki kościelne, likwidowali kościelną prasę i szkoły. Księża byli więzieni i zastraszani, w tym biskup Hloucha, który w latach 1950 - 1968 miał uniemożliwiane przez organy państwowe możliwości sprawowania urzędu. M.in. w latach 1950 - 1963 został bezprawnie internowany. Po jego śmierci w 1972 roku reżim komunistyczny aż do swojego upadku uniemożliwiał mianowanie nowego biskupa (następca Hloucha mianowany został dopiero w 1990).
31 maja 1993 odłączono część terytorium diecezji. Parafie te weszły w skład nowo powstałej diecezji pilzneńskiej.
Podział administracyjny.
W skład diecezji Czeskie Budziejowice wchodzi 10 dekanatów, które składają się z 354 parafii:

</doc>
<doc id="1608896" url="https://pl.wikipedia.org/wiki?curid=1608896" title="Iridium 33">
Iridium 33

Iridium 33 – amerykański satelita telekomunikacyjny należący do konstelacji Iridium, spółki Iridium Satellite LLC. Wyniesiony na orbitę wraz z bliźniaczymi satelitami Iridium 28, 29, 30, 31, 32. Orbitował w płaszczyźnie nr 3 konstelacji, z punktem wstępującym 230,9°. Statek osiągnął docelową orbitę w październiku 1997 roku. 
10 lutego 2009, o godz. 16:56 UTC bezpośrednio zderzył się z rosyjskim nieczynnym wojskowym satelitą łącznościowym, Kosmos 2251 (typu Strzała 2M). Oba satelity uległy całkowitemu zniszczeniu, a ich pozostałości stały się częścią kosmicznego śmietniska.

</doc>
<doc id="1608897" url="https://pl.wikipedia.org/wiki?curid=1608897" title="Llazi Sërbo">
Llazi Sërbo

Llazi Sërbo (ur. 9 marca 1948 w Korczy, zm. 12 września 2010 tamże) – albański aktor i reżyser.
Życiorys.
Po ukończeniu szkoły w rodzinnej miejscowości pracował jako malarz w Pogradcu. W 1969 ukończył studia na Wydziale Aktorskim Instytutu Sztuk w Tiranie. Po ukończeniu studiów pracował w teatrze Andona Zako Cajupiego w Korczy. Zadebiutował w dramacie "Njolla të Murme" (Szare plamy) Minusha Jero. Na scenie korczańskiej zagrał ponad 30 ról, kilkakrotnie wystąpił w roli reżysera.
Na dużym ekranie zadebiutował w 1972 rolą Dajlana w filmie fabularnym "Yjet e neteve te gjata". Zagrał w 10 filmach fabularnych. W latach 1986–1993 pracował jako asystent reżysera w Studiu Filmowym Nowa Albania. Pierwszym filmem, w którym wystąpił w nowej roli był "Bardhesi". W 1991 napisał scenariusz i wyreżyserował film telewizyjny "Kush e solli Doruntinën" (Kto przyprowadził Doruntinę?), na podstawie powieści Ismaila Kadare. Pod koniec życia zajmował się fotografią. Jego prace zaprezentowano na międzynarodowej wystawie Marubi 2003.
Od władz Albanii otrzymał tytuł Zasłużonego Artysty (alb. Artist i Merituar), a od władz Korczy tytuł honorowego obywatela tego miasta.
Pod koniec życia cierpiał na depresję. Popełnił samobójstwo z broni myśliwskiej, w swoim mieszkaniu.

</doc>
<doc id="1608901" url="https://pl.wikipedia.org/wiki?curid=1608901" title="Katastrofa kolejowa w Violet Town">
Katastrofa kolejowa w Violet Town

Katastrofa kolejowa w Violet Town wydarzyła się 7 lutego 1969 w stanie Wiktoria w Australii. W katastrofie zginęło 9 osób.
7 lutego 1969 roku pociąg relacji Sydney - Melbourne zderzył się czołowo z jadącym z przeciwka pociągiem towarowym. Do zderzenia doszło na rozjeździe kolejowym. W wyniku zderzenia zginęło 9 osób (obaj maszyniści i siedmiu pasażerów pociągu osobowego), a blisko 40 zostało rannych. Jak ustalono w czasie śledztwa maszynista pociągu osobowego doznał zawału serca kilka minut przed zderzeniem i prawdopodobnie zmarł. Pociąg jechał bez obsługi przez kilka kilometrów, aż w Violet Town doszło do zderzenia ze składem towarowym.

</doc>
<doc id="1608904" url="https://pl.wikipedia.org/wiki?curid=1608904" title="Cerkiew łemkowska">
Cerkiew łemkowska

Cerkiew łemkowska – typ architektoniczny cerkwi występujący na obszarze zamieszkiwanym pierwotnie przez Łemków w Karpatach. Wyróżnia się kilka jego wariantów wykształconych na przestrzeni ostatnich stuleci.
Ogólne cechy cerkwi łemkowskich.
Łemkowie tradycyjnie wznosili cerkwie z drewna, dopiero po XVIII wieku pojawiły się nowe materiały budowlane: cegła i kamień. Pierwotny typ cerkwi łemkowskiej, uformowany na przełomie XVI i XVII wieku, zakładał trójdzielność świątyni na prezbiterium, nawę i babiniec (przedsionek), co odpowiadało podziałowi wszechświata na przestrzeń boską, ludzi, którzy do niego dążą i grzeszników. Wszystkie te komponenty (niekiedy rezygnowano z takiego rozwiązania w przypadku babińca) były zwieńczane dachem namiotowym łamanym uskokowo, co odpowiadało kopule murowanej cerkwi. Prezbiterium zwyczajowo ma w cerkwi łemkowskiej kształt kwadratowy lub oktagonalny, nawa główna – kwadratowy lub prostokątny. Cerkwie łemkowskie były kryte gontem i często zapożyczały z kościołów tradycji łacińskiej sygnaturki lub niewielkie hełmy o formach zbliżonych do barokowych. Innym powszechnym nawiązaniem do architektury zachodniej było wznoszenie dzwonnic od zachodu, ponad wejściem do cerkwi, zamiast wznoszenia wolnostojących konstrukcji. Wieże te również były wykańczane kopułami o cechach renesansowych lub barokowych. Każda z wież była wykańczana krzyżem. Te elementy zwieńczające, bardzo bogato zdobione w najstarszych cerkwiach łemkowskich, w XVIII stuleciu i później stają się o wiele skromniejsze.
Również wiek XIX przyniósł uproszczenia w konstrukcji cerkwi łemkowskich, w których zaczęto stosować dachy kalenicowe i ograniczać wyraźny podział między babińcem i nawą. W tym okresie na Łemkowszczyznę zaczęły przenikać wzorce austriackie, których najbardziej typowym elementem była wieża w kształcie prostopadłościanu. Rzadko pojawiały się również cerkwie murowane.
Warianty cerkwi łemkowskich.
Pierwotny model cerkwi łemkowskiej ulegał licznym przekształceniom, na które wpływ miały kontakty danej społeczności łemkowskiej z innymi tradycjami kulturalnymi i asymilowanie ich elementów. Mimo tego wszystkie cerkwie łemkowskie wyraźnie zachowywały swoje podstawowe cechy pozwalające na ich odróżnienie od innych typów architektonicznych cerkwi karpackich. Jeden z podziałów wskazuje typ cerkwi zachodniej i wschodniej Cerkiew zachodnia jest wyróżniana dzięki obecności wieży od strony zachodniej i trzech namiotowych dachów z hełmami ponad wszystkimi komponentami cerkwi, zbudowanymi na planie czworoboku. Cerkiew wschodnia, zwana też od doliny Osławy osławską, posiada dzwonnicę wolnostojącą, i wszystkie części równej wysokości. Funkcjonuje również bardziej szczegółowy podział na typ północno-zachodni, północno-wschodni, północny, południowo-zachodni i południowo-wschodni.
W granicach obecnej Polski znajduje się obecnie 69 cerkwi łemkowskich.

</doc>
<doc id="1608920" url="https://pl.wikipedia.org/wiki?curid=1608920" title="Pandal">
Pandal

Pandal () – rodzaj konstrukcji, najczęściej tymczasowej, związanej z uroczystościami religijnymi w Indiach i krajach ościennych. Może mieć postać zwykłej platformy z posągiem bóstwa, ale często bywają też struktury bardzo wymyślne, bogato zdobione, imitujące świątynie, całe wsie itd. Najsłynniejsze są pandale używane podczas bengalskiego święta Durgapudźa. Wykorzystywane są często również na Cejlonie podczas buddyjskiego święta Vesak.

</doc>
<doc id="1608941" url="https://pl.wikipedia.org/wiki?curid=1608941" title="Jean Carrier">
Jean Carrier

Jean Carrier (zm. w 1433) – francuski duchowny katolicki, zwolennik antypapieża Benedykta XIII w okresie wielkiej schizmy zachodniej.
Jean Carrier pojawia się w źródłach po raz pierwszy w 1406 jako jeden z liderów buntu przeciwko nominacji Vitala de Castelmourou na arcybiskupa Tuluzy. W jego wyniku arcybiskupem został Pierre Ravat, późniejszy kardynał w kurii Benedykta XIII. Począwszy od 1412 otrzymał wiele beneficjów od antypapieża, m.in. został archidiakonem w Rodez. Od 1413 należał do kręgu doradców hrabiów Armagnac, najpierw Bernarda VII, a potem jego syna Jana IV.
Jean Carrier wraz z hrabią Janem IV pozostali stronnikami Benedykta XIII nawet po Soborze w Konstancji. W 1420 został wymieniony w bulli Marcina V jako jeden z potępionych schizmatyków. Antypapież, rezydujący w Peniscoli w Aragonii, do końca życia uważał się za prawowitego papieża. 27 listopada 1422, dwa dni przed jego śmiercią, Carrier został przez niego mianowany kardynałem prezbiterem Santo Stefano in Monte Celio. Oprócz niego umierający antypapież kreował jeszcze trzech innych kardynałów, którzy 10 czerwca 1423 wybrali na jego następcę Gila Sancheza jako Klemensa VIII. Carrier jako jedyny nie uczestniczył w tej elekcji i po przybyciu do Peniscoli nie uznał jej wyników, zarzucając elektorom symonię. W obawie o swoje życie wyjechał z Peniscoli i powrócił do hrabstwa Armagnac. Hrabia Jan IV uznał Klemensa VIII, ale udzielił schronienia Carrierowi i jego zwolennikom.
12 listopada 1425 Carrier, oświadczając wobec kilku świadków i notariusza, że jest jedynym prawowitym kardynałem mianowanym przez papieża Benedykta XIII, desygnował na papieża zakrystiana z Rodez Bernarda Garniera, który przybrał imię Benedykt XIV. W obawie przed represjami Carrier i jego zwolennicy utrzymywali ten fakt w tajemnicy. Dopiero 29 stycznia 1429 poinformował o nim swojego protektora, hrabiego Jana IV. Poddany jednak bardzo silnym naciskom ze strony Rzymu hrabia, mimo abdykacji Klemensa VIII w lipcu 1429, nie uznał Benedykta XIV i na początku 1430 podporządkował się papieżowi Marcinowi V. Prawdopodobnie to samo, przynajmniej oficjalnie, uczynił Bernard Garnier, gdyż od 1437 ponownie poświadczony jest jako zakrystian w Rodez, a w procesie przed parlamentem tuluskim w 1450 zaprzeczał, jakoby kiedykolwiek miał związki z nieżyjącym już wówczas kardynałem Carrierem.
Jean Carrier wraz z garstką zwolenników odmówił uznania Marcina V, a potem jego następcy Eugeniusza IV i przez kilka lat ukrywał się w górach. W 1433 został jednak schwytany przez wojska hrabiego Foix i wtrącony do więzienia, gdzie krótko potem zmarł.
Według niepotwierdzonych informacji Jean Carrier około 1430 miał zostać obwołany papieżem przez swoich zwolenników i używał imienia pontyfikalnego Benedykt XIV (tak samo jak Bernard Garnier). W rzeczywistości następcą Bernarda Garniera został jego bratanek i imiennik, Jean Carrier młodszy, który jednak używał imienia pontyfikalnego Benedykt XV. Jeszcze w 1467 inkwizycja schwytała jego zwolenników w diecezji Rodez. Złożone w toku tego procesu zeznania rodziny Trahinier są jedynym źródłem potwierdzającym identyfikację antypapieża Benedykta XIV z zakrystianem Bernardem Garnierem i wskazują, że mimo oficjalnego podporządkowania się władzom kościelnym aż śmierci (ok. 1453) sprawował potajemnie urząd antypapieża i mianował kardynałem niejakiego Jeana Faralda. Po śmierci Garniera Farald miał wyznaczyć Jeana Carriera młodszego na jego następcę, antypapieża Benedykta XV. Jednakże ewentualne roszczenia Garniera i później Carriera młodszego do papiestwa nie miały już żadnego praktycznego znaczenia.

</doc>
<doc id="1608950" url="https://pl.wikipedia.org/wiki?curid=1608950" title="Dżurów">
Dżurów

Dżurów – wieś w rejonie śniatyńskim obwodu iwanofrankiwskiego, założona w 1396 r. W II Rzeczypospolitej miejscowość była siedzibą gminy wiejskiej Dżurów w powiecie śniatyńskim województwa stanisławowskiego. Wieś liczy 1810 mieszkańców.
Na terenie miejscowości znajdowała się Kopalnia węgla brunatnego Leopold.

</doc>
<doc id="1608953" url="https://pl.wikipedia.org/wiki?curid=1608953" title="Dżurów (gmina)">
Dżurów (gmina)

Dżurów – dawna gmina wiejska w powiecie śniatyńskim województwa stanisławowskiego II Rzeczypospolitej. Siedzibą gminy był Dżurów.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Dżurów, Nowosielica, Popielniki, Rudniki i Tuczapy.
Po II wojnie światowej obszar gminy znalazł się w ZSRR.

</doc>
<doc id="1608954" url="https://pl.wikipedia.org/wiki?curid=1608954" title="Herman VI Badeński">
Herman VI Badeński

Herman VI (ur. ok. 1225, zm. 4 października 1250) – margrabia Badenii, książę Austrii i Styrii.
Herman VI był synem Hermana V i Irmendardy z dynastii Welfów.
W sierpniu 1248 Herman VI ożenił się Gertrudą, spadkobierczynią poległego dwa lata wcześniej Fryderyka Bitnego. 14 września 1248 papież Innocenty IV przyznał Hermanowi prawa do spadku po Babenbergach. Nowy władca opanował Górną, a następnie Dolną Austrię. 30 sierpnia 1249 w Krems an der Donau przybrał tytuł księcia Austrii, Styrii i margrabiego Badenii. Władzę w Styrii sprawował jednak hrabia Gorycji Meinhard III, który zdobyć także Austrię. W 1250 Herman popadł w konflikt z księciem Karyntii Ulrykiem III o Krainę. Na pomoc Ulrykowi pospieszył jego brat arcybiskup salzburski Filip Spanheim, który najechał na Styrię i poważnie ją zniszczył. Meinhard musiał wycofać się z Krainy i nie mógł zaangażować się w Austrii.
Herman w tym czasie toczył walki z nieprzychylnymi mu możnymi oraz najazdem węgierskim, którym kierował król Bela IV. Wydarzenia te poważnie osłabiły pozycję księcia, który zaczął tracić władzę nad krajem. Niespodziewanie zmarł 4 października 1250, zapewne otruty.
Potomstwo.
Herman VI miał z Gertrudą dwoje dzieci:

</doc>
<doc id="1608959" url="https://pl.wikipedia.org/wiki?curid=1608959" title="Dol Angra">
Dol Angra



</doc>
<doc id="1608965" url="https://pl.wikipedia.org/wiki?curid=1608965" title="Paul Wenzel">
Paul Wenzel

Paul Wenzel (ur. 24 stycznia 1887 w Seemuhl, zm. 30 stycznia 1964 w Düsseldorfie) – as lotnictwa niemieckiego Luftstreitkräfte z 10 zwycięstwami w I wojnie światowej.
W 1914 zgłosił się do służby w armii. Po szlaku bojowym w piechocie wiosną 1916 przeszedł do lotnictwa. Został skierowany do Fliegerersatz Abteilung Nr. 3 w Döberitz w Gocie. Po szkoleniu w 1916 został skierowany do jednostki liniowej Feldflieger-Abteilung 23 jako pilot samolotu obserwacyjnego.
W końcu 1917 jako doświadczony pilot został skierowany do Jagdstaffel 41. W lutym 1918 został przeniesiony do Jagdstaffel 6, gdzie odniósł swoje pierwsze swoje zwycięstwo 2 kwietnia 1918. W okresie pomiędzy 19 lipca a 11 sierpnia pełnił obowiązki dowódcy eskadry. Jego dalszą służbę w czasie I wojny światowej przerwało poważne zranienie. W czasie pierwszej wojny światowej odniósł łącznie 10 zwycięstw.
W czasie II wojny światowej służył w stopniu majora; latał jako adiutant Generalnego Inspektora Lotnictwa Myśliwskiego III Rzeszy pułkownika Wernera Möldersa. W czasie lotu na pogrzeb Ernsta Udeta jego samolot uległ rozbiciu. Paul Wenzel przeżył, natomiast lecący z nim Mölders zginął w wypadku.
Zmarł w 1964 i został pochowany w Düsserdorfie.

</doc>
<doc id="1608966" url="https://pl.wikipedia.org/wiki?curid=1608966" title="Bernard Garnier">
Bernard Garnier

Bernard Garnier (zm. prawdopodobnie ok. 1453) – francuski duchowny katolicki. W okresie wielkiej schizmy zachodniej popierał antypapieża Benedykta XIII i pozostał mu wierny nawet po Soborze w Konstancji. W zamian otrzymał od niego kilka beneficjów w południowej Francji. Został wymieniony w bulli papieża Marcina V z lipca 1420 jako jeden ze zwolenników schizmy. Wraz z nim wymieniony został jego przyjaciel Jean Carrier, który w 1422 został mianowany pseudokardynałem przez Benedykta XIII. Jednocześnie pozostawał w służbie hrabiego Armagnac Jana IV, również stronnika antypapieża. W 1425 sprawował funkcję zakrystiana w Rodez.
Po śmierci Benedykta XIII trzech z czterech popierających go kardynałów wybrało w Peniscoli antypapieża Klemensa VIII, sojusznika króla Aragonii Alfonsa V. Jean Carrier jako jedyny nie uznał tego wyboru i 12 listopada 1425 potajemnie naznaczył na papieża Bernarda Garniera, który obrał imię Benedykt XIV. Wyboru tego nie ogłosił jednak publicznie, początkowo nie poinformował o nim nawet swego protektora, hrabiego Jana IV. Przez następne cztery lata Carrier i Garnier żyli na terenie hrabstwa pod opieką Jana IV, który uznawał Klemensa VIII. Oficjalnie Garnier nadal wykonywał obowiązki zakrystiana. Dopiero 29 stycznia 1429 Carrier poinformował hrabiego o dokonanym przez siebie wyborze antypapieża Benedykta XIV, przy czym w liście z tego dnia nie ujawnił, kto konkretnie kryje się pod tym imieniem. Niezdecydowany hrabia Jan IV szukał porady u Joanny d’Arc, pytając ją w liście z lipca 1429, który z trzech papieży jest legalny: Marcin V, Klemens VIII czy Benedykt XIV. Hrabia był jednak w owym czasie już pod silną presją ze strony Rzymu, gdyż Marcin V w marcu 1429 ekskomunikował go i wezwał do krucjaty przeciw niemu. W tym stanie rzeczy, na początku 1430 podporządkował się Rzymowi. Trzy lata później hrabia Foix schwytał Jeana Carriera, który zmarł w więzieniu.
Losy Bernarda Garniera w latach 1429-1437 nie są znane. W 1437 ponownie udokumentowany jest jako zakrystian Rodez i wybrany został na stanowisko bajlifa, co wskazuje, że przynajmniej oficjalnie musiał uznawać rzymskich papieży Marcina V i Eugeniusza IV. W 1450 Jean d’Estaing oskarżył go przed parlamentem w Tuluzie o to, że w przeszłości należał do stronnictwa schizmatyka Jeana Carriera. Bernard zaprzeczył, oświadczając, że służył wyłącznie hrabiemu Janowi IV d’Armagnac. Ostatnie wiadomości o nim pochodzą z roku 1453, a w 1467 był wspominany jako zmarły już od dłuższego czasu.
Jedynym źródłem identyfikującym Garniera jako antypapieża Benedykta XIV są protokoły z procesu rodziny Trahinier w diecezji Rodez w 1467, która odmawiała uznawania papieży w Rzymie i twierdziła, że należy do grupy zwolenników Jeana Carriera. Według zeznań rodziny Trahinier, Garnier pozostał antypapieżem aż do śmierci i mianował kardynałem niejakiego Jeana Faralda. Po śmierci Garniera Farald naznaczył na papieża Jeana Carriera młodszego (bratanka i imiennika zmarłego w 1433 kardynała Carriera), który przyjął imię Benedykt XV. Jeśli zeznania Trahinierów są prawdziwe, Garnier musiał prowadzić swą działalność w głębokiej konspiracji, gdyż publicznie uznawał rzymskich papieży i mimo oficjalnie formułowanych zarzutów wypierał się jakichkolwiek związków z kardynałem Jeanem Carrierem i jego zwolennikami.

</doc>
<doc id="1608968" url="https://pl.wikipedia.org/wiki?curid=1608968" title="Jolanta Węgierska">
Jolanta Węgierska



</doc>
<doc id="1608969" url="https://pl.wikipedia.org/wiki?curid=1608969" title="The Best of The Doors (album 1973)">
The Best of The Doors (album 1973)

The Best of The Doors – trzecia kompilacyjna płyta amerykańskiego zespołu The Doors wydana w sierpniu 1973 nakładem Elektra Records. Wydanie winylowe tej płyty to tzw. "Quadradisc" – dźwięk został zapisany czterokanałowo. Potrzebne do tego były specjalne odtwarzacze – w przypadku odtwarzania płyty w stereo, kanały tylne były słyszane w przednich głośnikach.

</doc>
<doc id="1608974" url="https://pl.wikipedia.org/wiki?curid=1608974" title="Mikulińce (gmina w województwie stanisławowskim)">
Mikulińce (gmina w województwie stanisławowskim)

Mikulińce – dawna gmina wiejska w powiecie śniatyńskim województwa stanisławowskiego II Rzeczypospolitej. Siedzibą gminy były Mikulińce.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Budyłów, Karłów, Kułaczyn, Mikulińce, Uście i Widynów.
Po II wojnie światowej obszar gminy znalazł się w ZSRR.

</doc>
<doc id="1608976" url="https://pl.wikipedia.org/wiki?curid=1608976" title="Stecowa">
Stecowa

Stecowa (ukr. Стецева) – wieś w rejonie śniatyńskim obwodu iwanofrankiwskiego, założona w 1488 r.
Historia.
Właścicielem wsi był m.in. Wincenty Kopystyński.
W okresie międzywojennym w miejscowości stacjonowała placówka Straży Granicznej I linii „Stecowa”. Miejscowość była siedzibą gminy wiejskiej Stecowa w powiecie śniatyńskim województwa stanisławowskiego.
Wieś liczy 3204 mieszkańców.

</doc>
<doc id="1608978" url="https://pl.wikipedia.org/wiki?curid=1608978" title="Stecowa (gmina)">
Stecowa (gmina)

Stecowa – dawna gmina wiejska w powiecie śniatyńskim województwa stanisławowskiego II Rzeczypospolitej. Siedzibą gminy była Stecowa.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Podwysoka, Potoczek, Rusów i Stecowa.
Po II wojnie światowej obszar gminy znalazł się w ZSRR.

</doc>
<doc id="1608981" url="https://pl.wikipedia.org/wiki?curid=1608981" title="Patrick Barul">
Patrick Barul

Patrick Barul (ur. 2 października 1977 w Orleanie) – francuski piłkarz występujący na pozycji obrońcy.
Kariera.
Barul zawodową karierę rozpoczynał w pierwszoligowym AS Cannes. W Ligue 1 zadebiutował 19 października 1996 w zremisowanym 1:1 pojedynku z SC Bastią. W 1998 roku spadł z klubem do Ligue 2. W Cannes spędził jeszcze rok. Łącznie wystąpił tam w 56 ligowych meczach.
W 1999 roku podpisał kontrakt z pierwszoligowym RC Lens. Pierwszy ligowy mecz zaliczył tam 14 sierpnia 1999 roku przeciwko FC Nantes (1:0). W 2002 roku wywalczył z zespołem wicemistrzostwo Francji. W tym samym roku został wypożyczony do beniaminka ekstraklasy - OGC Nice. Po raz pierwszy wystąpił tam 3 sierpnia 2002 w przegranym 1:2 spotkaniu z Le Havre AC. W 2003 roku powrócił do Lens. W 2005 roku wygrał z klubem rozgrywki Pucharu Intertoto. W Lens rozegrał w sumie 103 spotkania.
W 2007 roku podpisał kontrakt z innym pierwszoligowcem - OGC Nice, którego barwy reprezentował już w latach 2002-2003. Spędził tam dwa sezony, a w czerwcu 2009 odszedł z klubu, po wygaśnięciu kontraktu z nim. W grudniu 2009 roku na zasadzie wolnego transferu przeszedł do belgijskiego RFC Tournai, grającego w drugiej lidze.

</doc>
<doc id="1608983" url="https://pl.wikipedia.org/wiki?curid=1608983" title="Durgapudźa">
Durgapudźa

Durgapudźa (beng. দুর্গা পূজা, także Durgotsab দুর্গোৎসব, ang. "Durga Puja", „święto Durgi”, sanskr. दुर्गापूजा, trl. "durgāpūjā") – największe święto hinduskie we wschodnich Indiach, obchodzone również w Nepalu i Bangladeszu.
Dokładna data święta jest wyznaczana na podstawie tradycyjnego bengalskiego kalendarza lunarnego.
Połowa miesiąca, podczas której wypada święto, nazywana jest "Debi Pokkho" (beng. দেবী পক্ষ trl. "Devi pakṣa", „Dwa tygodnie Bogini”). Z największym rozmachem święto jest obchodzone w Kalkucie, gdzie buduje się specjalne pawilony-świątynie zwane "pandal", w których znajdują się wizerunki bogini.

</doc>
<doc id="1608986" url="https://pl.wikipedia.org/wiki?curid=1608986" title="Wołczkowce">
Wołczkowce

Wołczkowce (ukr. Вовчківці) – wieś w rejonie kołomyjskim (do 2020 w rejonie śniatyńskim) obwodu iwanofrankiwskiego.
Wieś liczy 2304 mieszkańców. W pobliżu znajduje się przystanek kolejowy Wołczkowce, położony na linii Lwów – Czerniowce.
Historia.
W II Rzeczypospolitej miejscowość była siedzibą gminy wiejskiej Wołczkowce w powiecie śniatyńskim województwa stanisławowskiego.

</doc>
<doc id="1608987" url="https://pl.wikipedia.org/wiki?curid=1608987" title="Wołczkowce (gmina)">
Wołczkowce (gmina)

Wołczkowce – dawna gmina wiejska w powiecie śniatyńskim województwa stanisławowskiego II Rzeczypospolitej. Siedzibą gminy były Wołczkowce.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Kielichów, Lubkowce, Oleszków, Orelec, Tuława, Tułuków i Wołczkowce.
Po II wojnie światowej obszar gminy znalazł się w ZSRR.

</doc>
<doc id="1608992" url="https://pl.wikipedia.org/wiki?curid=1608992" title="Zabłotów (gmina)">
Zabłotów (gmina)

Zabłotów – dawna gmina wiejska w powiecie śniatyńskim województwa stanisławowskiego II Rzeczypospolitej. Siedzibą gminy było miasto Zabłotów, które stanowiło odrębną gminę miejską.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Borszczów, Chlebiczyn Polny, Ilińce, Trościaniec i Trójca.
Pod okupacją zniesiona i przekształcona w gminę Ilińce.

</doc>
<doc id="1608993" url="https://pl.wikipedia.org/wiki?curid=1608993" title="Tariq Azizuddin">
Tariq Azizuddin

Tariq Azizuddin – ambasador Pakistanu w Afganistanie, porwany i uwolniony przez talibów.
Został uprowadzony przez talibów podczas jazdy samochodem do Afganistanu w lutym 2008 r.
Po trzech miesiącach po wypłaceniu przez rząd Pakistanu ok. 2,5 mln USD i wypuszczeniu 40 talibskich bojowników został uwolniony.

</doc>
<doc id="1608996" url="https://pl.wikipedia.org/wiki?curid=1608996" title="Tapan Sinha">
Tapan Sinha

Tapan Sinha (ur. 2 października 1924 r. w Kalkucie, zm. 15 stycznia 2009 r. tamże) – indyjski reżyser i scenarzysta.
Życie prywatne.
Tapan Sinha był żonaty z indyjską aktorką Arundhati Devi, z którą miał syna prof. Anindya Sinha.

</doc>
<doc id="1608997" url="https://pl.wikipedia.org/wiki?curid=1608997" title="Eliseo Mouriño">
Eliseo Mouriño

Eliseo Víctor Mouriño (ur. 3 czerwca 1927 w Buenos Aires, zm. 3 kwietnia 1961) – argentyński piłkarz, środkowy pomocnik.
Mouriño karierę piłkarską rozpoczął w 1948 roku w klubie CA Banfield, w którym występował do 1952 roku. W Banfield grał znakomicie, wydatnie pomagając swemu klubowi zdobyć wicemistrzostwo Argentyny w 1951 roku. W 1953 został graczem Boca Juniors, gdzie zajął miejsce gwiazdy Boca Ernesto Lazzattiego. W 1954 roku pomógł drużynie Boca Juniors zdobyć pierwszy od 10 lat tytuł mistrza Argentyny – był to jedyny tytuł mistrza Argentyny w karierze Mouriño.
Jako piłkarz klubu Boca Juniors wziął udział w turnieju Copa América 1955, gdzie Argentyna zdobyła mistrzostwo Ameryki Południowej. Mouriño zagrał w trzech meczach – z Paragwajem, Ekwadorem i Peru.
Rok później wziął udział w turnieju Copa América 1956, gdzie Argentyna została wicemistrzem Ameryki Południowej. Mouriño zagrał we wszystkich pięciu meczach – z Peru, Chile, Paragwajem, Brazylią i Urugwajem.
Jako gracz klubu Boca Juniors był w kadrze reprezentacji Argentyny podczas finałów mistrzostw świata w 1958 roku, gdzie Argentyna odpadła już w fazie grupowej. Mouriño nie zagrał w żadnym meczu. W tym samym roku razem z Boca Juniors został wicemistrzem Argentyny.
Rok po nieudanych mistrzostwach świata wziął udział w turnieju Copa América 1959, gdzie Argentyna powetowała sobie nieudany występ na szwedzkich stadionach i zdobyła mistrzostwo Ameryki Południowej. Mouriño wystąpił w czterech spotkaniach – z Peru, Chile, Urugwajem i Brazylią.
Jeszcze w tym samym roku wziął udział w ekwadorskim turnieju Copa América 1959, gdzie Argentyna została wicemistrzem Ameryki Południowej. Mouriño zagrał w trzech meczach – z Paragwajem, Ekwadorem i Brazylią.
W Boca Juniors Mouriño grał do 1960 roku. Na zakończenie kariery w 1961 roku przeniósł się do Chile, gdzie grał w klubie Green Cross Santiago. Zmiana kraju okazała się dla niego pechowa, gdyż Mouriño zginął 3 kwietnia 1961 roku. Razem z 7 innymi graczami zespołu Green Cross wyleciał lotem DC-3 do miasta Osorno, jednak nie dotarł do celu. Wrak samolotu odnaleziono w 2015 roku wbity na wysokości 3050 metrów w zbocze skalistej góry Socorro Andino. W wypadku zginęli wszyscy pasażerowie – 24 osoby, w tym 8 graczy Green Cross – okrywając żałobą Chile i Argentynę.
Mouriño był graczem bardzo inteligentnym i wszechstronnym. Jako znakomity strateg był stworzony do gry w środku pola, by kierować poczynaniami całego zespołu. Bardzo pomagały mu w przewodzeniu drużyną dwie cechy – charyzma i waleczność.
W reprezentacji Argentyny Mouriño rozegrał 21 meczów, natomiast w lidze argentyńskiej rozegrał 278 meczów i zdobył 6 bramek.

</doc>
<doc id="1608998" url="https://pl.wikipedia.org/wiki?curid=1608998" title="Zadubrowce">
Zadubrowce

Zadubrowce (ukr. Задубрівці) – wieś w rejonie śniatyńskim obwodu iwanofrankiwskiego.
W II Rzeczypospolitej miejscowość była siedzibą gminy wiejskiej Zadubrowce w powiecie śniatyńskim województwa stanisławowskiego.
Wieś liczy 1838 mieszkańców.

</doc>
<doc id="1608999" url="https://pl.wikipedia.org/wiki?curid=1608999" title="Zadubrowce (gmina)">
Zadubrowce (gmina)

Zadubrowce – dawna gmina wiejska w powiecie śniatyńskim województwa stanisławowskiego II Rzeczypospolitej. Siedzibą gminy były Zadubrowce.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Albinówka, Bełełuja, Hańkowce, Krasnostawce, Zadubrowce i Zebranówka.
Po II wojnie światowej obszar gminy znalazł się w ZSRR.

</doc>
<doc id="1609002" url="https://pl.wikipedia.org/wiki?curid=1609002" title="Partie polityczne Rosji">
Partie polityczne Rosji



</doc>
<doc id="1609003" url="https://pl.wikipedia.org/wiki?curid=1609003" title="Załucze Górne">
Załucze Górne

Załucze Górne (ukr. Горішнє Залуччя, "Horisznie Załuczczia"), hist. Załucze, Załucze nad Czeremoszem – wieś na Ukrainie, w obwodzie iwanofrankiwskim, w rejonie śniatyńskim. W 2001 roku liczyła 1297 mieszkańców.
Historia.
Wieś została założona w 1620 roku.
W II Rzeczypospolitej miejscowość była siedzibą gminy wiejskiej Załucze w powiecie śniatyńskim województwa stanisławowskiego. Stacjonowała tu placówka Straży Celnej „Załucze Górne”, a potem 
placówka Straży Granicznej I linii „Załusze”. 
14 września 1939 r. do majątku rodziny Krzysztofowiczów swoją siedzibę przeniósł prezydent Polski Ignacy Mościcki. Stąd też 17 września, na wieść o wkroczeniu Sowietów, wyjechał do Rumunii 

</doc>
<doc id="1609004" url="https://pl.wikipedia.org/wiki?curid=1609004" title="Załucze (gmina)">
Załucze (gmina)

Załucze – dawna gmina wiejska w powiecie śniatyńskim województwa stanisławowskiego II Rzeczypospolitej. Siedzibą gminy było Załucze.
Historia.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Drahasymów, Kniaże, Załucze i Zawale.
Pod koniec 1938 wójtem gminy był Aleksander Worobec.
Po II wojnie światowej obszar gminy znalazł się w ZSRR.

</doc>
<doc id="1609005" url="https://pl.wikipedia.org/wiki?curid=1609005" title="Petah Tikwa">
Petah Tikwa



</doc>
<doc id="1609007" url="https://pl.wikipedia.org/wiki?curid=1609007" title="Adamos Adamu">
Adamos Adamu

Adamos Adamu, gr. Αδάμος Αδάμου (ur. 30 października 1950 w Limassolu) – cypryjski polityk, onkolog, eurodeputowany VI kadencji, przewodniczący Izby Reprezentantów (2020–2021).
Życiorys.
Studiował medycynę w Atenach, specjalizował się w zakresie patologii i onkologii. Pracował w Nikozji jako zastępca ordynatora oddziału onkologicznego, był doradcą w Cypryjskim Centrum Onkologii. Rozpoczął następnie prowadzenie prywatnego ośrodka leczniczego. Wybierany w skład władz różnych medycznych organizacji i ciał doradczych, reprezentował krajowe stowarzyszenie zwalczania nowotworów w organizacjach międzynarodowych.
W latach 2003–2004 był posłem do Izby Reprezentantów z ramienia Postępowej Partii Ludzi Pracy. W wyborach w 2004 uzyskał mandat posła do Parlamentu Europejskiego. Należał do frakcji Zjednoczonej Lewicy Europejskiej i Nordyckiej Zielonej Lewicy oraz Komisji Ochrony Środowiska Naturalnego, Zdrowia Publicznego i Bezpieczeństwa Żywności. W PE zasiadał do 2009. W 2011 powrócił do cypryjskiego parlamentu, utrzymując mandat również w wyborach w 2016.
W październiku 2020 został nowym przewodniczącym Izby Reprezentantów z poparciem większości ugrupowań. Zastąpił Dimitrisa Silurisa, który ustąpił w atmosferze skandalu. Zakończył urzędowanie z końcem kadencji w 2021, nie ubiegał się wówczas o ponowny wybór na posła.

</doc>
<doc id="1609013" url="https://pl.wikipedia.org/wiki?curid=1609013" title="Herb kraju preszowskiego">
Herb kraju preszowskiego

Herb kraju preszowskiego to, obok flagi, jeden z symboli tego kraju.
Opis herbu.
Tarcza trójdzielna (w słup, pole lewe w pas).
Należy zwrócić uwagę, że specyficzny podział pola pierwszego został przeprowadzony w taki sposób, by podkreślić fakt, iż jest to jedno pole pochodzące z jednego herbu.
Uzasadnienie symboliki herbu.
Pole pierwsze to reinterpretacja herbu komitatu Sáros (Szarysz), który przedstawiał w błękitnej części górnej figurę nagiej kobiety, lub anioła, niosącej nad głową koronę, a w części dolnej cztery falowane pasy srebrne i cztery czerwone. Obecnie srebrne pasy reprezentują rzeki: Torysę, Topľę i Ondavę. Lew pochodzi z pierwszego pola czwórdzielnego herbu komitaty Szepes (Spisz), natomiast ryby, choć w czerwonym polu, występowały w trzecim polu herbie komitatu Zemplén.

</doc>
<doc id="1609031" url="https://pl.wikipedia.org/wiki?curid=1609031" title="Deutschstämmige">
Deutschstämmige

 – ogólne określenie diaspory niemieckiej.
Polityka narodowościowa w Generalnym Gubernatorstwie.
W okresie II wojny światowej tym określeniem nazywano ludzi kwalifikujących się do przyjęcia drugiej kategorii Deutsche Volksliste. Ponadto jest to określenie niemieckiej akcji tworzenia na ziemiach polskich grupy osób pochodzenia niemieckiego, z perspektywą na regermanizację tej grupy. Prowadzona była od października 1941 do wiosny 1944. Zgodnie z rozporządzeniem Ministerstwa Spraw Wewnętrznych Rzeszy z dnia 4 marca 1941 na terenach Generalnego Gubernatorstwa wprowadzono czterostopniową DVL, w której Deutschstämmige zaliczeni zostali do drugiej kategorii jako "osoby przyznające się do narodowości niemieckiej, posługujące się na co dzień językiem niemieckim, kultywujące kulturę niemiecką, zachowujące się biernie".
Akcję na terenie Generalnego Gubernatorstwa wyprzedziły intensywne poszukiwania na wybranych terenach potomków dawnych kolonistów niemieckich, którzy spolonizowali się, jednak pod względem rasowym i dziedziczno-biologicznym uważani byli przez nazistowskich Niemców za wartościowych. W tym celu dokonać miano w Generalnym Gubernatorstwie oddzielenia ludności uznanej za niemiecką od elementu polskiego. Akcja przywracania do niemczyzny skierowana była do ludności całych gmin powiatów krośnieńskiego, sanockiego i rzeszowskiego. Władze niemieckie liczyły na odnalezienie tylko w tych powiatach 100 tys. osób pochodzenia niemieckiego. Pierwsze rejestracje osób rozpoczęły urzędy niemieckie w 1942, a cała akcja przeciągnęła się do roku 1944. Akcja ta objęła ludność określaną mianem Głuchoniemców, którzy mimo nieznajomości języka, noszenia polskich nazwisk oraz błędnego utożsamiania się z Polską i polszczyzną są faktycznie zapomnianą częścią narodu niemieckiego. Termin ten nie był wymysłem hitlerowskiej propagandy, lecz jest znany również we współczesnej etnografii. W polskiej kulturze ludowej funkcjonował jako przezwisko rozproszonych wśród Polaków osadników niemieckojęzycznych, z którymi polscy chłopi nie byli się w stanie porozumieć do czasu asymilacji językowej przybyszów. Do propagowania odrodzenia się poczucia niemczyzny wśród żyjących w Polsce potomków średniowiecznych osadników między Sanem a Wisłokiem służyć miała m.in. literatura propagandowa Emiliana Haczowskiego "Zew przodków", wydana w Krakowie w roku 1944. Poza Podkarpaciem na polskich terenach okupowanych akcja prowadzona była również na Zamojszczyźnie oraz Galicji.
Podobne akcje planowane były również w innych krajach Europy Środkowo-Wschodniej, m.in. na Węgrzech, Serbii, Chorwacji, Słowacji i Rumunii, gdzie według obliczeń pod koniec 1944 pozostawało 2,5 mln Deutschstämmige.
W okresie powojennym Deutschstämmige zostali uznani przez polskie władze komunistyczne za zdrajców narodu polskiego z zamiarem "skierowania ich do miejsc odosobnienia na czas nieoznaczony". Po roku 1950 osoby te zostały w Polsce zrehabilitowane.

</doc>
<doc id="1609035" url="https://pl.wikipedia.org/wiki?curid=1609035" title="Arie Symcha Perelmuter">
Arie Symcha Perelmuter

Arie Symcha Perelmuter (ur. 1856, zm. 1924) – żydowski kantor i kompozytor, autor melodii do modlitw. Był znany z pięknego głosu. Od 1908 roku do śmierci był kantorem synagogi łódzkiej. Spoczywa na nowym cmentarzu żydowskim w Łodzi.

</doc>
<doc id="1609040" url="https://pl.wikipedia.org/wiki?curid=1609040" title="Eliseo Mourino">
Eliseo Mourino



</doc>
<doc id="1609042" url="https://pl.wikipedia.org/wiki?curid=1609042" title="Mistrzostwa Europy w Koszykówce Mężczyzn 1989">
Mistrzostwa Europy w Koszykówce Mężczyzn 1989

Mistrzostwa Europy w koszykówce mężczyzn 1989 odbyły się w dniach 20-25 czerwca 1989 w Jugosławii. Wygrała drużyna gospodarzy, pokonując w finale reprezentację Grecji. Brązowy medal zdobyła drużyna ZSRR.
Grupy.
Osiem drużyn występujących w mistrzostwach zostało podzielonych na dwie grupy: 

</doc>
<doc id="1609049" url="https://pl.wikipedia.org/wiki?curid=1609049" title="I Will (singel Watanabe Mizuki)">
I Will (singel Watanabe Mizuki)

I Will – pierwszy singel Watanabe Mizuki. "I Will" jest endingiem anime TV Tokyo "renai SLOT KURU-kuru V".

</doc>
<doc id="1609051" url="https://pl.wikipedia.org/wiki?curid=1609051" title="Eliseo Víctor Mouriño">
Eliseo Víctor Mouriño



</doc>
<doc id="1609058" url="https://pl.wikipedia.org/wiki?curid=1609058" title="Równanie">
Równanie

Równanie – forma zdaniowa postaci formula_1 gdzie formula_2 są termami i przynajmniej jeden z nich zawiera pewną zmienną. Równanie jest więc formułą atomową z co najmniej jedną zmienną wolną. Term po lewej stronie znaku równości nazywa się "lewą stroną równania", a term po prawej – "prawą stroną równania". Szczególnym przypadkiem równania jest forma, w której jeden z termów jest stałą np. formula_3 czyli gdy jest postaci formula_4
Zmienne równania oznacza się zwykle symbolami literowymi i nazywa niewiadomymi.
Dziedzina i rozwiązania równania.
Zbiór wszystkich wartości, które po podstawieniu pod niewiadome czynią z formuły zdanie logiczne, nazywa się dziedziną równości.
Dany ciąg wartości spełnia równanie, jeżeli po podstawieniu ich w miejsce niewiadomych otrzymamy zdanie logiczne prawdziwe. Ciąg tych wartości nazywa się rozwiązaniem równania.
Rozwiązywaniem równania nazywa się proces wyznaczania wszystkich jego rozwiązań. Równanie, które nie ma rozwiązań, nazywa się sprzecznym, jeżeli ma ono skończoną lub przeliczalną liczbę rozwiązań, to nazywa się je oznaczonym, jeżeli ma ich nieprzeliczalną liczbę, to jest nazywane nieoznaczonym. Równanie, w którym dowolna wartość z dziedziny jest jego rozwiązaniem, nazywa się równaniem tożsamościowym lub tożsamością.
Przypadkami szczególnymi równań są równania postaci formula_5 gdzie formula_6 jest dowolną funkcją. Wówczas pierwiastki tego równania z definicji są miejscami zerowymi tej funkcji. Jeżeli formula_6 jest wielomianem, to twierdzenie Bézouta mówi, iż pierwiastek wielomianu jest zarazem miejscem zerowym, czyli rozwiązaniem odpowiedniego równania algebraicznego.
Przykłady.
równanie sprzeczne – nigdy nie jest spełnione.
równanie tożsamościowe.
równanie oznaczone o nieskończonej, ale przeliczalnej liczbie rozwiązań.
równanie nieoznaczone.
równanie z dwiema niewiadomymi. Równanie to jest spełnione przez nieskończenie wiele par liczb, czyli ma nieskończenie wiele rozwiązań. Każde rozwiązanie dane jest regułą: formula_18 dowolne, formula_19 Biorąc za formula_18 dowolne liczby rzeczywiste i wyliczając formula_21 z podanego wzoru, można otrzymać każde rozwiązanie badanego równania. Dla formula_22 otrzymujemy formula_23 dla formula_24 mamy formula_25 itd. Liczba rozwiązań równania jest nieprzeliczalna więc równanie jest nieoznaczone.
Poniższe wyrażenia nie zawierają niewiadomych, są więc jedynie równościami:
równość prawdziwa, tożsamościowa.
równość nieprawdziwa, sprzeczna.
Metody rozwiązywania.
Przed rozwiązanie jakiegokolwiek równania należy je uporządkować, tzn. „ustawić” zmienne w porządku malejącym, czyli według malejącej potęgi. Ważne, aby w przypadku układów równań zachowywać kolejność zmiennych. Ułatwia to późniejsze rozwiązywanie. Na samym początku należy zastanowić się, czy dane równanie da się w jakiś sposób uprościć (Metoda równań równoważnych, np. zwinąć wzór, wyłączyć wspólny czynnik przed nawias, pogrupować wyrazy). Warto na to poświęcić kilka chwil, gdyż może to oszczędzić konieczności żmudnego liczenia. Następnym etapem jest wybór sposobu rozwiązania. Co do samych sposobów rozwiązywania to, jeżeli nie udało się uprościć równania, trzeba się zdać na wzory i twierdzenia lub rozwiązać równanie geometrycznie, rysując odpowiednie wykresy. Przy tej okazji należy badać dziedzinę równania, aby przy ostatecznym rozwiązaniu uniknąć wyników nie należących do zbioru argumentów. Można to zrobić na dwa sposoby:
Jest kilka metod rozwiązywania układów równań. Można stosować tylko jedną albo wszystkie naraz – panuje tu pełna dowolność. Sposoby rozwiązywania układów równań:

</doc>
<doc id="1609061" url="https://pl.wikipedia.org/wiki?curid=1609061" title="FAW Besturn B70">
FAW Besturn B70

FAW Besturn (chiński 汽奔腾) – samochód osobowy marki FAW zaliczany do średniej klasy.
Model FAW Besturn B50 został stworzony na podstawie samochodu Mazda 6.

</doc>
<doc id="1609062" url="https://pl.wikipedia.org/wiki?curid=1609062" title="Wielościan archimedesowy">
Wielościan archimedesowy



</doc>
<doc id="1609065" url="https://pl.wikipedia.org/wiki?curid=1609065" title="Angelo Roncalli">
Angelo Roncalli



</doc>
<doc id="1609067" url="https://pl.wikipedia.org/wiki?curid=1609067" title="Radpol">
Radpol

Radpol SA – polski producent kabli, linek, przewodów i osprzętu kablowego oraz rur, uszczelnień oraz osprzętu termokurczliwego (muf na rury preizolowane).
Historia.
Utworzony jako Przedsiębiorstwo Doświadczalne Przemysłu Kablowego i Sprzętu Elektrotechnicznego Kabloosprzęt z siedzibą w Ożarowie Mazowieckim (zakład w Człuchowie). W 1976 podejmuje działalność produkcyjną (łączniki warstwowe). Od 1981 jest producentem przewodów elektroenergetycznych. Od 1982 samodzielne przedsiębiorstwo państwowe pod nazwą Zakład Urządzeń Technologicznych w Człuchowie. 
W 1984 uruchamia produkcję wyrobów termokurczliwych, których cechą charakterystyczną jest pamięć kształtu.
Radpol jako spółka akcyjna.
W 1995 przedsiębiorstwo zostaje przekształcone w spółkę akcyjną, a od 1997 działa jako Zakład Osprzętu Termokurczliwego Radpol S.A. (w 2003 nazwa zostaje skrócona do Radpol S.A.). Firma zostaje w tym czasie włączona do Programu Powszechnej Prywatyzacji i przechodzi na własność XII NFI Piast. Po 2000 firma notuje ekspansję w oparciu o innowacje. 
Działalność innowacyjna.
Firma, jako jedyna w Polsce, posiada akcelerator elektronowy o energii 2 MeV służący do radiacyjnego sieciowania polimerów. W rezultacie powstają produkty mające cechę pamięci kształtu. 
W 2007 spółka wyróżniona jako Pomorski Lider Innowacji. 
W 2008 technologia została uzupełniona o kolejny akcelerator cząstek, tzw. mały zderzacz hadronów, o mocy 4,5 MeV. W tym zakresie przedsiębiorstwo współpracuje m.in. z Instytutem Energetyki Jądrowej w Nowosybirsku.

</doc>
<doc id="1609068" url="https://pl.wikipedia.org/wiki?curid=1609068" title="Miasta w Polsce po 1900">
Miasta w Polsce po 1900



</doc>
<doc id="1609081" url="https://pl.wikipedia.org/wiki?curid=1609081" title="Skaner nasłuchowy">
Skaner nasłuchowy



</doc>
<doc id="1609085" url="https://pl.wikipedia.org/wiki?curid=1609085" title="Kiriakos Triandafilidis">
Kiriakos Triandafilidis

Kiriakos Triandafilidis, gr. Κυριάκος Τριανταφυλλίδης (ur. 3 września 1944 w Palechori) – cypryjski polityk, od 2004 do 2014 europarlamentarzysta VI i VII kadencji.
Życiorys.
Kształcił się na Uniwersytecie Wiktorii w Wellington, gdzie w 1966 uzyskał dyplom licencjata. Pracował w Nowej Zelandii jako nauczyciel w gimnazjum. Od 1971 był zatrudniony na Cyprze jako urzędnik w ministerstwie pracy i ubezpieczeń społecznych, a następnie jako dyrektor w zrzeszeniu kopalni azbestu. Od 1982 do 2004 ponownie pracował w administracji państwowej, dochodząc do stanowiska dyrektora generalnego w ministerstwie spraw wewnętrznych.
W wyborach w 2004 jako kandydat ugrupowania AKEL uzyskał mandat eurodeputowanego. W kolejnych wyborach w 2009 z powodzeniem starał się o reelekcję, również z ramienia Postępowej Partii Ludzi Pracy. Zasiadł w eurokomunistycznej frakcji EUL/NGL.

</doc>
<doc id="1609097" url="https://pl.wikipedia.org/wiki?curid=1609097" title="Amarelle">
Amarelle



</doc>
<doc id="1609099" url="https://pl.wikipedia.org/wiki?curid=1609099" title="Marios Matsakis">
Marios Matsakis

Marios Matsakis, gr. Μάριος Ματσάκης (ur. 2 sierpnia 1954 w Limassolu) – cypryjski polityk, biochemik i lekarz chirurg, eurodeputowany V (w 2004) i VI kadencji.
Życiorys.
Z wykształcenia mikrobiolog, uzyskał doktorat z biochemii na University of London, specjalizację z chirurgii na University of Cambridge. Kształcił się również m.in. na University of Glasgow w zakresie prawa medycznego. W 1996 i 2001 był wybierany do Izby Reprezentantów.
Po akcesie Cypru do UE od maja do lipca 2004 był eurodeputowanym V kadencji. W wyborach w tym samym roku jako kandydat Partii Demokratycznej uzyskał mandat posła do Parlamentu Europejskiego. Należał do frakcji liberalnej, pracował w Komisji Ochrony Środowiska Naturalnego, Zdrowia Publicznego i Bezpieczeństwa Żywności. W PE zasiadał do 2009.
W międzyczasie opuścił demokratów i jako niezależny kandydował w wyborach prezydenckich w 2008. Zajął w nich czwarte miejsce, uzyskując 3460 głosów (0,77%).

</doc>
<doc id="1609103" url="https://pl.wikipedia.org/wiki?curid=1609103" title="Absolutnie fantastyczne">
Absolutnie fantastyczne

Absolutnie fantastyczne (ang. "Absolutely Fabulous") – wielokrotnie nagradzany, uznany przez krytykę i widzów brytyjski serial komediowy nadawany początkowo przez BBC Two, a od 1994 r. przez bardziej popularną BBC One. Miała powstać amerykańska wersja serialu, jednak projekt został porzucony. W Polsce emisja odbyła się m.in. na kanale BBC Entertainment oraz TVN 7
Obsada.
Polska wersja.
W rolach głównych:
Piosenka z czołówki.
Utwór słyszany w trakcie napisów, to napisana przez Boba Dylana i Ricka Danko piosenka pt."This Wheel's on Fire", wykonana przez Julie Driscoll i Adriana Edmondsona
Lokalizacja zdjęć.
Zdjęcia do serialu kręcono w Londynie w Wielkiej Brytanii, jednakże kilkakrotnie wraz z podróżami głównych bohaterek ekipa filmowa przemieszczała się do: Nowego Jorku w USA, Paryża we Francji, Rabatu w Maroku oraz Szwajcarii.

</doc>
<doc id="1609106" url="https://pl.wikipedia.org/wiki?curid=1609106" title="Współczynnik fali stojącej">
Współczynnik fali stojącej

Współczynnik fali stojącej, WFS () – stosunek wartości amplitudy maksymalnej do amplitudy minimalnej napięcia elektrycznego fali stojącej w linii zasilającej odbiornik, określa stopień dopasowania obciążenia do linii zasilającej.
Zależy od stosunku impedancji obciążenia do impedancji falowej linii.
WFS można wyliczyć ze wzoru:
gdzie:
WFS można także obliczyć mając dany współczynnik odbicia formula_4 bądź jego moduł, ze wzoru:
Współczynnik odbicia można wyliczyć bezpośrednio z impedancji obciążenia formula_6 oraz impedancji charakterystycznej linii formula_7
WFS może przyjmować wartość od 1 do ∞.
WFS = 1 wówczas, gdy cała moc ze źródła zostanie dostarczona do odbiornika. Przy idealnym dopasowaniu impedancja obciążenia = impedancji linii, zachodzi dopasowanie.
WFS &gt; 1 gdy obciążenie jest niedopasowane do linii i powstaje tzw. fala odbita, która powraca do nadajnika. W skrajnych przypadkach duży WFS może spowodować uszkodzenie linii transmisyjnej albo nawet nadajnika. Do pomiaru WFS stosuje się pasywne urządzenia zwane reflektometrami.
Współczynnik fali stojącej a emisja energii dla CB-radio w Polsce (maksymalna moc 4 W dla modulacji AM lub FM)

</doc>
<doc id="1609114" url="https://pl.wikipedia.org/wiki?curid=1609114" title="James Whitmore">
James Whitmore

James Allen Whitmore Jr. (ur. 1 października 1921 w White Plains, zm. 6 lutego 2009 w Malibu) – amerykański aktor filmowy, teatralny i telewizyjny.
Życiorys.
Na ekranie debiutował w 1949. Znany z charakterystycznych ról drugoplanowych; największą popularność i sympatię widzów przyniosła mu rola w filmie "Skazani na Shawshank" (1994; reż. Frank Darabont). Był dwukrotnie nominowany do Oscara. W 1950 za drugoplanową rolę w filmie "Pole bitwy" (1949; reż. William A. Wellman) oraz w 1976 za pierwszoplanową rolę w filmie biograficznym "Give ’em Hell, Harry!" (1975), w którym zagrał prezydenta USA Harry’ego Trumana.
Zmarł na raka płuca, w swoim domu w Malibu.

</doc>
<doc id="1609115" url="https://pl.wikipedia.org/wiki?curid=1609115" title="Parotosuchus">
Parotosuchus



</doc>
<doc id="1609120" url="https://pl.wikipedia.org/wiki?curid=1609120" title="Hołynka (gmina w powiecie augustowskim)">
Hołynka (gmina w powiecie augustowskim)

Hołynka (alt. "Gołynka") – dawna gmina wiejska istniejąca do 1939 roku w woj. białostockim (obecnie na pograniczu Polski i Białorusi). Siedzibą gminy była Hołynka.
Za Królestwa Polskiego gmina należała do powiatu augustowskiego w guberni suwalskiej. 31 maja 1870 do gminy przyłączono kilka wsi z gminy Wołłowiczowce.
W okresie międzywojennym gmina Hołynka należała do powiatu augustowskiego w woj. białostockim. 
Według Powszechnego Spisu Ludności z 1921 roku gmina zamieszkiwana była przez 4442 osoby, wśród których 4116 zadeklarowało wyznanie rzymskokatolickie, 242 prawosławne a 84 mojżeszowe. Jednocześnie 4437 mieszkańców zadeklarowało polską przynależność narodową, 2 inną a 3 żydowską.
Po wojnie obszar gminy Hołynka został przedzielony granicą państwową; mniejsza zachodnia część pozostała w Polsce (włączono ją do gminy Lipsk), natomiast większa wschodnia część weszła w struktury administracyjne Związku Radzieckiego. Gmina Hołynka jest jedną z czterech gmin powiatu augustowskiego, które po wojnie znalazły się poza granicami Polski.
Nie mylić z gminą Hołynka w powiecie grodzieńskim w tymże województwie, która leżała dużo dalej od Grodna (na samym południu powiatu grodzieńskiego) niż gmina Hołynka w powiecie augustowskim. Obie gminy zostały po wojnie przedzielone granicą państwową.
Miejscowości.
Miejscowości i osady na podstawie spisu powszechnego z 30 września 1921.

</doc>
<doc id="1609122" url="https://pl.wikipedia.org/wiki?curid=1609122" title="Obiektywy sfery">
Obiektywy sfery



</doc>
<doc id="1609123" url="https://pl.wikipedia.org/wiki?curid=1609123" title="Sfera TV">
Sfera TV

Sfera TV – lokalna stacja telewizyjna działająca w Rudzie Śląskiej.
Informacje ogólne.
Jej siedziba mieści się w Rudzie Śląskiej Nowym Bytomiu przy ulicy Niedurnego 69. Sfera TV to informacje z regionu, transmisje „na żywo” oraz interwencje w sprawach mieszkańców. Co roku telewizja przyznaje nagrody „Obiektywy sfery”. Telewizję można oglądać w Rudzie Śląskiej, Bytomiu, Zabrzu i Radzionkowie oraz w Internecie.
Obiektywy Sfery.
Obiektywy Sfery to nagroda przyznawana przez telewizję w 4 dziedzinach: Wydarzenie w obiektywie, Przyjaciel Sfery, Sponsor Sfery i Honorowy Obiektyw.
2004 rok.
W 2004 roku Obiektywy Sfery otrzymali:
2005 rok.
W 2005 roku Obiektywy Sfery otrzymali:
2006 rok.
W 2006 roku Obiektywy Sfery otrzymali:
2007 rok.
W 2007 roku Obiektywy Sfery otrzymali:
2008 rok.
W 2008 roku Obiektywy sfery otrzymali:
2009 rok.
W 2009 roku Obiektywy Sfery otrzymali:
2010 rok.
W 2010 roku Obiektywy Sfery otrzymali:
Dodatkowo w 2010 roku przyznano nagrodę specjalną „Lokal z klimatem” dla Domu Przyjęć Okolicznościowych „Omega”

</doc>
<doc id="1609124" url="https://pl.wikipedia.org/wiki?curid=1609124" title="Speleoklub Dębicki">
Speleoklub Dębicki

Speleoklub Dębicki – organizacja skupiająca miłośników jaskiń z Dębicy założona w 1986 r. przez Tomasza Kałużę, Tomasza Mleczka i Bogdana Szatkowskiego. Członkowie klubu odkryli na terenie Beskidów i Pogórza Karpackiego wiele nowych jaskiń i stanowisk nietoperzy. Klub wydał też 4 numery czasopisma "Jaskinie Beskidzkie". Speleoklub Dębicki istniał do 2001 r., kiedy to wszedł w skład nowego Stowarzyszenia Speleoklub Beskidzki.

</doc>
<doc id="1609130" url="https://pl.wikipedia.org/wiki?curid=1609130" title="Alwin Thurm">
Alwin Thurm

Alwin Thurm (ur. 10 kwietnia 1894 w Windhausen, zm. 31 grudnia 1917 w okolicach Asolo) – as myśliwski niemieckich sił lotniczych Luftstreitkräfte z 5 zwycięstwami w I wojnie światowej.
Służył w Jagdstaffel 24 pomiędzy 6 lipca a 4 sierpnia 1917 roku uzyskując swoje pierwsze zwycięstwo 27 lipca w okolicach Ostendy. W sierpniu został przeniesiony na front włoski do Jagdstaffel 31, gdzie odniósł kolejna cztery zwycięstwa. W czasie ataku na linię balonów obserwacyjnych Thurm został zaatakowany przez samoloty z 45 Eskadry RFC. Jego samolot stanął z płomieniach i spadł na tereny zajęte przez wroga grzebiąc pilota. Za pogromcę Thurma uważa się Australijczyka Raymonda Brownella i Anglika, kapitana Henry Moody'ego.

</doc>
<doc id="1609144" url="https://pl.wikipedia.org/wiki?curid=1609144" title="Ołeksandriwka (rejon biłozerski)">
Ołeksandriwka (rejon biłozerski)

Ołeksandriwka (ukr. "Олександрівка") – wieś na południu Ukrainy, w obwodzie chersońskim, w rejonie biłozerskim. Położona na brzegu Limanu Dniepru. Miejscowość liczy 2596 mieszkańców. Na jej terenie znajduje się latarnia morska.
Historia.
Wieś założona w 13 sierpnia 1781 roku w dobrach Piotra Rumiancewa. Na wysokim brzegu limanu na terenie wsi istniała w I-III wieku osada związana z Olbią.

</doc>
<doc id="1609149" url="https://pl.wikipedia.org/wiki?curid=1609149" title="12 Pułk Artylerii Pancernej">
12 Pułk Artylerii Pancernej

12 Pułk Artylerii Pancernej (12 papanc) – oddział wojsk pancernych ludowego Wojska Polskiego.
Pułk sformowany został w 1951 roku, w garnizonie Trzebiatów, w składzie 8 Drezdeńskiej Dywizji Zmechanizowanej, na bazie batalionu dział pancernych SU-85 z 9 pułku czołgów średnich. W 1955 roku pułk przeformowany został w 33 batalion czołgów i artylerii pancernej według etatu Nr 5/167 o stanie 519 wojskowych i 11 pracowników cywilnych. Latem 1957 roku jednostka została rozformowana.

</doc>
<doc id="1609158" url="https://pl.wikipedia.org/wiki?curid=1609158" title="Łabno (gmina)">
Łabno (gmina)

Łabno – dawna gmina wiejska istniejąca do 1939 roku w woj. białostockim (obecnie na Białorusi). Siedzibą gminy były początkowo Podłabienie, a następnie Baranowicze.
Za Królestwa Polskiego gmina należała do powiatu augustowskiego w guberni suwalskiej.
W okresie międzywojennym gmina Łabno należała do powiatu augustowskiego w woj. białostockim. 
Według Powszechnego Spisu Ludności z 1921 roku gminę zamieszkiwało 3921 osób, wśród których 3800 było wyznania rzymskokatolickiego, 117 prawosławnego, 1 innego a 3 mojżeszowego. Jednocześnie 3862 mieszkańców zadeklarowało polską przynależność narodową, 47 białoruską, 1 niemiecką, 1 żydowską a 10 inną. W gminie było 726 budynków mieszkalnych.
Po wojnie obszar gminy Łabno wszedł w struktury administracyjne Związku Radzieckiego. Gmina Łabno jest jedną z czterech gmin powiatu augustowskiego, które po wojnie znalazły się poza granicami Polski.
Miejscowości.
Miejscowości i osady na podstawie spisu powszechnego z 30 września 1921.

</doc>
<doc id="1609160" url="https://pl.wikipedia.org/wiki?curid=1609160" title="Dale Coyne Racing">
Dale Coyne Racing

Dale Coyne Racing – zespół wyścigowy, uczestniczący w serii IRL IndyCar Series.
CART/Champ Car.
Zespół założył kierowca wyścigowy Dale Coyne w 1986 roku (chociaż pierwsze pojedyncze starty pod banerem Dale Coyne Racing zaliczył w 1984 i 1985 roku). Początkowo zespół budował swoje własne nadwozie, oznaczone jako DC-1, jednak słabe osiągi i spora awaryjność sprawiły, że po sezonie 1986 zrezygnowano z niego.
Po sezonie 1988 Dale Coyne zrezygnował z regularnych startów i skupił się na zarządzaniu zespołem. Coyne znany jest z dawania możliwości startu młodym, zdolnym zawodnikom. Jednym z takich debiutantów był Paul Tracy, który w 2003 roku zdobył tytuł mistrzowski (startując w zespole Forsythe Racing).
W 1995 roku współwłaścicielem zespołu został Walter Payton, była gwiazda futbolu amerykańskiego, od tego momentu zespół nosił nazwę Payton/Coyne Racing. Po śmierci Paytona, od sezonu 2000, zespół powrócił do nazwy Dale Coyne Racing.
Zespół należał zawsze do najskromniejszych budżetowo w stawce, dlatego bardzo często kierowcami zostawali zawodnicy płacący za starty lub przyprowadzający własnych sponsorów. Taka sytuacja sprawiła, że w 2001 roku nie kompletując odpowiedniego budżetu zespół zawiesił starty po 2 wyścigach. Do końca 2002 roku wystartował w tylko w kilku wyścigach, ale od sezonu 2003 powrócił do regularnych występów.
W 2004 roku kierowcą ekipy został Oriol Servià, który zdobył kilka wysokich miejsc (m.in. trzecie miejsce w Laguna Seca – pierwsze podium w historii zespołu). W 2007 roku natomiast kierowcą został Bruno Junqueira, który zajmował regularnie wysokie miejsca (11 razy w pierwszej dziesiątce, 3 razy na podium) i ostatecznie zajął siódme miejsce w klasyfikacji sezonu.
IRL IndyCar Series.
Przed rozpoczęciem sezonu 2008, seria Champ Car połączyła się z konkurencyjną Indy Racing League. Zespół Dale’a Coyne’a wystartował w połączonej serii z dotychczasowym kierowcą Bruno Junqueirą i nowym Mario Moraesem. Początki nie były łatwe, dopiero w drugiej części sezonu wywalczyli kilka lepszych wyników (5 razy w pierwszej dziesiątce) i w klasyfikacji końcowej sezonu zajęli dopiero 20. i 21. miejsce.
W sezonie 2009 zespół wystawiał regularnie tylko jeden samochód, a jego kierowcą był Justin Wilson. 5 lipca na torze Watkins Glen International Wilson odniósł pierwsze zwycięstwo w historii startów zespołu w IndyCar. W sezonie 2010 kierowcami Coyne’a zostali nowicjusz Alex Lloyd i wspierana wenezuelskimi petrodolarami koncernu naftowego CITGO, Milka Duno.
W sezonie 2011 w zespole wystartował czterokrotny mistrz Champ Car, Sébastien Bourdais, zmieniany na torach owalnych przez Alexa Lloyda. Drugi samochód poprowadził debiutant James Jakes. W 2012 Jakes kontynuował starty w barwach zespołu, a do drugiego pojazdu wsiadł ponownie Justin Wilson, który na torze Texas Motor Speedway odniósł kolejne zwycięstwo dla zespołu – tym razem pierwsze na torze owalnym. W sezonie 2013 Wilson dzięki wielu dobrym występom zajął szóste miejsce w klasyfikacji, najwyższe w historii zespołu. W drugim z samochodów zasiadało w sumie pięciu kierowców, w tym Mike Conway, który wygrał jeden z wyścigów w Detroit.

</doc>
<doc id="1609161" url="https://pl.wikipedia.org/wiki?curid=1609161" title="Aigo boulido">
Aigo boulido

Aigo boulido (fr. "l'eau bouilli") – zupa prowansalska, czosnkowa.
Aby przygotować ten rodzaj zupy, potrzebne są: wrząca woda, czosnek, żółtka i pieprz. Ponadto można dodać inne przyprawy (np. szałwię, sól, tymianek), oliwę z oliwek, a także grzanki, pomidory lub ziemniaki. Jedną z metod serwowania jest wyłożenie talerza kromkami chleba obficie polanymi oliwą i posypanymi pieprzem. Kromki te zalewa się następnie zupą i spożywa po kilku minutach nasiąkania. Taki sposób podania wspomina Umberto Eco w powieści "Cmentarz w Pradze". Zupa jest polecana w przypadku zaistnienia kaca.

</doc>
<doc id="1609162" url="https://pl.wikipedia.org/wiki?curid=1609162" title="Arona">
Arona



</doc>
<doc id="1609163" url="https://pl.wikipedia.org/wiki?curid=1609163" title="Dywersyfikacja ryzyka">
Dywersyfikacja ryzyka

Dywersyfikacja ryzyka, rozproszenie ryzyka, rozłożenie ryzyka - metoda zmniejszenia ryzyka związanego z prowadzoną działalnością poprzez jej zróżnicowanie, tak aby straty w jednym obszarze mogły być skompensowane zyskami w innym.
W praktyce działalności gospodarczej dywersyfikacja może być realizowana poprzez wzrost liczby obszarów działalności przedsiębiorstwa, poprzez wprowadzenie nowych produktów, pozyskanie nowych rynków zbytu, poszerzenie kręgu dostawców lub odbiorców. Zaangażowanie w nowe branże, technologie czy rynki pozwala zmniejszyć ryzyko podejmowanych działań. Korzyści z dywersyfikacji mogą wynikać np. z możliwości pokrycia strat z jednej działalności zyskami z innej bądź skompensowania problemów zaopatrzeniowych z jednego źródła dostawami z innego źródła.
Dywersyfikacja ryzyka kredytowego.
Polega na zróżnicowaniu portfela kredytowego banku przez udzielanie kredytów podmiotom o różnej formie prawnej, działającym w różnych branżach, regionach geograficznych oraz przestrzeganie limitów koncentracji zaangażowań, tj. maksymalnego udziału pojedynczych kredytów w całym portfelu.
Dywersyfikacja ryzyka inwestycyjnego.
Dywersyfikacja portfela polega na zróżnicowaniu lokat w portfelu inwestycyjnym. Dywersyfikacja portfela poprawia relację oczekiwanego dochodu do ryzyka. Im mniejsza współzależność zmian cen lokat w portfelu, tym mniejsza staje się zmienność stóp zwrotu (ryzyko) całego portfela. Ryzyko portfela inwestycyjnego zależy bowiem nie tylko od ryzyka pojedynczych inwestycji wchodzących w jego skład, ale także od stopnia korelacji stóp zwrotu z tych inwestycji. W przypadku korelacji ujemnej, straty z jednej lokaty mogą zostać zrekompensowane zyskami z innej.
Dywersyfikacja może być realizowana poprzez dobór różnych rodzajów lokat (np. nieruchomości, towarów, akcji, obligacji, tytułów uczestnictwa funduszy inwestycyjnych), a także różnicowanie lokat pod względem geograficznym, sektorów czy emitentów.

</doc>
<doc id="1609165" url="https://pl.wikipedia.org/wiki?curid=1609165" title="Kajdu">
Kajdu

Kajdu (albo Chajdu) (ur. ok. 1235/1236, zm. ok. 1301) – chan Mongołów z rodu Ugedeja, panujący w Turkiestanie i części Syberii od roku 1263 aż do śmierci.
Był on wnukiem Ugedeja (1229 - 1241) z jego piątego syna, Kaszina. Z racji młodego wieku nie brał udziału w sporze o wybór Möngkego (1251 - 1259) w roku 1251, w związku z czym jako jeden z nielicznych członków rodu Ugedeja uniknął śmierci po jego zwycięstwie, a nawet otrzymał ułus na terenie Siedmiorzecza, i prawdopodobnie dowództwo nad wojskami tegoż rodu. Od roku 1263 znajdował się w konflikcie z Kubiłajem (1259 - 1264). Po pokonaniu Baraka (1266 - 1271) udało mu się podporządkować sobie Czagataidów, a w roku 1269 doprowadzić do zwołania kurułtaju w Tałasie, gdzie obwołano go Wielkim Chanem. Kajdu prowadził generalnie pomyślne wojny z potomkami Tołuja, Ilchanidami i dynastią Yuan, które przyniosły mu poszerzenie podległego mu terytorium o Turkiestan Chiński i zachodnią Mongolię. Jego władza jako Wielkiego Chana ograniczała się jednak do Turkiestanu i części Syberii, przy czym nie jest jasne czy przyjmując ten tytuł pretendował on do rządów nad całym imperium mongolskim. Następcy Kubiłaja, Temürowi Öldżejtü (1294 - 1307), udało się zadać ciężkie straty armii Kajdu podczas jego ataku na Karakorum. Sam Kajdu zmarł w wyniku rany odniesionej w trakcie tej kampanii najprawdopodobniej w roku 1301. Jego następcą został jego syn Czeper (ok. 1303 - 1306).

</doc>
<doc id="1609168" url="https://pl.wikipedia.org/wiki?curid=1609168" title="Stowarzyszenie Włókienników Polskich">
Stowarzyszenie Włókienników Polskich

Stowarzyszenie Włókienników Polskich - organizacja naukowo-techniczna z siedzibą w Łodzi, zrzeszająca polskich inżynierów i techników, założona w 1946 roku; członek Federacji Stowarzyszeń Naukowo-Technicznych NOT.
Podstawowymi zadaniami statutowymi SWP są:
Terenowe jednostki organizacyjne SWP znajdują się w Białymstoku, Bielawie, Bielsku-Białej, Bydgoszczy, Częstochowie, Jeleniej Górze, Krakowie, Łodzi, Poznaniu, Radomiu, Słupsku, Tomaszowie Mazowieckim, Toruniu, Warszawie i Wrocławiu.

</doc>
<doc id="1609171" url="https://pl.wikipedia.org/wiki?curid=1609171" title="Balla Wielka (gmina)">
Balla Wielka (gmina)

Balla Wielka – dawna gmina wiejska istniejąca do 1939 roku w woj. białostockim (obecnie na Białorusi). Siedzibą gminy był początkowo Wandzin, a następnie Łojki.
Za Królestwa Polskiego gmina należała do powiatu augustowskiego w guberni suwalskiej. do gminy przyłączono kilka wsi z gminy Wołłowiczowce.
W okresie międzywojennym gmina Balla Wielka należała do powiatu augustowskiego w woj. białostockim.
13 kwietnia 1929 roku część obszaru gminy Balla Wielka (wsie: Nowosady i Kowniany) włączono do gminy Wołłowiczowce.
Po wojnie obszar gminy Balla Wielka wszedł w struktury administracyjne Związku Radzieckiego. Gmina Balla Wielka jest jedną z czterech gmin powiatu augustowskiego, które po wojnie znalazły się poza granicami Polski.
Miejscowości.
Miejscowości i osady na podstawie spisu powszechnego z 30 września 1921.

</doc>
<doc id="1609175" url="https://pl.wikipedia.org/wiki?curid=1609175" title="Payton/Coyne Racing">
Payton/Coyne Racing



</doc>
<doc id="1609176" url="https://pl.wikipedia.org/wiki?curid=1609176" title="Budy Grzybek">
Budy Grzybek



</doc>
<doc id="1609177" url="https://pl.wikipedia.org/wiki?curid=1609177" title="Wołłowiczowce (gmina)">
Wołłowiczowce (gmina)

Wołłowiczowce (rzadziej "Wołowiczowce") – dawna gmina wiejska istniejąca do 1939 roku w woj. białostockim (obecnie na Białorusi). Siedzibą gminy były Sopoćkinie.
Za Królestwa Polskiego gmina należała do powiatu augustowskiego w guberni suwalskiej. do gminy przyłączono pozbawione praw miejskich Sopoćkinie; równocześnie od gminy odłączono kilka wsi i przyłączono je do gmin Kurianka, Balla Wielka i Hołynka. Po ustaleniu granicy polsko-litewskiej w 1923 r. północna część gminy (Warwiszki) przypadła Republice Litewskiej.
Według Powszechnego Spisu Ludności z 1921 roku gminę Wołowiczowce zamieszkiwało 5094 osób, wśród których 4147 było wyznania rzymskokatolickiego, 17 prawosławnego, 1 ewangelickiego, 10 staroobrzędowego a 919 mojżeszowego. Jednocześnie 4839 mieszkańców zadeklarowało polską przynależność narodową, 253 żydowską,1 rosyjską i 1 rusińską. W gminie było 865 budynków mieszkalnych.
W okresie międzywojennym gmina Wołłowiczowce należała do powiatu augustowskiego w woj. białostockim. 13 kwietnia 1929 roku do gminy Wołłowiczowce przyłączono część obszaru gminy Balla Wielka (wsie: Nowosady i Kowniany).
Po wojnie obszar gminy Wołłowiczowce wszedł w struktury administracyjne Związku Radzieckiego (oprócz niewielkiego skrawka, który pozostał w granicach Polski). Gmina Wołłowiczowce jest jedną z czterech gmin powiatu augustowskiego, które po wojnie znalazły się poza granicami Polski.
Miejscowości.
Miejscowości i osady na podstawie spisu powszechnego z 30 września 1921.

</doc>
<doc id="1609179" url="https://pl.wikipedia.org/wiki?curid=1609179" title="Gmina Wołowiczowce">
Gmina Wołowiczowce



</doc>
<doc id="1609185" url="https://pl.wikipedia.org/wiki?curid=1609185" title="Reprezentacja Kamerunu w piłce siatkowej mężczyzn">
Reprezentacja Kamerunu w piłce siatkowej mężczyzn

Reprezentacja Kamerunu w piłce siatkowej mężczyzn - narodowa drużyna reprezentująca Kamerun w rozgrywkach międzynarodowych. Po latach niepowodzeń oraz kłopotów finansowych a także organizacyjnych w latach 60. oraz 70. XX wieku, drużyna stała się czołową siłą na kontynencie afrykańskim dołączając do grona Tunezji oraz Egiptu najbardziej utytułowanych drużyn Afryki.
Do największych sukcesów drużyny kameruńskie zalicza się dwa złote medale Mistrzostw Afryki oraz osiem pozostałych medali tej imprezy a także zajęcie trzynastego miejsca na Mistrzostwach Świata w 2010 roku.
Osiągnięcia.
Mistrzostwa Afryki.
 1. miejsce - 1989, 2001
 2. miejsce - 1987, 1997, 2011
 3. miejsce - 2003, 2005, 2007, 2009, 2017

</doc>
<doc id="1609186" url="https://pl.wikipedia.org/wiki?curid=1609186" title="Alberic de Beauvais">
Alberic de Beauvais

Alberic de Beauvais (ur. 1080 — zm. w lutym 1148) – francuski benedyktyn i kardynał.
Pochodził z diecezji Beauvais. W młodym wieku wstąpił do klasztoru w Cluny, gdzie doszedł do stanowiska subprzeora. Następnie był przeorem opactwa St.-Martin-des-Champs, a w 1130 roku został opatem Vezelay w diecezji Autun. W 1136 proponowano jego kandydaturę na biskupa Langres, nie objął jednak tej funkcji. 3 kwietnia 1138 papież Innocenty II konsekrował go na kardynała biskupa Ostii. W następnych latach wielokrotnie działał jako legat papieski. W latach 1138-39 przebywał w Anglii i Szkocji; w jej trakcie m.in. przewodniczył synodowi w Westminster i doprowadził do pojednania z Rzymem szkockiego kościoła i monarchii, które w trakcie papieskiej schizmy lat 1130-38 popierały antypapieża Anakleta II. Następnie był legatem w Outremer (1140-41), gdzie deponował ze stanowiska nieprawnie obranego patriarchę Antiochii Ralfa z Domfront. W latach 1144-45 działał jako legat we Francji, przeprowadzając reformę kilku klasztorów benedyktyńskich. Podpisywał bulle papieskie datowane między 9 kwietnia 1138 a 22 listopada 1147. 
Kardynał Alberic zmarł w Verdun, a uroczystościom pogrzebowym przewodniczył opat cysterski Bernard z Clairvaux, z którym współpracował przy propagowaniu II krucjaty i zwalczaniu herezji we Francji. Dokładna data śmierci nie jest jasna. Nekrolog klasztoru St. Martin-des-Champes odnotował jego zgon pod datą dzienną 20 listopada, jednak bez podania roku. W grę wchodziłby teoretycznie zarówno rok 1147 jak i 1148, jednakże analiza źródeł narracyjnych (Gesta Alberonis, Kronika Alberyka z Trois-Fontaines) wskazuje, że żył on jeszcze w Boże Narodzenie 1147 roku, a zmarł przed synodem w Reims w kwietniu 1148. W tej sytuacji przyjmuje się, że najprawdopodobniej zmarł on w lutym 1148, a data podana w paryskim nekrologu jest nieprawidłowa lub odnosi się do innego wydarzenia (np. translacji zwłok).

</doc>
<doc id="1609188" url="https://pl.wikipedia.org/wiki?curid=1609188" title="Wincenty Szyszłło">
Wincenty Szyszłło

Wincenty Szyszłło (ur. 1 maja 1837 w powiecie święciańskim, Imperium Rosyjskie, zm. 28 kwietnia 1919 w Warszawie) – polski lekarz, przyrodnik i filozof, przedstawiciel pozytywizmu.
Życie.
Po ukończeniu studiów medycznych na Cesarskim Uniwersytecie Moskiewskim (1861), rozpoczął praktykę lekarską w powiecie święciańskim. 
Zaangażował się w działalność niepodległościową i w 1862 został naczelnikiem wojennym powiatu święciańskiego. Krótko po wybuchu powstania styczniowego został aresztowany (30 stycznia 1863) i umieszczony w wileńskim więzieniu. Po 15 miesiącach skazano go na zsyłkę do guberni penzeńskiej. W 1868 powrócił do kraju i rozpoczął pracę w Warszawie jako lekarz Kolei Warszawsko-Wiedeńskiej.
Był członkiem Towarzystwa Lekarskiego Warszawskiego, członkiem komitetu redakcyjnego czasopism "Biblioteka Warszawska" i "Ateneum".
Jego synem był Witold Szyszłło, geograf i przyrodnik, podróżnik, osiadły w 1915 w Peru.
Jest pochowany w Warszawie na cmentarzu Powązkowskim (kwatera 172-2-25). 
Poglądy.
Ogłosił kilka dzieł z pogranicza medycyny, przyrodoznawstwa i filozofii, wpisujące się w warszawski pozytywizm. Jego poglądy ugruntowane były na empiryzmie Francisa Bacona, oraz darwinizmie, którego był popularyzatorem. Wydanie darwinistycznego "Przeglądu dziejów przyrody" (1872) spotkało się z krytyką zarówno "Przeglądu Katolickiego" (ze względów światopoglądowych), jak i kręgów przyrodoznawczych (ze względu na chaotyczność, kompilacyjny charakter i brak znajomości najnowszych osiągnięć). Prace Szyszłło są często nieprecyzyjne i starają się łączyć stanowisko pozystywistyczne (z charakterystycznym dla niego materializmem i krytyką metafizyki) z elementami witalistycznymi czy nawet spirytualistycznymi ("siła żywotna" nadająca dynamikę rozwojowi organizmów). 

</doc>
<doc id="1609193" url="https://pl.wikipedia.org/wiki?curid=1609193" title="Ailloli">
Ailloli

Ailloli ([ajoli'], także "aïoli", "all-i-oli", „sos czosnkowy”) – rodzaj majonezowego sosu czosnkowego; tradycyjny prowansalski sos popularny na południu Francji, a także w innych krajach Europy Południowej. 
Przyrządzany jest z czosnku, oliwy, musztardy, soku z cytryny, często z dodatkiem żółtka; podobnie jak majonez ma cechy emulsji. Substancją emulgującą jest żółtko, lecz niektóre wersje tego sosu (np. katalońskie ailloli) go nie zawierają, ponieważ musztarda i czosnek również posiadają pewne właściwości emulgujące.
Zazwyczaj żółtka miesza się z rozdrobnionym czosnkiem i musztardą, a następnie powoli dolewa się oliwę i sok z cytryny, mieszając trzepaczką aż do uzyskania emulsji. Ailloli może zawierać też inne przyprawy, jak pieprz i ocet. Bywa zagęszczany namoczoną i starannie odciśniętą bułką. Podawany do jaj gotowanych (na twardo, półtwardo, w koszulkach) oraz ryb.

</doc>
<doc id="1609194" url="https://pl.wikipedia.org/wiki?curid=1609194" title="(225088) Gonggong">
(225088) Gonggong

(225088) Gonggong (2007 OR10) – planetoida z grupy obiektów transneptunowych. Wyjątkowo duża absolutna wielkość gwiazdowa sugeruje, że jest to jedna z największych planetoid.
Nazwa.
W czasie, gdy planetoida nie miała własnej nazwy, jej odkrywcy nieoficjalnie nazywali ją Snow White, czyli Królewna Śnieżka, co odnosiło się do rzekomego koloru jej powierzchni. Dalsze badania wykazały jednak, że powierzchnia planetoidy jest zabarwiona na czerwono.
Odkrycie.
Odkrywcami obiektu byli Megan Schwamb, Michael Brown i David Rabinowitz.
Charakterystyka.
Orbita.
Orbita (225088) Gonggong jest podobna do orbity planety karłowatej Eris. Jest ona nachylona pod kątem 30,6° do ekliptyki; posiada też duży mimośród – ok. 0,5.
Według danych z 2021 roku planetoida pozostaje w rezonansie orbitalnym 3:10 z Neptunem.
Właściwości fizyczne.
Według danych z 2016 roku obiekt wydawał się o wiele ciemniejszy (albedo wyznaczono na tylko 9%), a więc i większy, niż początkowo sądzono, bo jego średnica była szacowana wtedy na około 1500 km. Obecnie szacuje się, że albedo wynosi ok. 0,14, a średnica obiektu ok. 1230 km, co i tak czyni go jedną z największych odkrytych planetoid transneptunowych. Obiekt ten prawdopodobnie zostanie w przyszłości zaliczony do grona planet karłowatych. Taka średnica plasuje go na piątym miejscu wśród obiektów transneptunowych, a więc jest niewiele mniejszy od planet karłowatych (136472) Makemake i (136108) Haumea, a większy od (1) Ceres.
Planetoida ta ma na powierzchni czerwoną barwę, jednak jej widmo wykazuje obecność lodu wodnego. Ta pozorna sprzeczność może wynikać stąd, że na powierzchni planetoidy znajduje się metan, choć nie ma na to jeszcze jednoznacznych dowodów. (225088) Gonggong jest wystarczająco duża, by posiadać atmosferę oraz by jej powierzchnia została pokryta lodowym błotem zamarzającym na powierzchni, a wyrzucanym przez lokalne wulkany.
Satelita.
W pobliżu planetoidy został odkryty jej księżyc, obiegający ją w odległości co najmniej 15 000 km. Dokładne parametry orbity nie zostały jeszcze określone. Średnica księżyca szacowana jest na ok. 220 km.
Został on nazwany Xiangliu.

</doc>
<doc id="1609197" url="https://pl.wikipedia.org/wiki?curid=1609197" title="KKL Kielce">
KKL Kielce



</doc>
<doc id="1609198" url="https://pl.wikipedia.org/wiki?curid=1609198" title="Kurjanka (gmina)">
Kurjanka (gmina)

Kurjanka (inaczej "Kurianka") – dawna gmina wiejska istniejąca do 1936 roku w woj. białostockim. Nazwa gminy pochodzi od wsi Kurjanka (obecnie "Kurianka"), chociaż siedzibą gminy było Skieblewo.
Za Królestwa Polskiego gmina należała do powiatu augustowskiego w guberni suwalskiej. do gminy przyłączono kilka wsi z gminy Wołłowiczowce, natomiast z części gminy Kurianka oraz ze zniesionego miasta Lipsk utworzoną nową gminę Petropawłowsk.
W okresie międzywojennym gmina Kurjanka należała do powiatu augustowskiego w woj. białostockim. Gminę zniesiono 1 kwietnia 1936 roku, a jej obszar włączono do gminy Lipsk.
Według Powszechnego Spisu Ludności z 1921 roku gminę zamieszkiwało 4206 osób, wśród których 4163 zadeklarowało wyznanie rzymskokatolickie, 20 prawosławne a 23 mojżeszowe. Jednocześnie 4185 mieszkańców zadeklarowało polską przynależność narodową, 7 białoruską, 4 inną a 10 żydowską. Na terenie gminy 779 budynków mieszkalnych.
Miejscowości.
Miejscowości i osady na podstawie spisu powszechnego z 30 września 1921.

</doc>
<doc id="1609201" url="https://pl.wikipedia.org/wiki?curid=1609201" title="Gmina Kurianka">
Gmina Kurianka



</doc>
<doc id="1609202" url="https://pl.wikipedia.org/wiki?curid=1609202" title="EtOH">
EtOH



</doc>
<doc id="1609203" url="https://pl.wikipedia.org/wiki?curid=1609203" title="Chedwyn Evans">
Chedwyn Evans



</doc>
<doc id="1609205" url="https://pl.wikipedia.org/wiki?curid=1609205" title="Bronisław Gosztyła">
Bronisław Gosztyła

Bronisław Gosztyła (ur. 11 października 1935 w Krynicy, zm. 18 października 1991 w Warszawie) – polski hokeista, dwukrotny olimpijczyk.
Zawodnik grający na pozycji napastnika. Reprezentant klubów KTH Krynica (1949-1955) i Legia Warszawa (1955-1968). W barwach Legii siedmiokrotnie (1956, 1957, 1959, 1961, 1963, 1964, 1967) zdobył tytuł mistrza Polski oraz pięć razy wicemistrzostwo. W polskiej lidze rozegrał 303 spotkania strzelając 206 goli. 
W reprezentacji Polski w latach 1955-1966 zagrał 114 razy strzelając 41 bramek. Przez wiele lat był kapitanem drużyny narodowej. Uczestniczył w dwóch turniejach olimpijskich. W 1956 w Cortina d’Ampezzo oraz w 1964 w Innsbrucku. Uczestniczył także w ośmiu turniejach o mistrzostwo świata.

</doc>
<doc id="1609211" url="https://pl.wikipedia.org/wiki?curid=1609211" title="Air Supply">
Air Supply

Air Supply — australijski zespół muzyczny utworzony w 1976 z inicjatywy Russella Hitchcocka i Grahama Russella. W latach 80. w składzie formacji znaleźli się także: klawiszowiec Frank Esler-Smith, gitarzysta Rex Goh, basista David Green i perkusista Ralph Cooper.
Światową popularność przyniosły im sentymentalne piosenki opracowane w stylu musicalowym, m.in. „Lost in Love”, „All Out of Love”, „Every Woman in the World”, „The One That You Love”, „Here I Am (Just When I Thought I Was Over You)”, „Sweet Dreams”, „Even the Nights Are Better”, „Making Love Out Of Nothing at All” i „Just As I Am”.

</doc>
<doc id="1609212" url="https://pl.wikipedia.org/wiki?curid=1609212" title="Andriej Jeszczienko">
Andriej Jeszczienko



</doc>
<doc id="1609220" url="https://pl.wikipedia.org/wiki?curid=1609220" title="Justyna Ratajczak">
Justyna Ratajczak

Justyna Ratajczak (ur. 29 czerwca 1985) – polska lekkoatletka uprawiająca skok o tyczce.
Kariera.
W 2004 r. zajęła 4. miejsce na mistrzostwach świata juniorów w Grosseto. W tym samym roku zdobyła w Spale tytuł halowej mistrzyni Polski juniorek. W następnym roku zwyciężyła w młodzieżowych mistrzostwach Polski, rozegranych w Krakowie, a na mistrzostwach Polski seniorek w Białej Podlaskiej zajęła 4. miejsce. Wynik ten powtórzyła na kolejnych mistrzostwach Polski, rozegranych w 2006 r. w Bydgoszczy.

</doc>
<doc id="1609222" url="https://pl.wikipedia.org/wiki?curid=1609222" title="Peter Raina">
Peter Raina

Peter Raina właśc. Preduman Raina (ur. 1935 w Kaszmirze) – historyk pochodzenia indyjskiego, absolwent historii na Uniwersytecie Oksfordzkim, doktoryzował się w 1966 na Uniwersytecie Warszawskim ("Stosunki polsko-niemieckie (wrzesień 1937 - wrzesień 1939)"; promotor: Rafał Gerber; recenzenci: Karol Lapter, Witold Rodziński). Działacz opozycyjny w okresie PRL. Wydał wiele publikacji na temat polskiego Kościoła katolickiego. Mieszka w Berlinie.

</doc>
<doc id="1609223" url="https://pl.wikipedia.org/wiki?curid=1609223" title="Deborah Rush">
Deborah Rush

Deborah Rush (ur. 19 kwietnia 1954 w Chatham) – amerykańska aktorka.
Życiorys.
Karierę aktorską zaczęła w 1981, wcześniej występowała na Broadwayu. W 1984 została mianowana do nagrody Tony za film Michaela Frayna "Noises Off". W ciągu następnych lat aktorka często grała w produkcjach teatralnych oraz sztukach takich jak "Stephen Adly Guirgis" oraz "The Last Days of Judas Iscariot".
Aktorka wystąpiła także filmach w reżyserii Woody'ego Allena: "Zelig" oraz "Purpurowa róża z Kairu".
W ostatnich latach Deborah grała głównie w serialach komediowych takich jak "The Visitor".
Jest synową znanego amerykańskiego dziennikarza Waltera Cronkita.

</doc>
<doc id="1609226" url="https://pl.wikipedia.org/wiki?curid=1609226" title="Jerzy Michaluk">
Jerzy Michaluk

Jerzy R. Michaluk (ur. 15 grudnia 1948 w Warszawie) – polski producent filmowy.
Kierownik produkcji i producent filmów polskich. Ukończył XL Liceum Ogólnokształcące z Oddziałami Dwujęzycznymi im. Stefana Żeromskiego w Warszawie. Absolwent Wydziału Finansów i Statystyki SGPiS w Warszawie. Członek Polskiej Akademii Filmowej.

</doc>
<doc id="1609232" url="https://pl.wikipedia.org/wiki?curid=1609232" title="Mały podatnik">
Mały podatnik

Mały podatnik – w rozumieniu ustawy o podatku od towarów i usług jest podatnikiem, u którego wartość sprzedaży (wraz z kwotą podatku) nie przekroczyła w poprzednim roku podatkowym wyrażonej w złotych kwoty odpowiadającej równowartości 1 200 000 euro (od stycznia 2009).
Limity dla małych podatników w PIT i CIT od 2020 roku wynoszą 2 mln euro, przy czym powstałą z przeliczenia kwotę zaokrągla się zawsze do 1 tys. zł. Do przeliczania limitów podanych w określonych przepisach prawnych wykorzystuje się średni kurs euro ogłoszony 1 października poprzedniego roku.
W przypadku podatnika prowadzącego przedsiębiorstwo maklerskie, zarządzającego funduszami powierniczymi, będącego agentem lub inną osobą prowadzącą usługi o podobnym charakterze, z wyjątkiem komisu, kwota prowizji nie przekroczyła 45 000 euro.
Mały podatnik może wybrać metodę kasową rozliczania VAT i składać kwartalne, zamiast miesięcznych, deklaracje podatkowe.

</doc>
<doc id="1609234" url="https://pl.wikipedia.org/wiki?curid=1609234" title="Błękitna flaga">
Błękitna flaga



</doc>
<doc id="1609240" url="https://pl.wikipedia.org/wiki?curid=1609240" title="Michael Guevara">
Michael Guevara

Michael Fidel Guevara Legua (ur. 10 czerwca 1984 w Limie) – peruwiański piłkarz występujący na pozycji pomocnika, reprezentant Peru w latach 2011–2013, brązowy medalista Copa América.
Kariera klubowa.
Urodzony w 1984 roku zawodnik jest wychowankiem Universitario de Deportes z rodzinnej Limy. W pierwszym składzie zadebiutował w 2002 roku. Grając w Peru do 2005 roku wystąpił w 61 spotkaniach zdobywając 7 goli. Jego kolejnymi klubami były Union Huaral, Sport Boys Association i Club Juan Aurich, z którego w styczniu 2009 roku za kwotę 50 tys. euro przeszedł do występującej w polskiej Ekstraklasie Jagiellonii Białystok. Z Jagą podpisał kontrakt na 3,5 roku. W połowie 2009 roku przeniósł się do Colegio Nacional Iquitos, gdzie zaliczył 19 spotkań.
Kariera reprezentacyjna.
Guevara występował w młodzieżowych reprezentacjach swojego kraju w kategorii U-17, U-20 oraz U-23. 8 lutego 2011 zadebiutował w seniorskiej reprezentacji Peru w towarzyskim meczu z Panamą, wygranym 1:0. W tym samym roku został powołany przez Sergio Markariána na Copa América w Argentynie. Na turnieju tym zaliczył 4 występy i 2 asysty i wywalczył ze swoim zespołem 3. miejsce po pokonaniu 4:1 Wenezueli. Ogółem w latach 2011–2013 Guevara zanotował 14 spotkań w drużynie narodowej, nie zdobył żadnej bramki.

</doc>
<doc id="1609242" url="https://pl.wikipedia.org/wiki?curid=1609242" title="Words from the Genius">
Words from the Genius

Words from the Genius – debiutancki album amerykańskiego rapera GZA członka Wu-Tang Clan nagrany pod pseudonimem The Genius, wydany 19 lutego 1991 roku nakładem wytwórni Cold Chillin’ Records. Płyta była pierwszym albumem wydanym przed założeniem Wu-Tang Clanu w 1992 roku.
W 1994 roku ukazała się reedycja albumu, na której utwór „Come Do Me” został zastąpiony piosenką „Pass the Bone”, nagrany z kuzynem Geniusa RZA, znany wtedy pod pseudonimem Prince Rakeem.

</doc>
<doc id="1609244" url="https://pl.wikipedia.org/wiki?curid=1609244" title="Walentin Rasputin">
Walentin Rasputin

Walentin Grigorjewicz Rasputin, (ur. 15 marca 1937 w Ust-Uda, zm. 14 marca 2015 w Moskwie) – pisarz radziecki i rosyjski. W swych dziełach podejmował tematykę życia wiejskiego. Urodził się i dużą część życia przeżył w obwodzie irkuckim na Syberii Wschodniej.

</doc>
<doc id="1609248" url="https://pl.wikipedia.org/wiki?curid=1609248" title="31 Pułk Artylerii Pancernej">
31 Pułk Artylerii Pancernej

31 Pułk Artylerii Pancernej (31 papanc) – oddział wojsk pancernych ludowego Wojska Polskiego.
Pułk sformowany został w 1951 roku, w Chojnicach, w składzie 20 Dywizji Zmechanizowanej, według etatu Nr 5/85. W 1955 roku 20 DZ przeformowana została w 20 Dywizję Pancerną, a 31 papanc. w 31 batalion czołgów i artylerii pancernej według etatu Nr 5/180. Równocześnie pododdział dyslokowany został do garnizonu Czarne. W 1957 roku batalion został rozformowany.
Struktura organizacyjna.
Dowództwo i sztab
Etat 5/85 przewidywał 757 żołnierzy i 12 pracowników cywilnych.

</doc>
<doc id="1609251" url="https://pl.wikipedia.org/wiki?curid=1609251" title="Katabaza">
Katabaza

Katabaza (gr. "κατάβασις" 'zejście' od "κατά" 'w dół' i "βαίνω" 'iść') – literacki topos zejścia bohatera do świata umarłych.
Motyw ten wielokrotnie pojawia się w mitologii greckiej, chociaż jest obecny także w tradycji innych kręgów kulturowych, np. w mitologii sumeryjskiej, co poświadcza "Epos o Gilgameszu". Wśród mitów greckich słynna jest katabaza Orfeusza, który schodzi do Hadesu po ukochaną, czy dwunasta z prac Heraklesa, w której heros udaje się po Cerbera, uwalniając przy okazji innego bohatera, który choć udał się do starożytnych piekieł, nie mógł się z nich wydostać – Tezeusza.
Wątek obecny jest także w VI księdze "Eneidy" Wergiliusza, w której Eneasz, za radą wieszczki Sybilli udaje się do podziemia, by zdobyć informacje dotyczące jego podróży. Od tej pory takie przedstawienie "zejścia" stało się modelem, do którego często powracano w literaturze, zwłaszcza w eposach.
W chrześcijaństwie motyw ten jest obecny w nauce na temat zstąpienia Chrystusa do piekieł, przypisuje się jednak temu zdarzeniu szczególny, zbawczy sens. Katabaza w kręgu kultury chrześcijańskiej występuje także w bardziej klasycznej formie. Na średniowiecznej katabazie opiera się "Boska komedia". Do piekieł schodzi także Alstolf z "Orlanda szalonego" Ludovica Ariosta.
Katabaza i wyobrażenie zaświatów na wzór starożytny są ponadto typowe dla ludowej twórczości nowogreckiej.
Innym rodzajem spotkania ze zmarłymi jest nekia, w której to dusze "wychodzą" do bohatera. Pierwszą nekię opisał Homer w XI księdze "Odysei", kiedy to Odyseusz kopie dół, w który wlewa ofiarę z owcy, tworząc możliwość przejścia dla mar. Z nekią mamy także do czynienia w drugiej części "Dziadów" Adama Mickiewicza.

</doc>
<doc id="1609258" url="https://pl.wikipedia.org/wiki?curid=1609258" title="John Owen">
John Owen



</doc>
<doc id="1609259" url="https://pl.wikipedia.org/wiki?curid=1609259" title="Pajęczyna Charlotty (film 1973)">
Pajęczyna Charlotty (film 1973)

Pajęczyna Charlotty (ang. "Charlotte’s Web") – amerykański film animowany z 1973 roku, powstały na podstawie książki Elwyna Brooksa White’a o tym samym tytule. Film doczekał się kontynuacji "".
Opis fabuły.
Film opisuje przygody prosiaczka Wilbura, który zaprzyjaźnia się z pająkiem Charlottą.

</doc>
<doc id="1609261" url="https://pl.wikipedia.org/wiki?curid=1609261" title="Gmina Czarna Wieś">
Gmina Czarna Wieś

dawne gminy:

</doc>
<doc id="1609262" url="https://pl.wikipedia.org/wiki?curid=1609262" title="Przystanek dworcowy">
Przystanek dworcowy



</doc>
<doc id="1609263" url="https://pl.wikipedia.org/wiki?curid=1609263" title="Czarna Wieś (gmina w powiecie sokólskim)">
Czarna Wieś (gmina w powiecie sokólskim)

Czarna Wieś (początkowo "Czarnowieża") – dawna gmina wiejska istniejąca do 1920 roku i następnie w latach 192?–1927 w woj. białostockim. Siedzibą gminy była Czarna Wieś (obecnie "Czarna Białostocka").
W okresie międzywojennym gmina Czarna Wieś należała do powiatu sokólskiego w woj. białostockim. Gmina (pod nazwą "Czarnowieża") występuje w pierwszym wykazie gmin powiatu (ok. 1919), natomiast w drugim, uzupełnionym (1921) już jej nie ma. Jednostka pojawia się ponownie w wykazie gmin z 1924 roku. Gminę zniesiono ostatecznie z dniem 1 kwietnia 1927 roku, a jej obszar włączono do gminy Czarna Wieś w powiecie białostockim.
Była to mała ludnościowo gmina (956 mieszk. w 1921 roku), składająca się ze stacji kolejowej Czarna Wieś (63 mieszkańców), wsi Buksztel i nadleśnictwa Buksztel (241 + 20), wsi i nadleśnictwa Wodokaczka (187 + 231), wsi Zapiecki (133), kolonii i leśniczówki Rogoziński Most (21 + 0), kolonii Mochnacz (40), kolonii Polanki (14), kolonii Jackie Tartaki (6) i leśniczówki Greńskie (0) (obszary te stanowią obecnie obszar Czarnej Białostockiej).
Uwaga! Nie należy gminy mylić z gminą Czarna Wieś w powiecie białostockim, do której gmina Czarna Wieś (powiat sokólski) została w 1927 roku włączona; przed 1927 istniały równocześnie 2 sąsiednie gminy o tej samej nazwie w dwóch powiatach. W 1973 roku powstała gmina Czarna Białostocka, której obszar odpowiada obszarowi gminy Czarna Wieś z lat 1927–54 (a więc od połączenia jednostek).

</doc>
<doc id="1609264" url="https://pl.wikipedia.org/wiki?curid=1609264" title="Abraham Govaerts">
Abraham Govaerts

Abraham Govaerts (ochrzczony 30 sierpnia 1589 w Antwerpii, zm. 9 września 1626) – flamandzki malarz barokowy.
Życiorys.
Urodził się w rodzinie handlarza dziełami sztuki, był uczniem Jana Brueghla starszego, na przełomie 1607 / 1608 został mistrzem cechowym w gildii św. Łukasza. Posiadał dwa domy w Antwerpii i od 1622 był żonaty z Isabellą Gillis, z którą miał dwie córki.
Malował głównie pejzaże leśne, które były wzbogacane kompozycjami figuralnymi malowanymi przez innych artystów, takich jak Hendrick de Clerck, Frans i Hieronymus Franckenowie. Jego prace odznaczały się wielką dbałością o szczegóły, bogactwem efektów świetlnych i kolorów. Artysta poruszał tematykę mitologiczną, biblijną i historyczną, w jego dziełach widać wyraźne wpływy manieryzmu.
Govaerts wyszkolił wielu malarzy, jego uczniami byli m.in. Hans Groenrijs (1617), Andries van den Bogaerde (1619–1620), Niclaes Aertsen, Gysbrecht van den Berch, Frans Snyders i Alexander Keirincx.

</doc>
<doc id="1609266" url="https://pl.wikipedia.org/wiki?curid=1609266" title="Czarna Wieś (gmina w powiecie białostockim)">
Czarna Wieś (gmina w powiecie białostockim)

Czarna Wieś (od 1973 "Czarna Białostocka") – dawna gmina wiejska istniejąca do 1954 roku w woj. białostockim. Siedzibą gminy była Czarna Wieś Kościelna.
Według Powszechnego Spisu Ludności z 1921 roku wieś zamieszkiwało 2691 osób, wśród których 1872 było wyznania rzymskokatolickiego, 799 prawosławnego, a 20 mojżeszowego. Jednocześnie 2682 mieszkańców zadeklarowało polską przynależność narodową, 7 białoruską, a 2 rosyjską. We wsi było 474 budynków mieszkalnych.
W okresie międzywojennym gmina Czarna Wieś należała do powiatu białostockiego w woj. białostockim. 1 kwietnia 1927 roku do gminy Czarna Wieś przyłączono zniesioną gminę Czarna Wieś z powiatu sokólskiego, obejmującą osadę przystacyjną Czarna Wieś, wieś Buksztel, nadleśnictwo Buksztel, wieś i nadleśnictwo Wodokaczka, wieś Zapiecki, kolonię i leśniczówkę Rogoziński Most, kolonię Machnacz, kolonię Polanki, kolonię Jackie Tartaki i leśniczówkę Greńskie.
Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się 18 gromad: Buksztel, Chmielnik, Czarna Wieś, Czarna Wieś Kościelna, Jałówka, Karczmisko, Klimki, Kosmaty Borek, Machnacz, Ogóły, Oleszkowo, Perekał-Zawady, Polanki, Ruda Rzecka, Studzianki, Wólka Poduchowna, Wólka Ratowiecka, Złota Wieś.
1 kwietnia 1954 roku do gmina Czarna Wieś przyłączono części obszaru gmin Sokółka (obszar lasów państwowych Nadleśnictwa Czarna Wieś o powierzchni 1.739,62 ha) i Korycin (obszar lasów państwowych Nadleśnictwa Czarna Wieś o powierzchni 1.414,46 ha) w powiecie sokólskim oraz Kalinówka (miejscowość Lacka Buda Kolonia z gromady Brzozówka) w powiecie białostockim.
Gmina została zniesiona 29 września 1954 roku wraz z reformą wprowadzającą gromady w miejsce gmin.
Uwaga! Nie należy gminy mylić z gminą Czarna Wieś w powiecie sokólskim, którą w 1927 roku przyłączono do gminy Czarna Wieś (powiat białostocki). Tak więc w latach 1919–1927 istniały równocześnie 2 sąsiednie gminy o tej samej nazwie w dwóch powiatach. W 1973 roku powstała gmina Czarna Białostocka, której obszar odpowiada obszarowi gminy Czarna Wieś z lat 1927–54 (a więc od połączenia jednostek).

</doc>
<doc id="1609269" url="https://pl.wikipedia.org/wiki?curid=1609269" title="Halina Kobeckaitė">
Halina Kobeckaitė

Halina Kobeckaitė (ur. 20 grudnia 1939 w Trokach) – litewska filozof, dziennikarka i tłumaczka, działaczka karaimskiej mniejszości narodowej, wieloletnia ambasador Litwy w Estonii, Turcji, Azerbejdżanie i Uzbekistanie, Finlandii.
Życiorys.
Urodziła się w Trokach w rodzinie karaimskiej. Jej ojcem był Szymon Kobecki. W 1962 ukończyła studia dziennikarskie na Wileńskim Uniwersytecie Państwowym, po czym studiowała filologię uzbecką na Taszkienckim Uniwersytecie Państwowym (1962–1963). Po powrocie do kraju w latach 1964–1967 wykładała estetykę w Kowieńskim Instytucie Medycznym. Od 1967 do 1970 studiowała na studiach aspiranckich na Uniwersytecie Moskiewskim, gdzie w 1972 uzyskała stopień naukowy kandydata nauk filozoficznych z zakresu estetyki polskiej, broniąc pracy pt. "Główne zasady analizy dzieła sztuki w polskiej estetyce". W latach 1971–1989 wykładała w Wileńskim Instytucie Inżynieryjno-Budowlanym (od 1976 jako docent).
Działalność społeczna i polityczna.
W 1988 przyłączyła się do Ruchu na Rzecz Przebudowy "Sąjūdis", zasiadając w jego Sejmie oraz wileńskiej Radzie Miejskiej ugrupowania. Zaangażowała się w działalność na rzecz społeczności karaimskiej. W latach 1988–1994 sprawowała funkcję przewodniczącej Wspólnoty Kulturalnej Litewskich Karaimów (lit. "Lietuvos karaimų kultūros bendrija"). Od kwietnia 1990 do 1994 stała na czele Departamentu Narodowości przy rządzie Republiki Litewskiej jako jego pierwsza dyrektor generalna. W latach 1992–1994 była przewodniczącą Towarzystwa Litewsko-Tureckiego (Lietuvos–Turkijos draugija). Od 1990 należy do Związku Pisarzy Litwy.
Działalność dyplomatyczna.
W wolnej Litwie poświęciła się dyplomacji. Była pierwszą kobietą na Litwie w randze ambasadora. Od 1994 do 1997 pełniła funkcję ambasadora nadzwyczajnego i pełnomocnego Litwy w Republice Estońskiej. W latach 1997–2004 pełniła analogiczną funkcję w Republice Tureckiej (od 2001 akredytowana również w Azerbejdżanie i Uzbekistanie). Po powrocie z misji w 2004 była doradcą prezydenta Valdasa Adamkusa do spraw polityki zagranicznej. W latach 2007–2011 była ambasadorem w Finlandii.
Tłumaczenia.
Od lat pracuje jako tłumacz. Przekłada na język litewski utwory tureckie, polskie i rosyjskie, a przede wszystkim tłumaczy z języków środkowoazjatyckich: azerskiego, kazachskiego, uzbeckiego i turkmeńskiego. Publikuje artykuły dotyczące tłumaczeń literackich, estetyki, teorii kultury oraz historii i kultury Karaimów.
Rodzina.
Mąż Mykolas Firkovičius (1924–2000) był inżynierem budowlanym, w czasach sowieckich nielegalnie sprawował funkcję karaimskiego duchownego, od 1992 przewodniczący Litewskiej Wspólnoty Religijnej Karaimów (lit. "Lietuvos karaimų religinės bendruomenė"). Dzięki jego staraniom wspólnota karaimska odzyskała budynki kienesy w Trokach i Wilnie. Napisał podręcznik języka karaimskiego oraz książeczki z modlitwami. Przetłumaczył, m.in. psalmy Dawida oraz Księgę Przysłów. Był jednym z twórców karaimskiego kalendarza 2001–2051. Córka Karina Firkavičiūtė jest jedną z najbardziej znanych badaczek karaimskiej kultury muzycznej.

</doc>
<doc id="1609274" url="https://pl.wikipedia.org/wiki?curid=1609274" title="Szkice węglem">
Szkice węglem



</doc>
<doc id="1609275" url="https://pl.wikipedia.org/wiki?curid=1609275" title="Bell XF-109">
Bell XF-109

Bell XF-109 – amerykański myśliwiec bombardujący pionowego startu i lądowania (VTOL). Zaprojektowany przez firmę Bell Aircraft Corporation. Zbudowano jedynie makietę samolotu.
Historia.
Firma Bell na własną rękę opracowywała projekt samolotu pionowego startu i lądowania od 1959 roku. Projekt powstał na fali zaniepokojenia Sił Powietrznych Stanów Zjednoczonych możliwością zniszczenia i utraty lotnisk podczas ewentualnej wojny w Europie. Powstało wówczas szereg projektów samolotów wielozadaniowych, mogących działać niezależnie od stałych baz lotniczych. Jednym z takich projektów był Bell XF-109 (oznaczenie firmy D-188A), ośmiosilnikowy pionowzlot. Samolot posiadał długi kadłub z jednoosobową kabiną, za którą umieszczono dwa ustawione pionowo silniki J85-GE-19 o ciągu 13,4 kN. Za nimi znajdowały się zbiorniki paliwa, a w tylnej części kadłuba umieszczono dwa małe chwyty powietrza dla dwóch silników J85-GE-5, o ciągu 11,6 kN każdy, służących do lotu poziomego. Na końcach trapezowych skrzydeł zamontowano po jednej gondoli z dwoma silnikami J85-GE-5 każda. Gondole mogły obracać się o 90°, umożliwiając pionowy start samolotu. Cała konstrukcja miała zostać wykonana jako klasyczna konstrukcja półskorupowa, z duraluminium i częściowo ze stali. Siły powietrzne nie wykazały jednak żadnego zainteresowania tą konstrukcją i w 1961 roku program zamknięto.

</doc>
<doc id="1609276" url="https://pl.wikipedia.org/wiki?curid=1609276" title="Pizotyfen">
Pizotyfen

Pizotyfen – organiczny związek chemiczny, lek blokujący receptory histaminowe, muskarynowe oraz serotoninowe. Stosowany jest w zapobieganiu napadom migreny, jednak nie wykazuje skuteczności w ich przerywaniu.

</doc>
<doc id="1609278" url="https://pl.wikipedia.org/wiki?curid=1609278" title="Sani Bečirovič">
Sani Bečirovič

Sani Bečirovič (ur. 19 maja 1981 w Mariborze) – słoweński koszykarz, grający na pozycji rzucającego obrońcy, posiadający także włoskie obywatelstwo, reprezentant Słowenii, obecnie dyrektor sportowy w klubie Cedevita Olimpija.

</doc>
<doc id="1609279" url="https://pl.wikipedia.org/wiki?curid=1609279" title="Szymon Kobecki">
Szymon Kobecki

Szymon Kobecki () (ur. 16 sierpnia 1911 w Trokach, zm. 10 maja 1985 w Wilnie) – litewski inżynier, dramaturg i poeta karaimskiego pochodzenia.
W 1930 ukończył technikum budowy dróg w Wilnie. W latach 1930–1939 kierował budową szos na Wileńszczyźnie i Wołyniu. Okres II wojny światowej spędził w Trokach. Po włączeniu Wileńszczyzny w skład Litewskiej SRR w 1945 pracował w dziale budowy dróg na stanowiskach kierowniczych, m.in. w Trokach, Możejkach, Szawlach i Wilnie.
W dwudziestoleciu międzywojennym zaangażował się w życie kulturalne społeczności karaimskiej, współtworzył m.in. teatr amatorski, pisywał sztuki, wodewile i wiersze. W 1989 ukazał się zbiór jego wierszy "Karaj jyrlary", w 1997 kolejny – "Czypczychlej uczma Trochka" ().
Jest ojcem Haliny Kobeckaitė, Aleksandry Kobeckaitė.

</doc>
<doc id="1609280" url="https://pl.wikipedia.org/wiki?curid=1609280" title="I See Red">
I See Red

I See Red - debiutancki minialbum amerykańskiego zespołu Uh Huh Her, jako zapowiedź nadchodzącego "longplay" Common Reaction. Album wydany został 24 lipca 2007 roku w serwisie iTunes oraz w limitowanej edycji płytowej. Do cyfrowej wersji albumu dodana została bonusowa piosenka Mystery Lights.

</doc>
<doc id="1609281" url="https://pl.wikipedia.org/wiki?curid=1609281" title="Tetyana Petlyuk">
Tetyana Petlyuk



</doc>
<doc id="1609283" url="https://pl.wikipedia.org/wiki?curid=1609283" title="Wolność wiodąca lud na barykady">
Wolność wiodąca lud na barykady

Wolność wiodąca lud na barykady () – obraz francuskiego malarza, Eugène’a Delacroix upamiętniający wydarzenia rewolucji lipcowej wymierzonej przeciwko panowaniu króla Francji, Karola X. Wolność została przedstawiona jako kobieta trzymającej w jednej ręce trójkolorową flagę, a w drugiej muszkiet z bagnetem.
Na początku lat 90. XX wieku obraz "Wolność wiodąca lud na barykady" został umieszczony na banknocie stufrankowym. Widnieje także na okładce płyty "Viva la Vida or Death and All His Friends", zespołu Coldplay. Jest jednym z najbardziej znanych obrazów Delacroix.
Historia obrazu.
Delacroix skończył malować obraz jesienią 1830. Po raz pierwszy został wystawiony na paryskich salonach w 1831. Delacroix odrzucił normy akademizmu na rzecz malarstwa romantycznego.
Postać wolności jest personifikacją Marianny, jednego z symboli narodu francuskiego, alegorią wolności oraz rozumnego myślenia. Marianna nosi na głowie czapkę frygijską, będącą symbolem rewolucji francuskiej z 1789.
Rewolucjoniści umieszczeni na obrazie wywodzą się różnych klas społecznych. W cylindrze – przedstawiciel klasy średniej, chłopiec trzymający w rękach pistolety – reprezentuje klasę pracującą. Postać chłopca prawdopodobnie zainspirowała Victora Hugo do stworzenia postaci Gawrosza, jednego z bohaterów powieści "Nędznicy". Osoby namalowane przez Delacroix charakteryzuje determinacja oraz zaangażowanie, które towarzyszyły rewolucjonistom podczas lipcowych walk.
Wykorzystanie.
W 1831, rząd francuski kupił obraz za 3 tysiące franków. Dzieło Delacroix miało ozdobić Pałac Luksemburski, w którym mieszkał nowy król Francji, nazywany „królem obywatelem”, Ludwik Filip I. Dzieło nie zostało umieszczone w pałacu. Obraz odesłano ciotce Delacroix na przechowanie. Od 1848 obraz był w stałej ekspozycji paryskiego salonu, a w 1874 został oddany muzeum w Luwrze. Od 2012 wystawiany był w zamiejscowym oddziale muzeum w Lens. 8 lutego 2013 obraz uszkodziła 28-letnia kobieta jednak udało się dzieło przywrócić do poprzedniego stanu.

</doc>
<doc id="1609285" url="https://pl.wikipedia.org/wiki?curid=1609285" title="The Star of Nanchang">
The Star of Nanchang



</doc>
<doc id="1609286" url="https://pl.wikipedia.org/wiki?curid=1609286" title="Common Reaction">
Common Reaction

Common Reaction - debiutancki album studyjny amerykańskiego zespołu Uh Huh Her. Album wydany został 27 kwietnia 2008.
Lista utworów.
Wideo muzyczne:

</doc>
<doc id="1609287" url="https://pl.wikipedia.org/wiki?curid=1609287" title="Szymon Kobecki (1865–1933)">
Szymon Kobecki (1865–1933)

Szymon Kobecki (ros. "Siemion", karaim. "Sima", ; ur. 1865 w Trokach, zm. 1933 na Naddnieprzańskiej Ukrainie) – polski poeta i dramaturg karaimskiego pochodzenia.
Uczył się w szkole średniej w Trokach. W 1904 wydał w Kijowie pierwszy zbiór świeckiej poezji w języku karaimskim pod tytułem "Jyrłar" („Pieśni”), składający się z 25 utworów lirycznych pisanych cyrylicą w dialekcie trockim. Jednym z nich była znana poetycka kołysanka pt. "Jukła uwłum!" („Śpij synu mój!”). Całość doczekała się wznowienia w druku w Krakowie w 1929 r. W 1905 r. ukazał się odbity na powielaczu wybór jego poezji. Niektóre wiersze publikowane były przed 1914 r. na łamach wydawanego w Moskwie czasopisma „Karaimskaja Żizn”. W okresie międzywojennym jego utwory petyckie drukowały czasopisma karaimskie wydawane w Polsce („Karaj Awazy”) i na Litwie Kowieńskiej („Onarmach”). Pisał również utwory dramatyczne i komediowe (m.in. jednoaktowy wodewil "Menagień" oraz trzyaktowy dramat sceniczny "Siuwiarlik boszatat bir jazychłarny"). Jednak rękopisy tych utworów, podobnie jak i bajek jego autorstwa, nie zachowały się.
Podczas I wojny światowej służył w armii rosyjskiej w stopniu pułkownika. Po rewolucji październikowej został zdemobilizowany i osiedlił się w Ukraińskiej SRR.

</doc>
<doc id="1609288" url="https://pl.wikipedia.org/wiki?curid=1609288" title="Zaza Paczulia">
Zaza Paczulia

Zaza Paczulia (gruz. ზაზა ფაჩულია; ur. 10 lutego 1984 roku w Tbilisi) – gruziński koszykarz, grający na pozycji środkowego, dwukrotny mistrz NBA.
9 lipca 2015 trafił do zespołu z Teksasu – Dallas Mavericks, w wyniku wymiany, w zamian za przyszły wybór II rundy draftu NBA.
12 lipca 2016 podpisał umowę z klubem Golden State Warriors. 15 lipca 2018 został zawodnikiem Detroit Pistons.

</doc>
<doc id="1609303" url="https://pl.wikipedia.org/wiki?curid=1609303" title="Nedžad Sinanović">
Nedžad Sinanović

Nedžad Sinanovič (ur. 29 stycznia 1983 w Zavidovići) – bośniacki koszykarz, grający na pozycji środkowego.
Mierzy 222 cm i waży 110 kg.

</doc>
<doc id="1609304" url="https://pl.wikipedia.org/wiki?curid=1609304" title="-0">
-0



</doc>
<doc id="1609305" url="https://pl.wikipedia.org/wiki?curid=1609305" title="+0">
+0



</doc>
<doc id="1609307" url="https://pl.wikipedia.org/wiki?curid=1609307" title="±0">
±0

−0 (ujemne zero) i +0 (dodatnie zero) – symbole używane w informatyce (dla odróżnienia dwóch reprezentacji zera w niektórych kodowaniach) i matematyce (do oznaczenia granic jednostronnych w zerze) oraz w architekturze i budownictwie.
Architektura i budownictwo.
W architekturze i budownictwie symbolu ±0 używa się do oznaczania poziomu 0 budynku (zera budynku), tj. najczęściej poziomu posadzki parteru, względem innego układu odniesienia (np. n.p.m.).
Matematyka.
W matematyce zapisy −0 i +0 oznaczają po prostu 0 (liczbą przeciwną do 0 jest 0). Czasami jednak symbolu −0 używa się w celu oznaczenia lewostronnej granicy funkcji w zerze, a +0 – do oznaczenia prawostronnej granicy funkcji w punkcie zero. Innymi często spotykanymi symbolami oznaczającymi wspomniane granice są 0− i 0+.
Informatyka.
W informatyce symbolami −0 i +0 oznacza się dwa alternatywne sposoby zapisu liczby zero w liczbach zmiennoprzecinkowych oraz w niektórych kodowaniach liczb całkowitych (np. ZM i U1).
W arytmetyce liczb zmiennoprzecinkowych operacje na zerze ze znakiem określone są zwykle tak:
Pierwsze z tych działań może być wykorzystane do odróżnienia zera dodatniego od ujemnego. Sprawdzenie, czy dwa zera są równe, da nam zawsze prawdę, niezależnie od znaku tych zer.
Wynikiem poniższych operacji może być zarówno +0 jak i −0, zależy to od sposobu zaokrąglania (zwykle domyślnie jest to +0):
Poniższe operacje są niewykonalne i zwrócą NaN (nie-liczba) niezależnie od znaków zer i nieskończoności:

</doc>
<doc id="1609308" url="https://pl.wikipedia.org/wiki?curid=1609308" title="Aleksandar Pavlović">
Aleksandar Pavlović

Aleksandar Pavlović, znany jako Saša Pavlović (cyr. Саша Павловић; ur. 15 listopada 1983 w Barze) – serbski koszykarz, grający na pozycji rzucającego obrońcy. Od 2012 roku zawodnik Portland Trail Blazers.

</doc>
<doc id="1609312" url="https://pl.wikipedia.org/wiki?curid=1609312" title="Semantyka ogólna">
Semantyka ogólna

Semantyka ogólna () – rozwijająca się od lat 20. XX wieku w Stanach Zjednoczonych koncepcja filozoficzno-socjologiczna dotycząca języka. Nie jest ściśle związana z semantyką logiczną ani semantyką językoznawczą jako współczesnymi dyscyplinami akademickimi. W świetle szeroko przyjętej terminologii Charlesa W. Morrisa bliższa jest zresztą pragmatyce. Głównym problemem semantyki generalnej jest bowiem ulepszenie stosunków międzyludzkich przez ulepszenie języka, a inne jej problemy i metody wiążą się głównie z socjologią, psychologią i psychoterapią. Inicjatorem semantyki ogólnej był działający w okresie międzywojennym Alfred Korzybski. W następnych dziesięcioleciach rozwijali ją jego uczniowie, do których należeli S.I. Hayakawa, Stuart Chase i Wendell Johnson.
Semantykę ogólną interesował przede wszystkim wpływ języka na świadomość ludzką oraz możliwość przekształcenia tego wpływu. Uzdrowienie języka jako czynnika silnie wpływającego na ludzką aktywność może stać się według semantyki generalnej środkiem naprawy świata. Błędy obciążające język i negatywnie wpływające na społeczeństwo to np. nieprecyzyjność, skłonność do nadmiernej abstrakcji, niejasność, podatność na manipulacje. 
Semantyka ogólna nie jest przy tym jedynie teoretycznym opisem relacji między językiem a społeczeństwem i kulturą (jako teoria jest zresztą zbliżona do hipotezy Sapira-Whorfa), ale zakłada możliwość rzeczywistej zmiany kultury i społeczeństwa za pomocą zmiany języka. Na płaszczyźnie politycznej negatywny wpływ języka na społeczeństwo widoczny jest według semantyki ogólnej zwłaszcza w totalitaryzmie i wykształconym przez totalitaryzm specyficznym języku. Dlatego też znaczna część prac teoretyków tego kierunku dotyczy propagandy i popełnianych przez nią językowych nadużyć. Z tych powodów semantyka ogólna stanowi jeden z nurtów krytyki języka.
Rozwój semantyki ogólnej wspiera założony przez Alfreda Korzybskiego Instytut Semantyki Ogólnej.

</doc>
<doc id="1609315" url="https://pl.wikipedia.org/wiki?curid=1609315" title="Zoran Planinić">
Zoran Planinić

Zoran Planinič (ur. 12 września 1982 w Mostarze) - chorwacki koszykarz, grający na pozycji rzucającego obrońcy.
Wychowanek Brotnjo Citluk (bośniacka liga). Później gracz młodzieżowych zespołów Cibony Zagrzeb.
Osiągnięcia.
Na podstawie, o ile nie zaznaczono inaczej.

</doc>
<doc id="1609317" url="https://pl.wikipedia.org/wiki?curid=1609317" title="Slavko Vraneš">
Slavko Vraneš

Slavko Vraneš (cyr. Славко Вранеш; ur. 30 stycznia 1983 w Pljevjli) – czarnogórski koszykarz, grający na pozycji środkowego, posiadający także serbskie obywatelstwo.

</doc>
<doc id="1609318" url="https://pl.wikipedia.org/wiki?curid=1609318" title="Stos (assembler)">
Stos (assembler)



</doc>
<doc id="1609320" url="https://pl.wikipedia.org/wiki?curid=1609320" title="Stos (informatyka)">
Stos (informatyka)

Stos (ang. Stack) – liniowa struktura danych, w której dane dokładane są na wierzch stosu i z wierzchołka stosu są pobierane (bufor typu LIFO, "Last In, First Out"; "ostatni na wejściu, pierwszy na wyjściu"). Ideę stosu danych można zilustrować jako stos położonych jedna na drugiej książek – nowy egzemplarz kładzie się na wierzch stosu i z wierzchu stosu zdejmuje się kolejne egzemplarze. Elementy stosu poniżej wierzchołka można wyłącznie obejrzeć, aby je ściągnąć, trzeba najpierw po kolei ściągnąć to, co jest nad nimi.
Stos jest używany w systemach komputerowych na wszystkich poziomach funkcjonowania systemów informatycznych. Stosowany jest przez procesory do chwilowego zapamiętywania rejestrów procesora, do przechowywania zmiennych lokalnych, a także w programowaniu wysokopoziomowym.
Przeciwieństwem stosu jest kolejka, bufor typu FIFO (ang. "First In, First Out"; "pierwszy na wejściu, pierwszy na wyjściu"), w którym dane obsługiwane są w takiej kolejności, w jakiej zostały dostarczone (jak w kolejce do kasy).
Historia.
Stos został wymyślony i opracowany przez niemieckiego naukowca informatyka Friedricha L. Bauera w 1955 roku, a opatentowany w 1957. Za ten wynalazek Friedrich L. Bauer dostał w 1988 roku od IEEE nagrodę "Computer Society Pioneer Award".
Podstawowe operacje.
W powyższym opisie pojawiły się pewne operacje, jakie można wykonywać na stosie. Oto ich formalny zapis:
Implementacja.
Strukturami danych służącymi do reprezentacji stosu mogą być tablice (gdy znamy maksymalny rozmiar stosu), tablice dynamiczne lub listy. Złożoność obliczeniowa operacji na stosie zależy od konkretnej implementacji, ale w większości przypadków jest to czas stały O(1).
Tablica statyczna.
class Stos&lt;E&gt; {
 Object[] tablica; //tablica elementow stosu
 licznik = 0;
 public Stos(int rozmiar) {
 this.tablica = new Object[rozmiar]; // tworzenie tablicy na elementy
 public void poloz(E wartosc) {
 this.tablica[licznik] = wartosc;
 this.licznik = this.licznik + 1;
 public E sciagnij() {
 this.licznik = this.licznik - 1;
 return (E) this.tablica[this.licznik];
 };
Przykład – stos i odwrotna notacja polska.
Stos znajduje zastosowanie przy obliczaniu wyrażeń zapisanych za pomocą odwrotnej notacji polskiej (RPN). Algorytm wygląda następująco:
Jest wykorzystywany między innymi przez język Forth.
W języku JavaScript można używać tablic jak stosu, dzięki metodom tablic "push" oraz "pop".
Stos procesora.
Jedną z implementacji stosu jako struktury danych jest obszar w pamięci wydzielony dla danego wątku, służący do przechowywania adresów powrotu i zmiennych lokalnych. Wielkość stosu jest stała w czasie wykonywania programu, ustalana w czasie kompilacji, stąd zdarza się, że program chce zapisać w nim więcej niż przewidziano. Mówimy wówczas o przepełnieniu stosu.
Obsługa stosu przez procesory x86.
Obsługa stosu jest zapewniana przez procesor. Jego umiejscowienie i rozmiar są określone przez wartości dwóch rejestrów:
Do obsługi stosu natomiast służą instrukcje:
push.
Powoduje umieszczenie wartości na szczycie stosu. Odpowiada on przesunięciu rejestru ESP o odpowiednią ilość bajtów (w zależności od rozmiaru rejestru, którego wartość przenosimy na stos) w tył i zapisanie w tym miejscu żądanej wartości.
pop.
Powoduje zdjęcie wartości ze stosu. Odpowiada on zapisaniu odpowiedniej ilości bajtów (zależącej od rozmiaru rejestru, do którego przenosimy wartość) w rejestrze i przesunięciu ESP o tyleż bajtów do przodu.
Instrukcje używające stosu.
Instrukcje wywołania procedury call, przerwań programowych Int oraz sprzętowych odkładają na stosie adres do którego procesor ma powrócić po wykonaniu procedury. Dane te zdejmuje ze stosu instrukcją powrotu z procedury ret.

</doc>
<doc id="1609321" url="https://pl.wikipedia.org/wiki?curid=1609321" title="Wladimer Stepania">
Wladimer Stepania

Wladimer Stepania (gruz. ვლადიმერ სტეფანია, ur. 8 maja 1976 roku w Tbilisi, Gruzja, daw. ZSRR) – gruziński koszykarz, grający na pozycji środkowego.
Uczestnik Euro All-Star Game 1997.

</doc>
<doc id="1609323" url="https://pl.wikipedia.org/wiki?curid=1609323" title="Maceo Baston">
Maceo Baston

Maceo Demond Baston (ur. 29 maja 1976 roku w Torsicana w Teksasie) – amerykański koszykarz, grający na pozycji środkowego lub wysokiego skrzydłowego.
Mierzy 211 cm i waży 104 kg.

</doc>
<doc id="1609324" url="https://pl.wikipedia.org/wiki?curid=1609324" title="Kirk Hinrich">
Kirk Hinrich

Kirk James Hinrich (ur. 2 stycznia 1981 w Sioux City) – amerykański koszykarz, grający na pozycji rozgrywającego. Występował w reprezentacji Stanów Zjednoczonych.
Dorastając w Sioux City Hinrich znajdował się pod wpływem koszykówki od najmłodszych lat. Jego ojciec Jim trenował go od czasów liceum.
Pod koniec gry w liceum, w 1999, Hinrich wraz z kolegą z drużyny, Nickiem Collisonem, otrzymał nagrodę dla najlepszego gracza stanu ("Iowa Mr. Basketball"), wystąpił też w meczu wschodzących gwiazd - Nike Hoop Summit.
Hinrich chciał występować w uniwersyteckiej drużynie koszykarskiej Iowa State, jednak gdy ówczesny trener drużyny, Tim Floyd, otrzymał posadę pierwszego trenera Chicago Bulls, zmienił zdanie i dołączył do zespołu University of Kansas. Grając w Kansas Hinrich pomógł drużynie osiągnąć fazę Final Four mistrzostw NCAA w 2002 roku oraz finał rok później, gdy Kansas uległo Syracuse University z Carmelo Anthonym na czele.
Przed wyborem w drafcie Hinrich grał w drużynie z Kansas przez cztery lata. Został wybrany do pierwszej piątki pierwszoroczniaków w sezonie 2003/2004 oraz drugiej drużyny obrońców NBA w sezonie 2006/2007. Hinrich przez siedem sezonów od draftu w 2003 roku występował w Chicago Bulls. Przed sezonem 2010/2011 wraz z Kevinem Seraphinem przeszedł do Washington Wizards w zamian za prawa do kontraktu Władimira Wieriemiejenki. W lutym 2011 brał udział w wymianie w ramach, której trafił do Atlanta Hawks. W lipcu 2012 roku podpisując dwuletni kontrakt ponownie został zawodnikiem Chicago Bulls. 18 lutego 2016 w ramach wymiany między trzema klubami powrócił do Atlanty Hawks.

</doc>
<doc id="1609326" url="https://pl.wikipedia.org/wiki?curid=1609326" title="Witalij Potapenko">
Witalij Potapenko

Witalij Mykołajowycz Potapenko (ukr. Віталій Миколайович Потапенко; ur. 21 marca 1975 roku w Kijowie, Ukraina, daw. ZSRR) – ukraiński koszykarz grający na pozycji środkowego, trener koszykarski, aktualnie asystent trenera w klubie Memphis Grizzlies.

</doc>
<doc id="1609329" url="https://pl.wikipedia.org/wiki?curid=1609329" title="Vytaly Potapenko">
Vytaly Potapenko



</doc>
<doc id="1609331" url="https://pl.wikipedia.org/wiki?curid=1609331" title="Kategorie">
Kategorie



</doc>
<doc id="1609338" url="https://pl.wikipedia.org/wiki?curid=1609338" title="John Frémont">
John Frémont

John Charles Frémont (ur. 21 stycznia 1813, zm. 13 lipca 1890) – amerykański wojskowy (generał), podróżnik i odkrywca. Był pierwszym w historii USA kandydatem Partii Republikańskiej na urząd prezydenta i jednocześnie pierwszym kandydatem jednej z głównych partii występującym z pozycji przeciwnych niewolnictwu. W latach czterdziestych XIX wieku "penny press" nadała Frémontowi przydomek „Odkrywca” (ang. "Pathfinder", także "Great Pathfinder" – „Wielki Odkrywca”), pod którym jest znany do dziś.
Lata młodości.
Frémont urodził się w Savannah w stanie Georgia. Nie ma pewnych danych co do jego pochodzenia. Zgodnie z genealogią rodziny Frémontów z roku 1902, jego matką była Anne Beverley Whiting, wpływowa dama z wirginijskich warstw wyższych, która wyszła za mąż za Louisa-René Frémonta, ubogiego Francuza, co miało nastąpić w Norfolk 14 maja 1807 roku. Louis-René Frémont był synem Jeana-Louisa Frémonta, kupca z Québecu, który z kolei był synem Charlesa-Louisa Frémonta z Saint Germain en Laye w pobliżu Paryża. Jednakże H. W. Brands, w swej biografii Andrew Jacksona pisze, że Frémont był dzieckiem Anny i Charlesa Fremon, a akcent nad „e” i „t” na końcu Frémont dodał już jako człowiek dorosły. Z kolei Andre Rolle w książce "„John Charles Frémont: Character as Destiny”" twierdzi, że Louis-René Frémont zmienił nazwisko na Charles Fremon lub Frémon po przybyciu do Wirginii, gdzie poznał i ożenił się z Anną. Wiele źródeł podaje, że John C. Frémont był nieślubnym dzieckiem i że zdobył życiową pozycję żeniąc się w roku 1841 z Jessie Benton, ukochaną córką wpływowego senatora z Missouri, Thomasa Harta Bentona (1782–1858).
Studiował nauki ścisłe w szkole wyższej w Charleston, ale został z niej relegowany w roku 1831 z powodu jakiejś przygody miłosnej, po czym (w 1833, dzięki poparciu Joela Poinsetta, przyszłego sekretarza wojny) otrzymał posadę nauczyciela matematyki na pokładzie slupa szkolnego USS „Natchez”, a w roku 1836 wziął udział w pracach pomiarowych projektowanej linii kolejowej Charleston-Cincinnati. W lipcu roku 1838 otrzymał awans na porucznika Korpusu Inżynieryjnego i zadanie poprowadzenia wyprawy mierniczej przez zachodnie obszary USA i nawet poza ich granice. W latach 1838–1839 pomagał Josephowi Nicolletowi badać kraj w widłach rzek Missisipi i Missouri, a w roku 1841, po przeszkoleniu przez Nicolleta, skartował bieg rzeki Des Moines.
Benton, przywódca Partii Demokratycznej w Senacie przez ponad 30 lat, przewodził ruchowi ekspansjonistycznemu, znanemu jako Koncepcja „Boskiego Przeznaczenia”. Ekspansjoniści uważali, że cały kontynent północnoamerykański, „od morza do morza” (ang. "from Sea to shining Sea"), powinien należeć do Stanów Zjednoczonych i że jego zajęcie jest przeznaczeniem obywateli USA. Ruch ten stał się „oczkiem w głowie” polityków w stylu Bentona i jego nowego zięcia. Benton przeforsował w Kongresie ustawę o zbadaniu szlaku oregońskiego (1842), Terytorium Oregonu (1844), Wielkiej Kotliny i pasm górskich aż po Kalifornię (1845). Wykorzystując swe wpływy Benton sprawił, że Frémont objął dowództwo ekspedycji.
Wyprawy pierwsza i druga.
Latem 1842 roku Frémont zetknął się, na pokładzie bocznokołowca na Missouri w pobliżu Saint Louis z Christopherem ‘Kitem’ Carsonem. Frémont przygotowywał się właśnie do swej pierwszej ekspedycji na zachód i poszukiwał przewodnika, który poprowadziłby go do Przełęczy Południowej. Carson podjął się zadania, bowiem dobrze znał tereny, o jakie chodziło. Innym ważnym uczestnikiem ekspedycji (i dwóch dalszych) był Charles Preuss, kartograf z Niemiec. Trwająca 5 miesięcy wyprawa z udziałem 22 ludzi zakończyła się sukcesem, a raport Frémonta został opublikowany na koszt Kongresu. Raport ów miał, za kilka lat "„ruszyć falę karawan wozów pełnych emigrantów”" ku zachodowi.
W latach od 1842 do 1846 Frémont i jego przewodnik Carson poprowadzili drugą wyprawę wzdłuż szlaku oregońskiego i w głąb pasma Wind River, zdobywając jeden z jego najwyższych szczytów, nazwany wówczas "Mount Frémont". W czasie tej wyprawy, jak się powszechnie uważa, Frémont był pierwszym białym, który dotarł do jeziora Tahoe. Uważa się go też za pierwszego, który uznał Wielką Kotlinę za endoreiczną, czyli nie posiadającą odpływu do morza. Oznaczył na mapach również wulkany, takie jak Mount St. Helens.
Trzecia wyprawa.
1 czerwca 1845 roku John Frémont na czele 55 ludzi wyruszył z St. Louis (z Carsonem jako przewodnikiem) na kolejną wyprawę. Pierwotnym zadaniem było „odnalezienie źródeł rzeki Arkansas” na wschodnich stokach Gór Skalistych. Ale po przybyciu do Arkansas, Frémont niespodziewanie dokonał gwałtownej zmiany kierunku i skierował grupę w kierunku Kalifornii. Po przybyciu na początku 1846 roku do Doliny Kalifornijskiej, okazało się, że zadaniem Frémonta było ocenienie sytuacji amerykańskich osadników pod rządami Meksykanów i wzbudzenie wśród nich patriotycznego entuzjazmu. Obiecał im więc, że gdyby wojna z Meksykiem stała się faktem, jego „siły militarne” znajdą się tam „dla ich ochrony”, czym sprowokował wybuch „Rebelii Niedźwiedziej Flagi” w kilka miesięcy później. Następnie ruszył na północ do Oregonu, gdzie rozbił obóz nad Jeziorem Klamath.
9 maja uczestników wyprawy zaatakowała grupa Indian Modoków; w odwet Frémont przeprowadził następnego dnia uderzenie na wioskę rybacką Klamatów u ujścia rzeki Williamson do jeziora Klamath, w wyniku czego wioska została spalona, a kobiety i dzieci zmasakrowane.
28 czerwca nad zatoką San Francisco ludzie Frémonta ujęli trzech Meksykanów: Jose Berreyesa oraz jego bratanków Ramona i Fransciso de Haro, 19-letnich synów Francisca de Haro, pierwszego alcalda San Francisco (wówczas zwanego jeszcze Yerba Buena). Carson zapytał, co ma z nimi zrobić, na co Frémont oświadczył, że „nie ma miejsca na jeńców”. Mężczyźni zostali zastrzeleni na miejscu przez Carsona. Egzekucja tych znanych i popularnych "Californianos" zachwiała polityczną karierą Frémonta i stanęła na drodze do ubiegania się o stanowisko pierwszego amerykańskiego gubernatora Kalifornii. Pisząc o tej egzekucji w pół wieku później, historyk Robert A. Thompsen zanotował: „Do dnia dzisiejszego Kalifornijczycy nie mogą mówić o tym bez emocji”.
Wojna amerykańsko-meksykańska.
W roku 1846 Frémont (w tym czasie już podpułkownik kawalerii), zgodnie z rozkazami komandora Stocktona, poprowadził oddział 300 ludzi z zadaniem zajęcia miejscowości Santa Barbara w czasie wojny amerykańsko-meksykańskiej. Frémont poprowadził swój oddział przez przełęcz San Marcos w górach Santa Ynez podczas burzy w dniu Wigilii Bożego Narodzenia 1846 roku. Mimo straty wielu koni, mułów i działa, które obsunęły się po błotnistym stoku, jego ludzie przegrupowali się następnego ranka i zajęli miasteczko bez rozlewu krwi. W kilka dni później poprowadził swych ludzi na Los Angeles, gdzie przyjął kapitulację meksykańskiego dowódcy 13 stycznia 1847 roku.
16 stycznia komandor Stockton mianował Frémonta wojskowym gubernatorem Kalifornii po zawarciu traktatu pokojowego w Cahuenga, który zakończył wojnę w Kalifornii. Jednakże generał Stephen Watts Kearny, który miał wyższy stopień, niż Frémont, a ponadto otrzymał polecenie od prezydenta i sekretarza wojny, by objąć to stanowisko, zażądał od Frémonta ustąpienia, czemu ten zdecydowanie odmówił. Kearny dał Frémontowi kilka okazji wycofania się, ale bezskutecznie. Gdy zjechali się w Fort Leavenworth w sierpniu 1847 roku, Kearny kazał aresztować Frémonta i odesłał go do Waszyngtonu celem postawienia przed sądem wojskowym, gdzie Frémont został uznany winnym buntu. Prezydent James Polk zaaprobował decyzję sądu, ale zaraz złagodził werdykt o odebraniu honorów i wydaleniu z wojska, w świetle zasług oskarżonego w czasie wojny. Frémont jednak, uważając oskarżenie za niesprawiedliwe i niehonorowe, napisał do prezydenta w lutym 1848, że jeśli nie cofnie wyroku, on odejdzie z armii. W miesiąc później, nie otrzymawszy odpowiedzi od Polka, Frémont złożył rezygnację i wyprowadził się do Kalifornii.
Czwarta wyprawa.
W roku 1848 Frémont i jego teść opracowali plan który, mieli nadzieję, że nie tylko przybliży ich wizję „Boskiego Przeznaczenia”, ale także zmaże plamę na honorze Frémonta. Senator Benton, gorliwy zwolennik rozwoju kolejnictwa, próbował zainteresować Senat swoją wizją budowy linii kolejowej łączącej St. Louis i San Francisco wzdłuż 38. równoleżnika, na którym oba miasta są (mniej więcej) położone. Nie zdobywszy wsparcia ustawodawców, Frémont – mając wciąż poparcie teścia – zgromadził fundusze prywatne i w październiku 1848 roku pożeglował w górę rzek Missouri i Kansas, a następnie Arkansas na czele 35 ludzi. Wyprawie towarzyszył rysownik Edward Meyer Kern oraz jego bracia Benjamin i Richard.
Gdy przybył do Fortu Benta, większość przebywających tam traperów zdecydowanie odradzała kontynuowania podróży. Śnieg był już głęboki na 30 cm i zima zapowiadała się szczególnie mroźna, przede wszystkim w górach. Jednak częścią planu Frémonta było dowiedzenie, że na wysokości 38. równoleżnika podróż pociągiem będzie praktycznie możliwa przez cały rok. W Forcie zapewnił sobie przewodnika „Uncle Dick” Woottona, a po przybyciu do dzsiejszego Pueblo, pozyskał jeszcze „Old Billa” Williamsa i ruszył naprzód.
25 listopada, na zachód od dzisiejszej miejscowości Florence, przekroczyli Pasmo Sangre de Cristo przez Przełęcz Mosca i znaleźli się w obszernej dolinie w okolicach źródeł Rio Grande. Gdy próbowali znaleźć przełęcz w górach San Juan, napotkali silny mróz i oślepiające zawieje, co niemal uniemożliwiało poruszanie się naprzód. Niektórzy uczestnicy wyprawy, w tym przewodnik Wootton, zawrócili, uważając dalsze posuwanie się ku zachodowi za niemożliwe. Jednak Frémont, mimo że przełęcze pasma San Juan okazały się zbyt strome dla kolei, postanowił iść dalej. Dopiero 22 grudnia Frémont przekonał się, że bez zaopatrzenia i odpoczynku ekspedycję czeka porażka i skierował się na południe, do miasteczka Taos w Nowym Meksyku. Na szlaku zostało jedenastu ludzi zmarłych z zimna, głodu i wyczerpania. Bracia Kern oskarżali Frémonta, że zostawił ich samych w górach. W marcu 1849 roku, gdy zima zelżała, Benjamin Kern i „Old Bill” Williams wrócili w góry, by odzyskać część dokumentacji i instrumentów, ale zostali zabici, przypuszczalnie przez Indian z plemienia Ute.
Z Taos Frémont z garstką ludzi udał się, wytyczonym niedawno południowym szlakiem handlowym, do Kalifornii.
Polityk.
W latach 1850–1851 Frémont był jednym z dwóch pierwszych senatorów ze stanu Kalifornia. W czasie kampanii wyborczej roku 1856 nowo powstała Partia Republikańska nominowała go na swojego kandydata na prezydenta. Ostatecznie przegrał z Jamesem Buchananem, aczkolwiek pokonał kandydata Partii Amerykańskiej, Millarda Fillmore’a. Frémont miał przeciw sobie wyborców z Kalifornii.
Wojna secesyjna.
Podczas wojny secesyjnej Frémont służył w stopniu generała-majora, m.in. jako dowódca armijnego Wydziału Zachodniego od maja do listopada 1861 roku. Frémont zastąpił na tym stanowisku generała Williama S. Harneya, który negocjował tzw. „Harney-Price Truce”, na mocy którego stan Missouri mógł pozostać neutralny wobec konfliktu dopóty, dopóki nie zacznie dostarczać ludzi lub zaopatrzenia którejś ze stron.
Frémont kazał generałowi Nathanielowi Lyonowi przeciągnąć Missouri na stronę Unii. W tym celu Lyon został mianowany tymczasowym dowódcą Wydziału Zachodniego; po stoczeniu kilku bitew wygnał gubernatora Claiborne’a Jacksona i osadził w Jefferson City prounijny rząd. Po śmierci Lyona w bitwie nad Wilson’s Creek w sierpniu, Frémont zapowiedział wprowadzenie na terenie Missouri stanu wojennego, konfiskatę majątków secesjonistów i zniesienie niewolnictwa.
Abraham Lincoln, obawiając się, że takie posunięcie może spowodować przejście Missouri (i innych stanów niewolniczych znajdujących się pod kontrolą Unii) na stronę Konfederacji, zażądał, by Frémont odwołał zapowiedź. Frémont odmówił, a do prezydenta posłał swą żonę celem wybronienia sprawy. W odpowiedzi Lincoln 2 listopada odwołał proklamację i pozbawił Frémonta dowództwa. W marcu 1862 został w zamian dowódcą Wydziału Górskiego stanów Wirginia, Tennessee i Kentucky.
Na początku czerwca 1862 roku Frémont prowadził przez osiem dni pościg za wojskami konfederackiego generała Thomasa „Stonewall” Jacksona, dopadł go wreszcie 8 czerwca pod Cross Keys, ale Jackson zdołał się po bitwie wymknąć i ocalić armię.
Gdy 26 czerwca utworzono dowodzoną przez generała Johna Pope’a Armię Wirginii, w skład której miał wejść korpus Frémonta, Frémont odmówił służenia pod rozkazami Pope’a, zarówno z powodu tego, iż był od Pope’a wyższy rangą, jak i z pobudek osobistych. Po złożeniu dymisji wyjechał do Nowego Jorku i przebywał tam do końca wojny oczekując propozycji, ale żadna nie nadeszła.
Radykalni Republikanie.
Frémont został nominowany jako kandydat na prezydenta 31 maja 1864 roku przez Radykalnych Republikanów, grupę republikańskich abolicjonistów niezadowolonych ze stanowiska Lincolna w kwestii niewolnictwa, jak i powojennego ułożenia spraw ze stanami południowymi. Ich akcja podzieliła Partię Republikańską na dwa odłamy: przeciwnych Lincolnowi Radykalnych Republikanów, którzy wysunęli kandydaturę Frémonta oraz zwolenników urzędującego prezydenta. Frémont zakończył swą kampanię przedwyborczą we wrześniu 1864, gdy osiągnął ugodę, na mocy której Lincoln usunął z posady Montgomery’ego Blaira, poczmistrza generalnego.
U schyłku życia.
W lutym 1866 roku władze stanu Missouri przejęły linie kolejowe "Pacific Railroad", bowiem zarząd firmy zalegał ze spłacaniem odsetek, a w czerwcu tego samego roku odsprzedały je Frémontowi. Frémont przemianował linie na "Southwest Pacific Railroad", ale w czerwcu 1867 roku stracił je na rzecz stanu, bowiem nie był w stanie zapłacić drugiej raty należności.
W latach 1878–1881 Frémont był gubernatorem Terytorium Arizony. W okresie późniejszym rodzina, pozbawiona środków do życia, utrzymywała się wyłącznie z zasobów żony, Jessie. Frémont zmarł w roku 1890 w zapomnieniu, na zapalenie otrzewnej w nowojorskim hotelu i został pochowany na cmentarzu Rockland w Sparkill w stanie Nowy Jork. Według innej wersji przyczyną śmierci było zatrucie pokarmowe w pociągu w drodze do Nowego Jorku
Dopiero u schyłku XX wieku zaczęto ponownie dostrzegać jego wkład w poznawanie zachodu Stanów Zjednoczonych.
Trzy lata po jego śmierci jego nazwisko upamiętnione zostało w nazwie rodzaju roślin "Fremontodendron".

</doc>
<doc id="1609340" url="https://pl.wikipedia.org/wiki?curid=1609340" title="Ultrazwarta galaktyka karłowata">
Ultrazwarta galaktyka karłowata

Ultrazwarta galaktyka karłowata (ang. "Ultra Compact Dwarf", UCD) – typ obiektów astronomicznych o stosunkowo niewielkich rozmiarach, składających się z wielu, bardzo blisko siebie położonych gwiazd, odmiana galaktyki karłowatej. Typowa ultrazwarta galaktyka karłowata ma średnicę ok. 1/1000 średnicy Drogi Mlecznej.
Odkrycie.
Pierwsze obiekty UCD zostały odkryte przypadkowo w 1999 roku, gdy dr Steven Phillips z University of Bristol dokonał pomiarów przesunięcia ku czerwieni szeregu obiektów położonych w linii gwiazdozbioru Pieca. Przesunięcie ku czerwieni pozwala ocenić prędkość oddalania się obiektu od obserwatora, a pośrednio także odległość, w jakiej znajduje się obiekt. W kosmologii przyjmuje się bowiem, że Wszechświat rozszerza się jednorodnie niczym rosnące ciasto drożdżowe (zob. prawo Hubble'a), zatem prędkość wzajemnego oddalania się obiektów jest w przybliżeniu proporcjonalna do ich wzajemnej odległości. Steven Phillips stwierdził, że część obiektów, które wcześniej uważano za gwiazdy leżące w naszej Galaktyce, oddala się z prędkością odpowiadającą odległości 60 milionów lat świetlnych od Ziemi. Odkryte obiekty uznano za należące do nieznanego wcześniej typu galaktyk o bardzo małych rozmiarach.
Hipotezy.
Przypuszcza się, że UCD powstały w młodym Wszechświecie w wyniku kolizji galaktyk lub ich zewnętrzne gwiazdy zostały oderwane przez siły pływowe w czasie ich przejścia przez gęste gromady gwiazdowe. Zaobserwowano także powstawanie galaktyk tego typu z materii gazowej, która powstała we wczesnym etapie formowania się Wszechświata; w tego typu obiektach nie zaobserwowano skupisk ciemnej materii, wokół której zazwyczaj tworzą się galaktyki.
Nie jest do końca rozstrzygnięte, dlaczego obiekty tego typu nie emitują tyle światła, ile powinny emitować, biorąc pod uwagę łączną masę wszystkich znajdujących się w nich gwiazd. „Brakujące światło” tłumaczono dotychczas obecnością w galaktykach ciemnej materii, ale można to również tłumaczyć warunkami, w jakich powstały te obiekty – w momencie ich powstawania na jeden sześcienny rok świetlny przypadało nawet do miliona gwiazd (dla porównania, obecnie w pobliżu Słońca w takiej przestrzeni znajduje się przeciętnie tylko jedna gwiazda). Tak blisko położone gwiazdy czasami łączyłyby się w jedną, większą gwiazdę. Bardziej masywne gwiazdy znacznie szybciej spalają swoją materię, co ostatecznie doprowadza do wybuchu supernowej i powstania bezpośrednio niewidocznych czarnych dziur czy gwiazd neutronowych.
Kolejne odkrycia.
Po odkryciu UCD astronomowie zastanawiali się nad stopniem wyjątkowości obiektu odkrytego przez Phillipsa. Zwrócenie teleskopów wyposażonych w spektrometry (pozwalające na pomiar przesunięcia ku czerwieni) w inne obszary nieba doprowadziło w krótkim czasie do kolejnych odkryć. Według Phillipsa świadczy to o dużej powszechności galaktyk UCD. Ich wcześniejsze przeoczenie wynika z tego, że podczas obserwacji przez zwykły teleskop obiekty te przypominają typowe, pojedyncze gwiazdy widoczne w sąsiednich obszarach pola obserwacji.
Ultrazwarte galaktyki karłowate zostały odkryte między innymi w gromadach w Pannie, w Piecu oraz Abell 1689.

</doc>
<doc id="1609341" url="https://pl.wikipedia.org/wiki?curid=1609341" title="Ultra-zwarty karzeł">
Ultra-zwarty karzeł



</doc>
<doc id="1609342" url="https://pl.wikipedia.org/wiki?curid=1609342" title="John C. Fremont">
John C. Fremont



</doc>
<doc id="1609344" url="https://pl.wikipedia.org/wiki?curid=1609344" title="Tomasz Lewandowski (żeglarz)">
Tomasz Lewandowski (żeglarz)

Tomasz Lewandowski (ur. 9 lipca 1959 w Iławie, zm. 13 lipca 2012 na Morzu Karaibskim) – polski żeglarz.
Jako pierwszy Polak i szósty człowiek na świecie w 2007 opłynął Ziemię samotnie, non stop, w kierunku ze wschodu na zachód, na jachcie „Luka” (typu Mikado 56, ożaglowanie typu kecz), w rejsie towarzyszył mu pies (Jack Russell terrier) o imieniu Wacek. Otrzymał tytuł "żeglarza roku 2008", "Srebrny Sekstant" i Kolosa.
Zmarł 13 lipca 2012 w wyniku zawału serca na pokładzie swojego jachtu w okolicy panamskiej wyspy Isla Grande.
Przypisy.
 

</doc>
<doc id="1609347" url="https://pl.wikipedia.org/wiki?curid=1609347" title="Tomasz Lewandowski">
Tomasz Lewandowski



</doc>
<doc id="1609350" url="https://pl.wikipedia.org/wiki?curid=1609350" title="Antoni Browarczyk">
Antoni Browarczyk

Antoni Browarczyk (ur. 21 października 1961 w Gdańsku, zm. 17 grudnia 1981 tamże) – jedna z pierwszych i najmłodszych ofiar stanu wojennego w Polsce.
Życiorys.
Był kibicem Lechii Gdańsk, uczestnikiem duszpasterstwa dominikańskiego, angażował się w rozwieszanie plakatów „Solidarności”. W działalność przeciwko wprowadzenia stanu wojennego aktywnie włączył się już 13 grudnia 1981 roku. W nocy z 13/14 grudnia 1981 roku był świadkiem aresztowań działaczy „Solidarności”. 16 grudnia uczestniczył w walkach ulicznych w Gdańsku. 17 grudnia został śmiertelnie postrzelony w głowę przez funkcjonariusza Milicji Obywatelskiej. Został pochowany na gdańskim Cmentarzu Łostowickim.
13 grudnia 2008 Antoni Browarczyk został pośmiertnie odznaczony przez Prezydenta RP Lecha Kaczyńskiego Krzyżem Kawalerskim Orderu Odrodzenia Polski za wybitne zasługi w działalności na rzecz przemian demokratycznych w Polsce.
Okoliczności śmierci.
17 grudnia 1981, powracając do domu z praktyki w zakładzie elektromechanicznym, Antoni Browarczyk natrafił na demonstrację pod gdańską siedzibą Komitetu Wojewódzkiego Polskiej Zjednoczonej Partii Robotniczej. Mimo że nie wziął w niej udziału, został trafiony w głowę wystrzelonym pociskiem.
Jego ciało zostało przetransportowane do Szpitala Wojewódzkiego w Gdańsku. Ławka uliczna, na której go przenoszono, została obrzucona petardami. W szpitalu stwierdzono uszkodzenie rdzenia kręgowego i pnia mózgu. W wyniku resuscytacji przywrócono krążenie krwi, ale Browarczyk pozostał w stanie śmierci klinicznej. Zmarł sześć dni później (23 grudnia), jednak najbliższa rodzina, która przedostała się do szpitala dzień po tragedii, twierdzi, że śmierć była natychmiastowa. Ciało zmarłego nie zostało wydane rodzinie, dopiero po dwóch tygodniach rodzina otrzymała zgodę na pogrzeb, który odbył się 31 grudnia 1981 roku.
Bezpośredni sprawca zabójstwa nie został nigdy odkryty.
Upamiętnienie.
W 2011 powstała inicjatywa budowy pomnika upamiętniającego Antoniego „Tolka” Browarczyka i pozostałe gdańskie ofiary stanu wojennego. Kibice Lechii Gdańsk aktywnie zaangażowali się w akcję zbierania podpisów poparcia dla tej inicjatywy. Odsłonięcie pomnika nastąpiło 13 grudnia 2016.

</doc>
<doc id="1609355" url="https://pl.wikipedia.org/wiki?curid=1609355" title="Tech N9ne">
Tech N9ne

Tech N9ne właściwie Aaron Dontez Yates (ur. 8 listopada 1971 w Kansas City) – amerykański raper. Współwłaściciel wytwórni płytowej Strange Music.
Życiorys.
Do rozpoczęcia kariery rapowej podpuścił go jeden z jego kolegów z liceum. Na początku swojej kariery Tech N9ne był członkiem Nnutt Howze o czym często mówił w swych utworach opisując rozmieszczenie poszczególnych liter na klawiaturze telefonu − 6688846993. Grupa się rozwiązała wraz z odejściem z wytwórni Perspective Records.
W 1997 Tech N9ne przyłączył się do grupy The Regime stworzonej przez Yukmoutha w tym samym roku. Grupa zrzesza wielu artystów przede wszystkim z zachodu, a są to między innymi: Gonzoe, Messy Marv, Dru Down i The Realest.
W 1999 roku Tech N9ne wydaje swój debiutancki album "The Calm Before The Storm" w wytwórni Midwestside Records. W tym samym roku Travis O'Guin zaproponował Yatesowi spółkę w nowo powstałej wytwórni Strange Music. Rok później Tech N9ne wydaje kolejny album, "The Worst", który doczekał się rok później reedycji w postaci "The Worst: 2K Edition", w której trzy stare piosenki zastąpił trzema nowymi utworami.
W tym samym roku, czyli w 2001, ukazał się kolejny tytuł "Anghellic".
W 2002 roku Tech N9ne wydaje "Celsius", po wydaniu tego albumu Aaron opuszcza Midwestside Records. W nowej wytwórni jeszcze w tym samym roku wypuszcza "Absolute Power". Płyta sprzedała się w ilości 250 000 kopii i zdobyła 79. pozycję na liście sprzedaży Billboard 200.
Rok później N9ne wydaje w swojej wytwórni reedycje albumu "Anghellic" zatytułowaną "Anghelic: Reperation", album tradycyjne zawiera trzy nowe piosenki, które nie pojawiły się na wcześniejszej wersji.
Dwa lata później wychodzi już ósme solo popularnego rapera z Kansas City, "Vintage Tech" zawiera piosenki, które z różnych powodów nie zostały wydane na jego wcześniejszych albumach.
W 2006 Yates wydaje dwu-płytowy album "Everready (The Religion)", a rok później "Missery Loves Kompany" na którym prócz samego Aarona znaleźć można wielu innych zaprzyjaźnionych z nim artystów.
Dwa lata później ukazała się kolejna płyta pod nazwą "Killer". W 2009 r. Tech N9ne wydał kolejny album pt. "Sickology 101". Można znaleźć na tej płycie kilku znakomitych gości jak Crooked I, Chino Xl czy Krayzie Bone. Nie zabrakło tradycyjnie współpracującego bardzo często z Aaronem Krizza Kaliko, Potlucka, Kutta Calhouna czy Big Scooba.
W tym samym roku, 26 października, pojawił się album o bardziej mrocznym i poważniejszym klimacie zatytułowany "K.O.D.", co oznacza "King of Darkness" (Król ciemności). Na płycie pojawili się m.in. Krizz Kaliko, Three 6 Mafia, Brotha Lynch Hung, Big Scoob i Kutt Calhoun.
Na początku roku 2010 Tech N9ne pojawił się w nowym hymnie "The Wake Up Show" u boku artystów takich, jak Crooked I, B-Real, Tajai z grupy Souls Of Mischief, Ras Kass, czy RZA, legendarny producent ze składu Wu-Tang Clan.
27 lipca raper wydał kolejny album z serii Tech N9ne Collabos (po "Sickology 101" i "Misery Loves Kompany") – "The Gates Mixed Plate". Płyta była odwrotem od mrocznych klimatów prezentowanych na poprzednim krążku. Akcja promującego album singla i teledysku "O.G." dzieje się w sieci fastfood popularnej w Kansas City "Gates Bar B.Q.".
Z pewnych złych wydarzeń w jego życiu, Aaron postanowił wydać EP-kę o nazwie "Seepage". Na albumie udzielili się Krizz Kaliko i Big Sccob. Tech N9ne powiedział, że po EP "Lost Scripts of K.O.D." nie wyda już mrocznej produkcji. Album został wydany 25 października 2010 roku.
Grudnia 23 na koniec roku Tech N9ne przygotował swój pierwszy mixtape "Bad Seazon" razem z popularnym DJ-em Whoo Kidem. Mixtape został bardzo dobrze przyjęty przez fanów. Gościnnie wystąpili Kutt Calhoun, Krizz Kaliko czy Jay Rock. W pierwszym tygodniu sprzedano 4400 egzemplarzy.
7 czerwca 2011 r. Aaron D. Yates przygotował album, z dużymi sławami mainstreamowymi takimi jak Busta Rhymes, Snoop Dogg, Lil' Wayne, Twista, B.o.B czy Yelawolf. Tytuł sprzedał się najlepiej ze wszystkich ostatnich produkcji N9ne'a, bo w pierwszym tygodniu sprzedano 55 715 sztuk, co zaowocowało 4. miejscem na liście sprzedaży Billboard 200.
W swoje 40. urodziny (8 listopad) raper wydał album pt. "Welcome to Strangeland". Płyta była promowana klipem do singla "Who Do I Catch". Tytuł zadebiutował na 21. miejscu notowania Billboard 200 i sprzedał się w 22 000 kopii.

</doc>
<doc id="1609356" url="https://pl.wikipedia.org/wiki?curid=1609356" title="Seria wydawnicza">
Seria wydawnicza



</doc>
<doc id="1609357" url="https://pl.wikipedia.org/wiki?curid=1609357" title="Willy Thöne">
Willy Thöne

Wilhelm "Willy" Thöne (ur. 22 stycznia 1893, zm. 17 stycznia 1974) – as lotnictwa niemieckiego Luftstreitkräfte z 6 potwierdzonymi zwycięstwami w I wojnie światowej.
Życiorys.
Służył w Marine Feldjagdstaffel Nr. I od pierwszych miesięcy 1918. Pierwsze zwycięstwo odniósł 30 czerwca nad Camelem z 204 eskadry RAC. W czasie walki 30 czerwca jego samolot został uszkodzony i rozbił się na terenie opanowanym przez Niemców. Następnego dnia został zestrzelony ponownie i pomimo rany w ramię wodował i dopłynął do brzegu. Po niecałych dwóch tygodniach powrócił do służby i 12 sierpnia zestrzelił dwa samoloty angielskie.
Po I wojnie światowej ukończył studia i został inżynierem lotniczym oraz dyrektorem Lotnictwa Cywilnego.

</doc>
<doc id="1609361" url="https://pl.wikipedia.org/wiki?curid=1609361" title="Juda Arie Leib Alter">
Juda Arie Leib Alter

Juda Arie Leib Alter (ur. 1847 - zm. 1905) – trzeci cadyk z dynastii Ger, wnuk jej założyciela Icchaka Meira Rothenburga Altera. Był przeciwnikiem idei syjonistycznych, opublikował dzieło zatytułowane "Sefat emet" (hebr. "Język prawdy"). W okresie jego urzędowania cadycy dynastii Ger stali się najbardziej wpływową grupą chasydów na ziemiach polskich.

</doc>
<doc id="1609364" url="https://pl.wikipedia.org/wiki?curid=1609364" title="Abraham Mordechaj Alter">
Abraham Mordechaj Alter

Abraham Mordechaj Alter (ur. 25 grudnia 1866 w Górze Kalwarii, zm. 3 czerwca 1948 w Jerozolimie) – czwarty rebe z dynastii Ger, objął funkcję po swoim ojcu w 1905 roku. Cieszył się dużym poważaniem wśród ortodoksyjnych środowisk żydowskich i przyczynił się do wzrostu religijności żydowskiej w dwudziestoleciu międzywojennym. Był współtwórcą partii Agudat Israel, uczestnikiem kongresów partii w latach 1923, 1929 i 1937.
Wspierał również tworzenie i rozwój szkół dla dziewcząt z ortodoksyjnych rodzin żydowskich Beis Jaakow.
Po wybuchu II wojny światowej udało mu się w 1940 roku, z Warszawy, przez Włochy, zbiec do Palestyny, większość jego rodziny zginęła jednak podczas Holokaustu. W Jerozolimie, w dzielnicy ortodoksyjnych chasydów – Me’a Sze’arim, stworzył dwór, będący kontynuacją dworu z Góry Kalwarii, oraz jesziwę (Sfat Emet – Język Prawdy), której był kierownikiem. Po jego śmierci w 1948 roku funkcję cadyka przejął Izrael Alter.

</doc>
<doc id="1609365" url="https://pl.wikipedia.org/wiki?curid=1609365" title="Stała Omega">
Stała Omega

Stała Omega – stała matematyczna formula_1 zdefiniowana jako rozwiązanie równania:
Można ją także przedstawić za pomocą funkcji W Lamberta:
Wynosi ona w przybliżeniu:
Aby obliczyć formula_1 z dowolną dokładnością można skorzystać ze sposobu iteracyjnego: przyjmujemy dowolną wartość dla formula_6 a kolejne przybliżenia liczby formula_1 daje prosty wzór:
Oczywiście uzyskana dokładność przybliżenia formula_1 zależy także od przyjętej dokładności liczby formula_10.
Niewymierność i przestępność.
Dowód tego, że formula_1 jest niewymierne, może być uzyskany bezpośrednio z faktu, że formula_10 jest przestępne. Załóżmy, że formula_1 jest wymierne. Zatem istnieją liczby całkowite formula_14 i formula_15 takie, że:
Zatem:
Zatem formula_10 musiałoby być liczbą algebraiczną. Ale ponieważ formula_10 jest przestępne, zatem formula_1 musi być niewymierne.
Przestępność stałej formula_1 wynika bezpośrednio z twierdzenia Lindemanna-Weierstrassa. Jeśli formula_1 byłaby liczbą algebraiczną, formula_24 byłoby przestępne, tak samo jak formula_25 Przeczy to przypuszczeniu, że jest ono liczbą algebraiczną (bo formula_26).

</doc>
<doc id="1609366" url="https://pl.wikipedia.org/wiki?curid=1609366" title="Samuel Fryderyk Lauterbach">
Samuel Fryderyk Lauterbach

Samuel Fryderyk Lauterbach (ur. 30 października 1662 we Wschowie, zm. 24 czerwca 1728 tamże) – niemiecki luterański teolog i historyk.
Naukę rozpoczął we Wschowie, kontynuował w Toruniu i Wrocławiu. Dzięki stypendium ufundowanemu przez Valeriusa Herbergera mógł studiować w Lipsku i Magdeburgu. 14 grudnia 1691 Piotr Żychliński powołał go na urząd pastora w Osowej Sieni. Na mocy edyktu królewskiego świątynia w Osowej Sieni została przekazana w roku 1700 Kościołowi katolickiemu. Już w roku 1699 niemiecki dziedzic Międzychodu, Bogusław von Unruh, zaproponował mu objęcie tamtejszego diakonatu. Jednocześnie otrzymał ze Wschowy propozycję objęcia diakonatu pomocniczego, którą przyjął. W 1701 został mianowany diakonem, a po zgonie swego przełożonego został w roku 1709 obrany pastorem i inspektorem szkolnym przy kościele ewangelickim „Żłóbka Chrystusowego”. W 1717 obrano go seniorem okręgowym, a w roku 1727 seniorem generalnym wszystkich kościołów obrządku ewangelicko-augsburskiego w Wielkopolsce.
Lauterbach stworzył wiele dzieł teologicznych i historycznych. Uważał się za następcę swego protektora Valeriusa Herbergera. Był świadkiem epidemii dżumy w latach 1709-1710. Był autorem pierwszej niemieckojęzycznej historii Polski.
Był dwukrotnie żonaty, 1690 poślubił Annę Barbarę Prüfer (zm. 1717), 1719 Rosinę Kärger (zm. 1726). Obydwa małżeństwa pozostały bezdzietne.
Zgodnie ze staropolskim obyczajem, podczas ceremonii pogrzebowej przy jego trumnie ustawiono portret trumienny.

</doc>
<doc id="1609369" url="https://pl.wikipedia.org/wiki?curid=1609369" title="Samuel Lauterbach">
Samuel Lauterbach



</doc>
<doc id="1609375" url="https://pl.wikipedia.org/wiki?curid=1609375" title="Gabriel Maria Kamer">
Gabriel Maria Kamer



</doc>
<doc id="1609394" url="https://pl.wikipedia.org/wiki?curid=1609394" title="Maria Bernard Kubicki">
Maria Bernard Kubicki

Bp Piotr Maria Bernard Kubicki (ur. 9 września 1948 w Lipce) – polski biskup starokatolicki, były zastępca biskupa diecezji śląsko-łódzkiej Kościoła Starokatolickiego Mariawitów w RP, członek Rady Kościoła Starokatolickiego Mariawitów w RP, reprezentant Kościoła w Komitecie Krajowym Towarzystwa Biblijnego w Polsce, działacz ekumeniczny, z wykształcenia także prawnik.
Biogram.
Bp Piotr Maria Bernard Kubicki ukończył Szkołę Podstawową w Niesułkowie, następnie podjął kształcenie w Liceum Ogólnokształcącym w Brzezinach. Następnie ukończył prawo i administrację na Uniwersytecie Łódzkim, wtedy podjął decyzję o wstąpieniu do Wyższego Seminarium Duchownego w Płocku i Chrześcijańskiej Akademii Teologicznej w Warszawie. 9 grudnia 1984 został wyświęcony na kapłana, następnie objął probostwo w swojej rodzinnej parafii Matki Boskiej Szkaplerznej i św. Wojciecha w Lipce. 18 sierpnia 2009 został wybrany na biskupa lubelsko-podlaskiego Kościoła Starokatolickiego Mariawitów.
Na mocy decyzji Rady Kościoła Starokatolickiego Mariawitów z 14 września 2009, konsekracja biskupia odbyła się 20 czerwca 2010 w Świątyni Miłosierdzia i Miłości w Płocku. W uroczystości uczestniczyli wszyscy biskupi mariawiccy, liczne duchowieństwo, a także goście ekumeniczni: bp sen. Bernhard Heitz – z Kościoła Starokatolickiego w Austrii (reprezentant Unii Utrechckiej), ks. dziek. Henryk Dąbrowski – z Kościoła Polskokatolickiego w RP (reprezentant bp prof. dra hab. Wiktora Wysoczańskiego), ks. Anatol Szydłowski i ks. Eliasz Tarasiewicz – z Polskiego Autokefalicznego Kościoła Prawosławnego, ks. Henryk Seweryniak – z Kościoła Rzymskokatolickiego. 
Mimo objęcia zwierzchnictwa nad diecezją lubelsko-podlaską bp Piotr Maria Bernard Kubicki pozostawał proboszczem parafii Matki Boskiej Szkaplerznej i św. Wojciecha w Lipce znajdującej się w innej diecezji. Od 22 sierpnia 2011 na mocy postanowienia II sesji Kapituły Generalnej Kościoła Starokatolickiego Mariawitów jest zastępcą biskupa diecezji śląsko-łódzkiej.
1 września 2020 roku przestał pełnić funkcję proboszcza w parafii w Lipce. Obecnie nie nadzoruje żadnej parafii, jednakże w dalszym ciągu zasiada w Radzie Kościoła Starokatolickiego Mariawitów RP.

</doc>
<doc id="1609431" url="https://pl.wikipedia.org/wiki?curid=1609431" title="Sandbox">
Sandbox



</doc>
<doc id="1609460" url="https://pl.wikipedia.org/wiki?curid=1609460" title="Homa">
Homa

Homa (sans. होम) – w hinduizmie, dźinizmie i buddyzmie – rodzaj ofiary, której centralnym elementem jest święty ogień. Jest to tradycja bardzo archaiczna, stanowiąca najstarszą formę indyjskiej pudźy, prawdopodobnie pochodzenia przedaryjskigo. 
W czasach wedyjskich podczas ceremonii homy używano somy. Do dnia dzisiejszego tradycja homy jest żywa w Indiach, a także w buddyzmie chińskim i japońskim. W języku japońskim jej odpowiednikiem jest 護摩 "goma". W swej najprostszej formie składa się z होमकुंड "homakunda" - zagłębienia w ziemi, w którym rozpala się ogień, samego ognia, oraz "homasamagri" - przedmiotów wrzucanych do ognia.

</doc>
<doc id="1609464" url="https://pl.wikipedia.org/wiki?curid=1609464" title="Zaporiżstal">
Zaporiżstal

Zaporiżstal (ukr. Запорізький металургійний комбінат «Запоріжсталь») – huta żelaza na Ukrainie, znajdująca się w mieście Zaporoże. Jedno z największych przedsiębiorstw branży metalurgicznej na Ukrainie.
Kombinat produkuje 11% żeliwa i stali na Ukrainie oraz ponad 29% wyrobów stalowych, eksportując ich dużą część.
Kombinat był założycielem klubu piłkarskiego Metałurh Zaporoże.
Naczelny inżynier Zaporizhstal Władimir Buryak dwukrotnie zwyciężył w wyborach burmistrza Zaporoża: w 2015 i 2020 roku.

</doc>
<doc id="1609465" url="https://pl.wikipedia.org/wiki?curid=1609465" title="Nadleśnictwo Krasnystaw">
Nadleśnictwo Krasnystaw

Nadleśnictwo Krasnystaw – jednostka organizacyjna Lasów Państwowych podległa Regionalnej Dyrekcji Lasów Państwowych w Lublinie, której siedziba znajduje się w Krasnymstawie.
Teren nadleśnictwa położony jest na obszarze pięciu mezoregionów:
Obszar nadleśnictwa obejmuje 19 gmin z powiatów: krasnostawskiego, chełmskiego, lubelskiego, zamojskiego i biłgorajskiego z występowaniem strefy lasów z udziałem buka i jaworu oraz strefy leśno-stepowej.
Szczególnymi elementami przyrody tego obszaru, są głębokie wąwozy, liczne stanowiska roślinności stepowej oraz szeroka dolina rzeki Wieprz.
Powierzchnia nadleśnictwa wynosi 14003 ha (w tym powierzchnia leśna 13917 ha).
Drzewostan.
Pozostałe gatunki takie jak : świerk, klon, jawor, jesion, osika, lipa, wiąz, czereśnia ptasia, dąb czerwony nie przekraczają 1% powierzchni.
Ochrona przyrody.
Szczególną ochroną poddane są tereny leśne o pow. 480,73 ha chronione w ramach trzech rezerwatów: Broczówka, Głęboka Dolina, Wodny Dół. Liczne kompleksy leśne są otaczane opieką w zakresie Skierbieszowskiego Parku Krajobrazowego. Znaczna przestrzeń lasów jest chroniona w obrębie Pawłowskiego Obszaru Chronionego Krajobrazu, otaczającego zwłaszcza fragmenty rzeki Wieprz.
Historia.
W czasach I Rzeczypospolitej dzisiejsze lasy Nadleśnictwa Krasnystaw w głównej mierze stanowiły lasy rodów szlacheckich.
Po upadku powstania listopadowego lasy podzielono na rządowe, donacyjne i prywatne (należące do Ordynacji Zamojskiej i hrabiego Jana Poletyłły).
W 1835 z ukazu cara Mikołaja I zmniejszono powierzchnię lasów rządowych.
W 1920 roku utworzono Nadleśnictwo Krasnystaw z siedzibą w Łopienniku.
W 1947 roku zmieniono nazwę z Nadleśnictwa Krasnystaw na Łopiennik.
Zarządzeniem Nr 59 Dyrektora Naczelnego Lasów Państwowych z dnia 14 listopada 1972 roku – z dniem 1 stycznia 1973 roku powołano Nadleśnictwo Krasnystaw z siedzibą w Zamościu.
1 marca 1977 roku oddano do użytku nową siedzibę Nadleśnictwa w Krasnymstawie.
Turystyka.
Na terenie nadleśnictwa znajdują się 3 ścieżki dydaktyczne: w rezerwacie Wodny Dół, w Borku, Stryjowskie Wąwozy (przyrodniczo-historyczna), a także szlaki turystyczne:
Na terenie nadleśnictwa są następujące trasy rowerowe:

</doc>
<doc id="1609467" url="https://pl.wikipedia.org/wiki?curid=1609467" title="Jab-jum">
Jab-jum

Jab-jum, Yab-yum, w języku tybetańskim dosłownie „ojciec-matka” – symbol często używany w buddyjskiej sztuce krajów himalajskich: Indii, Tybetu, Nepalu i Bhutanu. Przedstawia parę bóstw w miłosnym uścisku, najczęściej siedzących w pozycji lotosu – postać męska jest symbolem "karuṇā" (współczucia) i "upāya-kauśalya" (prawidłowej praktyki), zaś postać kobieca symbolizuje mądrość ("prajñā"). Symbol ten w buddyzmie tybetańskim odnosi się do tantrycznej idei zjednoczenia pierwiastka aktywnego, męskiego (upaya), czyli właściwej metody praktyki medytacji, i pierwiastka żeńskiego (prajñā), czyli mądrości i oświecenia.

</doc>
<doc id="1609473" url="https://pl.wikipedia.org/wiki?curid=1609473" title="I atak UPA na Birczę">
I atak UPA na Birczę

I atak UPA na Birczę – atak na miasteczko Bircza, wykonany przez oddziały Ukraińskiej Powstańczej Armii 22 października 1945 roku. Atak spowodowany był bezpośrednio ulokowaniem w Birczy siedziby komisji przesiedleńczej, a pośrednio rozkazem dowódcy UPA w Polsce, płk. Myrosława Onyszkewycza "Oresta" z 9 września 1945 roku o zwalczaniu akcji wysiedleńczej. Wykonany został przez sotnię „Karmeluka” oraz rajdujący kureń „Pidkarpatja” z Odcinka Taktycznego „Czornyj Lis”, pod dowództwem Pawła Wacyka "Pruta".
Organizacja obrony.
W początkowym okresie stacjonowania polskiego garnizonu (od sierpnia 1944) w Birczy nie było rozbudowanych urządzeń obronnych. W miarę upływu czasu żołnierze zmieniających się batalionów przygotowywali do swoich potrzeb poszczególne odcinki obrony, kopiąc okopy wraz z krytymi schronami i rowami łącznikowymi. W środku miasteczka, na rynku, w okopanych stanowiskach, rozmieszczono artylerię i moździerze wspierające ogniem linie obronne.
Obrona podzielona była na trzy rejony kompanijne, wzmocnione plutonami ckm. W porze nocnej cały stan osobowy batalionu przebywał na stanowiskach. W dzień prowadzono jedynie obserwację, więc żołnierze na zmianę odpoczywali, a część stanu osobowego pododdziałów przeważnie operowała w okolicznym terenie. Drogi dojścia do Birczy były kontrolowane i blokowane przez posterunki wojskowe. Zabudowania nie były specjalnie umocnione, nie stosowano też zasieków z drutu, ani pól minowych.
Do słabych stron obrony zaliczyć można łatwość rozpoznania systemu punktów ogniowych oraz ustalenia liczby żołnierzy z sąsiednich wzniesień. W Birczy znajdowała się również ludność cywilna (zarówno mieszkańcy, jak i uchodźcy z okolicznych wsi), którą przypuszczalnie wywiad ukraiński wykorzystywał do werbowania swoich informatorów.
W Birczy stacjonowały wówczas: ścisłe dowództwo oraz 2 i 3 batalion 28 pp. Przebywał tam batalion zbiorczy z 17 DP (podporządkowany dowódcy 28 pp), jak również kompania zwiadu dywizyjnego, która operowała w ciągu dnia w terenie, a na nocny odpoczynek przybywała do tej miejscowości. Garnizonem dowodził ppłk Aleksander Wygnański.
Ponadto w Birczy znajdowała się grupa zdemobilizowanych żołnierzy z jednostek dywizji, ponieważ tu wyznaczono im punkt zborny, z którego mieli odjechać w dniach 23-24 października do Przemyśla. Część zdemobilizowanych nie miała już broni, niektórym jednak udało się przedostać do placówek i wziąć udział w odpieraniu napadu.
Atak.
Pierwszego napadu na Birczę UPA dokonała 22 października 1945 roku o godz. 23:30. Zapoczątkował go nieduży pododdział – 30-osobowa czota przebrana w mundury polskie. Maszerowała w zwartym szyku szosą od strony Przemyśla, myląc tym obserwatorów, dzięki czemu udało się jej podejść blisko placówki wojskowej. Zatrzymani przez żołnierzy i wezwani do podania hasła upowcy nagle otworzyli ogień. Jednocześnie wystrzelili białe rakiety, będące sygnałem do zaatakowania garnizonu birczańskiego. 
Trzon sił ukraińskich stanowiły sotnie: „Rena”, „Jara” i „Suchego”, oraz inne nierozpoznane, przynależne organizacyjnie do rajdującego kurenia „Podkarpacie” pod dowództwem „Pruta”. Ponadto w napadzie brało udział kilka okolicznych SKW. Atakujący mieli na lewych rękawach białe opaski. 
Grupa posuwająca się wzdłuż szosy z Przemyśla, mimo poniesionych strat, wdarła się do Birczy zabijając po drodze napotkanych żołnierzy i cywilnych mieszkańców. Główny atak upowcy skierowali na budynek, w którym mieściło się dowództwo, oraz w rejon cerkwi. Łączność z placówkami broniących się żołnierzy została przerwana. Walki wewnątrz miasteczka trwały 4 godziny. Sztab pułku nie został zdobyty, jednak spłonęło kilkanaście budynków. 
Jednocześnie z zaatakowaniem Birczy inny duży oddział UPA, w którym rozpoznano sotnie „Hromenki”, bojówkę SKW „Barona” oraz bojówkę SB „Pieti”, w sile około 300–400 ludzi pod dowództwem „Hromenki”, dokonał ataku na Kuźminę, oddaloną o 10 km na południowy zachód od Birczy, aby powstrzymać ewentualną odsiecz dla Birczy. 
Stacjonował w niej wówczas 30 pp, a na skraju tej miejscowości, w rejonie poczty, rozlokował się jeden pluton 28 pp, dowodzony przez ppor. Karola Romanowskiego, wysłany wcześniej do tej miejscowości po odbiór kontyngentu. Większość upowców dla zmylenia na lewym rękawie miała opaski MO. Główny atak skierowany był w rejon rozmieszczenia sztabu pułku i na tym kierunku udało się sporej grupie wedrzeć do środka wioski. Doszło do walki wręcz. Po dwuipółgodzinnej walce upowcy wycofali się.
Straty.
Straty polskie wyniosły 9 zabitych żołnierzy, w tym jeden oficer, kpt. Witold Hryniewicz – pomocnik szefa sztabu 28 pp – oraz 5 rannych. Oprócz tego śmierć poniosło 11 osób cywilnych. Spaliło się 10 budynków mieszkalnych, dom ludowy, koszary wojskowe i tartak. Oprócz tego do 30 żołnierzy dostało się do niewoli, po propagandowych rozmowach zostali wypuszczeni. Ze strony UPA zginęło kilku partyzantów.
Straty własne w Kuźminie były dotkliwsze. Spalono większą część wsi, ocalały zabudowania w rejonie poczty. Zginęło 10 żołnierzy; 1 oficer – dowódca 3 kompanii moździerzy, ppor. Jan Pietroś – 4 podoficerów i 5 szeregowców. 23 żołnierzy zostało rannych: 3 oficerów – dowódca batalionu kpt. Piotr Skakun, dowódca kompanii ppor. Jan Wróblewski i adiutant dowódcy pułku por. Michał Jaskulski oraz 9 podoficerów. Stracono: 14 koni, 3 wozy, radiostację i 10 km kabla telefonicznego. Straty UPA wyniosły 4 zabitych (w tym „Baron”) oraz 9 rannych (w tym „Hromenko”).
W rezultacie walk o Birczę i Kuźminę przerzucono do Birczy pododdział 40 pal, a także udoskonalono system łączności i współdziałania.

</doc>
<doc id="1609479" url="https://pl.wikipedia.org/wiki?curid=1609479" title="Małopolski Inspektorat Okręgowy Straży Granicznej">
Małopolski Inspektorat Okręgowy Straży Granicznej

Małopolski Inspektorat Okręgowy Straży Granicznej – Inspektorat Okręgowy Straży Granicznej, utworzony 16 maja 1928 w miejsce dotychczas istniejącego Małopolskiego Inspektoratu Okręgowego Straży Celnej, a obejmujący teren przyległy do południowej granicy państwa na terenie Małopolski Zachodniej i Małopolski Wschodniej.
Siedziba MIOSG znajdowała się w budynku przy ul. Henryka Sienkiewicza 5 w Sanoku, a następnie w Przemyślu, tutaj też znajdowała się Placówka II linii Przemyśl, natomiast we Lwowie znajdował się Komisariat SG Lwów.
Formowanie i zmiany organizacyjne.
20 czerwca 1927 roku prezes Rady Ministrów Józef Piłsudski delegował na stanowisko naczelnego inspektora Straży Celnej płk. Stefana Pasławskiego z zadaniem gruntownej rekonstrukcji tego organu. Jesienią 1927 dokonano nowego podziału terytorialnego, a minister spraw wojskowych skierował do dyspozycji komendanta SC oficerów przewidzianych do obsadzenia nowo utworzonych stanowisk inspektorów okręgowych. Utworzono pięć nowych inspektoratów okręgowych, w tym między innymi Małopolski Inspektorat Okręgowy Straży Celnej, z którego w prostej linii wywodzi się Małopolski Inspektorat Okręgowy Straży Granicznej. Kierownikiem inspektoratu mianowano mjr. Mariana Jadwińskiego, a siedzibą inspektoratu był Sanok. Rozporządzenie Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną. Rozkazem nr 5 z 16 maja 1928 roku "w sprawach organizacji Małopolskiego Inspektoratu Okręgowego" dowódca Straży Granicznej gen. bryg. Stefan Pasławski zatwierdził dyslokację, granice i strukturę inspektoratu okręgowego.
Rozkazem Komendy Straży Granicznej z 25 marca 1930 Małopolski Inspektorat Okręgowy Straży Granicznej został przeniesiony przez p.o. kierownika tegoż, insp. Jana Grodyńskiego, z dniem 16 kwietnia 1930 do Przemyśla, gdzie został umieszczony pod adresem Rynek 23 (II p.). MIOSG działał do 19 grudnia 1934, kiedy to rozkazem nr 4 podzielono go na Zachodnio- i Wschodniomałopolski Inspektorat Okręgowy Straży Granicznej, z siedzibami w Krakowie i Lwowie.
Małopolski Inspektorat Okręgowy ochraniał południową granicę państwa (z Czechosłowacją, o długości 1113 km) od placówki Głuchaczki do rejonu styku granic polsko-rumuńsko-czechosłowackiej w miejscowości Żeżawa w korycie rzeki Dniestr.
Służba graniczna.
Teren działania małopolskiego inspektoratu przypadał na obszar ówczesnych województw: krakowskiego, lwowskiego i stanisławowskiego.
Granica państwowa na terenie inspektoratu małopolskiego, to granica typowo górska z wyjątkiem komisariatów „Horodenka”, „Śniatyn” i częściowo „Kosów”. Granica polsko–czeską pokrywała się z małymi wyjątkami z dawną granicą galicyjsko–węgierską. Poza naturalną granicą górską, linię graniczną tworzą również doliny rzek: Białki, Dunajca, Popradu, Czeremoszu i Dniestru. 
W jednodniówce wydanej z okazji 5–lecia Straży Granicznej dokonano charakterystyki ludności pogranicza. Oceniano, że na odcinku Inspektoratu Granicznego „Nowy Targ” zamieszkali górale "pracowici, praworządni, gospodarni, dbających o ład i porządek, pełni werwy, życia, temperamentu i wysoce uzdolnieni ze zmysłem estetycznym i zdobniczym". Ta grupa osób była dość przychylnie nastawiona się do organów Straży Granicznej.
Od Piwnicznej, przez cały odcinek Inspektoratu Granicznego „Jasło”, w obszarach komisariatów „Wola Michowa” i „Dwernik” Inspektoratu Granicznego „Sambor” zamieszkiwali Łemkowie. Byli to, zdaniem oficerów SG, "ludzie bierni, spokojni, apatyczni, w swoim zachowaniu podobni do Poleszuków. Mieszkali i gospodarowali w warunkach wprost pierwotnych". 
Na terenie komisariatów „Borynia” i „Smorze”, oraz na terenie komisariatów „Ławoczne” i „Ludwikówka” Inspektoratu Granicznego „Stryj” zamieszkiwali Bojkowie. Zdaniem oficerów SG posiadali "większą niż Łemkowie ukraińską świadomość narodową". Byli bardziej wrogo nastawieni do państwa polskiego. 
Pas graniczny na obszarze odpowiedzialności komisariatu „Sołotwina” i „Worochta” Inspektoratu Granicznego „Stryj” oraz komisariatów „Żabie” i „Kosów” na odcinku Inspektoratu Granicznego „Kołomyja” zamieszkiwali Huculi.
Oficerowie SG oceniali, że mimo bardzo silnej agitacji ukraińskiej, Huculi odnosili się do Straży Granicznej przyjaźnie i przychylnie. 
Ludność zamieszkała na terenie komisariatu „Kosów” na wschód od Kut, oraz na terenie komisariatów „Śniatyn” i „Horodenka” była zamożniejsza i bardziej gospodarna od południowych społeczności spotykanych na Podolu i w Rumunii. Oceniano, że była to ludność „najbardziej rozagitowana”.
Przemyt na terenie inspektoratu nie przybierał form zorganizowanych. Przemycano zazwyczaj na własny użytek lub niewielki handel. Ludność pasa granicznego, oddalona o dziesiątki kilometrów od miasteczek polskich, zaopatrywała się w artykuły codziennego użytku w pobliskich osiedlach czechosłowackich czy rumuńskich. Huculi zaopatrywali się w Rumunii w tytoń do fajki, wódkę oraz wełnę i nici (szych). W okresach sezonowych kwitł przemyt owoców, alkoholu oraz skórek baranich. Odnotowywano kradzieże, rabunki, handel bez patentu i posiadanie broni bez zezwolenia.
Struktura organizacyjna.
Początkowo działało 4 inspektoraty graniczne, w kwietniu 1930 dołączono piąty (w Samborze). 
Organizacja inspektoratu w 1928:
Organizacja inspektoratu w 1931:

</doc>
<doc id="1609480" url="https://pl.wikipedia.org/wiki?curid=1609480" title="Fukushiro Nukaga">
Fukushiro Nukaga



</doc>
<doc id="1609481" url="https://pl.wikipedia.org/wiki?curid=1609481" title="Choroba cienkich błon">
Choroba cienkich błon



</doc>
<doc id="1609482" url="https://pl.wikipedia.org/wiki?curid=1609482" title="Łagodna rodzinna hematuria">
Łagodna rodzinna hematuria



</doc>
<doc id="1609489" url="https://pl.wikipedia.org/wiki?curid=1609489" title="Fusae Ota">
Fusae Ota



</doc>
<doc id="1609491" url="https://pl.wikipedia.org/wiki?curid=1609491" title="Łagodny rodzinny krwinkomocz">
Łagodny rodzinny krwinkomocz



</doc>
<doc id="1609492" url="https://pl.wikipedia.org/wiki?curid=1609492" title="Krwinkomocz rodzinny">
Krwinkomocz rodzinny



</doc>
<doc id="1609494" url="https://pl.wikipedia.org/wiki?curid=1609494" title="Ichiro Ozawa">
Ichiro Ozawa



</doc>
<doc id="1609495" url="https://pl.wikipedia.org/wiki?curid=1609495" title="Gérald Cid">
Gérald Cid

Gérald Cid (ur. 17 lutego 1983 w Talence) – francuski piłkarz występujący na pozycji obrońcy.
Kariera.
Cid zawodową karierę rozpoczynał w pierwszoligowym Girondins Bordeaux. W Ligue 1 zadebiutował 6 marca 2004 roku w wygranym 2:0 pojedynku z Le Mans UC 72, a 12 stycznia 2005 w zremisowanym 3:3 spotkaniu z OGC Nice strzelił swojego pierwszego ligowego gola. Sezon 2005/2006 spędził na wypożyczeniu w drugoligowym FC Istres, po czym wrócił do Bordeaux.
Latem 2007 roku przeszedł do angielskiego Boltonu Wanderers. W Premier League zadebiutował 11 sierpnia 2007 w przegranym 1:3 meczu z Newcastle United. W styczniu 2008 roku powrócił do Francji, gdzie został zawodnikiem OGC Nice. Pierwszy ligowy mecz rozegrałtam 19 stycznia 2008 przeciwko AS Nancy (1:0). W 2010 roku zakończył karierę.

</doc>
<doc id="1609496" url="https://pl.wikipedia.org/wiki?curid=1609496" title="Gerald Cid">
Gerald Cid



</doc>
<doc id="1609499" url="https://pl.wikipedia.org/wiki?curid=1609499" title="Yarra Glen">
Yarra Glen

Yarra Glen – miejscowość w Wiktorii należąca do aglomeracji Melbourne położona 40 km na północny wschód od centrum Melbourne. Według spisu z 2011 w Yarra Glen mieszkało 2611 osób, należy do hrabstwa Yarra Ranges
Pierwotna nazwa miejscowości brzmiała Yarra Flats, nazwał uległa zmianie w 1889 kiedy do miasta doprowadzono linię kolejową. Miasto poważnie ucierpiało w czasie pożarów "Black Friday" (1939) i 2009.

</doc>
<doc id="1609510" url="https://pl.wikipedia.org/wiki?curid=1609510" title="Cerkiew św. Męczennicy Paraskewii w Polańczyku">
Cerkiew św. Męczennicy Paraskewii w Polańczyku

Cerkiew św. Męczennicy Paraskewii w Polańczyku (obecnie kościół rzymskokatolicki pw. NMP Królowej Polski) – murowana greckokatolicka cerkiew, wzniesiona we wsi Polańczyk.
Do parafii greckokatolickiej w Polańczyku należały filialne cerkwie w Myczkowie, Solinie i Zabrodziu.
Historia.
Cerkiew w Polańczyku została wzniesiona w roku 1909 w miejsce poprzedniej, drewnianej, wybudowanej pod koniec XVIII wieku z fundacji Marii Teresy. Na początku roku 1948 przejęta przez Kościół rzymskokatolicki. W roku 1949 do kościoła przeniesiono z Łopienki cudowny obraz Matki Boskiej Łopieńskiej.
Wnętrze.
W cerkwi nie zachowało się jej pierwotne wyposażenie. W roku 1984 podczas remontu zamalowana została oryginalna polichromia figuralna. Na ołtarzu głównym znajduje się oryginał obrazu Matki Boskiej Łopieńskiej. 
Wokół cerkwi.
Przy cerkwi znajdowała się murowana dzwonnica parawanowa z roku 1863 z dzwonem z roku 1894. Około 2007 roku, w wyniku rozbudowy świątyni, dzwonnica przestała istnieć. Cmentarz cerkiewny został zdewastowany i pozostały po nim jedynie dwa nagrobki, znajdujące się jednak już poza nowym ogrodzeniem cmentarza.

</doc>
<doc id="1609515" url="https://pl.wikipedia.org/wiki?curid=1609515" title="Miejska Biblioteka Publiczna w Mysłowicach">
Miejska Biblioteka Publiczna w Mysłowicach

Miejska Biblioteka Publiczna w Mysłowicach otwarta została 9 maja 1948 roku. W rok później powstał pierwszy punkt biblioteczny w Brzęczkowicach, a następnie w Brzezince i Kosztowach oraz kolejny w Janowie Miejskim. Punkty te przekształciły się w filie biblioteczne. Większość księgozbioru stanowiły książki wydane przed wybuchem II wojny światowej. Stały i systematyczny wzrost czytelnictwa w Mysłowiacach datuje się od 1951 roku. Wówczas to powstały kolejne filie biblioteczne - w Morgach, na osiedlu Bończyka i w Larysz-Hajdowiźnie.
Na strukturę biblioteki w Mysłowicach na koniec 2008 roku składała się biblioteka centralna oraz 10 filii bibliotecznych. W 2001 roku rozpoczął się pierwszy etap komputeryzacji księgozbioru, obejmujący zbiory biblioteki centralnej - czytelni i wypożyczalni. Czytelnia główna wzbogaciła swoją ofertę o system informacji prawnej LEX Sigma, który umożliwia czytelnikom wgląd do wszystkich podstawowych polskich aktów prawnych. Od 2004 roku posiada własną stronę internetową. Biblioteka umożliwia również dostęp do bibliotecznego katalogu on-line.

</doc>
<doc id="1609517" url="https://pl.wikipedia.org/wiki?curid=1609517" title="Wycieraczki">
Wycieraczki



</doc>
<doc id="1609518" url="https://pl.wikipedia.org/wiki?curid=1609518" title="Thomas Pähtz">
Thomas Pähtz

Thomas Pähtz (ur. 4 września 1956) – niemiecki szachista i trener szachowy, arcymistrz od 1992 roku.
Kariera szachowa.
W latach 80. XX wieku należał do ścisłej czołówki szachistów Niemieckiej Republiki Demokratycznej. W 1988 r. uczestniczył w szachowej olimpiadzie w Salonikach. Wielokrotnie startował w finałach indywidualnych mistrzostw NRD (debiut – 1974, VI m.), trzykrotnie zdobywając medale: dwa srebrne (Stralsund 1988, Bad Blankenburg 1990) oraz brązowy (Glauchau 1987). Był również srebrnym medalistą mistrzostw Niemiec po zjednoczeniu kraju (Bad Wildbad 1993).
Do sukcesów Thomasa Pähtza w turniejach międzynarodowych należą m.in.
Najwyższy ranking w karierze osiągnął 1 lipca 1988 r., z wynikiem 2515 punktów zajmował wówczas 1. miejsce wśród szachistów NRD.
Życie prywatne.
Dwoje dzieci Thomasa Pähtza jest również znanymi szachistami, syn Thomas junior (ur. 1983) osiągnął poziom mistrzowski, natomiast córka – Elisabeth (ur. 1985) jest czołową szachistką świata, arcymistrzynią oraz dwukrotną mistrzynią świata juniorek (2002, 2005).

</doc>
<doc id="1609519" url="https://pl.wikipedia.org/wiki?curid=1609519" title="Saigō Takamori">
Saigō Takamori



</doc>
<doc id="1609522" url="https://pl.wikipedia.org/wiki?curid=1609522" title="Order Lwa Niderlandzkiego">
Order Lwa Niderlandzkiego

Order Lwa Niderlandzkiego (nl.: "Orde van de Nederlandse Leeuw") – drugi w kolejności starszeństwa holenderski order, najwyższe cywilne odznaczenie Królestwa Niderlandów nadawane za znamienite zasługi od 1815.
Historia.
Order został ustanowiony 29 września 1815 jako „Order Lwa Belgijskiego” ("De Orde van de Belgische Leeuw") przez pierwszego (i ostatniego) króla Zjednoczonych Niderlandów (obejmujących mn. w. obszar dzisiejszego Beneluxu) Wilhelma I jako nagroda za oddanie wobec ojczyzny, szczególnie sumienność w wypełnianiu cywilnych obowiązków oraz za wybitne osiągnięcia w dziedzinie sztuki i nauki. Przeznaczony głównie dla cywilnych poddanych niderlandzkich, może być w wyjątkowych przypadkach nadawany także wojskowym i cudzoziemcom.
Order dzieli się na trzy klasy:
Do 1994 istniała także kategoria Brat ("Broeder"), w postaci srebrnego medalu nadawanego głównie za czyny w imieniu miłości bliźniego, czyli działalność charytatywną. Odznaczonym przysługiwała renta w wysokości 200 guldenów rocznie, co w XIX wieku było wysoką sumą. Po raz ostatni nagrodzono nim w 1960 roku. W sumie nadano 572 medali.
I klasę otrzymują głównie głowy państwa i inni piastujący wysokie stanowiska cudzoziemcy (m.in.: Winston Churchill, król Karol XVI Gustaw, Aleksander Kwaśniewski, Lech Wałęsa), II i III tylko obywatele niderlandzcy. Niżej postawieni cudzoziemcy dostają zamiast orderu Lwa niższy Order Oranje-Nassau lub Order Korony.
Insygnia.
Insygnia Orderu Lwa Niderlandzkiego to oznaka, gwiazda I klasy oraz medal, przysługujący do 1994 tzw. Braterstwu Orderu Lwa. Oznaką orderu jest emaliowany na biało krzyż maltański ze złotym brzegiem. W medalionie awersu znajduje się umieszczony w niebieskim polu napis (dewiza orderu) „Virtus nobilitat” ("„Cnota uszlachetnia”"), a w medalionie rewersu podobizna godła państwowego, Lwa Niderlandów. Między ramionami krzyża umieszczony jest stylizowany monogram założyciela „W”.
Gwiazda I klasy jest złota, ośmiopromienna, i nosi na sobie awers oznaki. Medal „Braterstwa Orderu Lwa” był srebrny i ukazywał na awersie lwa niderlandzkiego, a na rewersie oznakę orderu.
Order noszony jest na niebieskiej wstędze z obustronnymi pomarańczowymi bordiurami, wstążka medalu była niebieska z pojedynczym pomarańczowym paskiem w środku. Zawieszką oznaki orderu jest złota korona królewska. II klasa (komandoria) posiada jako dodatkową dekorację awers krzyża orderowego, noszony bez wstążki i korony na agrafie na lewej piersi. Łańcucha order nie posiada.

</doc>
<doc id="1609523" url="https://pl.wikipedia.org/wiki?curid=1609523" title="Marcus Wesson">
Marcus Wesson

Marcus Delon Wesson (ur. 22 sierpnia 1946 r. w Kansas) – amerykański masowy morderca, który 12 marca 2004 r. we Fresno, w Kalifornii zamordował 9 członków swojej rodziny, strzelając każdej ofierze w oko. W pokoju, w którym doszło do zbrodni, policja znalazła również 10 trumien opartych o ściany. Wesson został uznany za winnego popełnienia dziewięciu morderstw pierwszego stopnia i skazany na karę śmierci przez wstrzyknięcie trucizny. Aktualnie przebywa w celi śmierci Więzienia Stanowego San Quentin, gdzie oczekuje na wykonanie wyroku.

</doc>
<doc id="1609525" url="https://pl.wikipedia.org/wiki?curid=1609525" title="Przewozy Autobusowe Gryf">
Przewozy Autobusowe Gryf

Przewozy Autobusowe Gryf sp. z o.o. s.k. – firma zajmująca rozkładowym transportem pasażerskim i transportem w komunikacji miejskiej. Świadczy także usługi wynajmu, naprawy i sprzedaży autobusów oraz pojazdów komunalnych.
Historia.
Firma została zarejestrowana w urzędzie gminy w Kartuzach w lipcu 1991 roku. Od 1996 roku Gryf zaczął wygrywać przetargi ZKM Gdynia na obsługę zadań komunikacyjnych. W 2008 roku wybudowano nową bazę dla pojazdów w Żukowie. W 2010 roku P. A. Gryf odkupił od PKS Gdańsk jego kartuski oddział wraz z dworcem, bazą i flotą. W ten sposób stał się praktycznie jedyną firmą obsługującą komunikację autobusową w powiecie kartuskim.
Od 1 stycznia 2012 P. A. Gryf wykonuje wszystkie zadania komunikacyjne w gminie Pruszcz Gdański. 22 marca 2012 Przewozy Autobusowe Gryf wraz z firmą deweloperską „Górski” stały się właścicielem firmy PKS Gdańsk, łącznie z należącymi do niej 63 autobusami podmiejskimi oraz 18 miejskimi, a także dworcem autobusowym w Gdańsku i bazą obsługi autobusów. Odtąd firma posiadała 248 autobusów, przewożących 6 milionów pasażerów rocznie (przed przejęciem przewożono 4 miliony pasażerów). Później, we wrześniu, w zamian za otrzymanie dworca firma Górski umorzyła wszystkie udziały w PKS Gdańsk. Od 1 września 2012 roku wszystkie linie regionalne PKS Gdańsk funkcjonują pod marką Gryf.
Od 1 września 2015 P. A. Gryf obsługiwał darmową miejską linię 107 w Pruszczu Gdańskim; linię przejął dwa miesiące później Zarząd Transportu Miejskiego w Gdańsku. Od 1 lipca 2019 P.A Gryf 25 autobusami obsługuje komunikację miejską w Tczewie.
Obsługiwane linie.
Obecnie P.A. Gryf obsługuje 21 linii komunikacji regionalnej na terenie powiatu kartuskiego, 11 linii komunikacji regionalnej PKS Gdańsk, 2 bezpłatne linie do Centrum Handlowego Osowa w Gdańsku, linie dalekobieżne pomiędzy Gdańskiem a Kaliningradem, Mińskiem oraz Brześciem. Autobusy tego przedsiębiorstwa wożą także pracowników do zakładów pracy w Trójmieście i okolicach. Od 1 lipca 2019 roku P. A. Gryf obsługuje też tczewską komunikację miejską, od 1 września 2019 roku komunikację regionalną w gminie Suchy Dąb, od 1 września 2020 roku również w gminie Pszczółki.
Autobusy należące do P. A. Gryf jeżdżą również w komunikacji miejskiej w województwie pomorskim dla następujących organizatorów:

</doc>
<doc id="1609526" url="https://pl.wikipedia.org/wiki?curid=1609526" title="Tokugawa Iemitsu">
Tokugawa Iemitsu



</doc>
<doc id="1609530" url="https://pl.wikipedia.org/wiki?curid=1609530" title="Anne-Marie Duff">
Anne-Marie Duff

Anne-Marie Duff (ur. 8 października 1970 w Londynie) – brytyjska aktorka teatralna i filmowa. Od 2006 do 2016 roku była żoną szkockiego aktora Jamesa McAvoya, którego poznała na planie serialu "Shameless".

</doc>
<doc id="1609537" url="https://pl.wikipedia.org/wiki?curid=1609537" title="Traktat kaliski (1813)">
Traktat kaliski (1813)

Traktat kaliski – sojusz zaczepno-odporny zawarty 28 lutego 1813 w Kaliszu pomiędzy Imperium Rosyjskim i Królestwem Prus. 
Traktat został wynegocjowany przez Karla Augusta von Hardenberga i Michaiła Kutuzowa. Strony zwróciły się do Wielkiej Brytanii i Austrii o przyłączenie się do sojuszu. Jego skutkiem było wypowiedzenie przez Prusy wojny I Cesarstwu Francuskiemu. 
Prusy stanęły po stronie Rosji po porażce Napoleona w kampanii przeciwko Rosji rok wcześniej. Sojusz poprzedziła konwencja w Taurogach, która 30 grudnia 1812 roku zakończyła stan wojny między Prusami a Rosją. W reskrypcie do swojego negocjatora Paulucciego car Aleksander I ogłosił już 6 lipca (18 grudnia) zamiar zawarcia sojuszu z Prusami przeciwko Francji. 
W rosyjskiej kwaterze w Kaliszu, w podbitym przez Rosję Księstwie Warszawskim, Prusy i Rosja zawarły pokój i sojusz. Tym samym Prusy oficjalnie zakończyły narzucony im przez Napoleona w maju 1812 roku sojusz przeciwko Rosji. Ze strony pruskiej wystąpił pułkownik Karl Friedrich von dem Knesebeck. Traktat przewidywał przywrócenie Królestwu Prus granic z 1806 r. i dalsze nabytki terytorialne w północnych Niemczech. Na propozycję rosyjską znaczący wpływ miał Freiherr vom Stein, który pracował na dworze carskim w Rosji i w dwóch tajnych artykułach zagwarantował przywrócenie Prus w warunkach „statystycznych, geograficznych i finansowych” z 1806 r. oraz zaokrągleń terytorialnych. Prusy musiały zrezygnować z terytorium Księstwa Warszawskiego, ale przyznano im część Wielkopolski, czyli późniejszego Wielkiego Księstwa Poznańskiego. Prusy miały odzyskać także swoje posiadłości w północnych Niemczech, z wyjątkiem dawnego elektoratu hanowerskiego. 
W zasadzie kongres wiedeński w 1815 r. opierał się na postanowieniach terytorialnych zawartych w traktacie kaliskim. 
Odnośnie spraw militarnych Rosja zobowiązała się do zebrania 150-tysięcznej armii przeciwko Francji, a Prusy obiecały 80 000 ludzi. 
Traktat został ostatecznie podpisany 27 lutego 1813 r. we Wrocławiu i dzień później w Kaliszu. Prusy wypowiedziały wojnę Francji 16 marca 1813 roku. 
Ponieważ francuski był językiem dyplomacji, traktat, choć skierowany przeciwko Francji, został sporządzony po francusku. 

</doc>
<doc id="1609538" url="https://pl.wikipedia.org/wiki?curid=1609538" title="Jacek Flur">
Jacek Flur

Stanisław Jacek Flur (ur. 13 listopada 1929 w Krośnie, zm. 27 października 2020 w Konstancinie-Jeziornie) – polski aktor teatralny, reżyser radiowy. Wyróżniony odznaką „Zasłużony Działacz Kultury”.
W latach:
Role teatralne.
Niektóre role:
i inne.
W tym okresie inicjator i jeden z wykonawców kabaretu Biedronka w Klubie 13 Muz:
W latach:
Reżyseria kilkudziesięciu słuchowisk oraz ponad 500 cotygodniowych kabarecików radiowych i inne programy artystyczne.
Niektóre role:
Równocześnie w latach 1962–1966 reżyser i wykonawca kabaretu „Magiel” przy Estradzie Poznańskiej:
Od roku 1976–1981 aktor – Teatr Muzyczny w Poznaniu:
Niektóre role:
Oraz kilkadziesiąt lat współpracy z TVP Poznań.
A także setki czytanych list dialogowych do filmów emitowanych z TVP Poznań.

</doc>
<doc id="1609539" url="https://pl.wikipedia.org/wiki?curid=1609539" title="Szok poporodowy">
Szok poporodowy



</doc>
<doc id="1609540" url="https://pl.wikipedia.org/wiki?curid=1609540" title="Traktat kaliski">
Traktat kaliski



</doc>
<doc id="1609541" url="https://pl.wikipedia.org/wiki?curid=1609541" title="Rejestr Ujazdowski">
Rejestr Ujazdowski



</doc>
<doc id="1609542" url="https://pl.wikipedia.org/wiki?curid=1609542" title="FBC">
FBC



</doc>
<doc id="1609545" url="https://pl.wikipedia.org/wiki?curid=1609545" title="Tokugawa Tadanaga">
Tokugawa Tadanaga



</doc>
<doc id="1609549" url="https://pl.wikipedia.org/wiki?curid=1609549" title="John Charles Frémont">
John Charles Frémont



</doc>
<doc id="1609551" url="https://pl.wikipedia.org/wiki?curid=1609551" title="Anna Stera-Kustosz">
Anna Stera-Kustosz



</doc>
<doc id="1609554" url="https://pl.wikipedia.org/wiki?curid=1609554" title="John Charles Fremont">
John Charles Fremont



</doc>
<doc id="1609557" url="https://pl.wikipedia.org/wiki?curid=1609557" title="John Fremont">
John Fremont



</doc>
<doc id="1609561" url="https://pl.wikipedia.org/wiki?curid=1609561" title="Multi Kontra Culti vs. Irony">
Multi Kontra Culti vs. Irony

Multi Kontra Culti vs. Irony - album Gogol Bordello wydany w 2002 roku przez Rubric Records.

</doc>
<doc id="1609562" url="https://pl.wikipedia.org/wiki?curid=1609562" title="Hasekura Tsunenaga">
Hasekura Tsunenaga



</doc>
<doc id="1609568" url="https://pl.wikipedia.org/wiki?curid=1609568" title="George Segal">
George Segal

George Segal (ur. 13 lutego 1934 w Great Neck, zm. 23 marca 2021 w Santa Rosa) – amerykański aktor i muzyk. 
W 2017 otrzymał własną gwiazdę w Alei Gwiazd w Los Angeles znajdującą się przy 6433 Hollywood Boulevard.
Stał się popularny w latach 60. i 70., występując zarówno w rolach dramatycznych, jak i komediowych. Niektóre ze swych najbardziej uznanych ról zagrał w filmach takich jak "Statek szaleńców" (1965), "Król szczurów" (1965), "Kto się boi Virginii Woolf?" (1966), "Diamentowa gorączka" (1972), "Miłość w godzinach nadliczbowych" (1973), "Kalifornijski poker" (1974), "Dla naszych chłopców" (1991) i "Igraszki z losem" (1996). Był jednym z pierwszych amerykańskich aktorów filmowych, którzy osiągnęli status czołowego mężczyzny z niezmienionym żydowskim nazwiskiem, pomagając w ten sposób utorować drogę artystom takim jak Dustin Hoffman i Barbra Streisand.
W 1967 był nominowany do Oscara dla najlepszego aktora drugoplanowego za rolę Nicka w czarnej komedii Mike’a Nicholsa "Kto się boi Virginii Woolf?" (1966). Laureat dwóch Złotych Globów jako nowy gwiazdor roku za rolę doktora Tony’ego „Shiva” Parelli w dramacie "The New Interns" (1964) i dla najlepszego aktora w filmie komediowym lub musicalu za rolę Stevena „Steve’a” Blackburna w komedii "Miłość w godzinach nadliczbowych" (1973).
W telewizji był najbardziej znany z roli Jacka Gallo – redaktora naczelnego czasopisma dla kobiet „Blush” w sitcomie NBC "Ja się zastrzelę" (1997–2003) oraz jako Albert „Pops” Solomon w sitcomie ABC "Goldbergowie" (2013–2021).

</doc>
<doc id="1609573" url="https://pl.wikipedia.org/wiki?curid=1609573" title="Biblioteka Mysłowice">
Biblioteka Mysłowice



</doc>
<doc id="1609575" url="https://pl.wikipedia.org/wiki?curid=1609575" title="Kalendarium historii Kłodzka">
Kalendarium historii Kłodzka

Kalendarium historii Kłodzka – historia Kłodzka w datach

</doc>
<doc id="1609577" url="https://pl.wikipedia.org/wiki?curid=1609577" title="Płyn do spryskiwaczy">
Płyn do spryskiwaczy

Płyn do spryskiwaczy – płyn używany do napełnienia zbiornika spryskiwaczy w samochodzie lub innym pojeździe w celu spryskiwania nim szyb. Ułatwia on usunięcie zabrudzeń z szyby przy pomocy wycieraczek. Rozróżnia się płyn letni i zimowy. Zimowy płyn do spryskiwaczy charakteryzuje się dużą zawartością alkoholu, dzięki czemu nie zamarza zimą, a dodatkowo rozpuszcza zalegający na szybie lód. W charakterze płynu do spryskiwaczy można używać także zwykłej wody, ale ma to pewne wady. Woda zamarza w ujemnych temperaturach i słabiej usuwa brud z szyb. 
Letni płyn do spryskiwaczy posiada znacznie mniejsze stężenie alkoholu, co sprawia, że dobrze sprawdza się tylko w dodatnich temperaturach. Do jego najważniejszych właściwości można zaliczyć skuteczniejsze oczyszczanie szyby ze śladów po owadach oraz innych zabrudzeniach pochodzenia organicznego, niż w przypadku zimowego płynu do spryskiwaczy.

</doc>
<doc id="1609579" url="https://pl.wikipedia.org/wiki?curid=1609579" title="Sławy z Krypty">
Sławy z Krypty



</doc>
<doc id="1609581" url="https://pl.wikipedia.org/wiki?curid=1609581" title="Strrraszna Historia">
Strrraszna Historia



</doc>
<doc id="1609582" url="https://pl.wikipedia.org/wiki?curid=1609582" title="VDR">
VDR



</doc>
<doc id="1609583" url="https://pl.wikipedia.org/wiki?curid=1609583" title="Monstrrrualna Erudycja">
Monstrrrualna Erudycja



</doc>
<doc id="1609588" url="https://pl.wikipedia.org/wiki?curid=1609588" title="Ostracodermi">
Ostracodermi



</doc>
<doc id="1609589" url="https://pl.wikipedia.org/wiki?curid=1609589" title="Fundacja Ekologia i Sztuka">
Fundacja Ekologia i Sztuka

Fundacja Imienia Tomka Byry Ekologia i Sztuka – polska organizacja pozarządowa działająca m.in. na rzecz praw praw kobiet i ekologii. Dyrektorem Zarządu Fundacji jest Ewa Charkiewicz.
Do byłych lub obecnych współpracowników fundacji należą m.in.: Monika Bobako, Iza Desperak, Joanna Erbel, Agata Czarnacka, Katarzyna Gawlicz, Michał Herer, Michał Kozłowski, Julia Kubisa, Sebastian Michalik, Adam Ostolski, Katarzyna Szaniawska, Katarzyna Szumlewicz, Teresa Święćkowska, Małgorzata Maciejewska, Marcin Marszałek, Monika Popow, Maria Solarska, Maria Theiss, Marta Trawińska, Sylwia Urbańska, Anna Zachorowska-Mazurkiewicz.
Fundacja prowadzi działalność edukacyjną, w tym tematyczne biblioteki cyfrowe, warsztaty, kursy online, oraz podejmuje krytyczne analizy i badania dla dobra publicznego, w tym badania partycypatywne oraz projekty artystyczne wespół z i dla ruchów społecznych, a szczególnie na rzecz feminizmu i ekologii jako nowych krytyk społecznych.
Programy fundacji:
Organizacja posiada witrynę internetową, która ma być „przestrzenią alternatywnej edukacji i krytycznej interpretacji świata, w którym żyjemy”.
Think Tank Feministyczny.
Think Tank Feministyczny to związany z Fundacją Ekologia i Sztuka kolektyw aktywistek, badaczek i artystek. Celem Think Tanku jest wsparcie i rozwój krytycznego ruchu feministycznego w Polsce poprzez działania edukacyjne i produkcję wiedzy z perspektywy i wespół z kobietami doświadczającymi ucisku, żyjącymi w ubóstwie i niepewności, pracujących na „śmieciowych” umowach.
Wiosną 2007 Think Tank rozpisał konkurs na pamiętnik migrantki. Na podstawie pamiętników powstał raport Teresy Święćkowskiej pt. „Emigrantki na globalnym rynku taniej pracy” zaś część pamiętników została opublikowana na stronie internetowej fundacji. W kolejnych latach Think Tank Feministyczny przeprowadził badania partycypatywne zorientowane na działania z kobietami żyjącymi w ubóstwie, z pielęgniarkami i położnymi, oraz analizy polityk makro-ekonomicznej, społecznej, reform ochrony zdrowia i edukacji, jak i obywatelstwa kobiet. W 2011 zespół FTT podjął badania uczestniczące na temat praw człowieka i warunków pracy w specjalnych strefach ekonomicznych w Polsce. W ramach powyższych badań powstawały video-dokumenty (we współpracy z SzumTv) – „Strajk Matek” oraz „Strefa Specjalnego Wyzysku”. Video dokumenty i raporty za badań były przedstawiane na spotkaniach organizowanych w Łodzi, Krakowie, Krośnie, Warszawie, Wałbrzychu, Wrocławiu, Poznaniu, Gdańsku, z udziałem kobiecych organizacji i związków zawodowych.
Zespół Think Tanku prowadzi internetowe kursy z feministycznej krytyki ekonomii, gender i polityka oraz feministycznej krytyki filozofii.
Na stronie Think Tanku Feministycznego znajduje się biblioteka on-line, zawierająca artykuły i fragmenty książek z teorii feministycznej, zwłaszcza feministycznej ekonomii i filozofii. Publikuje również raporty i diagnozy oraz komentarze do bieżących wydarzeń pisane z feministycznej perspektywy. Biblioteka Online Think Tanku jest największym pojedynczym źródłem krytycznej wiedzy feministycznej w Polsce. Wszystkie zasoby udostępniane są na zasadzie otwartego dostępu.
Seminarium Foucault.
W latach 2006–2009 grupa badaczy związana z Fundacją Ekologia i Sztuka prowadziła comiesięczne otwarte spotkania poświęcone polskiej transformacji: „Lewica od Foucaulta – transformacja i władza”. Celem spotkań była próba zastosowania kategorii teoretycznych Michela Foucaulta do analizy przemian po 1989 roku, w tym konkretnie biopolityki PRL-u, polityki historycznej, neoliberalizacji, w tym reform edukacji, nowych wzorów męskości i kobiecości, finansjalizacji, oraz polityk oporu. Pierwsze dwa cykle (2006/2007 i 2007/2008) odbywały się w redakcji „Krytyki Politycznej”. W roku akademickim 2008/2009 spotkania odbywały się w klubie Chłodna 25. Gośćmi seminarium byli m.in.: Tadeusz Kowalik, Barbara Stanosz, Piotr Laskowski, Maria Solarska, Jarosław Urbański.
Do tradycji comiesięcznych spotkań inspirowanych myślą Foucaulta nawiązuje organizowane przez Fundację Panoptykon Seminarium Panoptykon.

</doc>
<doc id="1609590" url="https://pl.wikipedia.org/wiki?curid=1609590" title="Cerkiew bojkowska">
Cerkiew bojkowska

Cerkiew bojkowska – typ architektoniczny cerkwi występujący w Karpatach, na terenach zamieszkanych przez Bojków.
Cechy charakterystyczne cerkwi bojkowskiej.
Typ architektoniczny cerkwi bojkowskiej jest trójdzielny, z podziałem na przedsionek (babiniec), nawę oraz prezbiterium. Wszystkie te komponenty osiągają w cerkwiach bojkowskich zbliżone rozmiary (jedynie wysokość jest zróżnicowana), ich kilkakrotnie łamane dachy są wykończonej ośmiobocznymi lub czworobocznymi kopułami. Dzwonnice cerkiewne na ogół są konstrukcjami wolno stojącymi, rzadko pojawia się wieża (bez izbicy) położona nad babińcem. Cerkiew bojkowska to na ogół budowla drewniana
Istnieją różne opinie badaczy przedmiotu odnośnie do relacji pomiędzy cerkwią bojkowską a cerkwią łemkowską a narodowym typem cerkwi ukraińskiej. Roman Sułyk uznaje cerkwie bojkowskie za najbardziej archaiczny typ budownictwa cerkiewnego ukształtowanego w regionie, o najprostszej konstrukcji. M. Drahan uważa z kolei ten typ cerkwi za etap pośredni między typem ogólnoukraińskim a cerkwią łemkowską.
Kształt cerkwi bojkowskiej formował się pod wpływem połączenia różnych wpływów architektonicznych – wykształconego na południu Europy (Bałkany) modelu cerkwi oraz modelu kościoła obrządku łacińskiego (w szczególności barokowego, choć wskazuje się również na gotyk).
Warianty architektoniczne cerkwi.
W architekturze bojkowskiej wyróżnić dają się trzy typy cerkwi, różniące się pewnymi szczegółami rozplanowania przy równoczesnym zachowaniu zasadniczych cech kanonu. W pierwszym wariancie, najbardziej klasycznym, wyraźnie zaznaczał się trójdzielny podział budynku, był on nakrywany dachem brogowym i otaczany daszkiem okapowym, każdą część cerkwi wieńczyła kopuła, natomiast dzwonnica była osobną konstrukcją. Drugi wariant cerkwi bojkowskiej posiadał dzwonnicę od zachodu i był nakryty dachem kalenicowym. Wariant trzeci zakładał budowę cerkwi na planie krzyża greckiego, przykrycie ramion transeptu dachem wielopołaciowym i wznoszenie kopuł nad każdym z trzech pomieszczeń świątyni. W niektórych cerkwiach, niezależnie od reprezentowanego przez nie wariantu, pojawia się dodatkowa kaplica nad babińcem, z otworem w ścianie wychodzącym na ikonostas.

</doc>
<doc id="1609600" url="https://pl.wikipedia.org/wiki?curid=1609600" title="Śliwnica (potok)">
Śliwnica (potok)

Śliwnica – potok, lewy dopływ Drohobyczki o długości 9,8 km i powierzchni zlewni 12,64 km².
Źródła potoku znajdują się na wysokości około 440 m n.p.m. Potok płynie w województwie podkarpackim na terenie gminy Dubiecko. W dolnym biegu przepływa wzdłuż głównej drogi w Śliwnicy.

</doc>
<doc id="1609612" url="https://pl.wikipedia.org/wiki?curid=1609612" title="Anton Korobow">
Anton Korobow

Anton Korobow, ukr. Антон Коробов (ur. 25 czerwca 1985 w Kemerowie) – ukraiński szachista, arcymistrz od 2003 roku.
Kariera szachowa.
Wielokrotnie uczestniczył w finałach mistrzostw Ukrainy juniorów w różnych kategoriach wiekowych, zdobywając m.in. dwa złote medale (1998 – do 16 lat, 2001 – do 20 lat). Był również kilkukrotnym reprezentantem kraju na mistrzostwach świata i Europy juniorów, największe sukcesy odnosząc w 2001 r., w którym zdobył dwa srebrne medale, na MŚ do 16 lat (w Oropesa del Mar) oraz ME do 20 lat (w Patras). 
W 2002 r. osiągnął jeden z największych sukcesów w karierze, zdobywając w Ałuszcie tytuł mistrza Ukrainy. W 2004 r. zdobył po raz drugi w karierze medal indywidualnych mistrzostw kraju, przegrywając z Andriejem Wołokitinem w finale pucharowego turnieju rozegranego w Charkowie. Trzeci medal – brązowy – zdobył w 2008 r. w Połtawie. W 2011 r. wystąpił w turnieju o Puchar Świata, w I rundzie pokonując Zhou Jianchao, ale w II przegrywając z Nikitą Witiugowem. W 2012 r. zdobył w Kijowie drugi w karierze złoty medal indywidualnych mistrzostw Ukrainy. W 2013 r. zdobył w Warszawie zdobył złoty medal indywidualnych mistrzostw Europy w szachach błyskawicznych.
Do innych indywidualnych sukcesów Antona Korobowa należą m.in.:
Reprezentant Ukrainy w turniejach drużynowych, m.in.:
Najwyższy ranking w dotychczasowej karierze osiągnął 1 stycznia 2014 r., z wynikiem 2723 punktów zajmował wówczas 25. miejsce na światowej liście FIDE, jednocześnie zajmując 3. miejsce (za Wasylem Iwanczukiem i Pawło Eljanowem) wśród ukraińskich szachistów.

</doc>
<doc id="1609614" url="https://pl.wikipedia.org/wiki?curid=1609614" title="POLTAX">
POLTAX

POLTAX – rozproszony system ewidencjonowania i przetwarzania danych o podatnikach wykorzystywany w urzędach skarbowych, rozwijany i obsługiwany przez polskie Ministerstwo Finansów. To przedsięwzięcie techniczno-organizacyjne, którego podstawowym celem jest tworzenie i utrzymanie systemu informatycznego wspomagającego działalność administracji podatkowej.
System działa w środowisku Linux (do grudnia 2010 r. Unix) i wykorzystuje bazy danych Oracle.

</doc>
<doc id="1609617" url="https://pl.wikipedia.org/wiki?curid=1609617" title="Trzy misie (moneta)">
Trzy misie (moneta)

Trzy misie – dukat lokalny wyemitowany po raz pierwszy w lutym 2009 r. przez gminę Stronie Śląskie w ramach akcji promującej walory turystyczne gminy oraz znajdującej się na jej terenie Jaskini Niedźwiedziej w Kletnie.
Nominał monety wynosi 3 misie. Wykonana została według projektu firmy Amber Future, będącej organizatorem akcji. Autorką modelu gipsowego jest Dobrochna Surajewska. Monetę wybiła Mennica Polska na zamówienie organizatora:
Na awersie widnieje sylwetka kroczącego niedźwiedzia jaskiniowego ustawionego prawym bokiem, umieszczonego wewnątrz jaskini z widocznymi od góry i od dołu naciekami. Powyżej sylwetki znajduje się nominał "3", poniżej nazwa monety "MISIE", a w górnej części napis "Jaskinia Niedźwiedzia w Kletnie". Na rewersie pośrodku mieści się herb Stronia Śląskiego, powyżej wersalikiem nazwa miasta. W dolnej części widnieje napis "honorowana do 15.04.2009", a po lewej znak mennicy.
Moneta pojawiła się w obrocie 12 lutego 2009 r. a jej ważność wyznaczono do 15 kwietnia 2009 r. Kurs wymiany wynosił 3 misie = 3 złote. Kolekcjonerskie monety srebrne sprzedawano w cenie 160 zł. Razem z monetą wydane zostały ulotka informacyjna i plakat z obwieszczeniem o akcji promocyjnej oraz krótkimi notatkami o gminie Stronie Śląskie i o Jaskini Niedźwiedziej. Monetą można płacić i wydawać na terenie gminy w punktach handlowych i usługowych, które oznaczone są specjalną nalepką.
Cały nakład monet rozszedł się następnego dnia po emisji. Tego samego dnia moneta pojawiła się na aukcjach internetowych Allegro z ceną wywoławczą 17,49 zł za monetę mosiężną i 120 zł za srebrną.

</doc>
<doc id="1609623" url="https://pl.wikipedia.org/wiki?curid=1609623" title="HCL">
HCL

Inne:

</doc>
<doc id="1609624" url="https://pl.wikipedia.org/wiki?curid=1609624" title="Pierre de Vielle-Bride">
Pierre de Vielle-Bride

Pierre de Vielle-Bride (zm. w 1251 w Margat w Syrii) – osiemnasty wielki mistrz zakonu joannitów w latach 1240-1242.

</doc>
<doc id="1609626" url="https://pl.wikipedia.org/wiki?curid=1609626" title="Blaise Diagne">
Blaise Diagne

Blaise Diagne (ur. 13 października 1872 na wyspie Gorée, zm. 11 maja 1934 w Cambo-les-Bains) - senegalski polityk, pierwszy czarnoskóry wybrany do francuskiego Zgromadzenia Narodowego, burmistrz Dakaru. Ukończył studia we Francji. W 1914 został po raz pierwszy wybrany do Zgromadzenia Narodowego, jako przedstawiciel Senegalu, wówczas kolonii francuskiej. W 1916 doprowadził do przyjęcia przez francuski parlament ustawy dającej pełne obywatelstwo francuskie mieszkańcom czterech gmin Senegalu: Dakaru, Gorée, Saint Louis i Rufisque. Podczas pierwszej wojny światowej z powodzeniem zajmował się rekrutacją ochotników z francuskich kolonii, walczących po stronie Francji na froncie zachodnim. W latach 1918-1920 pełnił funkcję Sekretarza Generalnego w Ministerstwie do spraw Kolonii, nadzorował personel wojskowy w koloniach oraz robotników z francuskich posiadłości w Afryce. W tym okresie reprezentował Francję w Międzynarodowej Organizacji Pracy. Oprócz tego w latach 1920-1934 zajmował stanowisko burmistrza Dakaru.

</doc>
<doc id="1609627" url="https://pl.wikipedia.org/wiki?curid=1609627" title="Guillaume de Chateauneuf">
Guillaume de Chateauneuf

Guillaume de Chateauneuf (zm. 1258) – 19 wielki mistrz joannitów w latach 1242-1258.

</doc>
<doc id="1609630" url="https://pl.wikipedia.org/wiki?curid=1609630" title="Hugues de Revel">
Hugues de Revel

Hugues de Revel (zm. 1277) – 20 wielki mistrz zakonu joannitów w latach 1258-1277.

</doc>
<doc id="1609631" url="https://pl.wikipedia.org/wiki?curid=1609631" title="Harcerskie Muzeum Etnograficzne">
Harcerskie Muzeum Etnograficzne

Harcerskie Muzeum Etnograficzne – założone i prowadzone przez harcerzy z IV Szczepu Harcerskiego ZHP im. Obrońców Katowic w Katowicach Brynowie. Eksponaty do Muzeum zdobywają harcerze podczas zwiadów etnograficznych w trakcie obozów i biwaków. Zdobyte eksponaty to głównie przedmioty użytkowe z terenów Górnego Śląska, Beskidu, Spiszu, Orawy i Kaszub.
Założycielami muzeum są harcmistrz Leszek Piasecki i harcmistrz Andrzej Kubicki.
Cele.
Celem Harcerskiego Muzeum jest:
Zwiedzanie.
Harcerskie Muzeum Etnograficzne jest muzeum dostępnym dla wszystkich. Zwiedzać muzeum można grupą lub indywidualnie. Na zwiedzanie trzeba się umówić z komendantem szczepu.
Siedziba.
Harcerskie Muzeum Etnograficzne mieści się w budynku Szkoły Podstawowej nr 11 im. Tadeusza Kościuszki w Katowicach.
Władze.
Pieczę nad Harcerskim Muzeum Etnograficznym sprawuje komenda IV Szczepu Harcerskiego im. Obrońców Katowic w Katowicach. Aktualną komendantką szczepu jest druhna podharcmistrz Olga Wazowska, a jej zastępcą podharcmistrz Krzysztof Kasperek.

</doc>
<doc id="1609635" url="https://pl.wikipedia.org/wiki?curid=1609635" title="Nicolas Lorgne">
Nicolas Lorgne

Nicolas Lorgne (zm. w 1284) – 21 wielki mistrz joannitów w latach 1277-1284.

</doc>
<doc id="1609636" url="https://pl.wikipedia.org/wiki?curid=1609636" title="Edward Pfeiffer">
Edward Pfeiffer



</doc>
<doc id="1609638" url="https://pl.wikipedia.org/wiki?curid=1609638" title="Modrzyk zwyczajny">
Modrzyk zwyczajny

Modrzyk zwyczajny, modrzyk ("Porphyrio porphyrio") – gatunek średniej wielkości ptaka z rodziny chruścieli (Rallidae). Zasięg wyspowy, zasiedla południową Europę, zachodnią, południową i południowo-wschodnią Azję, Afrykę, Australię i Oceanię. W Europie zamieszkuje południową i wschodnią Hiszpanię, południową Francję, Sardynię oraz wybrzeże Morza Kaspijskiego. Jego biotop to wszystkie tereny wodno-błotne.
Odnotowano nieliczne stwierdzenia modrzyka w Polsce, ale zostały one uznane za pojawy niepewne bądź nienaturalne, a tym samym gatunek nie został wciągnięty na "Listę awifauny krajowej". Kilka razy pojawił się w Czechach. Pierwszy raz w 1884 w okolicach miasta Nové Hrady, potem w 1905 nieopodal jeziora Žehuňský rybník, w 1910 na jeziorze Nesyt, a w sierpniu 1957 w Jaroslavicach.
W języku maori modrzyk to "pūkeko". Podgatunek z Samoa nazywany jest "manuali'i", co w tym języku znaczy „przywódczy ptak”.
Podgatunki.
Systematyka tego gatunku jest kwestią sporną. Autorzy "Handbook of the Birds of the World Alive" (a tym samym IUCN) wyróżniają następujące podgatunki: 
Międzynarodowy Komitet Ornitologiczny (IOC) za modrzyka zwyczajnego uznaje tylko podgatunek nominatywny, a pozostałe wyodrębnia do pięciu osobnych gatunków: "P. madagascariensis", "P. poliocephalus", "P. indicus", "P. pulverulentus" i "P. melanotus". Podobne ujęcie systematyczne stosują autorzy "Clements Checklist of Birds of the World".
Status.
IUCN uznaje modrzyka zwyczajnego za gatunek najmniejszej troski (LC, "Least Concern") nieprzerwanie od 1988 roku. W 2015 roku organizacja Wetlands International szacowała liczebność światowej populacji na 780 000 – 2 910 000 osobników. Globalny trend liczebności populacji nie jest znany; BirdLife International ocenia trend populacji europejskiej jako fluktuujący.

</doc>
<doc id="1609639" url="https://pl.wikipedia.org/wiki?curid=1609639" title="Jean de Villiers (wielki mistrz)">
Jean de Villiers (wielki mistrz)

Jean de Villiers (zm. w 1294) – 22 wielki mistrz zakonu joannitów w latach 1284-1294. W czasie, gdy był wielkim mistrzem, zakon przeniósł się z Królestwa Jerozolimskiego na Cypr.

</doc>
<doc id="1609640" url="https://pl.wikipedia.org/wiki?curid=1609640" title="Puchar Świata w biathlonie 2001/2002">
Puchar Świata w biathlonie 2001/2002

Puchar Świata w biathlonie 2001/2002 jest 25 sezonem w historii tej dyscypliny sportu. Pierwsze zawody odbyły się 6 grudnia 2001 w austriackim Hochfilzen, zaś sezon zakończył się 24 marca 2002 w norweskim Holmenkollen. Najważniejszą imprezą sezonu były igrzyska olimpijskie w Salt Lake City.
Klasyfikację generalna pań po raz szósty w karierze wygrała Szwedka Magdalena Forsberg, która wyprzedziła o 149 punktów Norweżkę Liv Grete Poirée oraz o 205 Niemkę Uschi Disl. Szwedka triumfowała również w klasyfikacji biegu indywidualnego, sprintu, biegu pościgowego oraz biegu masowego. Obie klasyfikację drużynowe wygrały Niemki.
Wśród panów po raz trzeci bezkonkurencyjny okazał się Raphaël Poirée. Francuz siedem razy zwyciężał w zawodach pucharu świata i zgromadził 805 punktów. Drugi w klasyfikacji, Rosjanin Pawieł Rostowcew miał na koncie 719 punktów, zaś trzeci Ole Einar Bjørndalen 692. Poirée wygrał także klasyfikację w biegu na dochodzenie. W sprincie zwyciężył Niemiec Sven Fischer, a w biegu indywidualnym jego rodak Frank Luck. Triumfatorem w biegu masowym został Rosjanin Wiktor Majgurow. W klasyfikacji narodów najlepsi byli Niemcy, zaś sztafety wygrali Norwegowie.
Wyniki Polaków.
Indywidualnie.
"(do uzupełnienia)"
Drużynowo.
"(do uzupełnienia)"

</doc>
<doc id="1609647" url="https://pl.wikipedia.org/wiki?curid=1609647" title="Metal Gałacz">
Metal Gałacz

CSU Metal Galați – żeński klub siatkarski z Rumunii, z siedzibą w Gałaczu (rum. Galați). W sezonie 2007/08 i 2008/09 brał udział w Lidze Mistrzyń siatkarek. W sezonie 2009/2010 w klubie grała także rozgrywająca reprezentacji Polski Milena Sadurek, ale z powodu problemów finansowych opuściła klub w połowie sezonu
Sukcesy.
Mistrzostwo Rumunii:
Puchar Rumunii:

</doc>
<doc id="1609649" url="https://pl.wikipedia.org/wiki?curid=1609649" title="Łozowa (ujednoznacznienie)">
Łozowa (ujednoznacznienie)



</doc>
<doc id="1609650" url="https://pl.wikipedia.org/wiki?curid=1609650" title="Lotnisko Lublin-Świdnik">
Lotnisko Lublin-Świdnik



</doc>
<doc id="1609651" url="https://pl.wikipedia.org/wiki?curid=1609651" title="Fundacja Imienia Tomka Byry">
Fundacja Imienia Tomka Byry



</doc>
<doc id="1609652" url="https://pl.wikipedia.org/wiki?curid=1609652" title="Lotnisko Lublin Świdnik">
Lotnisko Lublin Świdnik



</doc>
<doc id="1609653" url="https://pl.wikipedia.org/wiki?curid=1609653" title="Unwound">
Unwound

Unwound był amerykańskim zespołem rockowym założonym w Tumwater/Olympia, w stanie Waszyngton. Utworzony w 1991 początkowo znany pod nazwą Giant Henry, składała się z Justina Trospera (śpiew, gitara, teksty), Verna Rumseya (bas), i Brandta Sandeno (perkusja), który został zastąpiony przez Sarę Lund w 1992.

</doc>
<doc id="1609654" url="https://pl.wikipedia.org/wiki?curid=1609654" title="Think Tank Feministyczny">
Think Tank Feministyczny



</doc>
<doc id="1609655" url="https://pl.wikipedia.org/wiki?curid=1609655" title="Czeczotka tundrowa">
Czeczotka tundrowa

Czeczotka tundrowa ("Acanthis hornemanni") – gatunek małego ptaka z rodziny łuszczakowatych (Fringillidae), zamieszkujący północną Eurazję i północną część Ameryki Północnej (wraz z Grenlandią).
Do Polski zalatuje. Do końca 2021 stwierdzono ją 348 razy (łącznie obserwowano 576 osobników). W 2017 miał miejsce nalot tych ptaków, który objął swym zasięgiem niemal cały kraj – odnotowano wówczas 107 stwierdzeń (136 osobników).
Systematyka.
Wyróżniono dwa podgatunki "A. hornemanni":
Autorzy "Handbook of the Birds of the World" i IUCN klasyfikują czeczotkę tundrową jako podgatunek czeczotki zwyczajnej ("Acanthis flammea").
Morfologia.
Samica przypomina samca, różni się od niego głównie brakiem różowawego zabarwienia na piersi i kuprze, jej twarz jest nieco bardziej szara, zaś czerwona plama na czole jest trochę mniejsza niż u samca.
Rozród.
Sezon lęgowy trwa od maja do lipca. Gniazduje w samotnych parach lub luźnych koloniach. Wyprowadza jeden lęg w roku, na północy Kanady i na Syberii niekiedy dwa.
Gniazdo w kształcie kubka buduje samica z gałązek, trawy i korzonków. Wyściółkę stanowi miękka trawa, pióra i sierść zwierzęca. Gniazdo umieszczone jest w niskim krzewie, na ziemi (osłonięte skałami lub roślinnością), w skalnej szczelinie lub na niskim drzewie na wysokości 0,5–2 m nad ziemią. Często umieszczone jest w pobliżu wody lub nawet nad wodą.
Samica składa 3–6 (zwykle 4–5) jasnozielononiebieskich jaj z ciemnym plamkowaniem. Wysiaduje samotnie przez 11–13 dni, a samiec karmi ją w gnieździe. Pisklęta karmione są przez oboje rodziców, głównie stawonogami o miękkim ciele i larwami. Młode są w pełni opierzone 12–15 dni po wykluciu.
Pożywienie.
Żywi się głównie nasionami roślin, w tym zimą olchy i brzozy. Zjada również pąki i pędy różnych roślin, w tym drzew. Na Alasce w okresie lęgowym żywi się niektórymi bezkręgowcami, zwykle owadami i ich larwami (zwłaszcza pluskwiakami, muchówkami, motylami i chrząszczami), a także pająkami. Zimą żeruje głównie na ziemi i wśród roślinności, potrafi zawisnąć do góry nogami, aby dostać się do pożywienia. Używa stóp do przytrzymywania jedzenia.
Ochrona.
Na terenie Polski gatunek ten jest objęty ścisłą ochroną gatunkową.

</doc>
<doc id="1609656" url="https://pl.wikipedia.org/wiki?curid=1609656" title="Fábio dos Santos Barbosa">
Fábio dos Santos Barbosa

Fábio Santos, właśc. Fábio dos Santos Barbosa (ur. 9 października 1980 w Campina Grande) - brazylijski piłkarz grający podczas kariery na pozycji defensywnego pomocnika.
Kariera klubowa.
Fábio Santos zaczynał karierę w sezonie 1999/2000 w brazylijskim klubie Esporte Clube Santo André w którym rozegrał 6 meczów. W 2001 roku przeniósł się do Rio Branco Esporte Clube, a już rok później grał w São Caetano.
W 2004 roku przyjechał do Europy aby reprezentować barwy Nacional Funchal. Po mało udanym sezonie wrócił do Brazylii. W styczniu 2007 został kupiony przez Olympique Lyon, w którym rozegrał 20 meczów, strzelając jednego gola. Nie miał jednak miejsca w podstawowym składzie drużyny, dlatego został wypożyczony na pół roku do São Paulo FC.
Latem 2008 powrócił do Lyonu. Santos we francuskiej drużynie nadal nie grał, dlatego po zakończeniu sezonu 2008/09 na zasadzie wolnego transferu przeszedł do Fluminense FC. We Fluminense był rezerwowym i nie zdążył zadebiutować w jego barwach.
W 2010 był ponownie zawodnikiem Cruzeiro EC. Z Cruzeiro zdobył wicemistrzostwo Brazylii. Po zakończeniu sezonu Fábio Santos zdecydował się zakończyć piłkarską karierę.

</doc>
<doc id="1609661" url="https://pl.wikipedia.org/wiki?curid=1609661" title="Rosja na Zimowej Uniwersjadzie 2009">
Rosja na Zimowej Uniwersjadzie 2009

Rosję na Zimowej Uniwersjadzie 2009 w Harbinie reprezentowało 181 zawodników.

</doc>
<doc id="1609667" url="https://pl.wikipedia.org/wiki?curid=1609667" title="Jan Śliwiński (organmistrz)">
Jan Śliwiński (organmistrz)

Jan Śliwiński (ur. 19 lutego 1844 w Pistyniu, zm. 29 stycznia 1903 we Lwowie) – polski organmistrz prowadzący we Lwowie w latach 1876–1903 największą wówczas firmę budowy organów w Galicji.
Największym jego dziełem były niezachowane 32-głosowe organy w filharmonii lwowskiej. Największymi istniejącymi jego instrumentami są organy w kościele św. Katarzyny w Krakowie (28 głosów), katedrze zamojskiej (25 głosów), łacińskiej archikatedrze lwowskiej (23 głosy) i kościele parafialnym w Bieczu (22 głosy), a także w kościele Zmartwychwstania Pana Jezusa we Lwowie. Piękne organy Śliwińskiego (obecnie odrestaurowane i rozbudowane o drugi manuał) znajdują się w kościele franciszkanów w Sanoku.
Przez zakład J. Śliwińskiego przewinęło się kilku znanych później organmistrzów – Tomasz Fall, Mieczysław Janiszewski, Rudolf Haase, Bronisław Markiewicz, Wacław Biernacki.

</doc>
<doc id="1609668" url="https://pl.wikipedia.org/wiki?curid=1609668" title="Translub">
Translub



</doc>
<doc id="1609670" url="https://pl.wikipedia.org/wiki?curid=1609670" title="Dingbat">
Dingbat

Dingbat – ornament, znak lub odstępnik używany w typografii. Niekiedy, bardziej formalnie, nazywany jest ozdobą drukarską albo znakiem drukarskim. Może być kształtem abstrakcyjnym, ale wiele dingbatów jest piktogramami, małymi rysunkami wyobrażającymi elementy rzeczywistości. Sam w sobie dingbat nie jest częścią tekstu, któremu towarzyszy.
Nazwy tej używa się również do określenia fontu, który posiada symbole i kształty zamiast znaków alfabetycznych i numerycznych. Niektóre z dingbatów stosowane są jako znaki oddzielania kolejnych sekcji podczas procesu składania książek.
Unicode.
W standardzie Unicode blok przeznaczony dla dingbatów został dodany w czerwcu 1993 roku wraz z wersją 1.1. Zawarte zostały w nim dekoracyjne odmiany liter, znaki wyrażające emfazę a także symbole nietekstowe. Większość z nich została zaczerpnięta z ITC Zapf Dingbats.
Kolejny blok "Ornamental Dingbats" został dodany do standardu Unicode w czerwcu 2014 wraz z wersją 7.0. Zawiera on ozdobne liście, znaki wyliczenia, ampersandy itd. Są one podzbiorami takich grup fontów jak Webdings, Wingdings i Wingdings 2.
Zastosowania.
Dingbaty mogą być wykorzystywane jako:

</doc>
<doc id="1609672" url="https://pl.wikipedia.org/wiki?curid=1609672" title="Damian Sperz">
Damian Sperz

Damian Sperz (ur. 29 marca 1990 w Gdańsku) – polski żużlowiec.
Damian Sperz zdał egzamin na licencję żużlową w 2006 roku. Bardzo dobrze zaprezentował się w debiucie w meczu w Pile, gdzie zdobył 5 punktów i 2 bonusy w trzech startach. W sezonie 2007 wystąpił w półfinale Młodzieżowych Mistrzostw Polski Par Klubowych oraz w półfinale Srebrnego Kasku.
W 2008 roku zajął czwarte miejsce w turnieju o Brązowy Kask.
Finalista Mistrzostw Polski Juniorów (2010,2011)
Finalista Srebrnego Kasku (2010,2011)
Finalista Brązowego Kasku (2008,2009)
Finalista Mistrzostw Polski Par klubowych (2011)
Uczestnik I rundy Mistrzostw Świata Juniorów (2011)
Starty w lidze polskiej.
W lidze polskiej startuje od 2006 roku reprezentując barwy klubów:

</doc>
<doc id="1609673" url="https://pl.wikipedia.org/wiki?curid=1609673" title="Małka">
Małka



</doc>
<doc id="1609674" url="https://pl.wikipedia.org/wiki?curid=1609674" title="Anthony Mounier">
Anthony Mounier

Anthony Mounier (ur. 27 września 1987 w Aubenas) – francuski piłkarz występujący na pozycji napastnika w greckim klubie Panathinaikos AO. Były reprezentant Francji do lat 21. Wychowanek Olympique Lyon, w swojej karierze występował także w takich zespołach jak OGC Nice oraz Montpellier HSC.

</doc>
<doc id="1609680" url="https://pl.wikipedia.org/wiki?curid=1609680" title="Mondorf">
Mondorf



</doc>
<doc id="1609684" url="https://pl.wikipedia.org/wiki?curid=1609684" title="Vitaly Potapenko">
Vitaly Potapenko



</doc>
<doc id="1609688" url="https://pl.wikipedia.org/wiki?curid=1609688" title="Archidiecezja praska">
Archidiecezja praska

Archidiecezja praska (, ) – rzymskokatolicka archidiecezja czeska, obejmującą swoim zasięgiem środkową część Czech. Siedziba arcybiskupa znajduje się w katedrze św. Wita w Pradze. Jest on równocześnie metropolitą metropolii czeskiej.
Arcybiskupom praskim przysługuje tytuł prymasa Czech. Obecnie jest to godność tytularna („pierwsi między równymi”), ale w przeszłości prymas był najważniejszym biskupem w kraju.
Do 28 czerwca 1972 archidiecezji praskiej formalnie podlegał teren ziemi kłodzkiej.
Historia.
Od diecezji do archidiecezji.
Diecezja praska powstała jako pierwsze biskupstwo w Czechach w 973. Dotychczas te tereny podlegały diecezji ratyzbońskiej, która podlegała arcybiskupstwu mogunckiemu.
Najbardziej znanym, szczególnie w Polsce, biskupem praskim jest św. Wojciech, patron Polski. Od 3 kwietnia 983 stał na czele diecezji praskiej mimo nieosiągnięcia wieku episkopalnego (30 lat). Wobec wywołanych swą bezkompromisowością konfliktów z wiernymi około 989 wyjechał do Rzymu, gdzie zrzekł się urzędu biskupa Pragi. Od 992 po śmierci swego następcy biskupa Falkolda ponownie skierowany do Pragi przez arcybiskupa Moguncji Willigisa. Rozpoczął także działania misyjne na podbitej przez Węgry Słowacji, co doprowadziło do kontaktów z wciąż pogańskim dworem Arpadów. Głośny był jego spór w obronie chrześcijańskich niewolników wysyłanych do krajów muzułmańskich i ich wykupywanie (Słowiańszczyzna była wówczas ważnym źródłem niewolników). Po konflikcie jego rodu Sławnikowiców z rządzącym księciem Bolesławem II musiał opuścić Pragę. Następnie przebywał na dworze Bolesława I Chrobrego. Zginął śmiercią męczeńską 23 kwietnia 997 z rąk pogańskich Prusów.
W 1063 została erygowana druga diecezja w Czechach – ołomuniecka, początkowo jako diecezja w ramach metropolii Moguncji, w 1344 przeniesiona do metropolii praskiej.
30 kwietnia 1344 odłączyła się diecezja litomyska. W tym samym dniu biskupstwo praskie zostało podniesione do godności archidiecezji. Sufraganami zostali biskupi Litomyśla i Ołomuńca. Arcybiskup był uprawniony do namaszczania i koronacji królów Czech.
Schizma husytów.
Rozprzestrzenienie husytów spowodowało kryzys w archidiecezji. Arcybiskup praski Konrád z Vechty w 1421 przeszedł na husytyzm. W kwietniu 1421 przyjął "Cztery artykuły praskie" czym zraził do siebie kapitułę katedry praskiej. Wypowiedziała mu ona posłuszeństwo i zdjęła z urzędu. Powołano praskiego administratora diecezjalnego, którym został biskup ołomuniecki, Jan Železný. Arcybiskup nie podporządkował się jednak decyzji o sekularyzacji i zaczął wyświęcać utrakwistycznych księży, co zakończyło się jego ekskomuniką w 1426.
Po schizmie Konráda z Vechty arcybiskupstwo praskie w latach 1421–1561 pozostawało formalnie nie obsadzone. Rolę naczelnego organu sądowo-administracyjnego dla Kościoła rzymskokatolickiego w Czechach na ten czas pełniła kapituła katedry praskiej.
W 1474 diecezja Litomyśl została zlikwidowana, a jej terytorium powróciło do archidiecezji praskiej.
Rozwój Kościoła w Czechach.
W 1627 arcybiskupom praskim przyznano szerokie uprawnienia kościelne i tytuł prymasa.
3 lipca 1655 na terytorium biskupstwa powstała diecezja litomierzycka, a 10 listopada 1664 diecezja hradecka.
W 1729 w Pradze odbyły się wielkie uroczystości kanonizacyjne Jana Nepomucena, patrona Czech.
20 września 1785 odłączyła się część arcybiskupstwa, na której powstała diecezja czeskobudziejowicka.
Czasy współczesne.
4 listopada 1946 arcybiskupem mianowany został Josef Beran. Odmówił on poddania Kościoła komunistycznej władzy oraz ekskomunikował ks. Josefa Plojhara, który zdradził Kościół zostając jedną ważniejszych osób w aparacie partyjnym. Mimo licznych nacisków władz arcybiskup nie odwołał ekskomuniki. W 1949 abp Beran ponownie został uwięziony (był więziony w czasie wojny przez gestapo), tym razem przez władze komunistyczne; do 1963 był przetrzymywany w więzieniach w Mukarovie (koło Pragi) i Radvanovie. Lata 1963–1965 spędził na wolności, ale uniemożliwiono mu wykonywanie obowiązków biskupich. W lutym 1965 zezwolono mu na wyjazd do Rzymu po odbiór nominacji kardynalskiej, lecz nie pozwolono mu powrócić do kraju. Resztę życia spędził w Rzymie, gdzie zmarł.
Kolejny arcybiskup, mianowany 30 grudnia 1977, František Tomášek również okazał się nieugięty wobec władzy komunistycznej. Popadł w konflikty z władzami walcząc przeciwko komunistycznej interwencji w życie Kościoła i obronie wolności wyznania. W 1978 wziął udział w konklawe, które wybrało nowego papieża Jana Pawła II. Był jednym z dwóch kardynałów (obok Stefana Wyszyńskiego), któremu Jan Paweł II nie zezwolił uklęknąć przez sobą podczas swojego ingresu. Poparł aksamitną rewolucję, choć wcześniej odmówił podpisania Karty 77. Przyczynił się do obalenia reżimu komunistycznego w Czechosłowacji. 26 marca 1991 z racji wieku złożył dymisję. Miał wtedy 92 lata i był najstarszym urzędującym biskupem.
Podział administracyjny.
W skład archidiecezji wchodzi obecnie 14 dekanatów, które dzielą się na 247 parafii:

</doc>
<doc id="1609691" url="https://pl.wikipedia.org/wiki?curid=1609691" title="Marek Nowicki (operator)">
Marek Nowicki (operator)

Marek Nowicki (ur. 9 kwietnia 1935 w Warszawie) – operator i reżyser filmowy, a także scenarzysta; absolwent wydziału operatorskiego PWSTiF w Łodzi. Od początku lat 60. XX w. nieprzerwanie związany z łódzką szkołą filmową. Był w niej długoletnim nauczycielem akademickim; w latach 1975–79 jako prodziekan wydziału operatorskiego, a w latach 1979–81 prorektor.

</doc>
<doc id="1609697" url="https://pl.wikipedia.org/wiki?curid=1609697" title="Erich Thomas">
Erich Thomas

Erich (Erik) Thomas (ur. 10 lutego 1897, zm. 18 listopada 1960) – as lotnictwa niemieckiego Luftstreitkräfte z 10 potwierdzonymi zwycięstwami w I wojnie światowej.
Służył w Jagdstaffel 9 od grudnia 1917 roku. Pierwsze zwycięstwo odniósł 3 stycznia nad balonem obserwacyjnym. W ciągu pierwszych trzech miesięcy 1918 roku odniósł wszystkie swoje zwycięstwa, z których 9 było nad balonami. Należał do grona Balloon Buster. 17 marca został przeniesiony do Jagdstaffel 22, gdzie odniósł swoje ostatnie zwycięstwo nad samolotem Sopwith.
W czasie walki 23 marca jego samolot został uszkodzony i rozbił się na terenie opanowanym przez wroga, a sam Erich Thomas dostał się do niewoli.
Jego powojenne losy nie są znane. Zmarł 18 listopada 1960 roku.

</doc>
<doc id="1609698" url="https://pl.wikipedia.org/wiki?curid=1609698" title="Objaw Ibrahima-Lusta">
Objaw Ibrahima-Lusta



</doc>
<doc id="1609700" url="https://pl.wikipedia.org/wiki?curid=1609700" title="Uniwersyteckie I Liceum Ogólnokształcące im. Juliusza Słowackiego w Chorzowie">
Uniwersyteckie I Liceum Ogólnokształcące im. Juliusza Słowackiego w Chorzowie

Uniwersyteckie I Liceum Ogólnokształcące im. Juliusza Słowackiego w Chorzowie – liceum ogólnokształcące w Chorzowie. 
Historia Szkoły.
Początki chorzowskiego szkolnictwa, a tym samym i szkoły sięgają roku 1867, kiedy to, w rok po powstaniu miasta Królewska Huta, otwarto w mieście wielowyznaniową, prywatną szkołę dla chłopców Privat Familien – Vereinsschule, którą w 1872 r. przejęło miasto, a na jej bazie utworzono Gimnazjum, które 15 października 1877 r. zainaugurowało swoją pracę, zaś w 1884 r. zostało upaństwowione. 5 września 1922 r. zainaugurowano działalność polskiego gimnazjum im. Odrowążów w budynku przy ul. Gimnazjalnej – obecnej ul. Powstańców. Dziesięć lat później, w roku 1932 utworzono Liceum Koedukacyjne im. Josepha von Eichendorffa w Królewskiej Hucie w obecnym budynku I LO w Chorzowie, której naukę pobierali przede wszystkim przedstawiciele mniejszości niemieckiej.
Po zmianie granic miasta w 1934 r. i powstaniu Chorzowa, nadano nowej szkole nazwę: Państwowe Gimnazjum im. Odrowążów w Chorzowie, którego tradycje kontynuuje obecne I chorzowskie liceum. W 1937 r. przy Gimnazjum utworzono Liceum z wydziałami: klasycznym i humanistycznym.
We wrześniu 1939 roku, po zajęciu miasta przez Niemców, miała miejsce likwidacja szkoły. Państwowe Gimnazjum i Liceum w Chorzowie wznowiło działalność w obecnej siedzibie przy ul. gen. H. Dąbrowskiego dnia 24 lutego 1945, w budynku dawnego niemieckiego prywatnego gimnazjum im. Josepha von Eichendorffa.
Rok 1948 to rok przekształcenia Gimnazjum i Liceum w Szkołę Ogólnokształcącą Męską Stopnia Podstawowego i Licealnego, która dwa lata później została objęta patronatem Towarzystwa Przyjaciół Dzieci.
12 grudnia 1958 roku nadano szkole imię Juliusza Słowackiego.
1 września 2007 roku, na mocy umowy o współpracy dydaktycznej pomiędzy Uniwersytetem Śląskim a I Liceum Ogólnokształcącym im. J. Słowackiego i uchwały Rady Miasta Chorzów, powstaje Akademicki Zespół Szkół Ogólnokształcących, w skład którego oprócz Liceum wchodzi Gimnazjum Dwujęzyczne. Po likwidacji gimnazjów, szkoła zmieniła nazwę na Uniwersyteckie I Liceum Ogólnokształcące im. Juliusza Słowackiego. 
Budynek szkoły.
Budynek został wybudowany w okresie międzywojennym z przeznaczeniem na szkołę im. Josepha von Eichendorffa dla mniejszości niemieckiej w Królewskiej Hucie. Inwestorem była spółka „Nostra” utworzona w celu budowy szkół dla mniejszości niemieckiej w polskiej części Górnego Śląska.
Projekt budynku powstał w 1931 roku. Odzwierciedlał on architektoniczną koncepcję modernizmu, w tym przypadku silnie inspirowaną Bauhausem. Kierunek ten późnej został przez nazistów uznany za sztukę zdegenerowaną i po ich dojściu do władzy 1933 roku został przez nich odrzucony. Projektantem budynku był Spiller (imię projektanta nie jest znane). Otwarcie szkoły, połączone z poświęceniem budynku, miało miejsce 18 września 1932 roku.
Powstał częściowo trójkondygnacyjny a częściowo czterokondygnacyjny budynek, z użytkowymi suterynami, na planie litery „U”. o powierzchni 2 120m² i kubaturze ponad 30 000 m³. W chwili oddania miał 12 sal lekcyjnych, siedem pracowni przedmiotowych, aulę, salę gimnastyczną z w pełni wyposażoną sceną teatralną oraz szereg pomieszczeń gospodarczych i biurowych. Pracownie tematyczne składały się z sal wykładowych (w tym jedna z nich jako amfiteatralna), sal przeznaczonych do ćwiczeń i pomieszczeń na pomoce naukowe. Ponadto powstały: biblioteka, pracownia geograficzna i sala do nauki rysunku. W suterynie urządzone były pracownie obróbki drewna i metalu. Do dziś zachowało się umeblowanie gabinetu dyrektora szkoły oraz częściowo pokoju nauczycielskiego z dużym stołem konferencyjnym i umeblowanie, też częściowo, pracowni przedmiotowych. Korytarze wykończono lamperiami z ryflowanego lastriko a hol główny ceramicznymi płytkami szkliwionymi w pomarańczowym kolorze charakterystycznym dla Bauhausu. Do stylistyki Bauhausu nawiązują drzwi wejściowe i wahadłowe do korytarzy. Elementy te przetrwały po dziś dzień. Pomimo upływu ponad 80 lat budynek nadal można uznać za nowoczesny a jego funkcję za przemyślaną. Budynek jest wpisany do rejestru zabytków pod numerem A/318/10.
Szkoła akademicka.
Szkoła funkcjonowała jako I Liceum Ogólnokształcące im. Juliusza Słowackiego w Chorzowie aż do roku 2007, kiedy to utworzono przy Liceum Gimnazjum Dwujęzyczne. Obie szkoły zostały włączone w skład Akademickiego Zespołu Szkół Ogólnokształcących i objęte patronatem naukowym Uniwersytetu Śląskiego.
Patronat ten oznacza w praktyce, że część wykładów akademickich skierowanych do uczniów Zespołu jest prowadzonych przez wykładowców i doktorantów UŚ. Wykłady te odbywają się zarówno w Akademickim Zespole, jak i w budynkach Uniwersytetu.
9 maja 2016 roku w siedzibie rektora UŚ dyrektor Przemysław Fabjański, prezydent miasta Chorzowa oraz Rektor UŚ podpisali umowę, na mocy której od 1 września 2016 roku nazwa Liceum Ogólnokształcącego brzmieć będzie "Uniwersyteckie I Liceum Ogólnokształcące im. Juliusza Słowackiego w Akademickim Zespole Szkół Ogólnokształcących w Chorzowie".
System specjalizacji (profile nauczania) w Uniwersyteckim I Liceum Ogólnokształcącym.
Od roku 1994 w Liceum funkcjonuje autorski system kształcenia w ramach międzyklasowych bloków specjalizacyjnych. Wdrożenie systemu, którego autorem jest dr n. mat. Marek Piętka – wicedyrektor Liceum, nastąpiło po jego pozytywnym zaopiniowaniu przez Przewodniczącego Krajowej Rady Nauki – prof. dr hab. Tadeusza Wilocha, pracowników naukowych Instytutu Badań Pedagogicznych w Warszawie, Uniwersytetu Śląskiego w Katowicach, Uniwersytetu Marii Skłodowskiej-Curie w Lublinie oraz Centralnego Ośrodka Doskonalenia Nauczycieli w Warszawie.
Uczniowie przystępujący do wyboru profili w 1994 roku mieli do wyboru 18 trójprzedmiotowych specjalizacji. Obecnie, w wyniku zmian organizacyjnych w Liceum jest ich około 100. Rozszerzanie treści programowych w wyniku profilowania procesu dydaktycznego znalazło swój efekt w postaci wyników egzaminów maturalnych oraz kwalifikacji na studia wyższe. Od końca lat dziewięćdziesiątych XX wieku odsetek przyjęć na wyższe uczelnie publiczne nie spada poniżej 98%.
Wyboru profili nauczania (czyli rozszerzeń programowych lub bloków specjalizacyjnych) dokonuje uczeń w II semestrze klasy pierwszej, czyli mniej więcej po półrocznym pobycie w Słowaku. A zatem klasy pierwsze zróżnicowane są jedynie pod względem językowym. Wybór profili dokonuje się poprzez wskazanie trzech wiodących zajęć edukacyjnych, które realizowane są w klasie drugiej i trzeciej w tygodniowym wymiarze „po dwie dodatkowe godziny każdego przedmiotu”.
Istnieje możliwość wyboru przedmiotów dodatkowych a także zmiany bloku specjalizacyjnego w trakcie nauki (w tym przypadku konieczne jest uzupełnienie różnic programowych).
Języki obce.
Gimnazjaliści w Zespole uczą się języków: angielskiego i francuskiego, niemieckiego lub hiszpańskiego. Ponadto część przedmiotów (np. geografia, chemia, biologia lub fizyka) od drugiej klasy włącznie jest w części wykładana w języku angielskim. Kandydaci do Gimnazjum Dwujęzycznego muszą przystąpić do sprawdzianu predyspozycji językowych, częściowo w języku angielskim, którego wynik ma zasadnicze znaczenie przy przyjęciu ich do szkoły.
W Liceum, z uwagi na system specjalizacji, a nie tradycyjnych profili, klasy są zróżnicowane pod względem języków. Istnieje kilka możliwości ich doboru. Kandydaci mogą wybrać język hiszpański, niemiecki lub francuski jako drugi język obcy nowożytny.
Część oddziałów licealnych realizuje specjalny program nauczania języka angielskiego pn. "Cambridge", skutecznie przygotowujący do egzaminów ESOL. Sądząc po wynikach Olimpiady Języka Angielskiego w ostatnich latach, nauka w tych oddziałach daje wyższe umiejętności językowe niż w szkołach z międzynarodową maturą. Absolwenci oddziałów "Cambridge" uzyskują międzynarodowe certyfikaty językowe CPE lub CAE.
Miejsce w rankingu szkół ponadgimnazjalnych.
W Ogólnopolskim Rankingu Szkół Ponadgimnazjalnych Perspektyw i Rzeczpospolitej liceum zajęło
w skali kraju (na około 8.500 szkół):
- 158. miejsce w roku 2016 (16. miejsce w województwie śląskim; 41. miejsce w ogólnopolskim rankingu olimpijskim, 2. miejsce w województwie śląskim),
- 232. miejsce w roku 2015 (25. miejsce w województwie śląskim; 39. miejsce w ogólnopolskim rankingu olimpijskim, 3. miejsce w województwie śląskim),
- 214. miejsce w roku 2014 (22. miejsce w województwie śląskim; 40. miejsce w ogólnopolskim rankingu olimpijskim, 3. miejsce w województwie śląskim),
- 131. miejsce w roku 2013 (10. miejsce w województwie śląskim; 39. miejsce w ogólnopolskim rankingu olimpijskim, 3. miejsce w województwie śląskim),
- 167. miejsce w roku 2012 (18. miejsce w województwie śląskim; 99. miejsce w ogólnopolskim rankingu olimpijskim, 9. miejsce w województwie śląskim),
- 138. miejsce w roku 2011 (14. w województwie śląskim),
- 104. miejsce w roku 2010 (13. w województwie śląskim),
- 66. miejsce w roku 2009 (8. w województwie śląskim),
- 88. miejsce w roku 2008,
- 32. miejsce w roku 2007,
- 50. miejsce w roku 2006,
- 329. miejsce w roku 2005,
- 99. miejsce w roku 2004.
Wyjazdy naukowe i krajoznawcze.
Od wielu lat w Szkole wielką uwagę przywiązuje się do inspirowania pasji poznawczych. Tradycyjna metoda klasowo – lekcyjna urozmaicana jest licznymi wyjazdami naukowymi – polonistycznymi, historycznymi, przyrodniczymi czy też geograficznymi, krajowymi i zagranicznymi.
Od 1978 roku organizowany jest górski Rajd Słowaka, a od 1993 roku rejsy żeglarskie. Od 2012 roku organizowane są także obozy windsurfingowe.
Od początku lat 90. XX wieku szkoła współpracuje z ośrodkami polonijnymi i szkołami polskimi na Ukrainie i Zaolziu, szczególnie zaś z dawnym Liceum Krzemienieckim.
Słowak jest niewątpliwie kuźnią podróżników. Od 1991 do 2015 roku licealiści, a później absolwenci uczestniczyli w kilkunastu kilkutygodniowych wyprawach geograficznych, zwiedzając kraje południowej i południowo-wschodniej Azji, wschodniej Afryki i Bliskiego Wschodu.
Od 1991 roku szkoła współpracowała bądź współpracuje z placówkami edukacyjnymi we Francji, Wielkiej Brytanii, Hiszpanii, Niemczech, Czechach, Rumunii, Indiach, Austrii, na Ukrainie, Litwie, Sri Lance. Część z nich to kontakty bilateralne, część sformalizowana została w ramach programów Unii Europejskiej. Uczniowie Gimnazjum Dwujęzycznego realizują dziesięciodniowy projekt edukacyjny w Wielkiej Brytanii.
Stowarzyszenie Przyjaciół Słowaka.
Stowarzyszenie Przyjaciół Słowaka powstało w 1995 r. Przez dziesięć lat działało na rzecz I L.O. im. J. Słowackiego w Chorzowie. Ufundowało „Słowakowi” sztandar, wydało dwie monografie szkoły (1999, 2009). W tych również latach zorganizowało I i II Wielki Zjazd Absolwentów ze wszystkich roczników. Od sześciu lat jest organizatorem obozów narciarskich na Rysiance w gminie Ujsoły i corocznych zawodów „O Puchar Rysianki”. W 2005 roku przeprowadziło wielką akcję mającą na celu zebranie pieniędzy na pomoc zniszczonej tsunami Sri Lance, zaś w 2015 współorganizowało pomoc dla szkół nepalskich dotkniętych trzęsieniem ziemi. Podejmuje także szereg mniejszych inicjatyw.
Po zmianie statutu sąd przyznał Stowarzyszeniu status organizacji pożytku publicznego. Jego statutowym celem jest wspieranie chorzowskiej młodzieży w zakresie rozwijania zainteresowań i uzdolnień uczniów oraz pomoc w rozszerzaniu bazy materialnej i dydaktycznej chorzowskich szkół. Do realizacji powyższego celu Stowarzyszenie zdąża przez prowadzenie działalności: edukacyjnej, wychowawczej, upowszechniania, krajoznawstwa i wypoczynku, krzewienia kultury fizycznej i sportu, rozwijającej świadomość narodową i obywatelską, współpracy z organami samorządu terytorialnego oraz organizacjami działającymi na terenie miasta Chorzów.
Od 2015 roku Stowarzyszenie Przyjaciół Słowaka przyznaje stypendia uczniom Gimnazjum i Liceum. Fundatorami są nauczyciele i absolwenci Słowaka.
Absolwenci.
Gimnazjum im. Odrowążów w Chorzowie ukończyli m.in.:
Absolwentami chorzowskiego liceum są m.in.:

</doc>
<doc id="1609701" url="https://pl.wikipedia.org/wiki?curid=1609701" title="Korea Południowa na Zimowej Uniwersjadzie 2009">
Korea Południowa na Zimowej Uniwersjadzie 2009

Korea Południowa na Zimowej Uniwersjadzie 2009 w Harbinie była reprezentowana przez 91 zawodników.

</doc>
<doc id="1609705" url="https://pl.wikipedia.org/wiki?curid=1609705" title="Ukba ibn Nafi">
Ukba ibn Nafi

Ukba ibn Nafi (622-683) – muzułmański generał wojsk dynastii Umajjadów. W 670 roku wyruszył z Egiptu na podbój Afryki Północnej. W trakcie wyprawy założył kilka posterunków wojskowych, z których jeden został ustanowiony stolicą Ifrikijji – Kairuan. Według legendy, w piasku na terenie obozu znaleziono złote naczynie pochodzące z Mekki. Gdy zostało podniesione, z ziemi trysnęło źródło, które miało być zasilane z tej samej podziemnej rzeki co źródło zasilające świętą studnię Zamzam w Mekce. W miejscu tego wydarzenia miał zostać zbudowany pierwszy meczet w Kairuanie. Zginął w 683 roku podczas powrotu z podboju Maroka podczas bitwy ze zbuntowanymi Berberami. Wokół jego grobowca powstała wieś Sidi Ukba (obecnie na terytorium Algierii).

</doc>
<doc id="1609706" url="https://pl.wikipedia.org/wiki?curid=1609706" title="Jonathan Stroud">
Jonathan Stroud

Jonathan Stroud (ur. 27 października 1970 w Bedford) – brytyjski pisarz, autor literatury fantasy.
W wieku sześciu lat przeprowadził się z rodziną do St Albans, gdzie dorastał i mieszka obecnie. Ukończył studia z zakresu literatury angielskiej na University of York. Otrzymał Nagrodę Mythopoeic za "Trylogię Bartimaeusa" w kategorii Literatura fantasy dla dzieci oraz nominacje do "Carnegie Medal" za powieści "Amulet z Samarakandy" i "Oko Golema". 
Jest żonaty i ma dwoje dzieci.
Dzieła.
Trylogia Bartimaeusa

</doc>
<doc id="1609707" url="https://pl.wikipedia.org/wiki?curid=1609707" title="Frank Holzke">
Frank Holzke

Frank Holzke (ur. 8 lipca 1971 w Kolonii) – niemiecki szachista, arcymistrz od 2008 roku.
Kariera szachowa.
Pierwszy szachowy sukces odniósł w 1987 r. w Bünde, gdzie zdobył tytuł mistrza Republiki Federalnej Niemiec juniorów do 17 lat. W 1991 r., w barwach klubu SG Porz, zdobył złoty medal drużynowych mistrzostw Niemiec juniorów. Do jego sukcesów w następnych latach należą m.in.:
"Uwaga: Lista sukcesów niekompletna (do uzupełnienia od 2009 roku)."
Najwyższy ranking w dotychczasowej karierze osiągnął 1 lipca 2009 r., z wynikiem 2526 punktów zajmował wówczas 28. miejsce wśród niemieckich szachistów.
Praca zawodowa.
Z wykształcenia jest prawnikiem, posiada naukowy stopień doktora, pracuje w sądzie administracyjnym w Düsseldorfie.

</doc>
<doc id="1609709" url="https://pl.wikipedia.org/wiki?curid=1609709" title="Jehuda Lewi">
Jehuda Lewi

Jehuda Lewi (hebr.יהודה לוי ; ur. 29 czerwca 1979 w Petach Tikwie) – izraelski aktor filmowy i telewizyjny, model.
Życiorys.
Urodzony w Petach Tikwie, dorastał w Hercliji. W latach 1986-1993 przebywał w Południowej Afryce, gdzie trenował karate; zajął piąte miejsce w Mistrzostwach Świata Karate w Anglii. Uczęszczał do szkoły średniej Thelma Yellin, gdzie zdobył maturę. Brał udział w wielu spotach reklamowych.
Debiutował na kinowym ekranie w dramacie "Ponieważ łzy mijają" ("Zolgot Hadma'ot Me'atzman", 1996). Jego przełom nastąpił po roli Gidiego Meiri w serialu "Tutaj jest miłość" ("Lechayey Ha'ahava", 2001). Został entuzjastycznie przyjęty za granicą w roli homoseksualnego izraelskiego żołnierza Liora „Jaggera” Amichai w melodramacie wojennym "Yossi &amp; Jagger" (2002), za którą otrzymał nagrodę Izraelskiej Akademii Telewizyjnej oraz wyróżnienie na festiwalu filmowym w Dallas.

</doc>
<doc id="1609711" url="https://pl.wikipedia.org/wiki?curid=1609711" title="Rudolf Kühn">
Rudolf Kühn

Rudolf Oskar Albert Kühn (ur. 29 lipca 1886 w Pirnie, zm. 3 kwietnia 1950 w Berlinie) – niemiecki architekt, miejski radca budowlany w Altenburgu, w Forst i we Wrocławiu.
Życiorys.
Kühn studiował w Dreźnie i w roku 1909 zdobył tytuł inżyniera dyplomowanego. W roku 1912 obronił doktorat w dziale architektury Politechniki w Dreźnie. Po służbie wojskowej (walczył w I wojnie światowej) był miejskim radcą budowlanym w Altenburgu w Turyngii, a od 1920 w liczącym wówczas około 40 tys. mieszkańców Forst (Barść) na Łużycach. Od roku 1935 (lub 1934) do 1937 pełnił analogiczną funkcję we Wrocławiu. Zrezygnował ze stanowiska ze względów zdrowotnych i przeniósł się do Berlina, gdzie zaczął pracować jako samodzielny architekt. W latach 1940‒1941 opracowywał plan przebudowy miasta Leszna.
Po II wojnie światowej działał jako architekt i rzeczoznawca w Berlinie. 

</doc>
<doc id="1609714" url="https://pl.wikipedia.org/wiki?curid=1609714" title="Franz Piechulek">
Franz Piechulek

Franz Piechulek – as lotnictwa niemieckiego Luftstreitkräfte z 14 potwierdzonymi zwycięstwami w I wojnie światowej.
Życiorys.
Służył w Kest 5 od 27 października 1917 roku. Pierwsze zwycięstwo odniósł 22 listopada nad samolotem Nieuport. 14 grudnia został przeniesiony do eskadry myśliwskiej Jasta 41, w której 5 stycznia zestrzelił balon obserwacyjny. 9 stycznia został przeniesiony do Jasta 56. Ostatnie zwycięstwo odniósł 4 października.
Większość zwycięstw odniósł na samolocie Fokker D.VII.
Jego los po wojnie nie jest znany.

</doc>
<doc id="1609716" url="https://pl.wikipedia.org/wiki?curid=1609716" title="Madara Līduma">
Madara Līduma

Madara Liduma (ur. 10 sierpnia 1982 w Gulbene) – łotewska biathlonistka, olimpijka. Zadebiutowała w biathlonie w rozgrywkach Pucharu Europy w roku 2001.
Starty w Pucharze Świata rozpoczęła zawodami w Hochfilzen w roku 2005 zajmując 15. miejsce w sprincie. Jej najlepszy dotychczasowy wynik w Pucharze świata to 11. miejsce w sprincie w Östersund w sezonie 2007/08.
Podczas igrzysk olimpijskich w Turynie w 2006 zajęła ("najlepsze w karierze") 10. miejsce w biegu indywidualnym, 28 w sprincie, 20 w biegu pościgowym, 20 w biegu masowym i 18 w sztafecie.
Podczas mistrzostw świata w roku 2003 w Chanty-Mansyjsku zajęła 56. miejsce w sprincie, 48 w biegu pościgowym i 48 w biegu indywidualnym. Podczas mistrzostw świata w roku 2004 w Oberhofie zajęła 77. miejsce w sprincie i 60 w biegu indywidualnym. Na mistrzostwach świata w roku 2005 w Hochfilzen zajęła 65. miejsce w biegu indywidualnym, 15 w sprincie, 29 w biegu pościgowym. Na mistrzostwach świata w roku 2007 w Antholz-Anterselva zajęła 15. miejsce w biegu indywidualnym, 27 w sprincie, 48 w biegu pościgowym, 27 w biegu masowym i 17 w sztafecie. Na mistrzostwach świata w roku 2008 w Östersund zajęła 38. miejsce w biegu indywidualnym, 11 w sprincie, 17 w biegu pościgowym, 20 w biegu masowym oraz 20 w sztafecie. Na mistrzostwach świata w roku 2009 w Pjongczangu zajęła 72. miejsce w sprincie.

</doc>
<doc id="1609717" url="https://pl.wikipedia.org/wiki?curid=1609717" title="AZSO w Chorzowie">
AZSO w Chorzowie



</doc>
<doc id="1609718" url="https://pl.wikipedia.org/wiki?curid=1609718" title="AZSO">
AZSO



</doc>
<doc id="1609719" url="https://pl.wikipedia.org/wiki?curid=1609719" title="Félix Ettien">
Félix Ettien

Félix Dja Ettien (ur. 26 września 1979 w Abidżanie) – piłkarz z Wybrzeża Kości Słoniowej, grający na pozycji pomocnika.
Kariera klubowa.
Jest wychowankiem klubu USC Bassam. W 1997 roku trafił do hiszpańskiego klubu Levante UD. W sezonie 1997/1998 zaliczył 7 występów w Segunda División. Levante w tym sezonie spadło do Segunda División B i zawodnik spędził następny sezon 1998/1999 na trzecioligowych boiskach. W 31 meczach zdobył 3 bramki i przyczynił się do powrotu Levante do Segunda División. Przez pięć następnych sezonów występował w drugiej lidze hiszpańskiej, aż w końcu w sezonie 2003/2004 zajął z Levante pierwsze miejsce w tabeli Segunda División i awansował z zespołem do Primera División. Wystąpił w 34 meczach i strzelił 2 bramki w Primera División. Levante zajęło jednak 18. miejsce w tabeli i zespół spadł do Segunda División. W sezonie 2005/2006 w 31 meczach zdobył 3 bramki i ponownie przyczynił się do awansu Levante do Primera División. Kolejne dwa sezony spędził na boiskach Primera División. W sezonie 2006/2007 wystąpił 34 razy, strzelając dwie bramki. Natomiast w sezonie 2007/2008 wchodząc na boisko głównie z ławki rezerwowych zagrał 13 razy, strzelając jedną bramkę. Klub z Walencji zajął w tym sezonie ostatnie miejsce w ligowej tabeli i spadł do Segunda División. Klub przez to musiał po sezonie rozwiązać kontrakt z Ettienem, który miał obowiązywać do lipca 2011 roku, z powodu problemów z wypłacalnością.
Zawodnik od tego czasu pozostaje bez klubu. W listopadzie 2008 roku Ettien był testowany przez niemiecki klub Energie Cottbus. Następnie był na testach w greckim klubie OFI Kreta. 13 lutego 2009 roku trafił na testy do zespołu mistrza Polski Wisły Kraków.
Kariera reprezentacyjna.
w 1997 roku Ettien występował na Mistrzostwach Świata U-20, które odbyły się w Malezji. Wystąpił tam w spotkaniach z reprezentacją Anglii oraz reprezentacją Zjednoczonych Emiratów Arabskich.
W pierwszej reprezentacji Wybrzeża Kości Słoniowej zadebiutował 3 czerwca 2001 roku w spotkaniu z reprezentacji Libii. W 67 minucie tego spotkania zdobył swoją debiutancką bramkę dla reprezentacji. 17 czerwca 2001 roku zagrał w spotkaniu, które odbyło się w ramach eliminacji do Pucharu Narodów Afryki, z reprezentacją Egiptu. W 2001 roku zagrał jeszcze w trzech spotkaniach, które odbyły się w ramach eliminacji do Mistrzostw Świata, 1 lipca z reprezentacją Madagaskaru, 15 lipca w spotkaniu z reprezentacją Konga oraz 29 lipca w spotkaniu z reprezentacją Demokratycznej Republiki Konga. 18 sierpnia 2008 został po długiej przerwie ponownie powołany do reprezentacji Wybrzeża Kości Słoniowej przez trenera Vahida Halilhodžica. 20 sierpnia 2008 roku zanotował swój ostatni jak dotychczas występ w reprezentacji, w meczu z reprezentacją Gwinei.

</doc>
<doc id="1609720" url="https://pl.wikipedia.org/wiki?curid=1609720" title="Felix Dja Ettien">
Felix Dja Ettien



</doc>
<doc id="1609722" url="https://pl.wikipedia.org/wiki?curid=1609722" title="Felix Ettien">
Felix Ettien



</doc>
<doc id="1609725" url="https://pl.wikipedia.org/wiki?curid=1609725" title="Czechy na Zimowej Uniwersjadzie 2009">
Czechy na Zimowej Uniwersjadzie 2009

Czechy na zimowej uniwersjadzie w Harbinie reprezentowało 75 zawodników.

</doc>
<doc id="1609727" url="https://pl.wikipedia.org/wiki?curid=1609727" title="Gimnazjum Dwujęzyczne w Chorzowie">
Gimnazjum Dwujęzyczne w Chorzowie



</doc>
<doc id="1609728" url="https://pl.wikipedia.org/wiki?curid=1609728" title="Gimnazjum z Oddziałami Dwujęzycznymi w Chorzowie">
Gimnazjum z Oddziałami Dwujęzycznymi w Chorzowie



</doc>
<doc id="1609729" url="https://pl.wikipedia.org/wiki?curid=1609729" title="Heinrich Haase">
Heinrich Haase

Heinrich Haase – as lotnictwa niemieckiego Luftstreitkräfte z 6 potwierdzonymi zwycięstwami w I wojnie światowej.
W 1917 roku służył w Schlasta 8. Pierwsze zwycięstwo odniósł 3 maja nad samolotem SPAD. W połowie 1918 roku został przeniesiony do eskadry myśliwskiej Jagdstaffel 21. Do 10 października 1918 roku w jednostce zestrzelił 5 balonów obserwacyjnych. Zdobył tytuł Balloon Buster. W czasie kolejnego lotu bojowego i ataku na balon został ciężko ranny w ramię. Do końca wojny przebywał w szpitalu.
Latał na samolocie Fokker D.VII.
Jego los po wojnie nie jest znany. Był odznaczony Krzyżem Żelaznym.

</doc>
<doc id="1609730" url="https://pl.wikipedia.org/wiki?curid=1609730" title="Wieża ciśnień na placu Wolności w Lublinie">
Wieża ciśnień na placu Wolności w Lublinie

Wieża ciśnień na placu Wolności – nieistniejąca obecnie neogotycka wieża ciśnień na placu Wolności (dawniej Bernardyńskim) w Lublinie, wybudowana w latach 1897-1899, zniszczona w 1944 i ostatecznie rozebrana w 1946 roku. Początkowo miała stanąć na placu między kościołem powizytkowskim i gimnazjum lubelskim. Plany zmieniono, wieża stanęła na placu Bernardyńskim. Obok Bramy Krakowskiej i Wieży Trynitarskiej była przed II wojną światową jedną z najwyższych budowli w mieście. Wieża zamykała perspektywę ulicy Namiestnikowskiej, noszącej od 1928 roku imię prezydenta Gabriela Narutowicza. Od Krakowskiego Przedmieścia w kierunku wieży biegła wąska ulica Pijarska.
Historia.
Pod koniec wieku XIX Lublin potrzebował nowego systemu wodociągowego, ponieważ stan sanitarny miasta wówczas był bardzo zły. W latach 1892 i 1894 nawiedziły Lublin epidemie cholery, ponadto wybuchające regularnie pożary, były trudne do opanowania z powodu niedostatecznej ilości wody.
Centralną częścią systemu miała zostać wieża ciśnień, a budową sieci zaopatrującej lublinian w wodę zajął się inżynier Adolf Weisblatt. Sama wieża ciśnień została wystawiona w latach 1897-1899 na ówczesnym placu Bernardyńskim, dzisiejszym placu Wolności. Oficjalne otwarcie miało miejsce 1 lipca 1899 roku.
Wieża została wybudowana w modnym wówczas stylu neogotyckim i przypominała nieco średniowieczne baszty obronne. Szczyt budynku zwieńczony był blankami, natomiast wewnątrz znajdował się zbiornik, który mógł pomieścić do 150 metrów sześciennych wody tłoczonej przez dwie pompy parowe. Wieża wykonana została z cegły maszynowej sprowadzonej z Wołynia. Na sieć zaprojektowaną przez Weisblata składały się studnie artezyjskie oraz system kanalizacyjny.
Do Weisblata należała koncesja na eksploatację miejskich wodociągów, więc lubelski inżynier zrobił na wieży i wodociągach niezły interes. Ostatecznie magistrat postanowił skomunalizować instalację wodną w mieście, za co do kieszeni Weisblata trafiło sowite odszkodowanie. Tymczasem z powodu budowy wieży ciśnień przy Alejach Racławickich, ta na placu Wolności straciła na znaczeniu.
Koniec istnienia wieży ciśnień, jak również całego kwartału między ulicą Pijarską, placem Wolności a Krakowskim Przedmieściem przyniósł lipiec 1944 roku. Na broniących się w Lublinie Niemców uderzyła sowiecka 2 Armia Pancerna z jednostkami 1 Armii Wojska Polskiego. W tym samym czasie do realizacji akcji Burza na Lubelszczyźnie przystąpiły także oddziały Armii Krajowej, dowodzone przez generała Kazimierza Tumidajskiego "Marcina".
W wyniku walk wieża ciśnień doszczętnie spłonęła, a na jej szczycie straszyła wielka wyrwa po pocisku. Budynek nie nadawał się do odbudowy, więc w 1946 roku wieża została rozebrana. Ponadto zniknęły domy, które stały w jej sąsiedztwie.
W 2003 roku w związku z przebudową placu Wolności postanowiono upamiętnić wieżę ciśnień – miejsce gdzie kiedyś stała zaznaczono ciemną kostką brukową. W 2004 roku Miejskie Przedsiębiorstwo Wodociągów i Kanalizacji postanowiło wyłożyć pieniądze na nową fontannę na placu Wolności. Pośrodku misy wodotrysku stanął pomnik z brązu – miniatura dawnej wieży ciśnień.

</doc>
<doc id="1609731" url="https://pl.wikipedia.org/wiki?curid=1609731" title="The Best Smooth Jazz... Ever! Vol.3">
The Best Smooth Jazz... Ever! Vol.3

The Best Smooth Jazz... Ever! Vol.3 – czwarta składanka z popularnej serii „The Best... Ever!”. Jest to jednocześnie trzecia część cyklu składanek jazzowych.
Album w Polsce uzyskał status poczwórnej platynowej płyty.

</doc>
<doc id="1609733" url="https://pl.wikipedia.org/wiki?curid=1609733" title="The Best Smooth Jazz... Ever! Vol. 3">
The Best Smooth Jazz... Ever! Vol. 3



</doc>
<doc id="1609734" url="https://pl.wikipedia.org/wiki?curid=1609734" title="Odon de Pins">
Odon de Pins

Odon de Pins (zm. w 1296) – 23 wielki mistrz zakonu joannitów w latach 1294-1296.

</doc>
<doc id="1609735" url="https://pl.wikipedia.org/wiki?curid=1609735" title="Guillaume de Villaret">
Guillaume de Villaret

Guillaume de Villaret (zm. w 1307 w Limassol) – 24 wielki mistrz zakonu joannitów w latach 1296-1305.

</doc>
<doc id="1609736" url="https://pl.wikipedia.org/wiki?curid=1609736" title="Foulques de Villaret">
Foulques de Villaret

Foulques de Villaret (zm. 1 września 1327) – 25. wielki mistrz zakonu joannitów w latach 1305-1319.

</doc>
<doc id="1609738" url="https://pl.wikipedia.org/wiki?curid=1609738" title="Republic XF-103">
Republic XF-103

Republic XF-103 Thunderwarrior – amerykański, naddźwiękowy, myśliwiec przechwytujący, mający za zadanie przechwytywać nieprzyjacielskie bombowce strategiczne. Projekt myśliwca nigdy nie wyszedł poza zbudowanie makiety samolotu.
Geneza.
W 1949 roku Siły Powietrzne Stanów Zjednoczonych ogłosiły konkurs na system przechwytywania MX-1554, który miał się składać z myśliwca przechwytującego, systemu kierowania ogniem współpracującego z naziemnym zautomatyzowanym systemem wykrywania i dowodzenia SAGE oraz z kierowanych pocisków "powietrze-powietrze". Do konkursu stanęła firma Convair, firma Republic oraz Lockheed. Program badań nowego samolotu w przypadku firmy Convair zaowocował zbudowaniem samolotu F-102 Delta Dagger a w przypadku firmy Lockheed, samolotu F-104 Starfighter. Republic postanowił zbudować samolot osiągający prawie czterokrotną prędkość dźwięku. 
Konstrukcja.
Prace nad samolotem naddźwiękowym firma Republic rozpoczęła już w 1948 roku. Na podstawie tych prac, zespół kierowany przez Alexandra Kartveli opracował projekt oznaczony jako AP-57. Był to samolot swoim kształtem przypominający pocisk, którego kabina została "wtopiona" w obrys kadłuba, a widoczność podczas startu i lądowania miał zapewnić pilotowi wysuwany peryskop. Zautomatyzowany system przechwytywania i kierowania lotem pozwalał sterować samolotem tylko na podstawie wskazań przyrządów. Samolot nie był zdolny do prowadzenia klasycznej, manewrowej walki myśliwców. W przedniej części kadłuba planowano umieścić stację radiolokacyjną. Za kabiną pilota, umieszczono wnękę podwozia przedniego i sześć komór na uzbrojenie. Za komorami znajdował się zbiornik paliwa o pojemności 9235 dm³. Pod spodem, za podwoziem przednim, znajdował się chwyt powietrza z wysuniętą do przodu dolną krawędzią. Wlot o przekroju prostokątnym przechodził w dwa kanały powietrza. Dolny z nich zasilał silnik turboodrzutowy XJ67-W-3 (licencyjny Rolls Royce Olympus). Górny zasilał silnik strumieniowy XRJ55-W-1. Silnik turboodrzutowy pracował do prędkości 3 Ma, zamykał się wówczas kanał wlotowy powietrza do silnika, który przechodził na bieg jałowy. Cały ciąg silnika zapewniał od tej pory silnik strumieniowy o ciągu 166 kN. Skrzydła miały trójkątny kształt o cienkim profilu. Podwozie główne również umieszczone było w kadłubie, za skrzydłami. Przy prędkości 3 Ma powierzchnia samolotu nagrzewała się do temperatury ponad 300 °C, a krawędzie natarcia skrzydła – do ponad 700 °C, dlatego niemal cały samolot wykonano z tytanu, który zapewniał utrzymanie sztywności i trwałości konstrukcji w tym zakresie temperatur. Przy dużych prędkościach niemożliwa była ewakuacja pilota poprzez klasyczne katapultowanie, dlatego też opracowano specjalną kapsułę chroniącą pilota przed wpływem strug powietrza, wystrzeliwaną w dół przez specjalną, odrzucaną klapę. 
Uzbrojenie.
System kierowania ogniem i uzbrojenia, oznaczony jako MX-1179 opracowała firma Hughes. Samolot w ostatecznym zakładanym wariancie miał zabierać na pokład sześć rakiet powietrze-powietrze AIM-4 Falcon lub cztery pociski AIM-4 i dwa pociski AIM-47 "Super Falcon" (przeznaczone również do niszczenia celów powietrznych, ale uzbrojonych w głowice atomowe W-57). Uzbrojenie miało być uzupełnione o 36 niekierowanych rakiet kalibru 70 mm. Uzbrojenie mogło być używane tylko do prędkości 2 Ma, gdyż przy większych prędkościach nie można było otworzyć osłon komór przenoszących rakiety.
Budowa.
W połowie 1951 roku siły powietrzne dokonały wyboru zwycięzcy konkursu i został nim myśliwiec F-102. Jednak, z uwagi na jego słabe osiągi, prace nad docelowym myśliwcem, osiągającym prędkość 2 Ma miały być kontynuowane, dlatego też obok zamówienia dla "Convaira", siły powietrzne zamówiły również trzy prototypy AP-57, oznaczonego teraz jako XF-103. Latem 1957 roku wybrano ostatecznego zwycięzcę, którym został samolot F-106 A Delta Dart, będący rozwinięciem konstrukcji F-102B. W rezultacie program XF-103 zakończono 21 sierpnia 1957 roku, a budowany pierwszy prototyp, nieukończony, pocięto na złom.

</doc>
<doc id="1609740" url="https://pl.wikipedia.org/wiki?curid=1609740" title="Rosyjski Korpus Ochotniczy Najświatlejszego Księcia Lievena">
Rosyjski Korpus Ochotniczy Najświatlejszego Księcia Lievena

Rosyjski Korpus Ochotniczy Najświatlejszego Księcia Lievena (ros. "Русский Добровольческий корпус Светлейшего князя Ливена"), zwany też Oddziałem Liwieńskim – jednostka wojskowa białych podczas wojny domowej w Rosji.
Pod koniec października 1918 r. w Rydze rozpoczęło się formowanie Bałtyckiej Landeswehry złożonej z bałtyckich Niemców. W listopadzie na zebraniu rosyjskich oficerów postanowiono utworzyć trzy samodzielne bataliony, na czele których stanął płk Aleksandr Rodzianko. Okazało się jednak, że nie można rozwijać rosyjskich oddziałów wojskowych, w związku z czym płk Rodzianko 24 grudnia rozkazał Rosjanom przemaszerować do Libawy. Tam wszystkie bataliony zostały przekształcone w Libawski Oddział Ochotniczy. Jego dowódcą został gen. P. N. Simanski, zaś szefem sztabu rtm. W. G. von Rozenberg. Jednakże już 6 stycznia 1919 r. oddział został rozformowany. Tego samego dnia graf rtm. rozpoczął na jego bazie tworzenie nowej jednostki. Szefem sztabu został płk W. F. Rar. Początkowo występowała ona pod nazwą Libawskiej Grupy Ochotniczej lub Libawskiego Ochotniczego Oddziału Strzeleckiego. Wstąpiła do niego też część oficerów Pskowskiego Korpusu Ochotniczego, którzy przy odwrocie zostali odcięci od swoich macierzystych jednostek. Formowanie zakończyło się 15 stycznia, po czym w porozumieniu z dowództwem Bałtyckiej Landeswehry ponad 60-osobowy Oddział wszedł w jej skład. Rotmistrz A. P. Lieven uznawał zwierzchność adm. Aleksandra Kołczaka i gen. Antona Denikina. 31 stycznia 1 kompania w liczbie 65 ludzi przybyła na front. Do 9 lutego Oddział liczył już ok. 100 żołnierzy przy etacie 440. Pod koniec lutego w jego skład weszła kompania kpt. K. I. Dydorowa. Na początku marca liczebność Oddziału osiągnęła 250 ludzi. Składał się ze szwadronu kawalerii, oddziału karabinów maszynowych i kompanii piechoty. 
Wkrótce cały Oddział został skierowany do Kurlandii, gdzie w rejonie Windawy i Mitawy toczył walki z łotewskimi oddziałami bolszewickimi, w ramach szerszej kontrofensywy pod ogólnym dowództwem gen. Rüdiger von der Goltza. W połowie marca wziął udział w opanowaniu obydwu miast. 22 maja wraz z wojskami Bałtyckiej Landeswehry i Brygadą Łotewską uczestniczył w operacji ryskiej: przemaszerował południowym skrajem jeziora Babite i wkroczył następnego dnia do Rygi. Podczas walk z wycofującymi się oddziałami bolszewickimi płk A. P. Lieven został ciężko ranny. Faktyczne dowództwo Oddziału przejął kpt. K. I. Dydorow, natomiast płk A. P. Lieven zachował formalne zwierzchnictwo. 
Przez cały czas oddział zasilali ochotnicy (głównie b. rosyjscy jeńcy wojenni powracający z niemieckiej niewoli); w połowie roku jednostka liczyła 2000 żołnierzy. 6 czerwca został przeorganizowany w Rosyjski Korpus Ochotniczy Najświatlejszego Księcia Lievena (Korpus Liwieński). W jego skład wchodziły 1 Libawski Pułk, 2 Ryski Pułk i 3 Liwieński Pułk, dywizjon strzelecki ppłk. Kazakowa, oddział artylerii kpt. F. N. Andersona, 2 samochody pancerne i kilka samolotów. 5 lipca płk A. P. Lieven otrzymał od adm. Kołczaka informację o mianowaniu na funkcję głównodowodzącego siłami rosyjskimi w Kurlandii z podległością gen. lejt. Nikołajowi Judeniczowi. Korpus miał działać w dół rzeki Dźwiny na prawej flance Armii Północno-Zachodniej. Jednakże gen. Judenicz 18 lipca rozkazał Korpusowi przejść spod Libawy w rejon Narwy w Estonii. Rozkazu nie wypełniły oddziały Pawła Bermondta-Awałowa i płk. J. P. Wyrgolicza (patrz: Zachodnia Armia Ochotnicza), wchodzące formalnie w skład Korpusu, które pozostały na Łotwie. W Estonii Korpus wszedł w skład Armii Północno-Zachodniej, po czym został przekształcony w 5 (Liwieńską) Dywizję.
Bibliografia.
Siergiej W. Wołkow, "Белое движение. Энциклопедия гражданской войны", 2003

</doc>
<doc id="1609744" url="https://pl.wikipedia.org/wiki?curid=1609744" title="Gustaw Wuttke">
Gustaw Wuttke

Gustaw Michał Wuttke (ur. 30 września 1887 w Widzewie, zm. 23 października 1975 w Warszawie) – polski profesor, geograf, pedagog, wykładowca Uniwersytetu Warszawskiego, encyklopedysta.
Życiorys.
Uczeń V Gimnazjum w Warszawie. Uczestnik strajku szkolnego w 1905. Student Eugeniusza Romera, absolwent Politechniki Lwowskiej. Nauczyciel Żeńskiego Seminarium Nauczycielskiego im. Juliusza Słowackiego we Lwowie. Członek Polskiej Partii Socjalistyczno-Demokratycznej.
W latach 1918–1924 nauczyciel propedeutyki fizyki i chemii w Gimnazjum im. Stefana Batorego w Warszawie. Od 1945 kierownik pracowni dydaktyki geografii w Instytucie Geografii Uniwersytetu Warszawskiego. Działacz Instytutu Pedagogicznego Związku Nauczycielstwa Polskiego, członek Komisji Pomocy Naukowej w Instytucie Pedagogicznym i Rady Naukowej Planetarium im. Mikołaja Kopernika w Chorzowie. Inicjator nauczania geografii w pracowni szkolnej. Posiadł godność Członka Honorowego PTTK od 23 października 1975.
Ojciec żołnierzy batalionu Zośka: Jana i Tadeusza (obaj polegli w powstaniu warszawskim).
Pochowany na cmentarzu Powązkowskim w Warszawie (kwatera 298-5-12).
Publikacje.
Był encyklopedystą, edytorem dwutomowej Podręcznej encyklopedii pedagogicznej wydanej w latach 1923–1925 we Lwowie przez Towarzystwo Nauczycieli Szkół Wyższych i Średnich i Wydawnictwo Książnica Polska. Napisał do niej hasła "Geografia" i "Przyroda martwa". Był także propagatorem nauczania poglądowego i autorem licznych podręczników (m.in. "Poznaj swój kraj") oraz prac metodycznych.

</doc>
<doc id="1609755" url="https://pl.wikipedia.org/wiki?curid=1609755" title="Marek Ziółkowski">
Marek Ziółkowski



</doc>
<doc id="1609756" url="https://pl.wikipedia.org/wiki?curid=1609756" title="Marian Strużyński">
Marian Strużyński



</doc>
<doc id="1609757" url="https://pl.wikipedia.org/wiki?curid=1609757" title="Dalibor Bagarić">
Dalibor Bagarić

Dalibor Bagarić (ur. 7 lutego 1980 w Monachium) – chorwacki koszykarz, reprezentant kraju, występujący na pozycji środkowego.
W 2000 reprezentował Chicago Bulls, podczas rozgrywek Southern California Summer Pro League oraz Rocky Mountain Summer League, rok później Rocky Mountain Revue, a w 2003 Reebok Rocky Mountain Revue.

</doc>
<doc id="1609759" url="https://pl.wikipedia.org/wiki?curid=1609759" title="Carmelo">
Carmelo

Carmelo − miasto w Urugwaju leżące w departamencie Colonia. Populacja miasta wynosi 16 866 mieszkańców, dane te pochodzącą ze spisu powszechnego przeprowadzonego w 2004 roku.
Miasto zostało założone w 1816 roku przez urugwajskiego bohatera narodowego, José Gervasio Artigasa. W ciągu następnych lat miasto się rozwijało a także stało się celem migracji włoskich emigrantów.
Obecnie miasto Carmelo jest bardzo popularnym miejscem odwiedzanym przez turystów. Bliskie położenie wzdłuż granicy z Argentyną, ciekawe położenie geograficzne oraz dostęp do rzeki La Plata wokół której rozciągają się rozległe plaże powoduje że obecnie Carmelo jest jednym z najczęściej odwiedzanych kurortów w Urugwaju. Turystyka jest także jedną z najważniejszych gałęzi gospodarczej miasta w które zatrudnienie znalazła duża część mieszkańców Carmelo.
Miasto leży około 85 kilometrów od miasta Colonia del Sacramento oraz o 262 kilometry od stolicy kraju Montevideo.
Ludność.
W 2004 roku w Carmelo mieszkało 16 866 osób.
Źródło: "Instituto Nacional de Estadística de Uruguay".

</doc>
<doc id="1609760" url="https://pl.wikipedia.org/wiki?curid=1609760" title="Thanka">
Thanka

Thanka, thangka (tyb.: ཐང་ཀ་ [tʰɑːŋkɑː], Wylie: "thang ka"; język newari: पौभा "paibha") – dosłownie „płaski obraz”, rodzaj malowanego lub haftowanego zwoju o tematyce religijnej, po zwinięciu łatwego do przenoszenia. Thanki bywają zawieszane w klasztorach buddyjskich i prywatnych domach, lub uroczyście noszone w procesjach. Często służą jako pomoc w medytacji, będąc narzędziem wizualizacji różnych aspektów umysłu. Najczęściej są to obrazy stosunkowo niewielkie, lecz bywają thanki kilkumetrowe, używane w czasie ceremonii religijnych.

</doc>
<doc id="1609761" url="https://pl.wikipedia.org/wiki?curid=1609761" title="Evaristo dall' Abaco">
Evaristo dall' Abaco



</doc>
<doc id="1609762" url="https://pl.wikipedia.org/wiki?curid=1609762" title="Cyril Jeunechamp">
Cyril Jeunechamp

Cyril Jeunechamp (ur. 18 grudnia 1975 w Nîmes) – francuski piłkarz występujący na pozycji obrońcy lub pomocnika.
Kariera.
Jeunechamp zawodową karierę rozpoczynał w 1994 roku w drugoligowym klubie Nîmes Olympique. W 1995 roku spadł z nim do Championnat National. W Nîmes spędził jeszcze dwa sezony.
Latem 1997 podpisał kontrakt z pierwszoligowym AJ Auxerre. W Ligue 1 zadebiutował 2 sierpnia 1997 roku w przegranym 0:3 pojedynku z RC Lens. 5 września 1997 w wygranym 5:0 meczu z LB Châteauroux strzelił pierwszego gola w trakcie gry w Ligue 1. W Auxerre spędził cztery lata. W tym czasie w jego barwach wystąpił 113 razy i strzelił 4 gole.
W 2001 roku przeszedł do innego pierwszoligowca – SC Bastii. Pierwszy ligowy mecz zaliczył tam 28 lipca 2001 przeciwko CS Sedan (1:1). W 2002 roku dotarł z zespołem do finału Pucharu Francji, jednak Bastia przegrała tam 0:1 z FC Lorient. W grudniu 2002 roku Jeunechamp został wypożyczony do Stade Rennais. Zadebiutował tam 15 stycznia 2003 w przegranym 0:2 ligowym pojedynku z Olympique Marsylia. Po zakończeniu sezonu 2002/2003 Rennais postanowiło wykupić Jeunechampa z Bastii.
W 2007 roku podpisał kontrakt z OGC Nice. W nowym klubie po raz pierwszy zagrał 24 listopada 2007 w wygranym 2:1 ligowym meczu z Paris Saint-Germain. W OGC grał przez dwa sezony. Latem 2009 roku odszedł do beniaminka Ligue 1 – Montpellier HSC. Pierwszy ligowy mecz w jego barwach zaliczył 8 sierpnia 2009 przeciwko Paris Saint-Germain (1:1). W sezonie 2011/2012 wywalczył z Montpellier mistrzostwo Francji.
W latach 2014-2015 Jeunechamp grał w FC Istres, w którym zakończył karierę.

</doc>
<doc id="1609763" url="https://pl.wikipedia.org/wiki?curid=1609763" title="Marek Ziółkowski (dyplomata)">
Marek Ziółkowski (dyplomata)

Marek Ziółkowski (ur. 1955 w Kętrzynie) – polski dyplomata. Ambasador RP na Ukrainie (2001–2005), w Kenii (2012–2015), przy NATO (2017–2019), podsekretarz stanu w Ministerstwie Spraw Zagranicznych (2015–2017).
Życiorys.
Ukończył w 1981 studia filozoficzne na Uniwersytecie Warszawskim. Pracował w branży turystycznej, a później statystycznej. W 1991 rozpoczął pracę w Ministerstwie Spraw Zagranicznych jako konsul w Konsulacie Generalnym w Mińsku. Po przekształceniu placówki w ambasadę zastępca szefa misji w stopniu radcy. Chargé d’affaires w latach 1995–1996. W kolejnych latach pracował w Departamencie Europy Wschodniej MSZ (jako zastępca dyrektora i dyrektor). W latach 2001–2005 pełnił funkcję ambasadora RP na Ukrainie. Po powrocie do kraju był, m.in. zastępcą dyrektora Departamentu Polityki Bezpieczeństwa (2006–2008) i dyrektorem Departamentu Współpracy Rozwojowej MSZ (2008–2010). W latach 2011–2012 pracował w Departamencie Ameryki, będąc odpowiedzialnym, m.in. za współpracę gospodarczą Polski i Stanów Zjednoczonych.
Postanowieniami prezydenta RP z 12 czerwca 2012 został mianowany ambasadorem RP w Kenii oraz na stanowiska stałego przedstawiciela RP przy UNEP i UN-Habitat. Został także akredytowany w dziewięciu innych państwach afrykańskich, w tym na Madagaskarze. 11 grudnia 2015 został odwołany z zajmowanych stanowisk.
W grudniu tego samego roku został powołany na stanowisko podsekretarza stanu w MSZ do spraw polityki wschodniej i bezpieczeństwa. Zakończył urzędowanie w maju 2017 w związku z objęciem stanowiska ambasadora RP przy NATO, które zajmował do marca 2019. Następnie pracował w Departamencie Wschodnim MSZ. Od kwietnia 2021 na emeryturze.
Jest autorem publikacji i artykułów na tematy białoruskie i ukraińskie. Zna język rosyjski, angielski i niemiecki. Ojciec dwójki dzieci.

</doc>
<doc id="1609767" url="https://pl.wikipedia.org/wiki?curid=1609767" title="Chahir Belghazouani">
Chahir Belghazouani

Chahir Belghazouani (ur. 6 października 1986 w miejscowości Porto-Vecchio na Korsyce, Francja) – francuski piłkarz, grający na pozycji ofensywnego pomocnika.
Kariera piłkarska.
Kariera klubowa.
Karierę piłkarską rozpoczął w Grenoble Foot 38. 31 sierpnia 2007 został kupiony do Dynama Kijów za kwotę od 500 tys. do 800 tys. euro. Interesował się nim też Tottenham Hotspur F.C. Jednak nie potrafił zagrać w podstawowym składzie Dynama, a został wypożyczony do końca roku do RC Strasbourg. W wyniku skandalu został wyrzucony z drużyny. Na początku 2009 wypożyczony do Neuchâtel Xamax. W lipcu 2009 wypożyczony do Tours FC. W styczniu 2012 podpisał kontrakt z SV Zulte Waregem.
Kariera reprezentacyjna.
W 2004 zadebiutował w reprezentacji Maroka U-17, a potem latach 2005-2006 występował w młodzieżowej reprezentacji Francji U-20, a w 2007-2008 w U-21.

</doc>
<doc id="1609772" url="https://pl.wikipedia.org/wiki?curid=1609772" title="Yamagata Aritomo">
Yamagata Aritomo



</doc>
<doc id="1609775" url="https://pl.wikipedia.org/wiki?curid=1609775" title="Ersan İlyasova">
Ersan İlyasova

Ersan İlyasova (ur. 15 maja 1987 w Eskişehirie) – koszykarz turecki, z pochodzenia Tatar krymski, grający na pozycji silnego skrzydłowego.
Data i miejsce jego urodzenia są kwestionowane. Tureckie źródła podają oficjalnie, że urodził się w 1987 roku w tureckim Eskişehir. Jednak władze Uzbeckiego Związku Koszykówki utrzymują, że przyszedł na świat trzy lata wcześniej w Bucharze, Uzbekistan, jako Arsen Iljasow. Jego rodzice Anwar i Iralija Iljasowie, jak większość Tatarów krymskich, wrócili na Krym jako repatrianci i mieszkają koło Symferopola.
W lipcu 2009 podpisał trzyletni kontrakt z Milwaukee Bucks za ok. 7 mln dolarów.
Zajął drugie miejsce w głosowaniu na zawodnika, który zrobił największy postęp w grze w sezonie 2011-12 (NBA Most Improved Player Award).
11 czerwca 2015 roku został wytransferowany do Detroit Pistons, w zamian za Carona Butlera i Shawne'a Williamsa.
16 lutego 2016 wraz z Brandonem Jenningsem został oddany w wymianie do Orlando Magic w zamian za Tobiasa Harrisa.
1 listopada 2016 został wymieniony do Philadelphia 76ers wraz z chronionym wyborem draftu, w zamian za Jerami Granta. 22 lutego 2017 został wytransferowany do Atlanty Hawks w zamian za Tiago Splittera oraz wybór II draftu. 26 lutego 2018 został zwolniony. 2 dni później został zawodnikiem Philadelphia 76ers.
16 lipca 2018 podpisał po raz trzeci w karierze umowę z Milwaukee Bucks. 20 listopada 2020 opuścił klub.
10 marca 2021 zawarł kontrakt do końca sezonu z Utah Jazz. 22 grudnia 2021 podpisał 10-dniową umowę z Chicago Bulls. Po jej upłynięciu opuścił klub bez rozegrania ani jednego meczu.

</doc>
<doc id="1609777" url="https://pl.wikipedia.org/wiki?curid=1609777" title="Antoni Reński">
Antoni Reński

Antoni Reński – ur. 13 czerwca 1924 w Warszawie, zm. 18 marca 2003 w Warszawie – polski prozaik.
Ukończył WSE w Krakowie. W okresie okupacji działał w Szarych Szeregach. Od 1944 roku był więziony w Pawiaku. W latach 1944-1945 był więziony w KL Gross Rosen. Debiutował jako prozaik w 1949 roku na łamach Polskiego Radia.

</doc>
<doc id="1609780" url="https://pl.wikipedia.org/wiki?curid=1609780" title="Ersan Ilyasova">
Ersan Ilyasova



</doc>
<doc id="1609781" url="https://pl.wikipedia.org/wiki?curid=1609781" title="Paryszewe">
Paryszewe

Paryszewe (ukr. "Паришеве") – wieś na południu Ukrainy, w obwodzie chersońskim, w rejonie biłozerskim. 112 mieszkańców.

</doc>
<doc id="1609782" url="https://pl.wikipedia.org/wiki?curid=1609782" title="Marian Jankowski (biskup)">
Marian Jankowski (biskup)

Marian Jankowski (ur. 8 września 1899 w Grabanowie, zm. 6 czerwca 1962 w Hrudzie) – polski duchowny rzymskokatolicki, biskup pomocniczy siedlecki w latach 1948–1962.
Życiorys.
8 stycznia 1922 przyjął święcenia kapłańskie. Po studiach w Rzymie i pracy duszpasterskiej wśród polskich emigrantów we Francji był profesorem, ojcem duchownym i rektorem seminarium duchownego w Janowie Podlaskim, a także proboszczem w Okrzei.
19 stycznia 1948 papież Pius XII mianował go biskupem pomocniczym diecezji siedleckiej ze stolicą tytularną Diospolis w Tracji. Sakrę biskupią przyjął 18 kwietnia 1948. Pełnił funkcję wikariusza generalnego diecezji siedleckiej.
Zmarł 6 czerwca 1962 w czasie wizytacji kanonicznej w parafii w Hrudzie.

</doc>
<doc id="1609784" url="https://pl.wikipedia.org/wiki?curid=1609784" title="Błahodatne (rejon biłozerski)">
Błahodatne (rejon biłozerski)

Błahodatne (ukr. "Благодатне") – wieś na południu Ukrainy, w obwodzie chersońskim, w rejonie biłozerskim. 1023 mieszkańców.
Historia.
Wieś założona w 1920 roku.

</doc>
<doc id="1609785" url="https://pl.wikipedia.org/wiki?curid=1609785" title="Short Stories">
Short Stories

Short Stories – debiutancki album duetu Jon and Vangelis, wydany w 1980 roku.
Lista utworów.
wszystkie utwory skomponowane przez J&amp;V.

</doc>
<doc id="1609787" url="https://pl.wikipedia.org/wiki?curid=1609787" title="Stanisław Rogala">
Stanisław Rogala

Stanisław Józef Rogala (ur. 9 października 1948 w Zreczach Chałupczańskich) – polski poeta i prozaik.
Studiował filologię polską na UMCS. Debiutował jako poeta na łamach czasopisma „Sztandar Ludu” w 1967 roku. Przez pewien czas pracował jako nauczyciel w Lublinie. Od 1975 roku był dyrektorem Ośrodka Kultury w Kielcach. 
Życiorys.
Stanisław przyszedł na świat jako piąte, najmłodsze dziecko Józefa i Stanisławy. Ojca często nie było w domu, ponieważ imał się różnych zajęć by zapewnić utrzymanie rodziny, matka natomiast uprawiała dziesięć mórg niezbyt dobrej ziemi.
W 1959 roku rodzina Rogali po spaleniu się gospodarstwa zamieszkała w Kielcach. Mały Stanisław rozpoczął naukę w Szkole Podstawowej nr 10, następnie od 1962 r. w V Liceum Ogólnokształcącym im. ks. Piotra Ściegiennego. Jako licealista uczestniczył w zebraniach Klubu Literackiego „Ponidzie” w Rożnicy, należał również do koła polonistycznego, geograficznego i fotograficznego. Po zdaniu matury w 1966 roku rozpoczął studia na wydziale filologii polskiej na Uniwersytecie Marii Curie-Skłodowskiej w Lublinie na Wydziale Humanistycznym. Podczas studiów należał do Koła Polonistów oraz Studenckiego Koła Językoznawczego UMCS, był także współzałożycielem studenckiej grupy poetyckiej „Samsara”. Pracował jednocześnie jako wolontariusz w radiu studenckim oraz w prasie studenckiej. Pracę magisterską pisał pod kierunkiem prof. dr hab. Janiny Garbaczowskiej, pt. „Mój Żyrardów Pawła Hulki-Laskowskiego w kontekście prozy lat dwudziestych"
Zaraz po skończeniu studiów, w latach 1971-1975 pracował jako nauczyciel języka polskiego w Technikum Mechaniczno-Energetycznym w Lublinie. Był również kierownikiem-koordynatorem zajęć pozalekcyjnych. W 1975 roku objął stanowisko wicedyrektora Młodzieżowego Domu Kultury w Kielcach, gdzie między innymi wydawał międzyszkolne pismo „Młodzi idą”, opiekował się także literackim Klubem Młodych Twórców, organizował międzyszkolny Festiwal Kultury Młodzieży Szkolnej oraz Ogólnopolski Harcerski Festiwal Kultury Młodzieży Szkolnej. W 1980 r. rozstał się ze stanowiskiem wicedyrektora i objął posadę dyrektora Ośrodka Kultury Literackiej w Kielcach. W 1989 r. po przebytym zawale serca przeszedł na rentę, a w 1991 r. założył Agencję Wydawniczą GENS. Rok później rozpoczął współpracę z Polskim Radiem „Kielce”. Trwała ona do 2002 r. W 1996 r. obronił dysertację naukową pisarstwo Kazimierza Kowalskiego, pod kierunkiem prof. dr hab. Piotra Obrączki uzyskując tym samym stopień naukowy doktora nauk humanistycznych.
W latach 1997-2006 redagował dział Z tradycji „Świętokrzyskiego Kwartalnika Literackiego”. W 2004 roku rozpoczął współpracę z chełmską „Egerią” (rozstał się z nią w 2007 r.), „Lublinem” oraz „Dedalem” i „Ikarem”. Od 2011 opracował i wydaje kwartalnik (półrocznik) „ Nad Kamienną”. W latach 1998-2005 pracował jako wykładowca w Wyższej Szkole Biznesu i Przedsiębiorczości w Ostrowcu Świętokrzyskim. W 1995 r. związał się z Uniwersytetem Jana Kochanowskiego w Kielcach, gdzie pracował do Lutego 2015 r.
Twórczość.
Stanisław Rogala jest autorem wszechstronnym. Jego imponującym dorobek literacki (do 2015 r. opublikował 62 publikacje książkowe i ok. 150 artykułów krytyczno-literckich.
Powieści 
Poezja: 
 Opowiadania:
Przewodniki turystyczne: 
Legendy:
Malowanki dla najmłodszych: 
 Monografie i szkice literackie:
Rogala jest również autorem słownika "Współczesne środowisko literackie Kielecczyzny. Słownik pisarzy i badaczy literatury" (Kielce 1999) oraz współautorem "Pisarzy Kielecczyzny. Informator" (Kielce 1981) i "Parafia Chmielnik. Zarys dziejów" (Kielce 2001).
Opracował i przygotował do druku (ze wstępem lub posłowiem) ok. 200 publikacji książkowych innych autorów.

</doc>
<doc id="1609789" url="https://pl.wikipedia.org/wiki?curid=1609789" title="Dubiażyn (gmina)">
Dubiażyn (gmina)

Dubiażyn – dawna gmina wiejska istniejąca do 1934 roku w woj. białostockim. Siedzibą gminy były Dubiażyn.
W okresie międzywojennym gmina Dubiażyn należała do powiatu bielskiego w woj. białostockim. Gminę zniesiono z dniem 1 października 1934 roku, a z jej obszaru utworzono nowe gminy Bielsk i Boćki; część obszaru zniesionej gminy włączono także do gmin Kleszczele i Orla.
Demografia.
Według Pierwszego Powszechnego Spisu Ludności z 1921 roku gmina liczyła 33 miejscowości i 3499 mieszkańców (1804 kobiety i 1695 mężczyzn). Większość mieszkańców gminy w liczbie 1897 osób zadeklarowała narodowość białoruską (54% ogółu mieszkańców gminy). Pozostali podali kolejno narodowość: polską (1569 osób); żydowską (29 osób); rosyjską (3 osoby) oraz rusińską (1 osoba). Pod względem wyznaniowym dominowali prawosławni (3085 osób; 88% wszystkich mieszkańców); pozostali zadeklarowali kolejno wyznanie: rzymskokatolickie (344 osoby); mojżeszowe (53 osoby); adwentystyczne (11 osoba); ewangelickie (2 osoby); a pozostałe 4 osoby określone zostały w spisie jako „sektanci”.

</doc>
<doc id="1609790" url="https://pl.wikipedia.org/wiki?curid=1609790" title="Inspektorat E Okręgu Wilno AK">
Inspektorat E Okręgu Wilno AK



</doc>
<doc id="1609791" url="https://pl.wikipedia.org/wiki?curid=1609791" title="Jerzy Józefiak">
Jerzy Józefiak

Jerzy Marian Józefiak (ur. 1 grudnia 1937 w Bydgoszczy) – polski rolnik i polityk, poseł na Sejm X kadencji.
Życiorys.
W wieku 15 lat został robotnikiem w Rzemieślniczej Spółdzielni Pracy w Bydgoszczy. Ukończył w 1964 studia na Akademii Rolniczo-Technicznej w Olsztynie, uzyskując tytuł zawodowy magistra inżyniera rolnika. W latach 1962–1975 był dyrektorem Państwowych Gospodarstw Rolnych, Od 1977 do 1981 pełnił obowiązki zastępcy naczelnego dyrektora zjednoczenia PGR w Elblągu. W 1981 został dyrektorem kombinatu rolnego „Powiśle” w Czerninie.
W 1962 wstąpił do Polskiej Zjednoczonej Partii Robotniczej, do której należał do rozwiązania. W okresie 1975–1977 był zastępcą dyrektora Wydziału Rolnictwa, Leśnictwa i Gospodarki Żywnościowej Urzędu Wojewódzkiego w Elblągu, a następnie dyrektorem tego wydziału. W 1989 uzyskał mandat posła na Sejm kontraktowy w okręgu elbląskim. Na koniec kadencji należał do Poselskiego Klubu Pracy, pracował w Komisji Rolnictwa i Gospodarki Żywnościowej, Komisji Przekształceń Własnościowych, Komisji Stosunków Gospodarczych z Zagranicą i Gospodarki Morskiej. Bez powodzenia w 1991 ubiegał się o reelekcję z komitetu wyborczego Zdrowa Polska. Później nie angażował się w działalność polityczną, jednak w 2010 był kandydatem Sojuszu Lewicy Demokratycznej do sejmiku województwa warmińsko-mazurskiego, a w 2011 do Sejmu.

</doc>
<doc id="1609792" url="https://pl.wikipedia.org/wiki?curid=1609792" title="Ācala">
Ācala

Ācala, sanskryt: Ācala, Ācalanātha, chiński: 不動明王 Bùdòng Míngwáng, jap.: 不動明王 Fudō Myōō – najbardziej popularny z „Pięciu Królów Mądrości” w tradycji dalekowschodniej. We wszystkich językach nazwa oznacza „Nieporuszony Król Mądrości”. Groźny wygląd Fudō jest symbolem zniszczenia zaślepienia i obrony dharmy. Jego nieporuszoność to niepodatność na ziemskie pokusy.
Sanskrycka nazwa Ācala oznacza również ósmy stopień na drodze do zostania bodhisattwą. Sylabą nasienną Fudō jest "hāṃ".
Fudō Myōō w Japonii.
Figury Fudō (powszechnie nazywany: O-Fudō-san) bardzo często można zauważyć zwłaszcza w Japonii, jest szczególnie popularny w buddyjskiej szkole Shingon. Jest postrzegany jako obrońca i pomocnik w osiąganiu celów. W świątyniach dedykowanych Fudō regularnie przeprowadza się tzw. rytuały ognia "goma". W Japonii jest zaliczony do tzw. „Trzynastu buddów”, chociaż technicznie rzecz ujmując nie jest buddą. Fudō jest bóstwem opiekuńczym yamabushi.
Ikonografia.
Fudō jest bóstwem gniewnym. W prawej ręce trzyma miecz mądrości, a zwiniętą linę – w lewej. Mieczem przecina oszukane i ignoranckie umysły, a liną wiąże tych, którzy kierują się gwałtownymi namiętnościami i emocjami. W ten sposób sprowadza je na właściwą ścieżkę samokontroli. Za plecami bóstwa widoczne są płomienie, które pochłaniają zło i podłości tego świata. Fudō siedzi na płaskiej skale, która symbolizuje niezachwiany spokój i błogość, którymi obdarza umysły i ciała wyznawców.
Fudō Myōō reprezentuje również swój aspekt służby, mając włosy związane w stylu służącego, w siedem węzłów i opadających po lewej stronie. Ma dwa kły wystające z ust, górny i dolny. Górny ząb jest skierowany w dół, co wskazuje jego współczucie wobec cierpiących na ciele i duchu. Dolny ząb jest skierowany w górę, symbolizując jego pragnienie, aby piąć się w górę w służbie Prawdzie.

</doc>
<doc id="1609795" url="https://pl.wikipedia.org/wiki?curid=1609795" title="Acid Bath">
Acid Bath

Acid Bath – zespół muzyczny wykonujący muzykę sludge metal, pochodzący ze Stanów Zjednoczonych W muzyce zespołu przejawiają się także wpływy death metalu i hardcore oraz bluesa. W wywiadzie dla "Pit Magazine", wokalista Dax Riggs określił ich muzykę jako „death rock”.
Acid Bath było połączeniem dwóch zespołów, Dark Karnival w którym grali Audie Pitre i Sammy Pierre Duet, i Golgotha w której występował Dax Riggs, Tommy Viator i Mike Sanchez. Tommy Viator został zastąpiony przez Jimmy’ego Kyle’a. Joseph J. Fontenot był basistą przez krótki okres. Tommy Viator i Joseph Fontenot byli również członkami zespołu Audie’go o nazwie Shrum.
Zespół rozpadł się w 1997 po śmierci basisty Audie’go Pitre w wypadku samochodowym.

</doc>
<doc id="1609798" url="https://pl.wikipedia.org/wiki?curid=1609798" title="Kąty (gmina w województwie białostockim)">
Kąty (gmina w województwie białostockim)

Kąty – dawna gmina wiejska istniejąca do 1934 roku w woj. białostockim. Nazwa wsi pochodzi od wsi Kąty, jednak siedzibą władz gminy było Hornowo.
W okresie międzywojennym gmina Kąty należała do powiatu bielskiego w woj. białostockim. 1 października 1931 roku do gminy Kąty przyłączono część obszaru gminy Grodzisk (Brzeziny-Janowięta, Brzeziny-Niedźwiadki, Piotrowo-Trojany, Wojeniec i Zaręby) .
Gminę zniesiono z dniem 1 października 1934 roku, a z jej obszaru utworzono nową gminę Boćki; część obszaru zniesionej gminy włączono także do gmin Grodzisk, Siemiatycze i Milejczyce .
Według Powszechnego Spisu Ludności z 1921 roku gminę zamieszkiwało 3.597 osób, wśród których 2.650 było wyznania rzymskokatolickiego, 877 prawosławnego, 2 ewangelickiego a 67 mojżeszowego. Jednocześnie 3.126 mieszkańców zadeklarowało polską przynależność narodową, 434 białoruską, a 37 żydowską. Było tu 627 budynków mieszkalnych.

</doc>
<doc id="1609799" url="https://pl.wikipedia.org/wiki?curid=1609799" title="Gmina Kąty">
Gmina Kąty

dawne gminy:

</doc>
<doc id="1609801" url="https://pl.wikipedia.org/wiki?curid=1609801" title="Poniatiwka (obwód chersoński)">
Poniatiwka (obwód chersoński)

Poniatiwka (ukr. "Понятівка") – wieś na południu Ukrainy, w obwodzie chersońskim, w rejonie biłozerskim. Położona pomiędzy Dnieprem a odcinkiem drogi międzynarodowej M14 z Chersonia do Melitopola. 1110 mieszkańców.
Historia.
Wieś założona w 1 września 1780 roku jako własność Stanisława Augusta Poniatowskiego. W 1783 zamieszkiwało tu 140 osób, a w 1859 odnotowano istnienie 31 zagród.

</doc>
<doc id="1609804" url="https://pl.wikipedia.org/wiki?curid=1609804" title="Podstawka (grzyby)">
Podstawka (grzyby)



</doc>
<doc id="1609809" url="https://pl.wikipedia.org/wiki?curid=1609809" title="Private Collection">
Private Collection

Private Collection – trzeci album duetu Jon and Vangelis z 1983 roku.
Utwór "Polonaise", napisany został pod wpływem wydarzeń, które wówczas zaszły w Polsce (wprowadzenie stanu wojennego). Utwór dedykowany Polakom.
Spis utworów.
słowa - Jon Anderson
muzyka - Vangelis

</doc>
<doc id="1609811" url="https://pl.wikipedia.org/wiki?curid=1609811" title="Bernard Kasprzak">
Bernard Kasprzak

Bernard Kasprzak (ur. 12 maja 1950 w Inowrocławiu, zm. 17 marca 2021 w Warszawie) – polski ekonomista i polityk, poseł na Sejm X kadencji.
Życiorys.
Syn Stanisława i Marianny. Ukończył w 1976 studia na Uniwersytecie Mikołaja Kopernika w Toruniu, uzyskując magisterium z ekonomii. Pracę rozpoczął w Warszawskich Zakładach Telewizyjnych, potem pracował w Fabryce Aparatury Rentgenowskiej i Urządzeń Medycznych w Warszawie oraz w Fabryce Samochodów Osobowych. W 1989 został dyrektorem ekonomicznym FSO, a następnie doradcą dyrektora naczelnego.
Należał do Polskiej Zjednoczonej Partii Robotniczej od 1975 do rozwiązania. W 1989 uzyskał mandat posła na Sejm kontraktowy. Został wybrany w okręgu nr 6 (Warszawa-Praga Północ). Na koniec kadencji należał do Poselskiego Klubu Pracy. Zasiadał w Komisji Stosunków Gospodarczych z Zagranicą i Gospodarki Morskiej oraz Komisji Systemu Gospodarczego i Polityki Przemysłowej, a także w dwóch komisjach nadzwyczajnych. Później wycofał się z działalności politycznej. Pozostał zawodowo związany z FSO, m.in. w połowie lat 90. został dyrektorem przedsiębiorstwa.
Pochowany na cmentarzu Bródnowskim (kwatera 39H–5–36).

</doc>
<doc id="1609812" url="https://pl.wikipedia.org/wiki?curid=1609812" title="Ingemar Johansson">
Ingemar Johansson

Ingemar Johansson (ur. 22 września 1932 w Göteborgu, zm. 30 stycznia 2009 w Onsali) – szwedzki bokser, były zawodowy mistrz świata w kategorii ciężkiej, srebrny medalista letnich igrzysk olimpijskich w Helsinkach. W finałowej walce został zdyskwalifikowany z powodu unikania walki. Srebrny medal igrzysk olimpijskich otrzymał dopiero po 30 latach.
Życiorys.
W 1952 zadebiutował na zawodowym ringu, pokonując Roberta Massona. W 1956 pokonał w 13. rundzie Franco Cavicchiego. Sukces ten dał mu pas mistrza Europy w wadze ciężkiej. W 1958 pokonał w pierwszej rundzie Eddiego Machena. 26 czerwca 1959 na Yankee Stadium w Nowym Jorku pokonał 3. rundzie Floyda Pattersona, posyłając go siedmiokrotnie na deski. Dzięki temu zwycięstwu po raz drugi został wybrany pięściarzem roku przez magazyn The Ring.
W tym samym roku został wybrany najlepszym sportowcem przez Associated Press oraz Sports Illustrated. W czerwcu 1960 ponownie stanął do walki z Floydem Pattersonem. Pojedynek rewanżowy przegrał w piątej rundzie. Trzecią walkę z Floydem Pattersonem stoczył w marcu 1961 w Miami Beach. Po pojedynkach z Floydem Pattersonem powrócił do Szwecji. W kraju stoczył 4 zwycięskie pojedynki. W 1963 zakończył sportową karierę. W latach siedemdziesiątych wystartował w maratonie w Bostonie.
W 2002 został wprowadzony do Międzynarodowej Galerii Sław Boksu. Od wielu lat cierpiał z powodu choroby Alzheimera,
Powodem śmierci były powikłania po zapaleniu płuc.

</doc>
<doc id="1609813" url="https://pl.wikipedia.org/wiki?curid=1609813" title="Narojki (gmina)">
Narojki (gmina)

Narojki (od 1934 "Drohiczyn") – dawna gmina wiejska istniejąca do 1934 roku w woj. białostockim. Siedzibą władz gminy były Narojki.
W okresie międzywojennym gmina Narojki należała do powiatu bielskiego w woj. białostockim. Gminę zniesiono z dniem 1 października 1934 roku, a z jej obszaru utworzono nową gminę Drohiczyn; część obszaru zniesionej gminy włączono także do gmin Grodzisk i Siemiatycze .
Według Powszechnego Spisu Ludności z 1921 roku gminę zamieszkiwało 8543 osoby, wśród których 6990 było wyznania rzymskokatolickiego, 1338 prawosławnego, 4 ewangelickiego, 4 greckokatolickiego, a 117 mojżeszowego. Jednocześnie 7613 mieszkańców zadeklarowało polską przynależność narodową, 764 białoruską, 14 rusińską, 9 rosyjską, 1 gruzińską, a 52 żydowską. Było tu 1355 budynków mieszkalnych.

</doc>
<doc id="1609814" url="https://pl.wikipedia.org/wiki?curid=1609814" title="Ambition (singel)">
Ambition (singel)

Ambition – drugi singel Watanabe Mizuki. Opening gry strategicznej Eternal Eyes (Kouklo Theatro) na platformę Sony PlayStation wydawnictwa Sunsoft.

</doc>
<doc id="1609819" url="https://pl.wikipedia.org/wiki?curid=1609819" title="Olimp (Gdańsk)">
Olimp (Gdańsk)

Olimp – wysokościowiec mieszkalny położony w centrum gdańskiej dzielnicy Wrzeszcz Górny. Budynek został oddany do użytku 31 grudnia 1969, ma 17 kondygnacji i wznosi się na 55 metrów. Najstarszy z najwyższych budynków mieszkalnych Gdańska.
W bliskim otoczeniu wieżowiec Olimp sąsiaduje m.in. z Centrum Handlowym Manhattan, supermarketem Biedronka oraz nowymi wieżowcami mieszkalnymi "Quattro Towers".
Historia.
Budynek w stylu modernistycznym zaprojektowali w 1961 roku architekci Romuald Kokoszko i Stanisław Michel. Miał on nawiązywać do nowoczesnej, zachodniej architektury. Budowę rozpoczęto w roku 1966. Realizacja inwestycji przysporzyła mieszkańcom dzielnicy niemało kłopotów (np. na Alei Grunwaldzkiej tworzyły się niespotykane w tamtych czasach korki uliczne). Siedemnastokondygnacyjny wieżowiec oddano do użytku 31 grudnia 1969 roku. Był to wówczas drugi co do wysokości budynek w Gdańsku (przewyższał go powstający w tym samym czasie Zieleniak) i do 2011 najwyższy budynek Wrzeszcza. Jako taki stał on się jednym z nowoczesnych symboli dzielnicy. 
W czasach PRL wieżowiec był potocznie nazywany „dolarowcem” ze względu na fakt, że mieszkania w nim można było kupić jedynie za tzw. „twardą walutę”, którą najczęściej był dolar amerykański. Z powodu bardzo ograniczonej dostępności obcej waluty w ówczesnych czasach, lokale mieszkalne w wieżowcu zakupywali najczęściej marynarze oraz ich rodziny, które posiadały walutę obcą.
Inna nazwę budynku – Olimp – ukuto od znajdującej się na ostatnim piętrze kawiarni (obecnie mieści się tu restauracja), z której można było oglądać panoramę Wrzeszcza.

</doc>
<doc id="1609821" url="https://pl.wikipedia.org/wiki?curid=1609821" title="Radziwiłłówka (gmina)">
Radziwiłłówka (gmina)

Radziwiłłówka (od 1934 "Mielnik") – dawna gmina wiejska istniejąca do 1934 roku w woj. białostockim. Siedzibą władz gminy była Radziwiłłówka.
W okresie międzywojennym gmina Radziwiłłówka należała do powiatu bielskiego w woj. białostockim. 13 czerwca 1934 roku do gminy Radziwiłłówka przyłączono obszar pozbawionego praw miejskich Mielnika. Była to najdalej na południe wysunięta gmina międzywojennego woj. białostockiego.
Według Powszechnego Spisu Ludności z 1921 roku gminę zamieszkiwało 3520 osób, wśród których 1493 były wyznania rzymskokatolickiego, 1802 prawosławnego, 7 ewangelickiego, 1 greckokatolickiego, a 217 mojżeszowego. Jednocześnie 2233 mieszkańców zadeklarowało polską przynależność narodową, 1094 białoruską, a 123 żydowską. Było tu 598 budynków mieszkalnych.
Gminę zniesiono z dniem 1 października 1934 roku, a z jej obszaru utworzono nową gminę Mielnik (jedynie stację kolejową Nurzec włączono do gminy Milejczyce).
Zobacz też: gmina Radziwiłłów.

</doc>
<doc id="1609822" url="https://pl.wikipedia.org/wiki?curid=1609822" title="Wieża ciśnień w Lublinie">
Wieża ciśnień w Lublinie



</doc>
<doc id="1609827" url="https://pl.wikipedia.org/wiki?curid=1609827" title="Gmina Skórzec (ujednoznacznienie)">
Gmina Skórzec (ujednoznacznienie)

dawne gminy:

</doc>
<doc id="1609828" url="https://pl.wikipedia.org/wiki?curid=1609828" title="Wiesław Rogowski">
Wiesław Rogowski

Wiesław Tadeusz Rogowski, pseud. Tadeusz Lembowicz lub Kellog Benjamin Jr (ur. 6 lipca 1930 w Inowrocławiu, zm. 3 czerwca 2002) – polski poeta, prozaik, autor utworów dla dzieci, słuchowisk i powieści sensacyjnych.
Życiorys.
Ukończył filologię polską na Uniwersytecie Mikołaja Kopernika w Toruniu w 1953 roku. W latach 1948–1950 był członkiem ZMP, od 1950 roku należał do PZPR. Debiutował jako pisarz na łamach tygodnika „Razem” w 1949 roku. W latach 1953–1959 był redaktorem Polskiego Radia w Bydgoszczy. W latach 1955–64 był współzałożycielem, redaktorem, a z czasem zastępcą redaktora naczelnego dwutygodnika „Pomorze”. W latach 1960–1964 był kierownikiem Wydziału Kultury Wojewódzkiej Rady Narodowej. Od roku 1964 mieszkał w Szczecinie, gdzie był redaktorem naczelnym Rozgłośni Polskiego Radia, zaś od 1966 roku redaktorem naczelnym dziennika „Głos Szczeciński”. W 1971 przeniósł się do Warszawy, gdzie był redaktorem dziennika „Głos Pracy”, miesięcznika „Nowe Drogi” oraz tygodnika „Argumenty”.
Pseudonim „Lembowicz” to panieńskie nazwisko jego żony.
Spoczywa na Cmentarzu Południowym w Antoninowie (kw. 14-B, rząd II, miejsce 7).
Odznaczenia i nagrody.
W czasach PRL był odznaczony m.in. takimi odznaczeniami jak:

</doc>
<doc id="1609830" url="https://pl.wikipedia.org/wiki?curid=1609830" title="Harold and Maude">
Harold and Maude



</doc>
<doc id="1609832" url="https://pl.wikipedia.org/wiki?curid=1609832" title="Carduelis hornemanni">
Carduelis hornemanni



</doc>
<doc id="1609833" url="https://pl.wikipedia.org/wiki?curid=1609833" title="Skórzec (gmina w województwie białostockim)">
Skórzec (gmina w województwie białostockim)

Skórzec (od 1934 "Ciechanowiec") – dawna gmina wiejska istniejąca do 1934 roku w woj. białostockim. Siedzibą władz gminy był Skórzec.
W okresie międzywojennym gmina Skórzec należała do powiatu bielskiego w woj. białostockim. Gminę zniesiono z dniem 1 października 1934 roku, a z jej obszaru utworzono nową gminę Ciechanowiec i częściowo gminę Drohiczyn; część obszaru zniesionej gminy włączono także do gminy Grodzisk .
Według Powszechnego Spisu Ludności z 1921 roku gminę zamieszkiwało 9.669 osób, wśród których 9.420 było wyznania rzymskokatolickiego, 169 prawosławnego, 1 ewangelickiego a 79 mojżeszowego. Jednocześnie 9.611 mieszkańców zadeklarowało polską przynależność narodową, 44 białoruską, 1 żydowską, 12 rosyjską a 1 fińską. Było tu 1.572 budynków mieszkalnych.

</doc>
<doc id="1609835" url="https://pl.wikipedia.org/wiki?curid=1609835" title="Wieża ciśnień przy Alejach Racławickich w Lublinie">
Wieża ciśnień przy Alejach Racławickich w Lublinie

Wieża ciśnień przy Alejach Racławickich – wieża ciśnień znajdująca się przy Al. Racławickich 42 w Lublinie, wybudowana przez amerykańską firmę budowlaną "Ulen &amp; Company" w 1926 roku. Firma ta związana była również z budową wodociągów m.in. w Radomiu, Piotrkowie i Częstochowie.
Historia.
Budowa wieży rozpoczęła się na podstawie umowy zawartej między Lublinem a Towarzystwem Ulen &amp; Company w roku 1924, umowę tę z ramienia miasta podpisywał prezydent Czesław Szczepański, a z ramienia Amerykanów wiceprezydent towarzystwa M. D. Carrel. Przewidywała ona budowę systemu zaopatrzenia miasta w wodę oraz odprowadzania i oczyszczania ścieków.
Wieża ciśnień przy Al. Racławickich, której budowa zakończyła się w roku 1926, była jednym z elementów nowo tworzonej sieci wodociągowej. Została umieszczona w jednym z najwyższych punktów ówczesnego Lublina, niedaleko rogatki warszawskiej, umożliwiając w ten sposób dostarczanie wody pod odpowiednim ciśnieniem do wszystkich mieszkań w mieście. Zbiornik mógł pomieścić do 2050 m3 wody, był to stalowy cylinder o średnicy 14 metrów i wysokości 13,5 metra, obmurowany z zewnątrz. Dwie pompy szwajcarskiej firmy Sulzer, o wydajności 200 litrów na sekundę, poruszane przez silniki o mocy 250 KM, tłoczyły wodę ze stacji pomp wysokiego ciśnienia, mieszczącej się przy al. Piłsudskiego.
W roku 1929 wieżę przejęło przedsiębiorstwo Miejskie Wodociągi i Kanalizacja, obecnie Miejskie Przedsiębiorstwo Wodociągów i Kanalizacji. Do lat 50. wieża znajdowała się w najwyższym punkcie w zachodniej części miasta – wraz z rozbudową Lublina i powstawaniem kolejnych punktów regulujących ciśnienie w sieci, jej znaczenie malało. Obecnie instalacja jest wciąż czynna, ale nie pełni już funkcji wieży ciśnień, lecz w sposób naturalny stabilizuje ciśnienie w sieci w centrum miasta.
Przez ponad 80 lat swojego funkcjonowania wieża była poddawana jedynie drobnym naprawom. W latach 70. remontowano wnętrza budynku i urządzenia w nim pracujące, a w latach 90. renowacji doczekała się elewacja wraz z ogrodzeniem. W 2008 roku MPWiK ogłosiło przetarg na wykonanie dokumentacji projektowej przebudowy wieży. Zaplanowano odświeżenie i oświetlenie całej aparatury w jej wnętrzu, jak również zmianę elewacji i wyglądu ogrodzenia.

</doc>
<doc id="1609839" url="https://pl.wikipedia.org/wiki?curid=1609839" title="Widźgowo (gmina)">
Widźgowo (gmina)

Widźgowo – dawna gmina wiejska istniejąca do 1934 roku w woj. białostockim. Nazwa wsi pochodzi od wsi Widźgowo, jednak siedzibą władz gminy były Holonki.
W okresie międzywojennym gmina Widźgowo należała do powiatu bielskiego w woj. białostockim.
Gminę zniesiono z dniem 1 października 1934 roku, a z jej obszaru utworzono nowe gminy Boćki i Brańsk; część obszaru zniesionej gminy włączono także do gminy Grodzisk .
Według Powszechnego Spisu Ludności z 1921 roku gminę zamieszkiwało 5.011 osób, wśród których 4.645 było wyznania rzymskokatolickiego, 332 prawosławnego a 34 mojżeszowego. Jednocześnie 4.956 mieszkańców zadeklarowało polską przynależność narodową, 35 białoruską, 14 żydowską, 3 rosyjską a 3 litewską. Było tu 894 budynków mieszkalnych.
W latach 1952–1954 istniała także gmina Holonki.

</doc>
<doc id="1609840" url="https://pl.wikipedia.org/wiki?curid=1609840" title="Pedro Etchegoyen">
Pedro Etchegoyen

Pedro Domingo Etchegoyen - piłkarz urugwajski, napastnik.
W barwach Urugwaju Etchegoyen 22 stycznia 1922 roku zdobył jedyną bramkę w przegranym 1:3 nieoficjalnym meczu z Argentyną.
Jako piłkarz klubu Liverpool Montevideo był w kadrze reprezentacji podczas turnieju Copa América 1923, gdzie Urugwaj zdobył mistrzostwo Ameryki Południowej. Etchegoyen nie zagrał w żadnym meczu.
Etchegoyen, nadal jako gracz Liverpoolu, był również na Igrzyskach Olimpijskich w 1924 roku, gdzie Urugwaj zdobył złoty medal. Także i tym razem ani razu nie wybiegł na boisko.

</doc>
<doc id="1609843" url="https://pl.wikipedia.org/wiki?curid=1609843" title="Pedro Domingo Etchegoyen">
Pedro Domingo Etchegoyen



</doc>
<doc id="1609844" url="https://pl.wikipedia.org/wiki?curid=1609844" title="Franciszek Józef Lis">
Franciszek Józef Lis

Franciszek Józef Lis (ur. 18 marca 1934 w Bliżycach, zm. 9 lutego 2009 w Warszawie) – polski geolog, specjalista geochemii złóż surowców mineralnych oraz geochemii środowiska przyrodniczego.
Życiorys.
Urodzony w rodzinie nauczycielskiej. W latach 1940-1947 uczęszczał do szkoły podstawowej w Kielcach, a w latach 1948-1951 do Liceum Ogólnokształcącego im. Stefana Żeromskiego w Kielcach. W 1951 złożył egzamin na Uniwersytet Jagielloński w Krakowie, na Wydział Geologii. Niestety, w 1951 Wydział został rozwiązany. W tej sytuacji od października 1951 do lipca 1952 pracował w Kieleckim Przedsiębiorstwie Wierceń Geologiczno-Poszukiwawczych w Białogonie, najpierw jako pomocnik wiertacza, a następnie jako kolektor. W 1952 zaczął studiować na Wydziale Geologii Uniwersytetu Warszawskiego (sekcja mineralogii i geochemii). Studia ukończył w 1957 dyplomem magistra geologii w zakresie mineralogii i geochemii.
Od sierpnia 1957 był pracownikiem Instytutu Geologicznego w Warszawie, najpierw w Zakładzie Zdjęć Geologicznych a następnie Złóż Pierwiastków Rzadkich i Promieniotwórczych, na stanowisku asystenta i starszego asystenta.
W 1959 odbył dwumiesięczną praktykę w Jugosławii, w zakresie metodyki prac poszukiwawczych. W latach 1962-1964 uczestniczył w poszukiwaniach i w dokumentowaniu koncentracji minerałów ciężkich na bałtyckich plażach. Jednocześnie, przez cały czas brał udział w badaniach i poszukiwaniach mineralizacji uranowej na Dolnym Śląsku.
W 1966 uzyskał w Instytucie Geologicznym stopień doktora nauk przyrodniczych na podstawie pracy "Geochemia niektórych pierwiastków chemicznych w granitoidowym masywie Karkonoszy w powiązaniu z geochemią uranu", po czym otrzymał stanowisko adiunkta i zajął się badaniami wieku izotopowego minerałów i skał.
W okresie grudzień 1967 – sierpień 1968 odbył ośmiomiesięczny staż naukowy we Francji, w Komisariacie Energii Atomowej w Paryżu i w Razes oraz w Centrum Badań Radiogeologicznych i Centrum Badań Petrologicznych w Nancy. Zapoznawał się tam z geologią złóż uranu, z metodyką poszukiwań złóż kruszcowych, z badaniami laboratoryjnymi stosowanymi w pracach geologiczno-poszukiwawczych, a także z badaniami geochronologii izotopowej.
W latach 1971–1973 był zatrudniony na stanowisku inżyniera geologa w Służbie Geologicznej Republiki Nigru, w Niamey. Uczestniczył tam w poszukiwaniach złóż rud miedzi, molibdenu, cyny i złota metodami geochemicznymi i szlichowymi na obszarach skał krystalicznych.
W 1974 został kierownikiem Pracowni Geochronologii i Geochemii Izotopów w Zakładzie Petrografii i Geochemii Instytutu Geologicznego w Warszawie, przemianowanego później w Zakład Geochemii i Chemii Analitycznej Państwowego Instytutu Geologicznego. Jednocześnie był zatrudniony na pół etatu w Instytucie Podstawowych Problemów Techniki Polskiej Akademii Nauk.
W latach 1981–1984 brał udział w wykonywaniu regionalnych i szczegółowych zdjęć geochemicznych, w ramach poszukiwań złóż rud niklu, kobaltu, miedzi, wanadu, ziem rzadkich i złota w Republice Burundi, jako ekspert Organizacji Narodów Zjednoczonych.
w dziedzinie geochemii i geologii złóż.
Po powrocie do Instytutu Geologicznego w Warszawie (Pracownia Geochemii w Zakładzie Geochemii i Chemii Analitycznej) podjął badania nad możliwością występowania śródgranitowych złóż rud uranu w masywie granitowym Karkonoszy (1985–1987), a następnie uczestniczył w opracowywaniu szerokiego programu zdjęć geochemicznych Polski w skali przeglądowej, a także w skalach regionalnych i szczegółowych.
Badania geochemiczne środowiska naturalnego Polski.
W latach 1990–2003 był kierownikiem Pracowni Kartografii Geochemicznej w Zakładzie Geologii Środowiska Państwowego Instytutu Geologicznego w Warszawie, prowadząc systematyczne badania problemów ochrony środowiska w całym kraju. Obejmowały one zanieczyszczenia gleb, wód i osadów zbiorników wodnych, a dla zobrazowania aktualnego stanu środowiska wykorzystywały metody kartografii geochemicznej.
W latach 1991–1995 sporządzono "Atlas geochemiczny Polski" w skali 1:500 000 (druk w skali 1:2500 000). Na podstawie tego opracowania w latach 1991–1999 wykonano rozpoznanie stopnia zanieczyszczeń środowiska prowadząc prace kartograficzne w skalach regionalnych (1:100 000 lub 1:50 000) w najważniejszych obszarach miejsko-przemysłowych Polski (Górnego Śląska, Warszawy, Krakowa, Łodzi, Poznania, Szczecina, Wałbrzycha, Wrocławia, Pobrzeża Gdańskiego i Legnicko-Głogowskiego Okręgu Miedziowego), a po zakończeniu badań w skali przeglądowej i regionalnej przystąpiono do prac w skali szczegółowej 1:25 000 wykonując "Szczegółowe zdjęcie geochemicznee regionu śląsko-krakowskiego".
Od 1995 brał udział w międzynarodowym projekcie kartograficznym "EuroGeoSurveys – FOREGS geochemical baseline mapping of Europe", którego wynikiem był dwutomowy "Geochemical Atlas of Europe", prezentujący po raz pierwszy rozprzestrzenienie ponad 50 pierwiastków w glebach, osadach i wodach strumieniowych całego kontynentu.
W 1999 uzyskał w Państwowym Instytucie Geologicznym stopień doktora habilitowanego nauk przyrodniczych, na podstawie rozprawy "Kartografia geochemiczna w ochronie środowiska", a w 2000 został mianowany na stanowisko docenta w PIG.
W 2003 przeszedł na emeryturę pracując nadal w Instytucie do końca 2005 w niepełnym wymiarze etatu jako starszy specjalista. W następnych latach współpracował z Instytutem już jako niezależny specjalista.
Bibliografia.
https://web.archive.org/web/20060302104206/http://www.pgi.gov.pl/pdf/zyciorys_lis.pdf

</doc>
<doc id="1609849" url="https://pl.wikipedia.org/wiki?curid=1609849" title="The Best of Jon and Vangelis">
The Best of Jon and Vangelis

The Best of Jon and Vangelis – kompilacja duetu Jon and Vangelis, wydana w 1984 roku. Złożyły się na nią utwory z trzech wcześniejszych płyt duetu.

</doc>
<doc id="1609853" url="https://pl.wikipedia.org/wiki?curid=1609853" title="Dobiesław Nazimek">
Dobiesław Nazimek

Dobiesław Nazimek (ur. 26 listopada 1945 w Rzeszowie) – polski chemik, doktor habilitowany nauk chemicznych, profesor nadzwyczajny Uniwersytetu Przyrodniczego w Lublinie.
Od studiów związany był z Uniwersytetem im. Marii Curie-Skłodowskiej w Lublinie, gdzie w roku 1969 uzyskał tytuł magistra chemii, stopień doktora w roku 1976, a habilitację w dziedzinie fizykochemii w roku 1989. Od roku 1993 pełnił funkcję kierownika Zakładu Chemii Środowiskowej na Wydziale Chemii UMCS, pracując na stanowisku profesora nadzwyczajnego. Następnie przeniósł się na Uniwersytet Przyrodniczy w Lublinie, gdzie został zatrudniony także jako profesor nadzwyczajny.
Jego zainteresowania naukowe obejmują katalizę heterogenną, ochronę środowiska, projektowanie reaktorów bezgradientowych i sztuczną fotosyntezę. W latach 2003–2009 wypromował 5 doktorów chemii.

</doc>
<doc id="1609854" url="https://pl.wikipedia.org/wiki?curid=1609854" title="Ambition">
Ambition



</doc>
<doc id="1609855" url="https://pl.wikipedia.org/wiki?curid=1609855" title="Posad-Pokrowske">
Posad-Pokrowske

Posad-Pokrowske (ukr. "Посад-Покровське") – wieś na południu Ukrainy, w obwodzie chersońskim, w rejonie biłozerskim. Położona przy drodze międzynarodowej M14 między Chersoniem a Mikołajowem, przy granicy obwodu chersońskiego. 2 349 mieszkańców.
Historia.
Wieś założona w 1789 roku jako własność rosyjskiej admiralicji. W 1795 odnotowano tutaj 19 domostw zamieszkanych przez 91 mieszkańców. Alternatywne historyczne nazwy wsi: Pokrowskie, Kopani.

</doc>
<doc id="1609858" url="https://pl.wikipedia.org/wiki?curid=1609858" title="Watanabe Mizuki">
Watanabe Mizuki



</doc>
<doc id="1609859" url="https://pl.wikipedia.org/wiki?curid=1609859" title="Keith Park">
Keith Park

Keith Rodney Park (ur. 15 czerwca 1892 w Thames, zm. 6 lutego 1975 w Auckland) – nowozelandzki as myśliwski z czasów I wojny światowej i późniejszy wysoki dowódca Royal Air Force w czasie II wojny światowej, taktyczny dowódca w czasie bitwy o Anglię i bitwy o Maltę.
I wojna światowa.
Park wstąpił do obrony terytorialnej do oddziału artylerii. Uczestniczył ze swoim oddziałem w bitwie o Gallipoli. Podjął później nietypową decyzję o przeniesieniu się do Armii Brytyjskiej. Po ewakuacji z Gallipoli znalazł się we Francji i brał udział w bitwie nad Sommą. 21 października 1916 został ranny, kiedy pocisk trafił jego konia. Po ewakuacji do Anglii i leczeniu przeniósł się w grudniu do Royal Flying Corps.
Po czasie, który spędził jako instruktor (najpierw uczył się dowodzenia, potem pilotażu), trafił 7 lipca 1917 do 48 Squadronu stacjonującego w La Bellevue niedaleko Arras, gdzie latał na samolocie Bristol F.2 Fighter. 17 sierpnia zestrzelił 4 samoloty wroga, za co został odznaczony Military Cross. 5 września zestrzelił Franza Perneta z Jasta Boelcke, spokrewnionego z generałem Erichem Ludendorffem. Sam był zestrzelony dwukrotnie.
Okres międzywojenny.
W okresie międzywojennym dowodził placówkami RAFu i był instruktorem. W 1938 roku został oficerem sztabu przy sir Hugh Dowdingu.
II wojna światowa.
Kiedy rozpoczęła się II wojna światowa, został dowódcą 11. Grupy RAF i był odpowiedzialny za obronę Londynu i południowej Anglii w kwietniu 1940 roku. Organizował patrole myśliwskie nad Dunkierką w czasie ewakuacji aliantów.
W kwietniu 1942 roku wyjechał do Egiptu, gdzie organizował obronę Delty Nilu. W lipcu kierował obroną Malty. Stamtąd jego myśliwce uczestniczyły w kampaniach w Północnej Afryce i Sycylii. W lutym 1945 roku został dowódcą sił alianckich w Azji Południowo-Wschodniej.
Okres powojenny.
Keith Park został promowany do stopnia Air Chief Marshal, przeniesiony do rezerwy, a 20 grudnia 1946 powrócił do Nowej Zelandii.

</doc>
<doc id="1609860" url="https://pl.wikipedia.org/wiki?curid=1609860" title="Masiewo (gmina)">
Masiewo (gmina)

Masiewo (lub "gmina masiewska"; od 1945 "Narewka") – dawna gmina wiejska istniejąca do 1939 roku w woj. białostockim
(obecnie na pograniczu Polski i Białorusi). Nazwa wsi pochodzi od wsi Masiewo, jednak siedzibą władz gminy była Narewka.
Początkowo gmina należała do powiatu prużańskiego. 12 grudnia 1920 r. została przyłączona do nowo utworzonego powiatu białowieskiego pod Zarządem Terenów Przyfrontowych i Etapowych. Gmina Masiewo została wraz z całym powiatem przyłączona 19 lutego 1921 roku do (utworzonego 14 sierpnia 1919 roku) województwa białostockiego. Od 19 lutego 1921 była jedną z zaledwie trzech gmin powiatu białowieskiego, a po jego zniesieniu z dniem 1 sierpnia 1922 roku została przyłączona do powiatu bielskiego w tymże województwie. 1 października 1934 roku do gminy Masiewo przyłączono część obszaru zniesionej gminy Łosinka. Gmina obejmowała połacie Puszczy Białowieskiej.
Według Powszechnego Spisu Ludności z 1921 roku gminę zamieszkiwało 5237 osób, wśród których 683 było wyznania rzymskokatolickiego, 3735 prawosławnego, 9 ewangelickiego a 810 mojżeszowego. Jednocześnie 2555 mieszkańców zadeklarowało polską przynależność narodową, a 2048 białoruską, 622 żydowską, 10 rosyjską. Był także jeden Rusin i Słowak. W gminie było 863 budynków mieszkalnych.
Po wojnie obszar gminy Masiewo został przedzielony granicą państwową; zachodnia połowa pozostała w Polsce (łącznie z siedzibą Narewką), natomiast wschodnia (ok. 10 000 ha) weszła w struktury administracyjne Związku Radzieckiego. Polską część dotychczasowej gminy Masiewo przekształcono w gminę Narewka, do której przyłączono także 25 miejscowości z dawnej gminy Tarnopol z powiatu wołkowyskiego.

</doc>
<doc id="1609861" url="https://pl.wikipedia.org/wiki?curid=1609861" title="Gmina masiewska">
Gmina masiewska



</doc>
<doc id="1609862" url="https://pl.wikipedia.org/wiki?curid=1609862" title="Cmentarz żydowski w Boleszkowicach (powiat myśliborski)">
Cmentarz żydowski w Boleszkowicach (powiat myśliborski)

Cmentarz żydowski w Boleszkowicach – znajduje się kilkaset metrów na płd.-zach. od Boleszkowic, przy drodze Boleszkowice – Namyślin w lesie po prawej stronie, ok. 50 m od drogi. Na terenie o wymiarach 27 x 28 m ogrodzonym zniszczonym kamiennym murem znajdują się macewy oraz fragmenty przyściennego nagrobka. Najstarsza odczytana data pochówku na zachowanym nagrobku to 1853. W wyniku dewastacji większość macew zachowana jest we fragmentach. Kirkut w 1997 roku został uporządkowany i oznakowany. W 2018 został wpisany na listę zabytków. 

</doc>
<doc id="1609864" url="https://pl.wikipedia.org/wiki?curid=1609864" title="Haakon III">
Haakon III

Haakon III Sverresson, (norw. "Håkon Sverresson", ur. ?, zm. 1 stycznia 1204 w Bergen) — król Norwegii w latach 1202–1204, z dynastii Yngling.
Haakon był młodszym synem króla Norwegii Sverrego Sigurdssona (zm. 9 marca 1202) i jego nałożnicy Astrid, z którą Sverre żył na Wyspach Owczych, zanim w 1177 przybył do Norwegii i zdobył tron królewski. Haakon wraz z ojcem (który podawał się za syna króla Sigurda II) brał udział w walkach przeciwko wojskom króla Magnusa V, podczas których z powodzeniem dowodził wojskiem ojca.
Po śmierci ojca Haakon został przywódcą stronnictwa "Birkebeiner" i królem Norwegii. Panowanie Haakona III przypadło na okres wieloletniej wojny domowej trwającej w Norwegii od 1130 do 1240 pomiędzy kolejnymi władcami norweskimi i pretendentami do tronu królewskiego. W kraju istniały dwa zwalczające się obozy: pierwszy z nich, stronnictwo "Birkebeiner", zwane narodowym, dążyło do zjednoczenia kraju pod władzą jednego władcy; drugie stronnictwo "Baglar", zwane stronnictwem kościelnym, ponieważ uzyskało poparcie biskupów norweskich uważało, że każdy potomek królewskiego rodu ma prawo do części władztwa. Silne rządy ojca pozwoliły Haakonowi rozciągnąć swą władzę na całe terytorium kraju. Musiał się jednak liczyć z głosami niezadowolenia ze strony hierarchii kościelnej, która od czasu wyklęcia tych spośród biskupów, którzy popierali króla Sverrego, stała się częścią antykrólewskiej opozycji. Haakonowi udało się doprowadzić do ugody z biskupami.
Pomyślnie rozpoczęte panowanie Haakona zostało przerwane. Miało to związek z jego macochą, królową Małgorzatą, córką króla Szwecji Eryka IX. Królowa Małgorzata bezpośrednio po śmierci króla Sverrego wyjechała do Szwecji. Pod koniec grudnia 1203 powróciła do Norwegii wraz z córką Krystyną (jej ojcem był Sverre) i przybyła na dwór króla. Dwa dni później, 1 stycznia 1204, król Haakon III zmarł, prawdopodobnie otruty. Królowa Małgorzata została oskarżona o zbrodnię, wówczas jeden z jej sług, by dowieść niewinności kobiety, zgodził się poddać sądowi bożemu, jednak podczas próby wody utonął. Wtedy królowa ponownie opuściła Norwegię.
Po śmierci Haakona królem obwołany został będący dzieckiem Guttorm Sigurdsson, syn Sigurda Lavarda, wnuk króla Sverrego. Jednakże Guttorm po kilku miesiącach zmarł, a władzę w kraju objął Inge II Baardsson, podobnie jak Haakon III, wnuk Sigurda II.
Haakon III nie był żonaty, w chwili śmierci nie miał potomków. Dzieckiem Haakona, urodzonym już po jego śmierci, był Haakon, późniejszy król Norwegii Haakon IV Stary.

</doc>
<doc id="1609865" url="https://pl.wikipedia.org/wiki?curid=1609865" title="Cyril Rool">
Cyril Rool

Cyril Rool (ur. 15 kwietnia 1975 w Pertuis) – francuski piłkarz występujący na pozycji obrońcy, a także lewego pomocnika. Karierę zakończył w Olympique Marsylia.
Kariera.
Rool karierę rozpoczynał w trzecioligowym AS Aixoise, jednak z powodów finansowych klub ten został rozwiązany w 1993 roku. Piłkarz przeniósł się więc do drugoligowej SC Bastii. W pierwszym sezonie gry dla tego klubu, wywalczył z nim awans do Ligue 1. W tych rozgrywkach zadebiutował 2 sierpnia 1994 w wygranym 2:1 meczu z FC Metz. W Bastii Rool spędził pięć sezonów. W tym czasie rozegrał tam 115 ligowych spotkań.
W 1998 roku przeszedł do innego pierwszoligowca – RC Lens. Pierwszy ligowy mecz zaliczył tam 19 września 1998 przeciwko Olympique Lyon (1:3). W sezonie 1998/1999 zdobył z Lens Puchar Ligi Francuskiej. Rok później Lens dotarło do półfinału Pucharu UEFA, gdzie uległo w dwumeczu angielskiemu Arsenalowi Londyn.
1 lipca 2001 Rool został wypożyczony do Olympique Marsylia. Spędził tam dwa miesiące i po rozegraniu czterech ligowych meczów w jego barwach, został wypożyczony do AS Monaco. Włodarze tego klubu nie postanowili go jednak wykupić i po zakończeniu sezonu 2001/2002 powrócił do Lens. W następnym sezonie występował z klubem w Lidze Mistrzów. W swojej grupie zajął z nim trzecie miejsce i dzięki temu został przesunięty do Pucharu UEFA. Te rozgrywki jego klub zakończył na trzeciej rundzie, gdzie został pokonany w dwumeczu przez FC Porto. W sumie w Lens Rool grał przez sześć lat. Przez ten czas wystąpił tam w 94 ligowych meczach.
W 2004 roku podpisał kontrakt z Girondins Bordeaux. Zdobył tam pierwszą bramkę w ligowej karierze. Było to 28 sierpnia 2004 w wygranym przez jego zespół 2:0 pojedynku z FC Sochaux-Montbéliard. Po roku spędzonym w Bordeaux i rozegraniu tam 28 spotkań, a także strzeleniu 2 goli, odszedł do OGC Nice. W nowym klubie pierwszy ligowy występ zanotował 6 sierpnia 2005 w wygranym 2:0 spotkaniu z Toulouse FC. W OGC grał przez trzy sezony. W sumie rozegrał tam 106 ligowych spotkań i zdobył 2 bramki.
Ostatni kontrakt podpisał z Olympique Marsylia w 2009 roku.

</doc>
<doc id="1609866" url="https://pl.wikipedia.org/wiki?curid=1609866" title="Semantyka (logika)">
Semantyka (logika)

Semantyka (semantyka logiczna) – obok syntaktyki i pragmatyki jeden z trzech działów semiotyki logicznej (taki podział semiotyki wprowadził Charles W. Morris), zajmujący się funkcjami semantycznymi, tj. relacjami między znakami (w tym zwłaszcza wyrażeniami) a rzeczywistością, do której znaki te się odnoszą. Tak rozumianą semantykę należy odróżnić od semantyki językoznawczej jako nauki o znaczeniu wyrazów (sam termin „semantyka” upowszechnił zresztą językoznawca, Michel Bréal) i semantyki ogólnej, nurtu filozofii języka; terminem „semantyka” określa się też niekiedy semiotykę logiczną jako całość.
Do funkcji semantycznych należą np. konotowanie, oznaczanie i denotowanie, do podstawowych terminów semantycznych znaczenie i prawda. Choć sam termin „semantyka” Bréal rozpowszechnił dopiero pod koniec XIX wieku, badania semantyczne podejmowano już w starożytności na gruncie gramatyki, retoryki, logiki i filozofii. W logice Arystotelesa obecne są zwłaszcza w pismach "De interpretatione" oraz w "Analitykach wtórych". W logice średniowiecznej wykształcił się dział zwany "proprietates terminorum", badający takie własności terminów, jak supozycja, significatio, copulatio czy appellatio. W filozofii nowożytnej zagadnienia semantyczne uprawiane były przeważnie w związku z teoriopoznawczymi, np. w rozdz. III "Rozważań dotyczących rozumu ludzkiego" Locke'a.
W logice współczesnej semantyka stanowi samodzielną dyscyplinę, której rozwój wiązał się z rozwojem filozofii analitycznej i filozoficznej metody analitycznej; należy także wspomnieć o wpływie "Badań logicznych" Husserla. Można tu wyróżnić dwa główne kierunki: semantykę empiryczną (opisową), koncentrującą się na językach naturalnych, oraz semantykę teoretyczną, koncentrującą się na językach formalnych. Semantyka opisowa obecna jest zwłaszcza w pracach Milla, Moore'a i w tzw. filozofii oksfordzkiej. Semantyka teoretyczna bliska jest teorii modeli, bada języki sztuczne, niekiedy skonstruowane specjalnie dla celów analizy, stosując przy tym formalne metody dedukcyjne. Do jej głównych reprezentantów należą Alfred Tarski, Rudolf Carnap, Alonzo Church, Kurt Gödel.

</doc>
<doc id="1609867" url="https://pl.wikipedia.org/wiki?curid=1609867" title="Hello, world">
Hello, world

Hello, world – trzeci singel Watanabe Mizuki. Opening gry PC Hello world. 
Belle Perez.
W 2000 roku tę piosenkę nagrała Belle Perez. Cover tej piosenki nagrano specjalnie na rzecz gry.

</doc>
<doc id="1609870" url="https://pl.wikipedia.org/wiki?curid=1609870" title="Carduelis">
Carduelis

Carduelis – rodzaj ptaka z podrodziny łuskaczy (Carduelinae) w rodzinie łuszczakowatych (Fringillidae).
Występowanie.
Rodzaj obejmuje gatunki występujące w Eurazji i północnej Afryce.
Morfologia.
Długość ciała 10,5–13,5 cm; masa ciała 9,5–30 g.
Systematyka.
Etymologia.
"Carduelis": „szczygieł”, od "carduus" lub "cardus" „oset”.
Podział systematyczny.
Takson ten ostatnio przeszedł gruntowną rewizję taksonomiczną, wskutek czego szereg gatunków wyodrębniono do rodzajów "Chloris", "Linaria", "Spinus" i "Acanthis". Do rodzaju należą następujące gatunki

</doc>
<doc id="1609874" url="https://pl.wikipedia.org/wiki?curid=1609874" title="Page of Life">
Page of Life

Page of Life – ostatni studyjny album nagrany wspólnie przez Jona Andersona i Vangelisa, wydany w 1991 roku.
W 1999 roku w USA ukazała się zmieniona wersja albumu - posiadała ona inną okładkę oraz mniej utworów, były one również ułożone w innej kolejności. Ta wersja zawierała również niepublikowany wcześniej utwór "Change We Must" oraz poszerzoną wersję "Wisdom Chain". Album zawiera także starszą, niepublikowaną wcześniej wersję utworu "Anyone Can Light a Candle".

</doc>
<doc id="1609876" url="https://pl.wikipedia.org/wiki?curid=1609876" title="Semantyka logiczna">
Semantyka logiczna



</doc>
<doc id="1609893" url="https://pl.wikipedia.org/wiki?curid=1609893" title="Jan Edward Hofmokl">
Jan Edward Hofmokl

Jan Edward Hofmokl, vel Johann Eduard Hofmokl (ur. 16 sierpnia 1840 w Brzeżanach, zm. 25 marca 1900 w Wiedniu) – polski chirurg, lekarz i prof. uniw. w Wiedniu
Życiorys.
Ukończył gimnazjum w Brzeżanach. Studiował medycynę na Uniwersytecie Wiedeńskim. Studia ukończył z tytułem dr medycyny i magistra położnictwa w 1865 roku. Został chirurgiem, a od 1868 asystentem w pierwszej klinice chirurgii uniwersyteckiej (szpital ogólny) u Johanna Dumreichera. Habilitację uzyskał w 1871 po czym był docentem a od 1885 profesorem nadzwyczajnym na uniw. w Wiedniu. W 1887 odrzucił propozycję profesury zwyczajnej na Uniwersytecie Jagiellońskim, ze względu na pracę w wiedeńskich szpitalach. Zajmował się głównie problemem przepuklin z powstawaniem kalusa (praca eksperymentalna z Salomon Stricker) i chirurgiczne prostowanie krzywizn krzywitycznych.
Od 1873 lekarz naczelny ("Chefarzt") oddziału chirurgicznego szpitala dziecięcego Leopoldstadt, W latach 1876–1881 kierował oddziałem chirurgicznym w Wiedeńskiej Poliklinice Ogólnej, Od 1881 r. pracował jako ordynator ("Primararzt") w szpitalu Rudolfstiftung. Był także ekspertem medycznym w sądach wiedeńskich. Od 1900 radca rządowy.
W 1900 roku przeszedł na emeryturę i w tym samym roku zmarł. Pochowany na Cmentarzu Centralnym w Wiedniu.
Rodzina.
Urodził się w spolonizowanej rodzinie przybyłej z Austrii, syn Johanna Georga (ur. 1800). Jego bratem był prawnik i poseł do austriackiej Rady Państwa Michał Hofmokl (1832-1907). Miał córkę Barbarę (1888-1915), żonę radcy rządowego Rudolfa Waltera (1865-1930)

</doc>
<doc id="1609897" url="https://pl.wikipedia.org/wiki?curid=1609897" title="Lycoperdon pyriforme">
Lycoperdon pyriforme



</doc>
<doc id="1609902" url="https://pl.wikipedia.org/wiki?curid=1609902" title="The Best Classics... Ever!">
The Best Classics... Ever!

The Best Classics... Ever! – trzecia część cyklu "The Best... Ever!". Jest to równocześnie pierwsza część serii „The Best Classics... Ever!”.
Album w Polsce uzyskał status podwójnej diamentowej płyty.

</doc>
<doc id="1609904" url="https://pl.wikipedia.org/wiki?curid=1609904" title="Okręg wyborczy nr 11 do Parlamentu Europejskiego w Polsce">
Okręg wyborczy nr 11 do Parlamentu Europejskiego w Polsce

Okręg wyborczy nr 11 do Parlamentu Europejskiego w Polsce – okręg wyborczy obejmujący teren województwa śląskiego, z siedzibą okręgowej komisji wyborczej w Katowicach.

</doc>
<doc id="1609906" url="https://pl.wikipedia.org/wiki?curid=1609906" title="Choroba Ormonda">
Choroba Ormonda

Choroba Ormonda, (idiopatyczne) zwłóknienie zaotrzewnowe, RPF (od ang. "retroperitoneal fibrosis"), IRF lub IRPF (od ang. "idiopathic retroperitoneal fibrosis") – bardzo rzadki proces zapalny, o nieznanej etiologii, prowadzący do zwłóknienia przestrzeni zaotrzewnowej. Może objawiać się bólami okolicy krzyżowej, niewydolnością nerek, nadciśnieniem, zakrzepicą żył głębokich i innymi objawami wynikającymi z obstrukcji.
Choroba Ormonda występuje głównie u osób dorosłych z przewagą płci męskiej. Postać idiopatyczną należy różnicować ze zwłóknieniami zaotrzewnowymi wtórnymi, występującymi po operacjach chirurgicznych w tej okolicy (na przykład przeszczep aortalno-udowy) i zwłóknieniami po radioterapii tej okolicy. Powiązania choroby Ormonda z różnymi chorobami autoimmunologicznymi zajmującymi inne narządy, a także odpowiedź na zastosowanie immunosupresantów doprowadziła do wysunięcia teorii o autoimmunologicznej etiologii choroby.
W przebiegu choroby Ormonda może dochodzić również do procesów włóknienia w innych okolicach ciała, jak śródpiersie, oczodół, tarczyca, drogi żółciowe.
Przyczyny choroby są niejasne. Pod uwagę brany jest czynnik genetyczny, gdyż u około połowy chorych stwierdza się antygen HLA-B27. Niektórzy postulują wpływ stosowania beta-blokerów i metysergidu (Deseril®, Sansert®) w rozwoju IRF. Choroba najczęściej rozwija się powoli, a w symptomatologii na pierwszy plan wysuwają się objawy ze strony układu moczowego – jednostronne lub obustronne wodonercze, poszerzenia moczowodu, bóle w bocznych i dolnych częściach brzucha, gorączka, spadek masy ciała, wzrost ciśnienia tętniczego.
W różnicowaniu należy brać pod uwagę nacieki nowotworowe, chłoniaka i zapalenia naczyń.
Diagnozę choroby stawia się najczęściej, z uwagi na charakterystyczny obraz, na podstawie badań obrazowych (tomografia komputerowa, spektroskopia magnetycznego rezonansu jądrowego). W przypadkach wątpliwych konieczne może być badanie histopatologiczne albo scyntygrafia z użyciem galu. 
Leczenie może opierać się na metodach chirurgicznych lub zachowawczych, polegających na stosowaniu kortykosteroidów, azatiopryny lub cyklofosfamidu.
Chorobę opisał jako pierwszy Joaquin Maria Albarran y Dominguez w 1905 roku. Kazuistyczne przypadki przedstawiali po nim Oberling w 1925, Bachrach w 1928, Putschar w 1934 i Diekow w 1942. John Kelso Ormond w 1948 roku przedstawił opis, który przywrócił zainteresowanie tą jednostką chorobową (stąd jedna z jej nazw).

</doc>
<doc id="1609908" url="https://pl.wikipedia.org/wiki?curid=1609908" title="Idiopatyczne pozaotrzewnowe zwłóknienie">
Idiopatyczne pozaotrzewnowe zwłóknienie



</doc>
<doc id="1609909" url="https://pl.wikipedia.org/wiki?curid=1609909" title="Bristol fighter">
Bristol fighter



</doc>
<doc id="1609910" url="https://pl.wikipedia.org/wiki?curid=1609910" title="Zięby (podrodzina)">
Zięby (podrodzina)

Zięby (Fringillinae) – monotypowa podrodzina ptaków z rodziny łuszczakowatych (Fringillidae).
Występowanie.
Podrodzina obejmuje gatunki występujące w Eurazji i Afryce.
Morfologia.
Długość ciała 13,5–18 cm, masa ciała 17–30 g.
Systematyka.
Etymologia.
"Fringilla": (także "frigilia, fringuilla, fringillus, fringuillus, frenguillus, fringuellus, fringuillo") – zięba, później powiązane z ziębą zwyczajną.
Podział systematyczny.
Do rodzaju należą następujące gatunki:

</doc>
<doc id="1609911" url="https://pl.wikipedia.org/wiki?curid=1609911" title="Henryk Komar">
Henryk Komar

Henryk Komar (ur. 2 stycznia 1940 w Dzięciarach) – polski nauczyciel i polityk, poseł na Sejm X kadencji.
Życiorys.
Ukończył w 1964 studia na Wydziale Filozoficzno-Historycznym Uniwersytetu Łódzkiego, uzyskując tytuł zawodowy magistra historii. Po studiach przez dwa lata pracował w liceum ogólnokształcącym w Łodzi, w 1967 został na nauczycielem w Zespole Szkół Górniczych Ministerstwa Górnictwa i Energetyki-Technikum Budowy Maszyn Górniczych w Piotrkowie Trybunalskim.
Od 1966 do 1967 był pracownikiem Zarządu Wojewódzkiego Związku Młodzieży Wiejskiej w Łodzi. W latach 1961–1974 należał do Zjednoczonego Stronnictwa Ludowego, po czym wstąpił w 1976 do Polskiej Zjednoczonej Partii Robotniczej. Z ramienia tej partii sprawował funkcję I sekretarza Komitetu Miejskiego w Piotrkowie Trybunalskim. Stanowisko stracił po wprowadzeniu stanu wojennego, przez kilka miesięcy pozostawał bezrobotny, następnie objęty zakazem nauczania historii. Prowadził działalność w Zrzeszeniu Studentów Polskich i w Związku Nauczycielstwa Polskiego.
W latach 1980–1981 pełnił funkcję przewodniczącego Komisji Zakładowej Niezależnego Samorządnego Związku Zawodowego „Solidarność” w zespole szkół oraz w Fabryce Maszyn Górniczych „Pioma”. Był także zastępcą przewodniczącego miejskiej komisji pracowników oświaty i wychowania związku.
W 1989 uzyskał mandat posła na Sejm kontraktowy. Został wybrany w okręgu piotrkowskim z puli PZPR. Na koniec kadencji należał do Poselskiego Klubu Pracy. Zasiadał w Komisji Spraw Zagranicznych, Komisji Edukacji, Nauki i Postępu Technicznego, a także w dwóch komisjach nadzwyczajnych. Po zakończeniu kadencji związał się z Unią Pracy, przewodniczył jej strukturom w Piotrkowie Trybunalskim, z jej list bez powodzenia kandydował w 1993 do parlamentu. Następnie zrezygnował z członkostwa w UP.
Był także przewodniczącym rady miasta w Piotrkowie Trybunalskim (od 1994 do 1997). Zajmował stanowiska kierownicze w piotrkowskich organizacjach społecznych, m.in. wiceprezesa w Trybunalskim Centrum Przedsiębiorczości (do 2005) i Towarzystwie Przyjaciół Piotrkowa (do 2008).

</doc>
<doc id="1609912" url="https://pl.wikipedia.org/wiki?curid=1609912" title="Andrej Warankou">
Andrej Warankou

Andrej Mikałajewicz Warankou, biał. Андрэй Мікалаевіч Варанкоў, ros. Андрей Николаевич Воронков, "Andriej Nikołajewicz Woronkow" (ur. 8 lutego 1989 w Mozyrzu, ZSRR) – białoruski piłkarz, grający na pozycji napastnika, reprezentant Białorusi.
Kariera piłkarska.
Kariera klubowa.
Wychowanek SDJuSzOR w Mozyrzu. W 2006 podpisał kontrakt z Dynamem Kijów. Nie przebił się jednak do pierwszej jedenastki i występował w rezerwowej i drugiej drużynie Dynama. Latem 2009 został wypożyczony do Obołoni Kijów, a zimą 2010 roku do Krywbasa Krzywy Róg. Od lipca 2011 do końca roku grał na zasadach wypożyczenia w Karpatach Lwów. W marcu 2012 ponownie został wypożyczony, tym razem do Niomana Grodno. W końcu sierpnia 2012 został wypożyczony do Metałurha Zaporoże. Podczas przerwy zimowej sezonu 2012/13 powrócił do Dynama. Po zakończeniu sezonu 2012/13 opuścił kijowski klub. 10 września 2014 został piłkarzem Sławiji Mozyrz. W latach 2017-2018 występował w FK Haradzieja. 16 grudnia 2018 zasilił skład DPMM FC z Brunei.
Kariera reprezentacyjna.
17 października 2007 zadebiutował w reprezentacji Białorusi w spotkaniu towarzyskim z Izraelem.

</doc>
<doc id="1609915" url="https://pl.wikipedia.org/wiki?curid=1609915" title="Chocimierz (Ukraina)">
Chocimierz (Ukraina)

Chocimierz – wieś w rejonie tłumackim obwodu iwanofrankiwskiego. Wieś liczy 889 mieszkańców. 
Historia.
Założona w 1444 r. Za czasów Królestwa Polskiego właścicielami Chocimierza byli m.in. Chocimirscy (Chocimierscy, zdaniem Stanisława Józefa Duńczewskiego herbu Grabie, zdaniem Adama Bonieckiego herbu własnego).
W 1626 roku właścicielem obronnego dworu w Chocimierzu był Stanisław Szpądowski, którego żona, podczas nieobecności męża, odparła wraz ze służbą atak zbójców pod dowództwem Andrzeja Górskiego. W wiekach XVIII i XIX/XX majątek Słoneckich h. Korab.
W II Rzeczypospolitej miejscowość była siedzibą gminy wiejskiej Chocimierz w powiecie tłumackim województwa stanisławowskiego. 
Proboszczem w Chocimierzu był brat Franciszka Karpińskiego. 
W czasie okupacji niemieckiej mieszkająca we wsi rodzina Abramczuków udzieliła pomocy Perli Janowicz-Szwarc . W 1991 roku Instytut Jad Waszem podjął decyzję o przyznaniu Michałowi i Katarzynie Abramczukom tytułu Sprawiedliwych wśród Narodów Świata. 

</doc>
<doc id="1609916" url="https://pl.wikipedia.org/wiki?curid=1609916" title="Chocimierz (gmina)">
Chocimierz (gmina)

Chocimierz – dawna gmina wiejska w powiecie tłumackim województwa stanisławowskiego II Rzeczypospolitej. Siedzibą gminy był Chocimierz.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Bortniki, Chocimierz, Gruszka, Jezierzany i Pużniki.
Po II wojnie światowej obszar gminy znalazł się w ZSRR.

</doc>
<doc id="1609919" url="https://pl.wikipedia.org/wiki?curid=1609919" title="Dyskografia Nickelback">
Dyskografia Nickelback

Dyskografia Nickelback zawierająca albumy studyjne, single, teledyski, soundtracki, kompilacje oraz inne projekty muzyczne.
Nickelback to kanadyjska grupa muzyczna wykonująca muzykę z pogranicza rocka i hard rocka, jest zaliczana wraz z takimi zespołami jaki 3 Doors Down, Puddle of Mudd, Finger Eleven czy Daughtry do reprezentowania nurtu post grunge. Zespół został założony w 1995 roku w małym miasteczku Hanna w prowincji Alberta w Kanadzie przez wokalistę i gitarzystę Chada Kroegera, jego brata Mike Kroegera, ich kuzyna, perkusistę Brandona Kroegera oraz gitarzystę Ryana Peake. 
Dyskografia zawiera szczegółowe dane dotyczące wszystkich oficjalnych wydawnictw rockowej kanadyjskiej grupy Nickelback. Przez blisko ponad 15 lat aktywnej działalności muzycznej, grupa jak do tej pory nagrała 6 albumów studyjnych, z czego 5 zdobyło statusy złotych płyt oraz platynowych. Największym sukcesem cieszyły się krążki "Silver Side Up" z 2001 roku, oraz "All the Right Reasons" z 2005 roku. Pierwszy z nich sprzedał się w ponad 10-milionowym nakładzie na całym świecie, a utwór "How You Remind Me" stał się największym i najbardziej rozpoznawalnym hitem kanadyjskiej formacji. Był także najczęściej granym utworem w stacjach radiowych na całym świecie w 2002 roku. Drugi z albumów także osiągnął nakład przekraczający sprzedaż 10 milionów kopii, a takie utwory jak "Photograph" czy "Rockstar" dotarły na szczyty list przebojów w wielu krajach. Szacuje się, iż łączna sprzedaż albumów grupy wynosi ponad 31 milionów kopii, z czego w samych Stanach Zjednoczonych grupa sprzedała 19 milionów płyt Grupa jak do tej pory wydała także dwa albumy koncertowe w formacie DVD, z czego pierwszy z nich "Live at Home" zdobył status złotej oraz platynowej płyty, zaś drugi "Live from Sturgis 2006" status złotej płyty. Dyskografia zawiera także wszystkie oficjalne single wydane przez zespół, oraz ich pozycje w wielu krajach świata. Zespół w roku 2007 został wprowadzony do Canada's Walk of Fame.
Ponadto w dyskografii znajdują się także spisy wszystkich oficjalnych teledysków grupy, oraz lista utworów zespołu zamieszczonych na soundtrackach do filmów i seriali.

</doc>
<doc id="1609920" url="https://pl.wikipedia.org/wiki?curid=1609920" title="Markowce (rejon tyśmienicki)">
Markowce (rejon tyśmienicki)

Markowce (ukr. Марківці) – wieś w rejonie iwanofrankiwskim obwodu iwanofrankowskiego, założona w 1435. Wieś liczy 1044 mieszkańców.
W pobliżu znajduje się stacja kolejowa Markowce, położona na linii Lwów – Czerniowce.
Historia.
Prywatna wieś szlachecka prawa wołoskiego, położona była w ziemi halickiej województwa ruskiego. 
W II Rzeczypospolitej miejscowość była siedzibą gminy wiejskiej Markowce w powiecie tłumackim województwa stanisławowskiego.

</doc>
<doc id="1609921" url="https://pl.wikipedia.org/wiki?curid=1609921" title="The Best Samba... Ever!">
The Best Samba... Ever!

The Best Samba... Ever! – piąta część czteropłytowych albumów kompilacyjnych z serii "The Best... Ever!" wydawanych przez wytwórnię EMI.
Składanka ukazała się na rynku 28 sierpnia 2006 roku. Na krążkach znalazły się utwory zachowane w stylu latynoamerykańskim.
Album w Polsce uzyskał status platynowej płyty.
Lista utworów.
Na czterech płytach znalazły się następujące utwory:

</doc>
<doc id="1609922" url="https://pl.wikipedia.org/wiki?curid=1609922" title="Markowce (gmina)">
Markowce (gmina)

Markowce – dawna gmina wiejska w powiecie tłumackim województwa stanisławowskiego II Rzeczypospolitej. Siedzibą gminy były Markowce.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Chomiakówka, Czarnołoźce, Lackie Szlacheckie, Markowce, Odaje pod Słobódką, Pohonia, Pszeniczniki i Słobódka pod Odajami.
Po II wojnie światowej obszar gminy znalazł się w ZSRR.

</doc>
<doc id="1609924" url="https://pl.wikipedia.org/wiki?curid=1609924" title="Lokomotywa Halinka w Raciborzu">
Lokomotywa Halinka w Raciborzu



</doc>
<doc id="1609925" url="https://pl.wikipedia.org/wiki?curid=1609925" title="Jabłoń Niedźwieckiego">
Jabłoń Niedźwieckiego

Jabłoń Niedźwieckiego ("Malus niedzwietzkyana") – gatunek drzewa z rodziny różowatych. W zależności od systematyka jest ona traktowana jako osobny gatunek lub innym razem jako kultywar. Została znaleziona w Kaszgirii w Turkiestanie przez rosyjskiego botanika Władysława Niedźwieckiego, a wprowadzona do uprawy w Europie w 1891 r. W Polsce gatunek rzadko w uprawie.

</doc>
<doc id="1609926" url="https://pl.wikipedia.org/wiki?curid=1609926" title="Skowrończyk krótkopalcowy">
Skowrończyk krótkopalcowy

Skowrończyk krótkopalcowy ("Calandrella brachydactyla") – gatunek małego ptaka z rodziny skowronków (Alaudidae). Występuje od południowej Europy po środkową Azję oraz na północnym i północno-zachodnim wybrzeżu Afryki. Zimuje w Afryce, środkowej Azji oraz od Półwyspu Arabskiego po północno-zachodnie Indie. Do Polski zalatuje sporadycznie. Do 2021 roku stwierdzony 20 razy (obserwowano 21 osobników).
Podgatunki i występowanie.
Międzynarodowy Komitet Ornitologiczny (IOC) wyróżnia 8 podgatunków "C. brachydactyla":
Podgatunek "C. brachydactyla orientalis" bywa synonimizowany z "C. brachydactyla longipennis", gdyż różnice między nimi są nieznaczne. Takson "C. brachydactyla dukhunensis", uznawany dawniej za podgatunek skowrończyka krótkopalcowego, został wyodrębniony w osobny gatunek o nazwie skowrończyk smugowany ("Calandrella dukhunensis").
Wygląd.
Mały, o niepozornym ubarwieniu. Krępa sylwetka z dużą głową. Jasnobrązowy, z kreskowanym wierzchem i białym spodem. Spód ogona czarny, z białymi obrzeżeniami. U niektórych występuje czarna, mała kreska z boku piersi. Czarny pasek oczny. Ptaki w Hiszpanii i północnej Afryce mają rdzawe ciemię. Żółty, mocny dziób i czarny pasek na pokrywach skrzydłowych, są charakterystyczne dla tego gatunku. W locie z wierzchu możemy zaobserwować również dwa inne, tym razem żółte paski na pokrywach naskrzydłowych.
Głos.
Suche "drit, będące bardziej skoczne, niż u skowronka, podobne do oknówki i "trlip", brzmiące jak świergotek polny. Wydaje również podobne do skowrończyka małego "drrr-t-t". Wydaje dwie wersje piosenki. Krótki, świergotliwy głos i zwrotki trwające 1-2s. Początek jest chaotyczny, później przyspiesza i kończy się klekoczącym albo trelującym końcem. Zwrotki trwają 5-30 s. Może również wplątywać naśladownictwa. Piosenka podobna do skowronka i skowrończyka małego, ale jeśli ten drugi nie wplecie naśladownictwa lub niespójność, łatwiej rozpoznać gatunek.
Wymiary.
Długość:
ciała 13-15 cm
ogona 5-6 cm
Rozpiętość skrzydeł 25-30 cm
waga 20-26 g
Ekologia.
Biotop.
Suche tereny otwarte, pola uprawne, jałowe równiny oraz stepy.
Sposób gniazdowania.
Pojedynczo lub w koloniach, liczących kilka ptaków. Monogamiczny.
Gniazdo.
W niewielkim zagłębieniu, znajdującym się w ziemi, zasłonięte roślinnością. Wyścielone jest liśćmi, łodygami, korzonkami traw i innych roślin, piórami i materiałem roślinnym. Buduje je tylko samica.
Lęgi.
Wyprowadza dwa lęgi w ciągu roku. 
Jaja.
Znosi od 3 do 5 jaj w okresie od kwietnia, aż do lipca. Wyjątkowo również 6 jaj. Mają one eliptyczny kształt. Ich zabarwienie jest żółtawe z plamkami.
Wysiadywanie, opieka i wylot z gniazda.
Inkubacja trwa około 13 dni, prowadzi ją tylko samica. Pisklęta po wykluciu karmione są bezkręgowcami przez oboje rodziców. Młode bardzo szybko opuszczają gniazdo, po 9 lub 10 dniach od wyklucia, ale lotne są dopiero w 12 albo 13 dniu życia. Po tym okresie nadal są pod opieką.
Pożywienie.
Owady, bezkręgowce, nasiona zbóż, chwastów, owoce, zielone części roślin. Wygrzebuje je z gleby.
Status i ochrona.
IUCN uznaje skowrończyka krótkopalcowego za gatunek najmniejszej troski (LC – "Least Concern"). W 2015 roku organizacja BirdLife International szacowała liczebność populacji europejskiej wraz z całą Turcją i krajami Kaukazu Południowego na 4 730 000 – 9 050 000 par lęgowych. Globalny trend liczebności nie jest znany.
Na terenie Polski gatunek ten jest objęty ścisłą ochroną gatunkową.

</doc>
<doc id="1609931" url="https://pl.wikipedia.org/wiki?curid=1609931" title="Gmina Łubin">
Gmina Łubin



</doc>
<doc id="1609932" url="https://pl.wikipedia.org/wiki?curid=1609932" title="Niżniów (gmina)">
Niżniów (gmina)

Niżniów – dawna gmina wiejska w powiecie tłumackim województwa stanisławowskiego II Rzeczypospolitej. Siedzibą gminy był Niżniów.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Antonówka, Kutyska, Niżniów, Nowosiółka i Petryłów.
Po II wojnie światowej obszar gminy znalazł się w ZSRR.

</doc>
<doc id="1609933" url="https://pl.wikipedia.org/wiki?curid=1609933" title="Olesza (obwód iwanofrankiwski)">
Olesza (obwód iwanofrankiwski)

Olesza (ukr. Олеша) – wieś w rejonie tłumackim obwodu iwanofrankiwskiego, założona w 1441 r.
W II Rzeczypospolitej miejscowość była siedzibą gminy wiejskiej Olesza w powiecie tłumackim województwa stanisławowskiego. 
Wieś liczy 1925 mieszkańców.

</doc>
<doc id="1609934" url="https://pl.wikipedia.org/wiki?curid=1609934" title="Olesza (gmina)">
Olesza (gmina)

Olesza – dawna gmina wiejska w tłumackim województwa stanisławowskiego II Rzeczypospolitej. Siedzibą gminy była Olesza.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Budzyn, Delawa, Dolina, Horyhlady i Olesza.
Po II wojnie światowej obszar gminy znalazł się w ZSRR.

</doc>
<doc id="1609935" url="https://pl.wikipedia.org/wiki?curid=1609935" title="Żeleznowodzk">
Żeleznowodzk



</doc>
<doc id="1609936" url="https://pl.wikipedia.org/wiki?curid=1609936" title="Vincent Hognon">
Vincent Hognon

Vincent Hognon (ur. 16 sierpnia 1974 w Nancy) – francuski piłkarz występujący na pozycji obrońcy, a także trener.
Kariera.
Hognon rozpoczynał zawodową karierę w 1993 roku w drugoligowym AS Nancy. W 1996 roku awansował z klubem do pierwszej ligi. Zadebiutował w niej 9 sierpnia 1996 w przegranym 1:2 pojedynku z AS Cannes. W 1997 roku spadł z zespołem do drugiej ligi, jednak rok później powrócił z nim do wyższej ligi. W 2000 roku ponownie spadł z drużyną do drugiej ligi. W Nancy Hognon grał jeszcze przez dwa lata. W sumie rozegrał tam 202 spotkania i zdobył 9 bramek.
Latem 2002 został zawodnikiem innego drugoligowca – AS Saint-Étienne. W barwach nowej drużyny po raz pierwszy wystąpił 3 sierpnia 2002 w przegranym 0:1 spotkaniu z Grenoble Foot 38. W 2004 roku awansował z klubem do ekstrklasy. 27 listopada 2004 w zremisowanym 2:2 pojedynku z FC Metz strzelił pierwszego gola w trakcie gry w ekstraklasie. Przez 5 lat w Saint-Étienne Hognon rozegrał 162 spotkania i zdobył 16 bramek.
W 2007 roku podpisał kontrakt z OGC Nice, podobnie jak Saint-Étienne występującym w Ligue 1. Pierwszy ligowy mecz rozegrał tam 4 sierpnia 2008 przeciwko SM Caen (0:1). W czerwcu 2009, po wygaśnięciu kontraktu z klubem, Hognon odszedł z OGC Nice i zakończył karierę.

</doc>
<doc id="1609937" url="https://pl.wikipedia.org/wiki?curid=1609937" title="Liu He">
Liu He

Liu He chiń. 劉賀, (albo Changyi Wang He, 昌邑王賀) (? - zm. 59 p.n.e.) - cesarz Chin z dynastii Han, panujący przez 27 dni pomiędzy 18 lipca a 14 sierpnia 74 p.n.e.
Życie.
Liu He był wnukiem cesarza Wudi, a jego apanażem było królestwo Changyi (dzis. Szantung). Po śmierci cesarza Zhaodi w 74 p.n.e. faktycznie sprawujący władzę w państwie Huo Guang, mimo tego że żyło jeszcze trzech synów Wudi, wezwał właśnie Liu He do zajęcia cesarskiego tronu. Ten przybył z niezwykłą szybkością, szybko wzbudził jednak zażenowanie swoją nieumiejętnością właściwego zachowywania etykiety, w szczególności zaś żałoby po poprzedniku. Huo Guang doszedł do wniosku że nie nadaje się on na swój urząd i zmusił dostojników cesarstwa do napisania memoriału, w którym oskarżyli go m.in. o niezachowywanie żałoby po poprzednim cesarzu, nadużywanie cesarskich pieczęci, utrzymywanie kontaktów seksualnych z kobietą służącą niegdyś Zhaodi oraz sprzeniewierzanie państwowych funduszy i wydanie szeregu sprzecznych z rozsądkiem lub moralnością rozkazów. Memoriał ten został odczytany w obecności cesarzowej wdowy Shangguan - 15-letniej wnuczki Huo Guanga, która wyraziła swoje oburzenie i zaakceptowała zdjęcie Liu He z tronu. W razie śmierci cesarza cesarzowa wdowa miała prawo do wydawania odpowiednich rozkazów aż do objęcia tronu przez następnego cesarza i na tej podstawie operacja przedsięwzięta przez Huo Guanga miała uzyskać chociaż pozory legalności. Huo Guang mimo protestów Liu He zabrał mu pieczęć cesarską i przekazał ją cesarzowej wdowie. Liu He został następnie odesłany z powrotem do Changyi, jednak nie przywrócono mu dawnego tytułu króla i apanażu. Skazano na śmierć około 200 ludzi, którzy przybyli wraz z nim z Changyi na dwór cesarski. W roku 63 p.n.e. cesarz Xuandi nadał Liu He tytuł markiza ("hou") Haihun, wraz z odpowiednim apanażem. Liu He zmarł w 59 p.n.e.
Odkrycie grobowca.
W 2011 rozpoczęto badania ratunkowe na stanowisku archeologicznym położonym na wzgórzu w pobliżu Nanchang, które okazało się kryć pochówek Liu He. 
W ich trakcie odkryto zespół grobowy o powierzchni 46 tys. m², w skład którego wchodziło 8 grobowców. Znaleziono także osobne miejsca pochówku koni z rydwanami. Do odkrytego wyposażenia należało 10 ton brązowych monet (około 2 miliony egzemplarzy) i 20 tysięcy innych przedmiotów ze złota, porcelany, laki, brązu, żelaza, w tym 285 dużych złotych monet i sztabek w kształcie kopyta, a także 20 złotych płytek o wymiarach 23x10 cm. Znaleziono także ponad 4 tysiące dokumentów, w różnym stanie zachowania.
Wstępne badania dostarczyły sześciu istotnych dowodów na to, że zespół grobowy należał do Lu He:
W toku dalszych badań, po przewiezieniu trumien do laboratorium i ich otwarciu, znaleziono kolejną pieczęć z imieniem Liu He, która rozstrzyga identyfikację. Wśród szczątków wielmoży znaleziono znaczną liczbę zębów. Badacze mają nadzieję, że badania DNA pozwolą ustalić przyczynę jego śmierci.
Są plany, aby wpisać cały zespół grobowy na Listę Światowego Dziedzictwa UNESCO.

</doc>
<doc id="1609938" url="https://pl.wikipedia.org/wiki?curid=1609938" title="Żelaznowodzk">
Żelaznowodzk



</doc>
<doc id="1609939" url="https://pl.wikipedia.org/wiki?curid=1609939" title="Oleszów">
Oleszów

Oleszów (ukr. Олешів, "Ołesziw") – wieś na Ukrainie, w obwodzie iwanofrankiwskim, w rejonie tłumackim; do 1945 w Polsce, w województwie stanisławowskim, w powiecie tłumackim, siedziba gminy Oleszów.
Prywatna wieś szlachecka prawa wołoskiego, położona była w ziemi halickiej województwa ruskiego.
Przez pewien czas, m.in. w 1896 właścicielem dóbr tabularnych Oleszów był hrabia Artur Potocki.

</doc>
<doc id="1609941" url="https://pl.wikipedia.org/wiki?curid=1609941" title="Bank emisyjny">
Bank emisyjny

Bank emisyjny – instytucja mająca wyłączne prawo emitowania znaków pieniężnych (czyli ich drukowania), będących prawnym środkiem płatniczym w danym państwie. Obecnie rolę banków emisyjnych pełnią banki centralne. Emitowane pieniądze wprowadzają one do systemu gospodarczego udzielając kredytów bankom komercyjnym (w niektórych krajach – np. USA – bezpośrednim kredytobiorcą może być również rząd). Jednym z celów banku emisyjnego/centralnego jest dbałość o utrzymywanie wartości emitowanej waluty. Według współcześnie obowiązującej doktryny, banki emisyjne emitują taką ilość pieniądza, na jaką istnieje zapotrzebowanie przy danych stopach procentowych.
W Polsce bankiem emisyjnym jest Narodowy Bank Polski (NBP). Ma on wyłączne prawo emitowania znaków pieniężnych będących prawnym środkiem płatniczym w Polsce. Emitowane pieniądze – podobnie jak inne banki emisyjne na świecie – wprowadza do systemu gospodarczego, udzielając kredytów bankom komercyjnym. Celem NBP jest stabilizowanie wartości złotego. Cel ten realizuje on poprzez narzędzia polityki pieniężnej.

</doc>
<doc id="1609942" url="https://pl.wikipedia.org/wiki?curid=1609942" title="Oleszów (gmina)">
Oleszów (gmina)

Oleszów – była gmina wiejska w powiecie tłumackim województwa stanisławowskiego II Rzeczypospolitej. Siedzibą gminy był Oleszów.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Bratyszów, Bukówna, Oleszów, Ostrynia i Pałahicze.
Po II wojnie światowej obszar gminy znalazł się w ZSRR.

</doc>
<doc id="1609943" url="https://pl.wikipedia.org/wiki?curid=1609943" title="Konstruktorzy">
Konstruktorzy



</doc>
<doc id="1609944" url="https://pl.wikipedia.org/wiki?curid=1609944" title="Żelaznowodsk">
Żelaznowodsk



</doc>
<doc id="1609945" url="https://pl.wikipedia.org/wiki?curid=1609945" title="Say It's Forever">
Say It's Forever

Say It's Forever – pierwszy japoński album Miz. Znajdują się na nim 2 promocyjne single: New Day i Waiting for. 

</doc>
<doc id="1609947" url="https://pl.wikipedia.org/wiki?curid=1609947" title="Otynia (gmina)">
Otynia (gmina)

Otynia (wcześniej i 1941–44 "Ottynia") – dawna gmina wiejska w powiecie tłumackim województwa stanisławowskiego II Rzeczypospolitej. Siedzibą gminy było miasto Otynia, które stanowiło odrębną gminę miejską.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Babianka, Grabicz, Hołosków, Krasiłówka, Krzywotuły Stare, Mołodyłów, Nowa Wieś, Skopówka, Strupków, Uhorniki, Winograd i Worona.
Po II wojnie światowej obszar gminy znalazł się w ZSRR.

</doc>
<doc id="1609949" url="https://pl.wikipedia.org/wiki?curid=1609949" title="Orson i Olivia">
Orson i Olivia

Orson i Olivia (1993-1995) – włosko-francuski serial animowany dawniej emitowany w Polsce.
Fabuła.
Opowieść rozgrywa się w centrum XIX wiecznego Londynu. Dwójka porzuconych dzieciaków razem z psem Fallstaffem musi sobie poradzić z wieloma problemami. Nie ma dnia bez ucieczki przed policją. Bohaterowie muszą przetrwać na ulicy i zarabiać pieniądze, np. za wyłapywanie szczurów. Czasem spotykają znane postacie, takie jak Sherlock Holmes i Watson, Charles Dickens czy Lewis Carroll. 
Wersja polska.
Opracowanie wersji polskiej: START INTERNATIONAL POLSKA
Reżyseria: Ewa Złotowska
Dialogi polskie: Dariusz Dunowski
Dźwięk i montaż: Sławomir Czwórnóg
Udział wzięli:
i inni
Pierwowzór serii.
Serial animowany jest luźno oparty na francuskim komiksie "Basil et Victoria", którego twórcami są Yann i Edith. Tak jak w serialu, akcja skupia się na przygodach grupy sierot w wiktoriańskim Londynie. Zmienione zostały jednak imiona dwójki protagonistów (w oryginale Basil i Victoria, w serialu - Orson i Olivia). Część odcinków jest oparta na epizodach z komiksu, lecz niektóre są oryginalnym pomysłem twórców scenariusza. Komiks został wydany w pięciu tomach w latach 1990-2007. Wszystkie zeszyty zostały opublikowane przez wydawnictwo Les Humanoïdes Associés. 

</doc>
<doc id="1609950" url="https://pl.wikipedia.org/wiki?curid=1609950" title="Barbara Książkiewicz">
Barbara Książkiewicz

Barbara Cecylia Książkiewicz-Jałowiec (ur. 2 sierpnia 1913 w Dortmundzie, zm. 16 marca 2001 w Zabrzu) – polska lekkoatletka, wielokrotna mistrzyni kraju, wicemistrzyni Europy.
Życiorys.
Była absolwentką Średniej Szkoły Handlowej w Bydgoszczy, następnie pracowała jako biuralistka w Dyrekcji Zachodniej PKP w Toruniu.
Zawodniczka klubów Sokół Bydgoszcz (1930-1935) i KS Pomorzanin Toruń (1935-1939).
Wicemistrzyni Europy w sztafecie 4 x 100 m z Wiednia (1938) z wynikiem 48.2.
7-krotna rekordzistka Polski w biegach sztafetowych (4 razy z reprezentacją Polski, 3 razy z klubem), 5-krotna mistrzyni kraju w biegach na 60 m (1937, 1939) i 100 m (1937) oraz w sztafetach 4 × 100 i 4 × 200 m (1939).
Wicemistrzyni Polski w biegu na 60 m. (1938), w skoku w dal (1937) oraz w sztafecie 4x100 m. (1938).
Halowa wicemistrzyni Polski w biegu na 60 m. (1938) i w skoku w dal (1937).
Startowała także w skoku wzwyż i rzucie dyskiem.
Rekordy życiowe: 60 m – 7.7 (1936), 100 m – 12.7 (1937), 200 m – 26.8 (1935), w dal – 4,96 m. (1937).

</doc>
<doc id="1609953" url="https://pl.wikipedia.org/wiki?curid=1609953" title="Szołem Ferber">
Szołem Ferber

Szołem Wier Borys Ferber (ur. 3 lipca 1874 w Grodnie, zm. 1943) – polski lekarz laryngolog i działacz społeczny żydowskiego pochodzenia. 
Życiorys.
Urodził się 3 lipca 1874 roku w Grodnie, w rodzinie Grzegorza i Anny z Lubowskich. Studiował na wydziale lekarskim Uniwersytetu Warszawskiego; studia ukończył 23 listopada 1900, a dyplom odebrał 15 lutego 1901 roku. Pracował następnie w klinikach Augusta Lucae i Bernharda Fränkla w Berlinie. Od 1904 do 1906 na etacie pediatry w Saratowie. Brał udział w wojnie rosyjsko-japońskiej. Przez osiem lat pracował jako asystent na oddziale laryngologicznym Szpitala św. Ducha w Warszawie. W czasie I wojny światowej zmobilizowany do armii rosyjskiej. Pod koniec wojny mieszkał w Rohaczowie w guberni mohylewskiej. Po powrocie do kraju wstąpił do Wojska Polskiego. Pracował jako kapitan-lekarz w Brześciu. Później asystent oddziału laryngologicznego w Szpitalu Św. Ducha. Praktykował w Poliklinice „Pomoc Lekarska” przy ulicy Grzybowskiej 11. Od 1923 do 1939 prezes Żydowskiego Towarzystwa Gimnastyczno-Sportowego „Makabi” w Warszawie.
W 1939 roku na krótko przebywał w Palestynie, dokąd zamierzał wyemigrować; po powrocie do Warszawy wybuchła II wojna światowa. Przesiedlony do getta warszawskiego, przyjmował przy ulicy Elektoralnej 11 m. 14. Według Stefana Chaskielewicza, razem z żoną i córką 7 września 1943 roku zostali wywiezieni do obozu zagłady. 
Życie prywatne.
Żonaty z Cecylią z Gliksbergów, miał trójkę dzieci: Aleksandra (ur. 25 lipca 1902), Daniela (ur. 5 czerwca 1904) i Eugenię (ur. 15 lutego 1909). 

</doc>
<doc id="1609954" url="https://pl.wikipedia.org/wiki?curid=1609954" title="Spryskiwacze">
Spryskiwacze

Spryskiwacze – element wyposażenia samochodu lub innego pojazdu wyposażonego w przednią szybę (np. autobus, tramwaj, lokomotywa, samolot). Ich zadanie to rozpryskiwanie płynu do spryskiwaczy w celu ułatwienia wycieraczkom usunięcia brudu, a czasem także lodu z szyby. Spryskiwacze mogą także być zamontowane przy reflektorach pojazdu, zwłaszcza przy samochodowych lampach ksenonowych.

</doc>
<doc id="1609955" url="https://pl.wikipedia.org/wiki?curid=1609955" title="Poświerka zwyczajna">
Poświerka zwyczajna

Poświerka zwyczajna, poświerka, poświerka szponiasta ("Calcarius lapponicus") – gatunek małego wędrownego ptaka z rodziny poświerek (Calcariidae), wcześniej zaliczany do trznadlowatych (Emberizidae). Występuje w Eurazji i Ameryce Północnej, w sezonie lęgowym w strefie tundry. W Polsce nieliczny ptak przelotny i zimujący. Nie jest zagrożony wyginięciem.
Systematyka.
Gatunek ten po raz pierwszy zgodnie z zasadami nazewnictwa binominalnego opisał w 1758 roku Karol Linneusz w 10. edycji "Systema Naturae", uznawanej za początek nomenklatury zoologicznej. Autor nadał gatunkowi nazwę "Fringilla lapponica", a jako miejsce typowe wskazał Laponię. Obecnie poświerka umieszczana jest w rodzaju "Calcarius".
Podgatunki.
Międzynarodowy Komitet Ornitologiczny (IOC) wyróżnia pięć podgatunków "C. lapponicus":
Niektórzy autorzy akceptują tylko trzy z nich – "subcalcaratus" traktują jako synonim podgatunku nominatywnego, a "kamtschaticus" jako synonim "coloratus".
Zasięg występowania.
Poszczególne podgatunki w sezonie lęgowym zamieszkują:
 
Ekologia i zachowanie.
W sezonie lęgowym zamieszkuje tundrę; unika lasów, zarośli czy obszarów skalistych. Zimą zasiedla otwarte przestrzenie takie jak łąki, pastwiska z krótką trawą, ścierniska czy brzegi jezior.
Wyprowadza jeden lęg w sezonie. Samica buduje gniazdo na ziemi – w zagłębieniu w mchu lub innej roślinności. Ma ono kształt filiżanki, jest zbudowane z traw i mchu, wyścielone drobną trawą i piórami. W zniesieniu zwykle 4–6 jaj. Wysiadywaniem zajmuje się wyłącznie samica przez 12–13 dni. W tym okresie jest czasami karmiona przez samca. Karmieniem piskląt zajmują się oboje rodzice. Młode opuszczają gniazdo po 8–10 dniach od wyklucia.
Żywi się nasionami i bezkręgowcami. W okresie letnim oprócz nasion zjada owady i ich larwy oraz pająki. Zimą żywi się nasionami traw, turzyc i chwastów.
Status i ochrona.
IUCN uznaje poświerkę zwyczajną za gatunek najmniejszej troski (LC, "Least Concern") nieprzerwanie od 1988 roku. Liczebność światowej populacji, wstępnie obliczona w oparciu o szacunki organizacji BirdLife International dla Europy na rok 2015, mieści się w przedziale 50–200 milionów dorosłych osobników. Globalny trend liczebności populacji uznawany jest za wzrostowy, choć populacja europejska w latach 1980–2013 odnotowała umiarkowany spadek liczebności.
Na terenie Polski gatunek ten jest objęty ścisłą ochroną gatunkową.

</doc>
<doc id="1609957" url="https://pl.wikipedia.org/wiki?curid=1609957" title="Leontios z Neapolis">
Leontios z Neapolis



</doc>
<doc id="1609958" url="https://pl.wikipedia.org/wiki?curid=1609958" title="Heinrich Arntzen">
Heinrich Arntzen

Heinrich Arntzen (ur. 11 września 1894 w Aubolt) – as lotnictwa niemieckiego Luftstreitkräfte z 11 potwierdzonymi zwycięstwami w I wojnie światowej.
Życiorys.
Służył w Feldflieger Abteilung 32 od 1916 roku. W marcu 1916 został przeniesiony do Feldflieger Abteilung 2 w Metzu, będącego w składzie Flieger Bataillon Nr. 4. W jednostce latając jako obserwator na samolotach dwumiejscowych od 1 kwietnia 1916 roku odniósł 4 zwycięstwa.
Po przejściu szkolenia pilotażu na początku 1917 roku został przeniesiony do jednostki myśliwskiej Jagdstaffel 15. W eskadrze odniósł swoje kolejne dwa zwycięstwa. Po utworzeniu nowej eskadry Jagdstaffel 50 w końcu grudnia 1917 roku, Heinrich Arntzen został mianowany jej dowódcą. Z jednostką odniósł kolejne 5 zwycięstw. Obowiązki swoje pełnił do dnia 27 maja 1918 roku, kiedy to w wyniku ciężkich ran (stracił oko) musiał dowództwo nad jednostką przekazać porucznikowi Hans von Freden, i został przeniesiony do rezerwy.
Latał na samolocie Fokker D.VII, Albatros D.III oraz Pfalz D.III
Jego los po wojnie nie jest znany. 

</doc>
<doc id="1609959" url="https://pl.wikipedia.org/wiki?curid=1609959" title="Roszniów">
Roszniów

Roszniów (ukr. Рошнів) – wieś na zachodniej Ukrainie, w rejonie tyśmienickim obwodu iwanofrankiwskiego, założona w 1440. Miejscowość liczy 929 mieszkańców.
Wieś położona była w ziemi halickiej, należała do klucza marjampolskiego księżnej Anny Jabłonowskiej. W II Rzeczypospolitej miejscowość była siedzibą gminy wiejskiej Roszniów w powiecie tłumackim województwa stanisławowskiego.

</doc>
<doc id="1609960" url="https://pl.wikipedia.org/wiki?curid=1609960" title="Roszniów (gmina)">
Roszniów (gmina)

Roszniów (1941–44 "Rożnów") – dawna gmina wiejska w powiecie tłumackim województwa stanisławowskiego II Rzeczypospolitej. Siedzibą gminy był Roszniów.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Dołhe, Jurkówka, Miłowanie, Olszanica, Roszniów i Stryhańce.
Podczas okupacji (1941–44) gmina występuje pod nazwą "gmina Rożnów"; nie należy jej mylić z istniejącą równocześnie gminą Rożnów w powiecie kołomyjskim (przed wojną – tłumackim).
Po II wojnie światowej obszar gminy znalazł się w ZSRR.

</doc>
<doc id="1609961" url="https://pl.wikipedia.org/wiki?curid=1609961" title="Inge II Baardsson">
Inge II Baardsson

Inge II Baardsson, (norw. "Inge II Bårdson", ur. 1185, zm. 23 kwietnia 1217) – król Norwegii 1204–1217.
Ojciec Inge, Baard Guttormsson (zm. 1194) był możnym norweskim pochodzącym z krainy Trøndelag. Matką Inge była Cecylia (zm. 1185), córka króla Norwegii Sigurda II zwanego Gębą. Małżeństwo Cecylii z Baardem, zawarte prawdopodobnie w 1184, zostało zaaranżowane przez jej brata króla Sverre Sigurdssona.
Po śmierci króla Haakona III (1 stycznia 1204) królem został obwołany będący czteroletnim dzieckiem Guttorm Sigurdsson, syn Sigurda Lawarda, wnuk króla Sverre. W Norwegii na nowo rozgorzała wojna domowa pomiędzy stronnictwem "Birkebeiner" a stronnictwem "Baglar" ("Birkebeiner" dążyło do zjednoczenia kraju pod władzą jednego władcy, zaś stronnictwo "Baglar" uważało, że każdy potomek królewskiego rodu miał prawo do części władztwa). Inge Baardsson i jego przyrodni brat, jarl Haakon (syn Cecylii, zwany "Galin", co znaczyło "Szalony") zostali przywódcami partii "Birkebeiner", natomiast na czele przeciwników stanął Erling Magnusson Steinvegg, podający się za syna króla Magnusa V, wspomagany przez flotę i wojska króla Danii Waldemara II. Erlingowi Magnussonowi udało się opanować tereny krainy Viken, położonej wokół Oslo.
W międzyczasie, w sierpniu 1204 zmarł małoletni król Guttorm (o spowodowanie śmierci podejrzewano Haakona Galina) i na tron królewski, mając poparcie arcybiskupa Nidaros powołany został Inge, będący w Norwegii drugim królem tego imienia. Pierwsze trzy lata panowania zeszły królowi na walce ze stronnikami antykróla Erlinga Magnussona, a po jego śmierci (styczeń 1207) z kolejnym pretendentem partii Baglar – Filipem, wywodzącym się z możnego rodu norweskiego. Jesienią 1207 doszło do spotkania Inge II, Filipa i jarla Haakona Galina, ustalono, że Inge II pozostanie zwierzchnim królem Norwegii z ośrodkiem władzy w Nidaros, Filip zachowa władzę na wschodnich terenach kraju z siedzibą w Oslo, a Haakon Galin nadal będzie władał w zachodniej części z Bergen. Taki podział kraju utrzymał się do końca panowanie Inge II, mimo że Filip nie dochował wierności ustaleniom umowy i używał tytułu królewskiego. Haakon Galin również miał królewskie ambicje i miał zamiar używać tytułu współkróla, ale Inge II skutecznie się temu sprzeciwił. Do otwartego konfliktu między przyrodnimi braćmi nigdy jednak nie doszło. W 1214 Haakon Galin zmarł śmiercią naturalną i Inge II pokojowo przejął władzę na zachodzie kraju.
W 1217 Inge zachorował, wówczas mianował swojego brata Skule Baardssona dowódcą wojsk. 23 kwietnia 1217 król Inge II zmarł, a królem został wychowujący się na dworze zmarłego władcy Haakon IV, syn króla Haakona III.
Inge II nie był żonaty, jego synem był Guttorm, urodzony w 1205/1206, zmarły między 1223 a 1235 rokiem.

</doc>
<doc id="1609962" url="https://pl.wikipedia.org/wiki?curid=1609962" title="Raketenjagdpanzer 2">
Raketenjagdpanzer 2

Raketenjagdpanzer 2 – niemiecki powojenny rakietowy niszczyciel czołgów produkowany w latach 60. XX wieku, wyposażony w wyrzutnię przeciwpancernych pocisków kierowanych SS.11. Pojazd zbudowano na tym samym podwoziu co Kanonenjagdpanzer.

</doc>
<doc id="1609964" url="https://pl.wikipedia.org/wiki?curid=1609964" title="Szołem Wier Borys Ferber">
Szołem Wier Borys Ferber



</doc>
<doc id="1609965" url="https://pl.wikipedia.org/wiki?curid=1609965" title="Bakterie denitryfikacyjne">
Bakterie denitryfikacyjne

Bakterie denitryfikacyjne – grupa fizjologiczna fakultatywnie beztlenowych bakterii przeprowadzających w warunkach beztlenowych proces denitryfikacji. Nie rosną przy jednoczesnym braku tlenu i azotanów. Odgrywają kluczową rolę w krążeniu azotu, uwalniając go w formie azotu cząsteczkowego lub tlenków azotu do atmosfery. W zależności od tego czy denitryfikacja jest typem oddychania beztlenowego (ujęcie mikrobiologiczne) czy jest tylko redukcją azotanów do tlenków azotu (ujęcie ekologiczne) różne gatunki są zaliczane do tej grupy. W tym drugim przypadku należą tu także:
Do denitryfikacyjnych bakterii zalicza się:

</doc>
<doc id="1609966" url="https://pl.wikipedia.org/wiki?curid=1609966" title="Borys Ferber">
Borys Ferber



</doc>
<doc id="1609967" url="https://pl.wikipedia.org/wiki?curid=1609967" title="Łukasz Wiśniewski (siatkarz)">
Łukasz Wiśniewski (siatkarz)

Łukasz Wiśniewski (ur. 3 lutego 1989 we Włodawie) – polski siatkarz, grający na pozycji środkowego, reprezentant Polski. Absolwent SMS Spała. Wychowanek uczniowskiego klubu UKS "Serbinów" z Białej Podlaskiej.
30 maja 2010 zadebiutował w kadrze Polski seniorów w towarzyskim meczu przeciwko Francji, rozgrywanym w Rzeszowie. W reprezentacji rozegrał 49 meczów.
Sukcesy klubowe.
Puchar Challenge:
Puchar Polski:
Mistrzostwo Polski:
Superpuchar Polski:
Sukcesy reprezentacyjne.
Puchar Świata:
Liga Światowa:
Memoriał Huberta Jerzego Wagnera:

</doc>
<doc id="1609968" url="https://pl.wikipedia.org/wiki?curid=1609968" title="Story Untold">
Story Untold

Story Untold – pierwszy album Miz w całości nagrany po angielsku. Album został nagrany w Szwecji.

</doc>
<doc id="1609969" url="https://pl.wikipedia.org/wiki?curid=1609969" title="Tarnowica (obwód iwanofrankiwski)">
Tarnowica (obwód iwanofrankiwski)

Tarnowica (ukr. Терновиця, "Ternowycia"), Tarnowica Polna – wieś na Ukrainie, w obwodzie iwanofrankiwskim, w rejonie tyśmienickim. W 2001 roku liczyła 366 mieszkańców.
Miejscowość została założona w 1378 roku. W II Rzeczypospolitej była siedzibą gminy wiejskiej Tarnowica Polna w powiecie tłumackim, w województwie stanisławowskim.
W 1923 roku wg spisu powszechnego we wsi było 1548 mieszkańców, w tym 1492 Polaków, 40 Ukraińców i 15 Żydów. Zabudowa była skupiona wokół placu Rozstaje. W czasach II RP działał tu Strzelec, harcerstwo, straż pożarna, zespół teatralny, chór Orlęta, dom kultury, szkoła, 8 sklepów. 
W czasie II wojny światowej od 2 poł. 1941 roku istniała w Tarnawicy konspiracyjne komórka Armii Krajowej na czele której stał Sebastian Rybeczka. W 1943 roku UPA zamordowało 3 mieszkańców wsi, natomiast w pobliskiej wsi Bohorodczyn UPA zamordowało 27 Polaków, kobiet i mężczyzn, w Hostowie 17 Polaków, w Hryniowcach 25 Polaków. W związku z mordami UPA powstał w Tarnawicy silny oddział Samoobrony Polskiej.
W lipcu 1945 roku mieszkańców wsi wywieziono w rejon Dzierżoniowa, Bystrzycy Kłodzkiej i w zielonogórskie.

</doc>
<doc id="1609970" url="https://pl.wikipedia.org/wiki?curid=1609970" title="Tarnowica Polna (gmina)">
Tarnowica Polna (gmina)

Tarnowica Polna – dawna gmina wiejska w powiecie tłumackim województwa stanisławowskiego II Rzeczypospolitej. Siedzibą gminy była Tarnowica Polna.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Bohorodyczyn, Hostów, Konstantynówka, Korolówka, Krzywotuły Nowe, Przybyłów, Targowica, Tarnowica Polna i Zakrzewce.
Po II wojnie światowej obszar gminy znalazł się w ZSRR.

</doc>
<doc id="1609972" url="https://pl.wikipedia.org/wiki?curid=1609972" title="Rezerwat przyrody Karsiborskie Paprocie">
Rezerwat przyrody Karsiborskie Paprocie

Rezerwat przyrody „Karsiborskie Paprocie” – rezerwat florystyczny o powierzchni 38,14 ha, utworzony 8 grudnia 1989, w województwie zachodniopomorskim, w powiecie grodzkim Świnoujście, na wyspie Uznam, nad Zalewem Szczecińskim, 3,5 km na północny zachód od zachodniej główki falochronu ("Brama Torowa-1"), 9,5 km na południe-południowy zachód od Świnoujścia. Rezerwat położony na obszarze specjalnej ochrony ptaków (OSO) Natura 2000 „Delta Świny” (PLB 320002), oraz w sąsiedztwie innego obszaru OSO Natura 2000 „Zalew Szczeciński” (PLB 320009).
Celem ochrony jest zachowanie najliczniejszego na Pomorzu Zachodnim stanowiska paproci długosz królewski ("Osmunda regalis") i wiciokrzewu pomorskiego ("Lonicera periclymenum"), siedliska dąbrowy acidofilnej ("Betulo-Quercetum") oraz chronionych roślin i zagrożonych zwierząt: kruszczyka szerokolistnego ("Epipactis helleborine"), bielika ("Haliaeetus albicilla"), gągoła ("Bucephala clangula"), zimorodka ("Alcedo atthis"), gąsiorka ("Lanius collurio").
W północnej części rezerwatu ścieżka dydaktyczna, dł. 4,03 km, punkt widokowy, wiata.
W pobliżu znakowane trasy szlaków rowerowych.

</doc>
<doc id="1609973" url="https://pl.wikipedia.org/wiki?curid=1609973" title="Jack Davis">
Jack Davis

Jack Wells Davis (ur. 11 września 1930 w Amarillo, zm. 20 lipca 2012 w San Diego – amerykański lekkoatleta, płotkarz, dwukrotny wicemistrz olimpijski.
Specjalizował się w biegu na 110 metrów przez płotki. Na igrzyskach olimpijskich w 1952 w Helsinkach zdobył srebrny medal na tym dystansie uzyskując taki sam czas jak zwycięzca Harrison Dillard. W 1953 i 1954 był niepokonany. W 1955 został mistrzem Igrzysk Panamerykańskich w Meksyku, wyprzedzając Keitha Gardnera z Jamajki. W 1956 ustanowił rekord świata w biegu na 110 metrów przez płotki wynikiem 13,4 s. Był zdecydowanym faworytem na igrzyskach olimpijskich w 1956 w Melbourne. Ponownie jednak zdobył srebrny medal przegrywając z Lee Calhounem (również w tym samym czasie co zwycięzca).
Zwyciężał w mistrzostwach USA (AAU) na 200 metrów przez płotki w 1951 oraz na 120 jardów przez płotki i 220 jardów przez płotki w 1953 i 1954, a także w akademickich mistrzostwach USA (NCAA) na 110 m przez płotki w 1952, na 120 jardów przez płotki w 1951 i 1953 oraz na 220 jardów przez płotki w 1953.

</doc>
<doc id="1609974" url="https://pl.wikipedia.org/wiki?curid=1609974" title="Cecha recesywna">
Cecha recesywna

Cecha recesywna – cecha determinowana przez allel recesywny danego genu. Ujawnia się w fenotypie jedynie wtedy, gdy allelowi recesywnemu nie towarzyszy allel dominujący. Przykładami cech recesywnych u człowieka są np.: rude włosy, brak skłonności do łysienia, prosty nos, grupa krwi 0, skłonność do cukrzycy, niebieski kolor oczu, przylegające uszy.

</doc>
<doc id="1609976" url="https://pl.wikipedia.org/wiki?curid=1609976" title="Tłumacz (gmina)">
Tłumacz (gmina)

Tłumacz – dawna gmina wiejska w powiecie tłumackim województwa stanisławowskiego II Rzeczypospolitej. Siedzibą gminy było miasto Tłumacz, które stanowiło odrębną gminę miejską.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Hryniowce, Kłubowce, Kolińce, Nadorożna, Okniany i Słobódka pod Tłumaczem.
Po II wojnie światowej obszar gminy znalazł się w ZSRR.

</doc>
<doc id="1609978" url="https://pl.wikipedia.org/wiki?curid=1609978" title="Arseniany">
Arseniany

Arseniany (nazwa systematyczna: "tetraoksydoarseniany(3−)"; ) – sole i estry kwasu arsenowego.
Sole kwasu arsenowego zawierać mogą jony (arseniany), (wodoroarseniany) lub (diwodoroarseniany). Są to przeważnie bezbarwne substancje słabo rozpuszczające się w wodzie otrzymywane w reakcjach zobojętniania kwasu arsenowego lub stapiania tritlenku diarsenu.

</doc>
<doc id="1609979" url="https://pl.wikipedia.org/wiki?curid=1609979" title="Hygrocybe laeta">
Hygrocybe laeta



</doc>
<doc id="1609982" url="https://pl.wikipedia.org/wiki?curid=1609982" title="Tabela wszech czasów A-League">
Tabela wszech czasów A-League

Tabela wszech czasów A-League obejmuje podsumowanie sezonów 2005/2006 – 2018/2019 obecnie najwyżej klasy rozgrywkowej w piłce nożnej w Australii. 
Tabela prezentuje liczbę: rozegranych meczów, zwycięstw ogółem, remisów, bramek strzelonych, bramek straconych, bilans bramek oraz faktycznie zdobytych punktów w lidze.
Tabela.
Tabela aktualna na koniec sezonu 2018/2019.
Legenda:
 kluby obecnie występujące w A-League.
 kluby wycofane z rozgrywek A-League.
 kluby nieistniejące.

</doc>
<doc id="1609984" url="https://pl.wikipedia.org/wiki?curid=1609984" title="Franciszek Jedwabski">
Franciszek Jedwabski

Franciszek Jedwabski (ur. 29 stycznia 1895 w Wilkowyi, zm. 26 czerwca 1975 w Poznaniu) – polski duchowny rzymskokatolicki, biskup pomocniczy poznański w latach 1947–1975.
Życiorys.
Studiował w Poznaniu i w Münsterze. Wcielony do armii niemieckiej w 1914, brał udział w I wojnie światowej przez cały jej czas trwania. Po powrocie z frontu w 1918 prawdopodobnie wstąpił do poznańskiego seminarium duchownego (data wstąpienia nie została oficjalnie potwierdzona). Wziął udział w powstaniu wielkopolskim w roku 1919.
Święcenia kapłańskie przyjął 17 grudnia 1922. W 1927 został mianowany notariuszem kurii archidiecezjalnej i prokuratorem Arcybiskupiego Seminarium Duchownego w Poznaniu, zaś w 1938 – kanclerzem kurii i kanonikiem kapituły metropolitalnej. Był wykładowcą seminarium duchownego. Po wkroczeniu Niemców do Poznania we wrześniu 1939 pełnił funkcję proboszcza parafii katedralnej i został włączony przez arcybiskupa do grona wikariuszy generalnych archidiecezji poznańskiej.
Podczas okupacji więziony w obozach koncentracyjnych w Mauthausen-Gusen i Dachau (1941–1945). U schyłku wojny został tam wybrany przez współbraci na przewodniczącego Komitetu Przyrzeczeń (konspiracyjnego), czyli dobrowolnego składania przyrzeczeń św. Józefowi w zamian za doczekanie uwolnienia. Jego powołanie związane było z obawą przed likwidacją przez Niemców obozu wraz z więźniami, co – jak się później okazało – zostało zresztą nakazane przez Heinricha Himmlera, jednak nie doczekało się realizacji. Po wyzwoleniu obozu przez wojska amerykańskie przewodniczył komitetowi ds. realizacji tych przyrzeczeń, koordynując przeprowadzanie postanowionych wówczas działań.
W pierwszym okresie po wojnie pracował wśród emigracji polskiej w Niemczech, Austrii i Rzymie. W czerwcu 1945 został dziekanem Centrali Duszpasterstwa Polskiego z siedzibą pod Monachium, a w lipcu – wikariuszem generalnym powołanej doraźnie diecezji personalnej dla ludności polskiej na ziemiach niemieckich. Funkcje te przestał pełnić w listopadzie 1945, gdy objął stanowisko rektora Kolegium Polskiego w Rzymie. W lipcu 1946 powrócił do Poznania.
12 grudnia 1946 został mianowany biskupem pomocniczym archidiecezji poznańskiej ze stolicą tytularną Maxula Prates. Sakrę biskupią przyjął 2 marca 1947 w katedrze poznańskiej z rąk arcybiskupa Walentego Dymka. Wikariusz generalny i w latach 1956–1957 wikariusz kapitulny archidiecezji. W 1956 udzielił święceń kapłańskich Józefowi Glempowi, późniejszemu kardynałowi i prymasowi Polski.
W okresie PRL znany był z unikania we wszelkich wystąpieniach publicznych komentowania sytuacji społeczno-politycznej, skupiając się w nich wyłącznie na aspektach religijnych. Opinię tą potwierdziły również raporty służb bezpieczeństwa, które skrupulatnie inwigilowały biskupa w tym zakresie. Cechował się również lojalnością względem kolejnych arcybiskupów poznańskich, Walentego Dymka i Antoniego Baraniaka, jak również względem prymasa Stefana Wyszyńskiego.
Po śmierci biskupa Franciszka Korszyńskiego w 1962 przejął po zmarłym reprezentowanie interesów polskich księży więzionych w hitlerowskich obozach przed zachodnioniemieckimi sądami. Celem tych działań było uzyskanie odszkodowań od rządu RFN. Brał również udział w dwóch ostatnich sesjach soboru watykańskiego II.

</doc>
<doc id="1609986" url="https://pl.wikipedia.org/wiki?curid=1609986" title="Paper Trail">
Paper Trail

Paper Trail − szósty solowy album rapera z Atlanty T.I., wydany 29 września 2008 roku przez wytwórnie Atlantic/Grand Hustle. Pierwszym singlem z płyty jest utwór "No Matter What".
Album zadebiutował na pierwszym miejscu notowania "Billboard" 200. "Paper Trail" szybko pokrył się platyną. Sprzedał się w ilości 2 290 000 egzemplarzy oraz zajął 8. miejsce w światowym rankingu najliczniej sprzedających się albumów roku 2008. Jest to pierwszy multiplatynowy album hip-hopowy od czasu "The Documentary" Game'a.
6 września 2008 singel "Whatever You Like" dokonał skoku z siedemdziesiątego pierwszego na pierwsze miejsce w rankingu "Billboard" Hot 100, ustanawiając tym samym nowy rekord.
Następny singel "Live Your Life" okazał się jeszcze bardziej sukcesywny, bijąc rekord poprzednika skokiem z setnego na pierwsze miejsce prestiżowej listy. "Live Your Life" okazał się najchętniej ściąganym z Internetu utworem. 
Na płycie wystąpili tacy artyści jak: Ludacris, B.o.B, Usher, Rihanna, Jay-Z, Lil Wayne, Kanye West, Justin Timberlake, John Legend, Swizz Beatz. Produkcją albumu zajęli się: DJ Toomp, Drumma Boy, Just Blaze.
Album został nominowany do Best Rap Album podczas 2009 Grammy Awards. Reedycja krążka zatytułowana Paper Trail: Case Closed wydana została 18 sierpnia 2009.

</doc>
<doc id="1609987" url="https://pl.wikipedia.org/wiki?curid=1609987" title="System doktora Smoły i profesora Pierza">
System doktora Smoły i profesora Pierza

System doktora Smoły i profesora Pierza (ang. "The System of Doctor Tarr and Professor Fether") – jest to nowela amerykańskiego autora Edgara Allana Poe, utrzymana w stylu komediowym.
Fabuła.
Główny nurt noweli podąża śladem narratora, który odwiedza zakład dla psychicznie chorych we Francji (dokładnie "Maison de Santé"), znany z nowej rewolucyjnej metody leczenia chorób psychicznych nazwany "systemem uspokajania". Kompan, z którym podróżuje, zna pana Maillarda, wynalazcę systemu i zanim go opuszcza, zapoznaje z nim narratora. Ten jest zszokowany zniesieniem nowej metody leczenia i kwestionuje tę decyzję, jako iż słyszał o jej popularności i skuteczności. Maillard zaznacza w obecności przybysza, aby ten nie wierzył w nic co słyszy i tylko w połowę tego co widzi.
Narrator zwiedza tereny szpitalne i zostaje zaproszony na obiad. Tam przyłącza się do niego grupa od 25 do 30 osób, a chwilę potem serwowane jest wystawne jedzenie w dużych ilościach. Narrator zauważa, że goście są ubrani w osobliwy sposób, a ich stroje choć dobrej jakości, zdają się im nie do końca pasować. Większość w pomieszczeniu stanowią kobiety, wystrojone w różnego rodzaju biżuterię, jak obrączki, bransolety i kolczyki, natomiast ich piersi i ramiona są "zawstydzająco odkryte". Stół i pokój z kolei są przyozdobione nadmierną ilością zapalonych świec, stojących wszędzie tam, gdzie można było znaleźć dla nich miejsce. Posiłkowi towarzyszy grupa muzyków, grających na skrzypcach, fletach, puzonach i bębnach. Zdają się oni bawić wszystkich obecnych, jednak sam narrator porównuje wykonanie do okropnych dźwięków. Generalnie odczuwa on aurę dziwactwa w całym pomieszczeniu.
Rozmowy podczas posiłku są skupione na pacjentach i ich traktowaniu. Goście prezentują narratorowi przykłady różnych dziwnych zachowań, których byli świadkami, włączając w to pacjentów, którzy myśleli, że są dzbankiem do herbaty, osłem, serem, szampanem, żabą, tabaką, czy dynią. Maillard od czasu do czasu próbuje ich uspokajać, a narrator zdaje się być zaniepokojony ich zachowaniem i żarliwym naśladownictwem.
Wkrótce dowiaduje się, że personel zastąpił "system uspokajania" nową i bardziej rygorystyczną metodą, o której Maillard mówi, że bazuje na pracach doktora Smoły i profesora Pierza. Narrator oznajmia, że nie zna ich prac, ku zdziwieniu pozostałych. Ostatecznie zostaje mu wyjaśnione, dlaczego poprzedni system został zniesiony. W jednym przypadku, mówi Maillard, zdarzyło się, iż pacjenci, którym udzielono większej swobody w zakładzie, w rzeczywistości obezwładnili swoich lekarzy oraz pielęgniarki i przywłaszczyli sobie ich pozycje, zamykając personel w pomieszczeniach dla psychicznie chorych. Owi szaleńcy byli prowadzeni przez człowieka, który utrzymywał, że odkrył lepszą metodę leczenia schorzeń psychicznych, nie zezwalając na odwiedziny nikomu, z wyjątkiem "pewnego głupio wyglądającego gentlemana, z którego strony nie było najmniejszych powodów do obaw". Narrator pyta jak personel szpitala się zbuntował i przywrócił dawny porządek. Chwilę później, dają się słyszeć głośne krzyki i prawdziwy personel medyczny uwalnia się z potrzasku. Okazuje się, że goście na obiedzie, byli w rzeczy samej pacjentami, którzy przejęli kontrolę nad zakładem. W ramach ich rewolucji traktowali personel smołą i pierzem. Opiekunowie wrzucili prawdziwych pacjentów z powrotem do cel, podczas gdy narrator, który jest w rzeczywistości owym "głupio wyglądającym gentlemanem", wspomnianym przez Maillarda, przyznaje, że musi teraz znaleźć prace doktora Smoły i profesora Pierza.
System uspokajania.
System pana Maillarda unikał jakichkolwiek kar i nie ograniczał pacjentów. Udzielona im została duża swoboda i nie byli zmuszani do noszenia ubioru szpitalnego, zamiast tego mogli poruszać się wokół zakładu i jego terenów w normalnym ubraniu dla osób zdrowych. Lekarze zabawiali swoich pacjentów, nie sprzeciwiając się ich fantazjom i halucynacjom. Przykładowo, gdy ktoś myślał, że jest kurczakiem, lekarze traktowaliby go jak kurczaka i dawaliby mu do jedzenia zboże.
System był rzekomo bardzo popularny. Pan Maillard mówił, że wszystkie "Maisons de Santé" Francji go zaadaptowały. Narrator zauważa, że po tym jak rewolta pacjentów zostaje stłumiona, do łask wraca stary system szpitalny, mimo iż zostaje on zmodyfikowany w kilku aspektach, które wymagały reformy.
Tło historyczne.
W czasie, gdy nowela została napisana, opieka na psychicznie chorymi była wysoce polityczną sprawą. Ludzie wzywali do reform w szpitalach, gdzie pacjenci byli traktowani jak więźniowie. Równocześnie zwiększała się liczba uniewinnień z powodów niepoczytalności, co wywoływało lawinę krytyki za pozwalanie uniknięcia kar przestępcom.
Publikacja.
"System doktora Smoły i profesora Pierza" pozostawał przez kilka miesięcy w rękach redaktorów, aż został on ostatecznie opublikowany w grudniu 1845 roku na łamach "Graham’s Magazine".

</doc>
<doc id="1609988" url="https://pl.wikipedia.org/wiki?curid=1609988" title="Aromatyzery">
Aromatyzery

Aromatyzery – bakterie mlekowe wytwarzające substancje o przyjemnym zapachu, które nadają aromat produktom mlecznym otrzymywanym po fermentacji mlekowej, np. serom, masłu lub jogurtom.

</doc>
<doc id="1609990" url="https://pl.wikipedia.org/wiki?curid=1609990" title="1. deild Wysp Owczych (1984)">
1. deild Wysp Owczych (1984)

W roku 1984 odbyła się 42. edycja 1.deild (dziś, od 2005 roku zwanej Formuladeildin), czyli pierwszej ligi piłki nożnej archipelagu Wysp Owczych. Mistrzowskiego tytułu bronił klub GÍ Gøta, jednak nie udało im się ponownie wygrać turnieju, którego zwycięzcą została, po raz pierwszy, drużyna B68 Toftir.
Dziś w pierwszej lidze Wysp Owczych zmaga się 10 klubów, w przeszłości jednak ulegało to częstym zmianom, wraz z przybywaniem zespołów na archipelagu. W 1984 było ich osiem, a sytuacja ta utrzymywała się od rozgrywek w 1979, kiedy liczbę drużyn zwiększono o jedną. Od roku 1976 istnieje możliwość spadku do niższej ligi. Odpada najniższa z drużyn, tym razem był to klub B36 Tórshavn, ze stolicy Wysp Owczych.
Sezon w roku 1984 niósł za sobą kilka niespodzianek. TB Tvøroyri, po dużym spadku w poprzednich rozgrywkach, ponownie zajęło drugie miejsce na archipelagu. B68 Toftir, który dopiero trzy lata wcześniej dostał się do ligi zajął pierwsze miejsce. Dobrze poradził też sobie LÍF Leirvík, osiągając czwartą, jak na razie najwyższą, pozycję w swej historii.
Królem strzelców został zawodnik nazwiskiem Hoygaard, grający dla zwycięskiego B68 Toftir, który zdobył 10 bramek.
Za zwycięstwo w tych rozgrywkach przyznawano jeszcze dwa punkty, a nie trzy, jak to ma obecnie miejsce.
Rozgrywki.
Wyniki spotkań.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Sędziowie.
Następujący arbitrzy sędziowali poszczególne mecze 1.deild 1984:

</doc>
<doc id="1609992" url="https://pl.wikipedia.org/wiki?curid=1609992" title="Denise Feierabend">
Denise Feierabend

Denise Feierabend (ur. 15 kwietnia 1989 w Engelbergu) – szwajcarska narciarka alpejska, mistrzyni olimpijska i mistrzyni świata juniorów.
Kariera.
Po raz pierwszy na arenie międzynarodowej pojawiła się 8 grudnia 2004 roku w Davos, gdzie w zawodach FIS Race nie ukończyła pierwszego przejazdu slalomu. W 2006 roku wystartowała na mistrzostwach świata juniorów w Québecu, gdzie jej najlepszym wynikiem było czternaste miejsce w zjeździe. Jeszcze trzykrotnie startowała na imprezach tego cyklu, największy sukces osiągając podczas mistrzostw świata juniorów w Garmisch-Partenkirchen w 2009 roku, gdzie była najlepsza w slalomie.
W zawodach Pucharu Świata zadebiutowała 15 lutego 2008 roku w Zagrzebiu, zajmując osiemnaste miejsce w slalomie. Tym samym już w swoim debiucie zdobyła pierwsze pucharowe punkty. Najlepsze wyniki osiągnęła w sezonie 2013/2014, kiedy zajęła 43. miejsce w klasyfikacji generalnej. Była też między innymi siódma w klasyfikacji kombinacji w sezonie 2011/2012. W 2009 roku wystartowała na mistrzostwach świata w Val d’Isère, zajmując szóste miejsce w slalomie. Szósta była także w superkombinacji podczas mistrzostw świata w Garmisch-Partenkirchen w 2011 roku. Najbliżej medalu była na mistrzostwach świata w Sankt Moritz, kończąc superkombinację na czwartej pozycji. Brała także udział w igrzyskach olimpijskich w Soczi w 2014 roku, gdzie w slalomie zajęła dwunaste miejsce w superkombinacji i siedemnaste w slalomie.
Osiągnięcia.
Puchar Świata.
Miejsca na podium w zawodach.
Feierabend nie stała na podium zawodów PŚ.

</doc>
<doc id="1609993" url="https://pl.wikipedia.org/wiki?curid=1609993" title="Werner Zoege von Manteuffel">
Werner Zoege von Manteuffel

Maximilian Friedrich Werner Zoege von Manteuffel (ros. Вернер Германович Цеге-фон-Мантейфель, ur. w Määri, zm. 14 marca 1926 w Tallinnie) – estoński chirurg.
Życiorys.
Syn Hermanna Zoege von Manteuffla i Berthy von Parrot. Studiował na Uniwersytecie w Dorpacie, w 1886 roku otrzymał dyplom. Od 1886 do 1890 asystent w klinice chirurgicznej u Wahla, w 1889 roku habilitował się z chirurgii. W 1899 został profesorem nadzwyczajnym, w 1905 roku profesorem zwyczajnym. W 1918 roku przeszedł na emeryturę. Pamiętany jest jako jeden z pierwszych chirurgów-zwolenników aseptyki. Jako pierwszy zalecał stosowanie wygotowanych, gumowych rękawiczek chirurgicznych.
W 1920 został odznaczony estońskim Krzyżem Wolności II klasy.
W 1888 roku ożenił się z Anną (Anitą) de Vries (1864–1918).

</doc>
<doc id="1609999" url="https://pl.wikipedia.org/wiki?curid=1609999" title="Tjalling van den Bosch">
Tjalling van den Bosch

Tjalling van den Bosch, pseudonim Charlie (ur. 28 czerwca 1958) – holenderski trójboista siłowy, zawodnik Highland games i strongman.
 w 1989.
Życiorys.
Tjalling van den Bosch wziął udział w indywidualnych Mistrzostwach Świata Strongman tylko raz, w 1990. Był zaproszony na kolejne mistrzostwa w 1991, jednak musiał wycofać się z powodu kontuzji.
Wymiary:

</doc>
<doc id="1610000" url="https://pl.wikipedia.org/wiki?curid=1610000" title="Sadowe (rejon biłozerski)">
Sadowe (rejon biłozerski)

Sadowe (ukr. "Садове") – wieś na południu Ukrainy, w obwodzie chersońskim, w rejonie biłozerskim. Położona na prawym brzegu rzeki Ingulec, bezpośrednio przy jej ujściu do Dniepru. Miejscowość liczy 1 396 mieszkańców.
Historia.
Wieś założona jako Faliejewka w 8 czerwca 1780 roku jako własność radcy nadwornego pułkownika Faliejewa, po 1792 roku własność rzeczywistego tajnego radcy hrabiego Komstadiusa. W 1795 odnotowano tutaj 20 domostw zamieszkanych przez 44 mężczyzn i 24 kobiety.

</doc>
<doc id="1610002" url="https://pl.wikipedia.org/wiki?curid=1610002" title="Złoty Krzyż w Poznaniu">
Złoty Krzyż w Poznaniu

Złoty Krzyż, zwany krzyżem chwaliszewskim, "Złoty Pan Jezus na Chwaliszewie" – krucyfiks wysokości ok. 4 metrów znajdujący się w Poznaniu w zachodniej części staromiejskiej dzielnicy Chwaliszewo, u wylotu ulicy o tej samej nazwie, w bezpośrednim sąsiedztwie placu Międzymoście i dawnego koryta Warty; aż do wytyczenia nowego koryta rzeki i zburzenia w 1968 roku mostu Chwaliszewskiego stanowił charakterystyczny element nabrzeżnego krajobrazu u wschodniego przyczółka przeprawy. Nazwa obiektu nawiązuje do stojącego na starym, drewnianym moście XVIII-wiecznego krzyża ze złoconą pasyjką oraz postawionego następnie w pobliżu przeprawy, zniszczonego podczas II wojny światowej żelaznego krucyfiksu z 1880 roku, którego cynkowa postać Chrystusa pokryta była warstwą 22,5-karatowego złota. Według rozpowszechnionego poglądu, jednak nieznajdującego źródłowego potwierdzenia, krzyż stoi w tym miejscu od ponad tysiąca lat, jego pierwotne pochodzenie wiązane jest z przyjęciem chrześcijaństwa przez Mieszka I w 966 roku. Z krzyżem tym wiąże się epizod oporu polskiej ludności Poznania w okresie kulturkampfu przeciwko decyzjom władz niemieckich chcących uniemożliwić ustawienie nowego krucyfiksu. W obecnej swej formie krzyż chwaliszewski pochodzi z 1945 roku.
Historia.
Początki tradycji ustawiania na moście Chwaliszewskim krzyża są nieznane. Pierwsza jednoznaczna wzmianka na jego temat pochodzi z II poł. XIX wieku i dotyczy drewnianego, XVIII-wiecznego krucyfiksu. Krótko po tym w 1877 roku władze miejskie postanowiły wznieść nowy stalowy most, dlatego też drewniany krzyż został przeniesiony. Wywiązał się wówczas spór władz kościelnych z państwowymi odnośnie do ustawienia nowego krzyża. Ostatecznie kolejny, żelazny krzyż stanął w 1880 roku. Krzyż ten stał do roku 1939, gdy został zniszczony przez wojska hitlerowskie. Obecny drewniany krzyż umieszczono przy moście Chwaliszewskim w 1945 roku.
Pochodzenie krzyża.
Początki tradycji wystawiania na moście Chwaliszewskim krzyża są trudne do określenia. Jedna z poznańskich legend wyznacza początki stojącego przy przeprawie krucyfiksu na czasy potopu szwedzkiego, natomiast inna wiąże powstanie krzyża z powodzią, która nawiedziła stolicę Wielkopolski w 1736 roku, przypisując jego pochodzenie boskiej interwencji. Przekazy te są sięgającymi najdalej w przeszłość informacjami na temat krzyża chwaliszewskiego, nie licząc przytaczanego często poglądu o jego tysiącletniej genezie.
Wiarygodne źródła wskazują jednakże na istnienie pod koniec XVIII stulecia wiekowego posągu kultowego zdobiącego przyczółek mostu. Wydany 4 września 1800 roku dokument zawierający skierowane przez sześciu mieszczan poznańskich do władz pruskich żądanie remontu zniszczonych, prowadzących z mostu ku rzece schodów, które służyły mieszkańcom chcącym pobrać wodę, wzmiankuje o starym i zniszczonym upływem czasu posągu świętego. Postać świętego uległa zatarciu i trudna była do zidentyfikowania. Figura została przez nich określona jako wizerunek św. Jana. Zapis ten, powtórzony przez miejskiego referenta w dekrecie władz miejskich do korespondencji z inspektorem budownictwa miejskiego Wernickem (odpowiedzialnym za sporządzenie kosztorysu napraw), został następnie poprawiony przez radcę miejskiego Schönfelda, który skreślił imię św. Jana, uznawszy, że posąg przedstawia w rzeczywistości św. Wawrzyńca. Interpretacja Schönfelda wydaje się prawdopodobna ze względu na szczególny kult jakim od średniowiecza otaczano w Chwaliszewie postać św. Wawrzyńca (od 1444 do 1800 Chwaliszewo stanowiło osobny, niezależny od Poznania organizm miejski). Znajdował się tu poświęcony mu kościół oraz szpital.
Jakkolwiek wzmianki te nie odnoszą się do krzyża, wskazują one na istnienie przy moście Chwaliszewskim obiektu kultowego o bardzo starej genezie. Ze względu na istnienie tradycji ustnej, nie można jednoznacznie wykluczyć, że w miejscu tym znajdowało się ponadto jakieś przedstawienie ukrzyżowania. Nie zachowały się żadne informacje o dalszych losach posągu. Brak o nim wzmianek w dokumentach z lat 1808–1810 związanych z budową nowego, drewnianego mostu w Chwaliszewie.
4 marca 1846, podczas krótkotrwałych walk powstania wielkopolskiego 1846 roku, doszło na moście Chwaliszewskim do bitwy pomiędzy powstańcami a oddziałami pruskimi.
Krzyż drewniany, II połowa XIX wieku.
Pierwsza jednoznaczna wzmianka o Złotym Krzyżu chwaliszewskim pochodzi z jesieni 1876 roku. Drewniany krzyż ze złoconą pasyjką umiejscowiono wówczas pośrodku mostu, po jego północnej stronie (Most Chwaliszewski biegł równoleżnikowo, na osi wschód-zachód).
Po rozebraniu starej, drewnianej konstrukcji mostu w latach 70. XIX wieku, Złoty Krzyż przeniesiony został na Jeżyce, gdzie stanął na posesji należącej do Wojciecha Magra przy ul. Kościelnej 11, nieopodal miejsca, gdzie wzniesiono później neoromański kościół Najświętszego Serca Jezusa i św. Floriana w Poznaniu. Jak podaje ówczesny Kurier Poznański, Wojciech Mager wraz z niejakim A. Radomskim, chcąc uchronić mocno już zakorzeniony w tradycji miejskiej, liczący kilkadziesiąt lat krucyfiks, sfinansowali jego renowację. 1 września 1878 między godziną 16 a 17 odnowiony krzyż został poświęcony przez mansjonarza, ks. Chrustowicza, asystował proboszcz, ks. Raatz. Po jakimś czasie krzyż został odstąpiony bądź sprzedany (nie wiadomo, czy przez Magra, czy może jego spadkobierców) Antoniemu Nowakowi, który ustawił go na swoim gruncie przy ul. Kościelnej, narożnik Wielkiej Berlińskiej (ob. ul. Dąbrowskiego 59). Ostatecznie na skutek regulacji ul. Wielkiej Berlińskiej, w wyniku porozumienia władz miejskich z proboszczem istniejącej już wówczas parafii Najświętszego Serca Jezusa, w listopadzie 1906 roku krzyż przeniesiono na posesję przy ul. Wielkiej Berlińskiej 60 (ob. Dąbrowskiego 58), której właścicielem był Antoni Czajka (według wpisu z księgi wieczystej) bądź wdowa Waligórska. W czasie II wojny światowej krzyż usunęły władze niemieckie. Nowy krzyż, wzorowany na pierwowzorze, postawiono po wojnie. W latach 80. XX wieku krzyż przeniesiono na parcelę nr 67 należącą do kościoła.
Spór z władzami niemieckimi.
W 1877 roku, w wyniku decyzji władz o rozbiórce starego drewnianego mostu i wybudowaniu nowego o stalowej konstrukcji, doprowadzono do usunięcia krzyża z mostu. Dozór kościelny parafii św. Marii Magdaleny rozpoczął wówczas starania o ustawienie nowego krzyża. Mimo początkowej zgody magistratu, na przeszkodzie stanęła odmowa prezydium policji, a następnie rejencji poznańskiej i ministerstwa spraw wewnętrznych. Spór ciągnął się przez ponad dwa lata, w tym czasie proboszcz parafii ukarany został grzywną za przeprowadzenie nielegalnej zbiórki pieniędzy w celu sfinansowania nowego krzyża. Sprzeciw wobec postawy władz wyrażała zarówno polska, katolicka społeczność miasta, jak również Polacy z innych zaborów. Zatarg zakończył się kompromisem władz kościelnych i państwowych, nowy krzyż ustawiono w 1880 roku w sąsiedztwie mostu. Postawa władz niemieckich spowodowana była ówczesną polityką kulturkampfu zmierzającą do ograniczenia wpływów Kościoła katolickiego, jak również do germanizacji zamieszkujących Niemcy mniejszości narodowych.
Zburzenie starego mostu.
28 sierpnia 1877 poznański magistrat zwrócił się do dozoru kościoła św. Marii Magdaleny z prośbą o usunięcie wspomnianego wyżej, a będącego własnością tej parafii drewnianego krzyża, z powodu rozpoczęcia prac rozbiórkowych Mostu Chwaliszewskiego i budowy na jego miejscu nowej przeprawy o stalowej konstrukcji. Prośba została spełniona i krzyż znalazł nową lokalizację na Jeżycach. Jednakże jeszcze w fazie projektowej, 7 sierpnia, strona kościelna w osobie proboszcza Leona Raatza i będącego członkiem dozoru kościelnego aptekarza Wawrzyńca Heyduckiego zwróciła się do władz miejskich z prośbą o uwzględnienie w projekcie mostu miejsca na nowy krucyfiks. Władze miejskie odpowiedziały następnego dnia, stwierdzając że decyzja podjęta zostanie po zakończeniu budowy oraz przypominając, że właścicielem krzyża nie jest miasto i że ograniczy się ono tylko, podobnie jak miało to miejsce dotąd, jedynie do udzielenia ewentualnej zgody.
Spór z prezydium policji i rejencją.
Prośba strony kościelnej została powtórzona 6 listopada, poproszono również o określenie z jakiego materiału krzyż ma zostać wykonany, tak by możliwe było ustawienie go, kiedy tylko prace budowlane dobiegną końca. 21 listopada magistrat wydał zgodę na ustawienie krzyża, określając jego lokalizację po północnej stronie przeprawy, na środkowym filarze mostu. 6 lutego 1878 władze miejskie nadesłały rysunki, na podstawie których parafia miała sporządzić nowy krucyfiks. W związku z osiągnięciem porozumienia z magistratem, dozór kościelny zwrócił się 28 lutego o potwierdzenie zaproponowanej lokalizacji do prezydium policji, jednakże 6 marca prośba ta spotkała się z oficjalną odmową umotywowaną obawą o porządkowe i komunikacyjne problemy, jakie umieszczenie krucyfiksu pośrodku mostu może spowodować. Twierdzono, że praktyki religijne dokonywane przez przechodzących wiernych, przyklękanie czy odmawianie modlitw, mogą utrudniać komunikację na przeprawie, powodować zakłócenie porządku i generować sytuacje odbierane jako obraza religijnych uczuć. Prezydium zaproponowało inną lokalizację krzyża – u wschodniego przyczółka mostu, nieopodal ul. Wenecjańskiej. Władze kościelne nie przyjęły do wiadomości tej decyzji i 13 marca odwołały się stosownym rekursem do rejencji poznańskiej, napisano m.in., że przywoływane w decyzji prezydium czynności nie były dotąd w tym miejscu praktykowane, natomiast ruch na moście uległ i tak obniżeniu ze względu na budowę kolei poznańsko-gnieźnieńskiej. Rekurs został odrzucony przez rejencję – jako niedostatecznie umotywowany – decyzją z 5 maja. Dozór kościelny po raz kolejny nie zgodził się z odmową, odwołano się do ministerstwa spraw wewnętrznych. W tym momencie sprawa wykroczyła już poza ramy sporu parafii z władzami, wywołując ogólny sprzeciw polskiej społeczności Poznania. W odwołaniu do ministerstwa władze kościelne powołują się na argument o rzekomym pozytywnym wpływie stojącego na moście krucyfiksu, wskazywały na przypadki samobójców, którzy w ostatniej chwili, z przyczyn religijnych odstąpili od zamiaru odebrania sobie życia (ze względu na silny nurt rzeki przypadki samobójstw w tym miejscu zdarzały się często). Decyzja ministerstwa z 14 sierpnia przyznała rację rejencji.
Zbiórka pieniędzy.
W tym samu roku 18 lutego proboszcz Raatz opublikował apel do wiernych o wsparcie finansowe inicjatywy. Datki miały być przekazywane proboszczom parafii poznańskich. Apel opublikował Kurier Poznański, Dziennik Poznański i Goniec Wielkopolski. Następnie bez zgody władz rozpoczął zbiórkę, wnosząc w swoim imieniu pierwszą składkę wysokości 30 marek. Władze pruskie zareagowały na tę inicjatywę, nakładając na Raatza oraz odpowiedzialnych redaktorów: Stanisława Bronikowskiego z Dziennika, Szczepana Dreschera z Gońca i Józefa Żórawskiego z Kuriera grzywnę w wysokości 30 marek z możliwością zamiany na pięć dni aresztu. Pozwani odwołali się od wyroku, uzyskując w drugiej instancji ograniczenie kary do trzech marek. Ks. Raatz odmówił zapłacenia kary, uznając, że nałożona została bezzasadnie, ostatecznie więc została ona ściągnięta poprzez egzekucję komorniczą. Mimo to redakcja Kuriera w okresie od 19 lutego do 10 sierpnia 1878 zebrała sumę 668,80 marek. Datki spływały nie tylko z Poznańskiego, ale również z innych części ziem polskich, także ze Lwowa.
Wsparcie burmistrza Hersego.
Dozór kościelny podjął na nowo negocjacje i na podstawie zalecenia prezydenta policji z 14 października, 18. złożono wniosek o pozwolenie na ustawienie krzyża u przyczółka, w sąsiedztwie muru oporowego prowadzących ku rzece schodów, przy spichlerzu niejakiego Engla. Również ten pomysł spotkał się z odmową zarówno prezydium, jak i władz miejskich, które miejsce koło muru przeznaczyły dla rybaków i handlarzy ryb. Wobec decyzji prezydium odwołanie do ministerstwa wystosowały tym razem same władze miejskie, które chcąc rozładować napiętą sytuację panującą w mieście, zdecydowały się wspomóc Kościół w dążeniu do ustawienia krzyża. Istotną rolę odegrała tu postawa pełniącego funkcję II burmistrza, Jarosława Hersego (w późniejszym okresie wybranego do funkcji nadburmistrza Poznania, jego wybór nie został jednakże zatwierdzony przez władze państwowe), który będąc katolikiem wydatnie wspomógł starania dozoru. Był on autorem drugiej wersji memoriału do ministerstwa (z 16 stycznia 1879), którą sporządził, uznając poprzednią za niewłaściwą. Władze miejskie dążyły do ustawienia krzyża na moście w miejscu, które wcześniej uznały za odpowiednie. Ministerstwo jednak decyzją z 21 sierpnia 1879 i tym razem odpowiedziało odmownie.
Wobec zaistniałej sytuacji i osiągnięcia pewnego porozumienia z prezydium policji (21 sierpnia) ostatecznie zdecydowano o ustawieniu krzyża u wschodniego przyczółka mostu, strona kościelna zaakceptowała również zastrzeżenie, że ma być on umieszczony na kamiennej podstawie wysokości co najmniej jednego metra i otoczony z trzech stron żelaznym parkanem oddalonym ok. 80 cm od cokołu. Swoje warunki 22 sierpnia postawił również magistrat, żądając zobowiązania, że krzyż zostanie na ewentualną prośbę władz usunięty, bez podawania przyczyny ani wskazywania ewentualnego nowego miejsca na jego ustawienie, zaś cała operacja zostanie przeprowadzona na koszt Kościoła. Formalności trwały aż do 26 stycznia 1880, kiedy wobec spisania przez notariusza Władysława Jeżdżewskiego stosownego aktu (19 stycznia), władze miejskie wydały zgodę na postawienie krzyża.
Krzyż z żelaza.
Po ponad dwuletnich staraniach Złoty Krzyż ustawiony został na przewidzianym miejscu 15 kwietnia 1880 roku, poświęcono go w niedzielę 18 kwietnia o godzinie 17, a aktu tego dokonał proboszcz Raatz. Wygłosił on również stosowną przemowę do zgromadzonych wiernych w języku polskim i niemieckim. Całkowity koszt ustawienia żelaznego krucyfiksu oraz masywnej cynkowej postaci Chrystusa i pozostałych elementów założenia wyniósł 2000 marek.
Od 1880 roku.
Od czasu ustawienia krzyża w 1880 roku do 1939 roku krzyż kilkakrotnie poddawany był renowacji. Szczególną opiekę nad obiektem sprawował Poznański Cech Rybacki, najprawdopodobniej z jego inicjatywy w 1922 roku przeprowadzono prace malarskie. Renowacji dokonali bezpłatnie Franciszek Grien i Wincenty Głębocki, natomiast materiały malarskie przekazała właścicielka składu farb, J. Antoniewiczowa.
W 1937 roku krzyż został odnowiony z okazji Międzynarodowego Kongresu Chrystusa Króla. Wizerunek został wówczas oczyszczony chemicznie i mechanicznie z warstw farby, dzięki czemu odsłonięte zostały zatarte, wiernie przez rzeźbiarza oddane kształty anatomiczne. W ten sposób przywrócono dziełu jego pierwotnie walory artystyczne. Rzeźba została następnie pokryta warstwą 22,5-karatowego złota. Wszystkie te prace wykonane zostały przez rzeźbiarza Stefana Petlińskiego. Sam krzyż został pomalowany przez malarza Franciszka Ofierzyńskiego i ślusarza Kazimierza Steina zgodnie z życzeniem kanonika Szreybrowskiego na stalowoniebieski kolor. Koszt renowacji wyniósł 250 złotych, pokryto go ze składek wiernych. Przy okazji renowacji członkowie cechu wycięli również rosnący w pobliżu krzak bzu i w jego miejscu umieścili na granitowej podstawie żelazne ogrodzenie, przy którym składano wiązanki kwiatów.
W okresie międzywojennym zastanawiano się nad przeniesieniem krzyża ze względu na jego – zdaniem niektórych – nielicujące z rangą obiektu kultu religijnego umiejscowienie. Już wówczas planowano zmianę koryta rzeki i zburzenie mostu Chwaliszewskiego. Pojawiły się pomysły przeniesienia krzyża na planowaną wówczas promenadę. Do realizacji tych zamierzeń nigdy jednak nie doszło.
Przed II wojną światową, w okresie wielkiego kryzysu doszło do często opisywanego wydarzenia związanego ze Złotym Krzyżem. Bezrobotny mężczyzna popełnił wówczas samobójstwo, wykorzystując krucyfiks jako swoistą szubienicę. Pozostawił on wierszowany tekst w następujący sposób wyjaśniający motywy jego czynu: "Nie ma pracy, nie ma chleba; Nasrać na Polskę, idę wprost do nieba!".
Złoty Krzyż w swej ówczesnej formie został zniszczony i wrzucony do Warty przez wojska niemieckie krótko po wkroczeniu do Poznania w 1939. Po zakończeniu II wojny światowej, już w 1945 roku w jego miejscu ustawiono prosty drewniany krucyfiks przydrożny i w takiej formie krzyż chwaliszewski stoi do chwili obecnej. W 1968, zgodnie z przedwojennymi zamierzeniami, przeprowadzono zmianę koryta rzeki i zniesiono przeprawę chwaliszewską, zmieniając konotację przestrzenną monumentu. Krzyż od zakończenia wojny poddawany był renowacji, ostatnią, jak można wnioskować z tabliczki na nim umieszczonej, przeprowadziła parafia zakonu oblatów podczas misji świętych w 2000 roku.
Opis krzyża.
Pierwotny drewniany krzyż chwaliszewski był prostym krucyfiksem przydrożnym zdobionym złoconą pasyjką i umiejscowionym na środkowym przęśle mostu Chwaliszewskiego. O wiele większą wartość artystyczną i materialną przedstawiał krzyż ustawiony staraniem dozoru kościelnego w 1880 roku. Żelazny krzyż miał 4 m wysokości i 2,26 m szerokości, po jednym metrze rozpiętości ramion posągu Chrystusa, w 1937 pomalowany został na kolor stalowoszary. Końce poprzecznej belki i szczyt ozdobione były wydrążonymi, złączonymi ze sobą półkolami, artystycznie szkieletowane były również połacie belek. Rzeźba naturalnej wielkości wykonana została z cynku i zawieszona na dwóch hakach oraz czterech śrubach, pierwotnie malowana farbą, w 1937 pokryta została grubą warstwą 22,5-karatowego złota. Masa wizerunku wynosiła około 150 kg. Krzyż ustawiony był na żelaznej podstawie wysokości 38 cm, łączącej się z masywnym postumentem złożonym z dwóch bloków granitu, wysokości 90 cm. Granitowy postument spoczywał z kolei na ceglano-kamiennym cokole wysokości 46 cm.
Wyobrażenie ukrzyżowanego Chrystusa oceniano jako mające wysoką wartość artystyczną, zwracano uwagę na niezwykle precyzyjne i wierne oddanie szczegółów anatomicznych ciała. Cechą charakterystyczną przedstawienia było ukazanie stóp przybitych osobno, jedna obok drugiej. Ujęcie to powodowało rozmaite spekulacje odnośnie do rzekomego zastrzeżenia władz pruskich, mających jakoby zażądać takiego właśnie ukazania, źródła jednak nie potwierdzają tej interpretacji. Artysta najprawdopodobniej opierał się na legendzie o odnalezieniu krzyża Chrystusa przez cesarzową Helenę, zgodnie z którą odkryto cztery, a nie trzy gwoździe. Rzeźba powstała w zakładzie Kunstanstalt- Gebrüder w Monachium, koszt jej wykonania opiewał na 506 marek.
Żelazny krzyż, na którym zawieszono rzeźbę, wykonany został w 1878 w Zakładach Hipolita Cegielskiego, zgodnie z rachunkiem wystawionym przez wykonawcę, koszt jego wyniósł 900 marek, jednakże firma zrzekła się wszelkich korzyści z tego tytułu. Początkowo zakładany koszt wykucia wynieść miał 545 marek, jednakże w trakcie prac okazało się konieczne zwiększenie rozmiarów krzyża i wzmocnienie jego konstrukcji, co wpłynęło znacząco na ostateczną wartość zlecenia. Krzyż zaopatrzony został ponadto w elementy umożliwiające zawieszenie rzeźby.
Bloki granitu z których wzniesiono postument dostarczyła firma A. Krzyżanowskiego, ich koszt według rachunku z 20 lipca 1878 wyniósł 174 marki, natomiast koszt ustawienia wyniósł 74 marki (rachunek z 26 kwietnia 1880). Ta sama firma dostarczyła żelazny parkan o wartości 150 marek (rachunek z 26 kwietnia 1880).
Obecny krzyż chwaliszewski podobnie jak jego XVIII-wieczny poprzednik jest prostym przydrożnym krucyfiksem wysokości ok. 4 metrów. Pomalowano go na kolor brązowy, natomiast rzeźbie Chrystusa nadano barwy naturalne. Przepaska biodrowa jest koloru złotego. Na krzyżu znajduje się tabliczka upamiętniająca misje święte w parafii zakonu oblatów w 2000 roku. W bezpośrednim sąsiedztwie krzyża znajduje się fragment ceglanego muru będący jedyną widoczną pozostałością wschodniego przyczółka mostu Chwaliszewskiego.
Legendy związane z krzyżem.
Z krzyżem chwaliszewskim związane są dwie legendy, wykazujące wzajemne podobieństwo, mające wyjaśnić okoliczności jego ustanowienia. Według pierwszej z nich, podczas potopu szwedzkiego, gdy Poznań zajęty został przez wojska nieprzyjacielskie, przypłynęła Wartą z Częstochowy Matka Boża i zatrzymała się przy moście Chwaliszewskim, by następnie sprowadzić na miasto powódź i uratować je w ten sposób przed okupantem. Na pamiątkę tego wydarzenia miano postawić na moście krzyż. Druga legenda odnosi się do katastrofalnej powodzi, która nawiedziła Poznań w 1736 roku (woda miała być morskiego pochodzenia). Według przekazu miasto zostało ocalone przez samego Chrystusa, który, podobnie jak uprzednio jego matka, przypłynął Wartą z Jasnej Góry do Poznania, a następnie na pamiątkę tego wydarzenia, stanął na moście. Znany jest również przekaz o siwobrodym starcu, który miał przesiadywać pod Złotym Krzyżem i opowiadać przechodzącym legendy z nim związane.
Inspiracje literackie.
Motyw krzyża chwaliszewskiego jego obecny w co najmniej dwóch wierszach oraz jednej powieści. Krucyfiks zainspirował poetów Leonarda Turkowskiego ("Złoty Pan Jezus", 1933) oraz Mariana Karwackiego ("Zasypano", 2004). Wiersze przywołują m.in. postaci poznańskich rybaków silnie związanych dawniej z Chwaliszewem i Złotym Krzyżem.
Krzyż chwaliszewski pojawia się również z powieści kryminalnej Edwarda Pasewicza "Śmierć w darkroomie" (2007). Autora zainspirowała historia przedwojennego samobójcy, który powiesił się na Złotym Krzyżu. Fikcyjna fabuła osadzona została w listopadzie 2005 roku i wiąże się z autentycznym wydarzeniem – udaremnionym wówczas przez policję Marszem Równości. Bohaterem powieści jest warszawski policjant, komisarz Marcin Zielony, który prowadzi w Poznaniu prywatne śledztwo w sprawie śmierci brata, Igora. Brat komisarza był gejem i zginął w jednym z gejowskich klubów krótko po rozpędzeniu przez policję demonstracji. Zielony staje się obiektem homoseksualnej obsesji upośledzonego umysłowo chłopaka zwanego Młodym, który przekonany o niemożności jej spełnienia, popełnia samobójstwo wieszając się na krzyżu chwaliszewskim.

</doc>
<doc id="1610003" url="https://pl.wikipedia.org/wiki?curid=1610003" title="Krzyż chwaliszewski w Poznaniu">
Krzyż chwaliszewski w Poznaniu



</doc>
<doc id="1610004" url="https://pl.wikipedia.org/wiki?curid=1610004" title="Rozpad gamma">
Rozpad gamma



</doc>
<doc id="1610006" url="https://pl.wikipedia.org/wiki?curid=1610006" title="Sołdatske (obwód chersoński)">
Sołdatske (obwód chersoński)

Sołdatske (ukr. "Солдатське") – wieś na południu Ukrainy, w obwodzie chersońskim, w rejonie biłozerskim. Miejscowość liczy 139 mieszkańców.
Historia.
Wieś założona w 1866 roku. W 1887 odnotowano tutaj 21 domostw zamieszkanych przez 57 mężczyzn i 55 kobiet.

</doc>
<doc id="1610007" url="https://pl.wikipedia.org/wiki?curid=1610007" title="Dreams (Miz)">
Dreams (Miz)

Dreams – pierwszy japoński album Miz nagrany po angielsku.

</doc>
<doc id="1610008" url="https://pl.wikipedia.org/wiki?curid=1610008" title="Constantin Levaditi">
Constantin Levaditi

Constantin Levaditi (ur. 19 lipca 1874 w Gałaczu, zm. 5 września 1953 w Bukareszcie) – rumuńsko-francuski lekarz, mikrobiolog. Opisał metodę barwienia krętków, tzw. metodę Levaditiego. 

</doc>
<doc id="1610009" url="https://pl.wikipedia.org/wiki?curid=1610009" title="Fanny Chmelar">
Fanny Chmelar

Fanny Chmelar (ur. 31 października 1985 w Weilheim in Oberbayern) – niemiecka narciarka alpejska, specjalistka konkurencji technicznych.
Kariera.
Po raz pierwszy na arenie międzynarodowej pojawiła się 4 grudnia 2000 roku podczas zawodów University Race w Kaunertal, gdzie zajęła 34. miejsce w slalomie. W 2003 roku wystartowała na mistrzostwach świata juniorów w Briançonnais, gdzie jej najlepszym wynikiem było dziesiąte miejsce w supergigancie. Startowała także na rozgrywanych dwa lata później mistrzostwach świata juniorów w Bardonecchii, lecz plasowała się w trzeciej dzesiątce.
W zawodach Pucharu Świata zadebiutowała 29 grudnia 2005 roku w Lienzu, gdzie nie zakwalifikowała się do pierwszego przejazdu w slalomu. Pierwsze pucharowe punkty zdobyła 2 stycznia 2006 roku w Sankt Moritz, zajmując 20. pozycję w superkombinacji. Jedyny raz na podium zawodów tego cyklu stanęła 13 marca 2009 roku w Åre, kończąc slalom na drugiej pozycji. W zawodach tych rozdzieliła Francuzkę Sandrine Aubert i Therese Borssén ze Szwecji. Najlepsze wyniki osiągnęła w sezonie 2008/2009, kiedy to w klasyfikacji generalnej zajęła 41. miejsce.
W 2010 roku wystartowała na igrzyskach olimpijskich w Vancouver, gdzie nie ukończyła pierwszego przejazdu slalomu. Była też między innymi ósma w tej samej konkurencji podczas mistrzostw świata w Val d’Isère w 2009 roku.
W 2013 roku zakończyła karierę.

</doc>
<doc id="1610010" url="https://pl.wikipedia.org/wiki?curid=1610010" title="Gmina Otynja">
Gmina Otynja



</doc>
<doc id="1610011" url="https://pl.wikipedia.org/wiki?curid=1610011" title="Biegus ostrosterny">
Biegus ostrosterny

Biegus ostrosterny ("Calidris acuminata") – gatunek wędrownego ptaka z rodziny bekasowatych (Scolopacidae). Zamieszkuje północno-środkową i północno-wschodnią Syberię – od delty Leny do rzeki Kołymy. Zimuje od Nowej Gwinei przez Melanezję po Nową Kaledonię i Fidżi oraz na południe po Australię i Nową Zelandię. Nie wyróżnia się podgatunków. Jest narażony na wyginięcie.

</doc>
<doc id="1610012" url="https://pl.wikipedia.org/wiki?curid=1610012" title="Paweł Jedzink">
Paweł Jedzink

Paweł Antoni Jedzink (ur. 13 czerwca 1851 w Braniewie, zm. 31 października 1918 w Poznaniu) – duchowny rzymskokatolicki, biskup pomocniczy poznański w latach 1915–1918.
Życiorys.
Urodził się w rodzinie mistrza krawieckiego Michaela Jedzink i Rosalie z d. Hube w Braniewie na Warmii. Tam też ukończył szkołę elementarną i średnią. Jesienią 1870 zdał maturę w miejscowym gimnazjum, a następnie studiował również w Braniewie w Liceum Hosianum. Święcenia kapłańskie przyjął 2 sierpnia 1874 w katedrze we Fromborku. Następnie studiował w Monastyrze, gdzie uzyskał stopień licencjata teologii. Początkowo był prefektem konwiktu biskupiego, lecz ze względu na restrykcje związane z kulturkampfem biskup warmiński Krementz wysłał go do pracy duszpasterskiej do stolicy Finlandii – Helsinek, gdzie posługiwał przez następne pięć lat dla społeczności niemieckich katolików w kościele św. Henryka (1877–1881). W 1881 powrócił na Warmię, będąc wikariuszem kolejno w Ełdytach Wielkich, Malborku i Miłakowie.
15 października 1883 biskup mianował go kuratusem w Olsztynku z zadaniem budowy nowej świątyni, ponieważ skromne dotychczasowe oratorium od dawna nie mieściło wzrastającej liczby wiernych. W ciągu pięciu lat, głównie z ofiar wiernych z katolickiej Warmii, wzniósł kościół, plebanię i szkołę (budynek przy kościele). Konsekracji świątyni dedykowanej Najświętszemu Serca Pana Jezusa oraz św. Brunonowi dokonał 26 września 1888 roku biskup warmiński, Andreas Thiel. Będąc również nauczycielem religii, skarżył się w piśmie do biskupa, że większość społeczności lokalnej posługuje się tu językiem polskim, a religii musi się uczyć po niemiecku.
Z Olsztynka powołał go arcybiskup Julius Dinder do Poznania, mianując 12 listopada 1888 kanonikiem gremialnym kapituły poznańskiej. 30 maja 1889 został mianowany rektorem (regensem) i profesorem teologii moralnej w ponownie otwartym (po 16-letniej przerwie z powodu polityki kulturkampfu) Seminarium Duchownym w Poznaniu. W 1889 Uniwersytet w Monastyrze, na 25-lecie kapłaństwa, nadał ks. Jedzinkowi tytuł doktora teologii. W 1906, po śmierci arcybiskupa Stablewskiego, został wysunięty przez obie kapituły jako kandydat na jego następcę. Nie został jednak wybrany na urząd arcybiskupa. 23 lutego 1915 został mianowany wikariuszem kapitulnym archidiecezji poznańskiej. Po kilku dniach, po śmierci abpa Edwarda Likowskiego 28 lutego, został obrany przez kapitułę poznańską administratorem diecezji na okres wakansu. Nowy arcybiskup diecezji Edmund Dalbor ustanowił go swoim biskupem pomocniczym (sufraganem). 30 czerwca 1915 został mianowany biskupem pomocniczym archidiecezji poznańskiej i biskupem tytularnym Temisonio. Sakrę biskupią przyjął 21 września 1915. Ponadto pełnił urząd wiceprezesa ordynariatu arcybiskupiego, egzaminatora i sędziego prosynodalnego oraz cenzora ksiąg religijnych.
Pomimo iż z wychowania w Braniewie był Niemcem i uważał się za Niemca, po przybyciu do Poznania zrósł się z polskim społeczeństwem w Wielkopolsce i z Polakami rozmawiał w języku polskim. Sprzeciwiał się germanizacji i upominał się o przywrócenie języka polskiego w szkołach. W 1903 uczestniczył w akcji wyborczej do sejmu pruskiego, głosując na polskiego delegata. Przetłumaczył z polskiego na niemiecki pracę Edwarda Likowskiego o historii unii brzeskiej "Rzut oka na wewnętrzny stan Cerkwi ruskiej przed Unią Brzeską". Wcześniej, w 1892, w „Drukarni Kurjera Poznańskiego“ wydał również antysemicką publikację, która odbiła się szerokim echem "Der Christ. Eine Entgegnung auf die von einem Geistlichen der Erzdiözesen Gnesen und Posen verfasste Broschüre...".
Ponadto założył Towarzystwo św. Józefa dla nauczycieli katolickich z archidiecezji poznańskiej. Należał do Stowarzyszenia Kapłanów Wiecznej Adoracji Najświętszego Sakramentu, a w 1896 roku, z polecenia arcybiskupa Stablewskiego, objął funkcję dyrektora tegoż stowarzyszenia. Szczególną troską otaczał kościół pofranciszkański w Poznaniu dla Niemców katolików, w którym sprawował wszystkie ważniejsze nabożeństwa. W 1914 został członkiem Wydziału Historyczno-Literackiego Poznańskiego Towarzystwa Przyjaciół Nauk.
Zmarł 31 października 1918 roku w Poznaniu po 4 dniach od zachorowania na grypę hiszpankę, którą zaraził się podczas wizytacji duszpasterskiej. Pochowany został w katedrze poznańskiej w krypcie kaplicy św. Krzyża.
Jego bratanek o tym samym imieniu i nazwisku, Paul Jedzink (1880–1943), również został księdzem katolickim i profesorem w seminarium duchownym, z tym że w rodzinnym Braniewie.

</doc>
<doc id="1610013" url="https://pl.wikipedia.org/wiki?curid=1610013" title="Spotkanie w Telgte">
Spotkanie w Telgte

Spotkanie w Telgte (niem. "Das Treffen in Telgte") – powieść z kluczem Güntera Grassa z 1979 r. (wydanie polskie 1992). Jedna z najkrótszych powieści autora, uchodzi za jeden z jego najcelniejszych utworów. Przeszłość odsłania rozliczne analogie do teraźniejszości.
Utwór opisuje fikcyjne spotkanie niemieckich poetów, pisarzy (także teologów piszących pieśni kościelne) i muzyków mające się odbyć w Telgte w 1647 r. Uczestnicy spotkania są często ideologami i politykami zwalczających się zaciekle sił katolickich i protestanckich. Mają intelektualnie, w oparciu o znane im wszystkim pojęcia literackie i humanistyczne i wspólny język, znaleźć rozwiązanie niemożliwe na gruncie politycznym i militarnym. Celem jest zbliżenie stanowisk i zakończenie wojny trzydziestoletniej.
Inicjatorem spotkania jest Simon Dach, wykładowca poezji na Albertynie w Królewcu. Hans Jakob von Grimmelshausen jako oficer cesarski zajmując gospodę Libuszki w Telgte zapewnia uczestnikom spotkania w miarę spokojne miejsce dyskusji i aprowizację.
W spotkaniu, odbywającym się w wojennym czasie u schyłku wojny trzydziestoletniej, bierze udział 21 artystów z całych Niemiec, m.in. śląscy artyści Andreas Gryphius, Daniel Czepko von Reigersfeld, Johannes Scheffler (znany jako Angelus Silesius), Christian Hoffmann von Hoffmannswaldau, , a także Paul Gerhardt, czy muzycy Heinrich Albert i Heinrich Schütz.
Pod kierownictwem Simona Dacha, poeci czytają swoje manuskrypty, które komentowane są przez innych uczestników, poruszających też sytuację języka niemieckiego po latach wojny. Spożywa się posiłki, pije wino. Po kilku dniach gospoda staje w płomieniach a uczestnicy dyskusji rozjeżdżają się nie wyznaczając terminu następnego spotkania. Jednak zbliżenie pozostaje w umysłach twórców.
Kończący wojnę pokój westfalski podpisano w pobliskim Münsterze w niecały rok później.
Pod pretekstem spotkania w Telgte Grass opowiada o spotkaniach i dyskusjach ważnej dla jego twórczości "Grupy 47". Często moralizuje, zwłaszcza pisząc o Niemczech współczesnych, gdzie w pogoni „za mirażem materialnego dobrobytu ludzie tracą z oczu horyzont »wyższych« wartości”. W 1958 Günter Grass otrzymał tam nagrodę literacką za pierwszy rozdział Blaszanego bębenka.

</doc>
<doc id="1610015" url="https://pl.wikipedia.org/wiki?curid=1610015" title="Gmina Nawarja">
Gmina Nawarja



</doc>
<doc id="1610016" url="https://pl.wikipedia.org/wiki?curid=1610016" title="Voyage of the Acolyte">
Voyage of the Acolyte

Voyage of the Acolyte – debiutancki solowy album Steve'a Hacketta, wydany w 1975 roku. W 2005 r. ukazała się zremasterowana wersja z dodatkowymi utworami.

</doc>
<doc id="1610019" url="https://pl.wikipedia.org/wiki?curid=1610019" title="Stary cmentarz żydowski w Żarkach">
Stary cmentarz żydowski w Żarkach

Stary cmentarz żydowski w Żarkach – kirkut znajdujący się przy obecnej ul. Górki w Żarkach. Data jego powstania jak też likwidacji pozostaje nieznana. Na terenie kirkutu nie zachowały się żadne widoczne macewy, ale pod powierzchnią gruntu znajdują się szczątki pochowanych na cmentarzu osób.

</doc>
<doc id="1610022" url="https://pl.wikipedia.org/wiki?curid=1610022" title="Calidris acuminata">
Calidris acuminata



</doc>
<doc id="1610024" url="https://pl.wikipedia.org/wiki?curid=1610024" title="Szyroka Bałka (rejon biłozerski)">
Szyroka Bałka (rejon biłozerski)

Szyroka Bałka (ukr. "Широка Балка") – wieś na południu Ukrainy, w obwodzie chersońskim, w rejonie biłozerskim. Położona na brzegu Limanu Dniepru. Miejscowość liczy 2593 mieszkańców.
Historia.
Pierwsze wzmianki o wsi pochodzą z 1856 roku. Pierwsi mieszkańcy pochodzili z sąsiedniego Stanisława. W І–III wieku na tym terenie znajdowała się osada Zołotyj Mys (Złoty Przylądek), kontrolowana przez Olbię.
Zabytki.
Zachowały się ślady wału ziemnego i kamiennych umocnień antycznej osady.

</doc>
<doc id="1610035" url="https://pl.wikipedia.org/wiki?curid=1610035" title="Carmen Elise Espenæs">
Carmen Elise Espenæs

Carmen Elise Espenæs (ur. 30 września 1983 r. w Stavanger w Norwegii) - norweska wokalistka. Członkini zespołu Midnattsol.
Jej starszą siostrą jest Liv Kristine, niegdyś wokalistki zespołu Theatre of Tragedy.

</doc>
<doc id="1610036" url="https://pl.wikipedia.org/wiki?curid=1610036" title="Calandrella brachydactyla">
Calandrella brachydactyla



</doc>
<doc id="1610037" url="https://pl.wikipedia.org/wiki?curid=1610037" title="Zelixa">
Zelixa



</doc>
<doc id="1610039" url="https://pl.wikipedia.org/wiki?curid=1610039" title="1. deild Wysp Owczych (1985)">
1. deild Wysp Owczych (1985)

W roku 1985 odbyła się 43. edycja 1.deild (dziś, od 2012 roku zwanej Effodeildin), czyli pierwszej ligi piłki nożnej archipelagu Wysp Owczych. Poprzednio, pierwszy raz w swej historii na szczycie tabeli znalazł się klub B68 Toftir, który zdołał utrzymać pozycję lidera, przeganiając stołeczną drużynę HB Tórshavn o dwa punkty.
Obecnie rozgrywki pierwszej ligi Wysp Owczych skupiają się na 10 klubach, jednak kiedyś było inaczej. Jeszcze w 1985 uczestniczyło w nich jedynie osiem klubów, wskutek reformy z 1979, kiedy ich liczbę zwiększono o jeden. Od rozgrywek w 1976 jest możliwość degradacji do drugiej ligi jednej, ostatniej w tabeli drużyny. Tym razem odpadł ÍF Fuglafjørður, zaraz po swoim awansie do wyższego poziomu rozgrywek.
Zespoły podczas całych rozgrywek utrzymywały się na podobnych pozycjach, jak sezon wcześniej. KÍ Klaksvík znalazł się o dwie pozycje wyżej, a jedynym zespołem, który zdecydowanie zmienił miejsce, względem poprzedniego sezonu był TB Tvøroyri, który z drugiej spadł na siódmą, przedostatnią pozycję.
Za zwycięstwo w tych rozgrywkach przyznawano jeszcze dwa punkty, a nie trzy, jak to ma obecnie miejsce.
Rozgrywki.
Wyniki spotkań.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Sędziowie.
Następujący arbitrzy sędziowali poszczególne mecze 1.deild 1985:

</doc>
<doc id="1610040" url="https://pl.wikipedia.org/wiki?curid=1610040" title="Imperializm kulturowy">
Imperializm kulturowy

Imperializm kulturowy, także kolonializm kulturowy – dominacja jednej kultury nad inną, pociągająca za sobą różne formy alulturacji. 
Imperializm kulturowy wiązany jest z różnymi formami dominacji politycznej lub gospodarczej, np. imperializmem, kolonializmem, czy globalizacją mediów czy kultury konsumpcyjnej.
Wskutek imperializmu kulturowego zanika autonomia kultur słabszych oraz różnorodność kulturowa. Następuje ujednolicenie (homogenizacja kulturowa). Narzucane są obce idee, normy i wartości.
Rozwój pojęcia.
Pojęcie pojawiło się w latach 60tych XX w., a zaczęło być szeroko dyskutowane w latach 70tych, w związku z procesami dekolonizacji, oraz światową rywalizacją dwóch bloków ideologicznych: zachodniego i wschodniego. Pojęcie powrócilo w nowym kontekście na początku XXI w. w związku z dyskusją na temat nowej fali globalizacji gospodarczo-politycznej. Pojawiły się wtedy nowe wątki dyskusji: dominacja gospodarcza i medialna .
Pojęciem tym obejmuje się zjawiska zróżnicowane, przez co trudno o konsens co do jego definicji. 
Trudności z opisem zjawiska wynikają z tego, że wzorce kulturowe zmieniają się i rozprzestrzeniają w sposób spontaniczny, np. poprzez dyfuzję kulturową i tylko część tych zmian jest może być określana jako imperializm kulturowy. Tym , co ma go wyróżniać od zwykłej zmiany kulturowej jest oparcie go na dużej przewadze władzy pomiędzy kulturami (dominacja polityczna czy ekonomiczna), a szczególnie przymusowy charakter zmian i powiązanie ich z różnymi formami zinstytucjonalizowanej opresji. 
Szczegółowe dyskusje.
John Tomlinson wyróżnił pięć podstawowych wątków w ramach których prowadzi się dyskusje nad imperializmem kulturowym:
Pojęcie imperializmu kulturowego używane jest w szeregu dyskusji szczegółowych:
Bibliografia.
 

</doc>
<doc id="1610042" url="https://pl.wikipedia.org/wiki?curid=1610042" title="Mikołajów n/Dn. (gmina)">
Mikołajów n/Dn. (gmina)

Mikołajów n/Dn. ("Mikołajów nad Dniestrem"; 1941–44 "Mikołajów") – dawna gmina wiejska w powiecie żydaczowskim województwa stanisławowskiego II Rzeczypospolitej. Siedzibą gminy było miasto Mikołajów n/Dn., które stanowiło odrębną gminę miejską (podczas okupacji pozbawiony praw miejskich i włączony do gminy).
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Demnia, Drohowyże, Nadiatycze, Rozwadów, Rudniki, Stulsko, Trościaniec, Uście, Weryń i Wola Wielka.
Po II wojnie światowej obszar gminy został włączony do Ukraińskiej SRR.

</doc>
<doc id="1610050" url="https://pl.wikipedia.org/wiki?curid=1610050" title="Please Don't Touch">
Please Don't Touch

Please Don't Touch – drugi solowy album Steve'a Hacketta wydany w 1978 roku. W 2005 r. wyszła remasterowana edycja płyty z bonusami.
Spis utworów.
"bonusy reedycji z 2005 r.:"

</doc>
<doc id="1610051" url="https://pl.wikipedia.org/wiki?curid=1610051" title="Gmina Mikołajów nad Dniestrem">
Gmina Mikołajów nad Dniestrem



</doc>
<doc id="1610059" url="https://pl.wikipedia.org/wiki?curid=1610059" title="Anna Jadwiga Gawrońska">
Anna Jadwiga Gawrońska

Anna Jadwiga Gawrońska-Wójcik (ur. 23 września 1912 w Grudziądzu, zm. 29 stycznia 2004 tamże) – polska lekkoatletka.
Kariera.
Zawodniczka klubu Sokół Grudziądz, po wojnie Spółdzielczego Grudziądzkiego KS. Wicemistrzyni Europy w sztafecie 4 x 100 m z Wiednia (1938) z wynikiem 48,2. 5-krotna mistrzyni Polski, 3-krotna mistrzyni Polski w hali i 4-krotna rekordzistka kraju w biegach sztafetowych. Rekordy życiowe: 60 m – 7,9 (1938), 100 m – 12,8 (1937), 200 m – 26,8 (1938).

</doc>
<doc id="1610060" url="https://pl.wikipedia.org/wiki?curid=1610060" title="Kolej krzesełkowa na Mosorny Groń">
Kolej krzesełkowa na Mosorny Groń

Kolej krzesełkowa na Mosorny Groń – całoroczna kolej krzesełkowa z krzesełkami 4-osobowymi, z Zawoi-Policzne na Mosorny Groń w Beskidzie Żywieckim. Kolej wyprodukowała firma Pomagalski S.A., a operatorem są Polskie Koleje Linowe S.A.
Historia.
W październiku 2001 została zarejestrowana spółka „Ośrodek Turystyczno-Narciarski "Mosorny Groń" Sp. z o.o.”. Udziałowcami byli m.in. mieszkańcy i samorząd Zawoi (który wniósł aportem do spółki działki gminne o ówczesnej wartości 1 mln złotych w zamian za 22% udziałów) oraz kilka krakowskich firm. Kłopoty finansowe i konflikty między niektórymi współwłaścicielami od początku utrudniały inwestycję. Ukończono ją kosztem ponad 15 mln zł, w tym ok. 10 mln kredytu pod zastaw gminnych gruntów. Kolej krzesełkowa została uruchomiona w 2003. Dotychczasowy operator ogłosił upadłość likwidacyjną (sąd ogłosił upadłość w październiku 2008). Syndyk masy upadłości ogłosił w kwietniu 2009 przetarg na zakup ośrodka (cena wywoławcza 16 504 217,31 zł). Przedmiotem przetargu były nieruchomości składające się z 26 działek o łącznej powierzchni ponad 3,67 ha oraz stacja narciarska z hotelem, parking, kolej krzesełkowa oraz inne maszyny i urządzenia. W kwietniu 2010 ośrodek kupiły Polskie Koleje Linowe S.A. (przejęcie nastąpiło w sierpniu tego roku).
Kolej wraz z poprowadzoną wzdłuż niego trasą narciarską, która na okres od stycznia 2015 do listopada 2025 ma przyznaną licencję FIS na rozgrywanie krajowych i międzynarodowych zawodów narciarskich w slalomie i slalomie gigancie oraz kilkoma wyciągami i trasami, stanowi Ośrodek Turystyczno-Narciarski Mosorny Groń w Zawoi.

</doc>
<doc id="1610061" url="https://pl.wikipedia.org/wiki?curid=1610061" title="Cerkiew huculska">
Cerkiew huculska

Cerkiew huculska – typ architektoniczny cerkwi występujący w Karpatach na Huculszczyźnie.
Konstrukcja cerkwi huculskiej.
Cerkiew huculska jest wznoszona na planie krzyża. Cerkiew jest podzielona na babiniec, nawę i prezbiterium, przy czym nawa jest na ogół wyższa i szersza od pozostałych dwóch komponentów, o równej wysokości i szerokości. Pierwotnie w cerkwiach huculskich znajdowała się tylko jedna, położona nad nawą kopuła (wówczas prezbiterium i babiniec posiadały dachy dwuspadowe), w toku dalszego rozwoju tego typu architektury zaczęły pojawiać się świątynie z trzema lub nawet pięcioma kopułami. Tradycyjnie posiada wejście dla mężczyzn – od zachodu, dla kobiet – od południa oraz jest orientowana. Drewnianą cerkiew wieńczą kopuły, w liczbie od jednej do pięciu. Całość była kryta gontem. Całą cerkiew otaczano daszkiem okapowym. Dzwonnica w cerkwi huculskiej jest na ogół wolnostojącą konstrukcją.
Taki typ cerkwi uformował się najprawdopodobniej jeszcze w okresie Rusi Kijowskiej, chociaż do naszych czasów nie zachowały się żadne przykłady tak dawnej architektury huculskiej. Najstarsze cerkwie tego typu pochodzą z XV wieku.

</doc>
<doc id="1610062" url="https://pl.wikipedia.org/wiki?curid=1610062" title="Elektrownia wiatrowa Zawoja">
Elektrownia wiatrowa Zawoja

Elektrownia wiatrowa Zawoja – elektrownia wiatrowa w północnej części miejscowości Zawoja (województwo małopolskie, powiat suski), położona na terenie osiedla Przysłop, usytuowana na wysokości około 700 m n.p.m., zbudowana z inicjatywy zakonników pobliskiego Klasztoru Karmelitów Bosych, oddana do użytku w czerwcu 1996 r. 
Elektrownia wyposażona jest w turbinę wiatrową trzyskrzydłową typu EW 160 o średnicy wirnika 22 m umieszczoną na 30-metrowej stalowej wieży wsporczej. Może pracować przy prędkości wiatru od 4 do 25 m/s. Moc znamionowa (uzyskiwana przy prędkości wiatru 14 m/s) to 160 kW. 
Elektrownia, oprócz zaopatrywania w energię elektryczną Klasztoru Karmelitów Bosych, stanowi interesującą lokalną atrakcję turystyczną. Obecnie nieczynny z powodu uszkodzenia układu hamującego.

</doc>
<doc id="1610063" url="https://pl.wikipedia.org/wiki?curid=1610063" title="Klasztor Karmelitów Bosych w Zawoi">
Klasztor Karmelitów Bosych w Zawoi

Klasztor Karmelitów Bosych w Zawoi – klasztor zakonu karmelitów bosych usytuowany w północnej części miejscowości Zawoja (województwo małopolskie, powiat suski), na terenie osiedla Przysłop.
Historia.
Pierwsza w tym miejscu kaplica powstała w 1945. W 1951 wokół kaplicy wybudowano czternaście kapliczek – stacji drogi krzyżowej. Od 1970, za zgodą biskupa Franciszka Jopa rozpoczęto przystosowywanie kaplicy do funkcji domu zakonnego. 1 stycznia 1976 Kuria Metropolitalna w Krakowie oficjalnie powierzyła zakonnikom duszpasterstwo parafialne w ośrodku duszpasterskim św. Józefa Robotnika w Zawoi-Zakamieniu. W latach 1970-1976 wybudowany został kościół św. Józefa Robotnika, natomiast w latach 1986-1990 powstały obecne budynki klasztoru wraz z zespołem domów dla celów rekolekcyjnych, grup oazowych oraz kolonii dziecięcych.
Woda w budynku ogrzewana jest z wykorzystaniem energii cieplnej, pozyskiwanej za pomocą kolektorów słonecznych umieszczonych na dachu klasztoru. Uruchomiono również na jego potrzeby nowoczesną oczyszczalnię ścieków.

</doc>
<doc id="1610064" url="https://pl.wikipedia.org/wiki?curid=1610064" title="Ścieżki edukacyjne Babiogórskiego Parku Narodowego">
Ścieżki edukacyjne Babiogórskiego Parku Narodowego

Ścieżki edukacyjne Babiogórskiego Parku Narodowego – specjalne szlaki turystyczne wyznaczone na terenie Babiogórskiego Parku Narodowego i w jego okolicach, których celem jest umożliwienie poznania unikalnej przyrody regionu Babiej Góry, kultury miejscowej ludności oraz lokalnej architektury. 
Wyznaczono dziewięć ścieżek edukacyjnych:

</doc>
<doc id="1610065" url="https://pl.wikipedia.org/wiki?curid=1610065" title="Młyniska (Ukraina)">
Młyniska (Ukraina)



</doc>
<doc id="1610066" url="https://pl.wikipedia.org/wiki?curid=1610066" title="Młyniska (gmina)">
Młyniska (gmina)

Młyniska – dawna gmina wiejska w powiecie żydaczowskim województwa stanisławowskiego II Rzeczypospolitej. Siedzibą gminy były Młyniska.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Antoniówka, Bereźnica Królewska, Holeszów, Jajkowce, Lubsza, Młyniska, Mazurówka, Smuchów, Zabłotowce i Żórawków.
Po II wojnie światowej obszar gminy znalazł się w ZSRR.

</doc>
<doc id="1610067" url="https://pl.wikipedia.org/wiki?curid=1610067" title="Ośrodek Edukacyjny Babiogórskiego Parku Narodowego">
Ośrodek Edukacyjny Babiogórskiego Parku Narodowego

Ośrodek Edukacyjny Babiogórskiego Parku Narodowego – muzeum Babiogórskiego Parku Narodowego mieszczące się w budynku Dyrekcji Parku w Zawoi – Markowej. Ośrodek w efektowny sposób prezentuje zagadnienia związane z przyrodą Babiej Góry, kulturą lokalnej społeczności i ekologią. Dzięki wyposażeniu ośrodka w nowoczesny sprzęt multimedialny zwiedzający mogą posłuchać odgłosów lasu i zwierząt w nim mieszkających, a także podziwiać górskie widoki.
Wystawy w Ośrodku.
W ośrodku zorganizowano cztery wystawy stałe:
Przed budynkiem ośrodka zorganizowano Ogród Roślin Babiogórskich oraz Ogród Zmysłów.

</doc>
<doc id="1610068" url="https://pl.wikipedia.org/wiki?curid=1610068" title="Czatoża">
Czatoża

Czatoża ("Zawoja – Czatoża") – przysiółek wsi Zawoja w Polsce, położony w województwie małopolskim, w powiecie suskim, w gminie Zawoja, w dolinie potoku Jałowiec, zwanego też Czatożanką Stare nazwy przysiółka to: "Ciatoża" i "Dzika Dziura". Wchodzi w skład sołectwa Zawoja Górna.
W latach 1975–1998 przysiółek administracyjnie należał do województwa bielskiego.
Ciekawostka.
Zanim Czatożę zabudowano, była ona halą. Zbójnicy ugotowali tutaj podobno w żentycy bacę, który jakoby ukrywał przed nimi ser. 
Znane osoby.
W Czatoży żył na przełomie XIX i XX w. i zmarł Wawrzyniec Szkolnik – przewodnik babiogórski i gawędziarz.

</doc>
<doc id="1610069" url="https://pl.wikipedia.org/wiki?curid=1610069" title="Policzne">
Policzne

Policzne – przysiółek wsi Zawoja w Polsce, położony w województwie małopolskim, w powiecie suskim, w gminie Zawoja, w południowej części Zawoi, u podnóża Mosornego Gronia, w dolinie potoku Jaworzynka, przy drodze wojewódzkiej nr 957. Zlokalizowana jest tu dolna stacja kolei linowej na Mosorny Groń. Przechodzi tędy niebieski szlak turystyczny z Czatoży na Przełęcz Krowiarki.
W latach 1975–1998 przysiółek administracyjnie należał do województwa bielskiego.

</doc>
<doc id="1610070" url="https://pl.wikipedia.org/wiki?curid=1610070" title="Rozdół (gmina)">
Rozdół (gmina)

Rozdół – dawna gmina wiejska w powiecie żydaczowskim województwa stanisławowskiego II Rzeczypospolitej. Siedzibą gminy było miasto Rozdół, które stanowiło odrębną gminę miejską (podczas okupacji pozbawiony praw miejskich i włączony do gminy).
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Brzezina, Czernica, Derżów, Iłów, Kijowiec, Krupsko, Malechów i Piaseczna.
Po II wojnie światowej obszar gminy znalazł się w ZSRR.

</doc>
<doc id="1610071" url="https://pl.wikipedia.org/wiki?curid=1610071" title="Hans Bothmann">
Hans Bothmann



</doc>
<doc id="1610074" url="https://pl.wikipedia.org/wiki?curid=1610074" title="Nü metal">
Nü metal



</doc>
<doc id="1610075" url="https://pl.wikipedia.org/wiki?curid=1610075" title="Spectral Mornings">
Spectral Mornings

Spectral Mornings – trzeci solowy album Steve'a Hacketta wydany w 1979 roku. W 2005 r. wyszła remasterowana edycja płyty z bonusami.
Spis utworów.
"bonusy na reedycji z 2005 r.:"

</doc>
<doc id="1610076" url="https://pl.wikipedia.org/wiki?curid=1610076" title="Julien Sablé">
Julien Sablé

Julien Sablé (ur. 11 września 1980 w Marsylii) – francuski trener i piłkarz występujący na pozycji pomocnika. Obecnie pełni funkcję asystenta trenera AS Saint-Étienne.
Kariera klubowa.
Sablé zawodową karierę rozpoczynał w 1997 roku w drugoligowym AS Saint-Étienne. W 1999 roku awansował z klubem do ekstraklasy. Zadebiutował w niej 6 sierpnia 1999 w przegranym 1:2 meczu z FC Nantes. 12 stycznia 2000 w przegranym 2:3 spotkaniu z CS Sedan strzelił pierwszego gola w trakcie gry w Ligue 1. W 2001 roku spadł z zespołem do drugiej ligi. W 2004 roku ponownie awansował z klubem do Ligue 1. W ciągu 10 lat w Saint-Étienne Sablé rozegrał 302 spotkania i zdobył 9 bramek.
W 2007 roku podpisał kontrakt z innym pierwszoligowcem - RC Lens. Pierwszy ligowy mecz zaliczył tam 4 sierpnia 2007 w przeciwko Girondins Bordeaux (0:1). W 2008 roku spadł z Lens do drugiej ligi. W sierpniu 2008 Sablé przebywał na testach w angielskim Derby County, jednak nie podpisał z nim kontraktu. Wrócił do Lens, gdzie spędził jeszcze pół roku.
W styczniu 2009 za milion euro przeszedł do pierwszoligowego OGC Nice. Zadebiutował tam 31 stycznia 2009 w przegranym 0:1 ligowym pojedynku z Valenciennes FC.
9 października 2012 roku podpisał kontrakt z SC Bastia.

</doc>
<doc id="1610077" url="https://pl.wikipedia.org/wiki?curid=1610077" title="Julien Sable">
Julien Sable



</doc>
<doc id="1610078" url="https://pl.wikipedia.org/wiki?curid=1610078" title="Ruda (rejon żydaczowski)">
Ruda (rejon żydaczowski)

Ruda (ukr. Руда) – wieś na Ukrainie. Należy do rejonu żydaczowskiego w obwodzie lwowskim i liczy 736 mieszkańców.
W II Rzeczypospolitej do 1934 roku wieś stanowiła samodzielną gminę jednostkową w powiecie żydaczowskim w woj. stanisławowskim. W związku z reformą scaleniową została 1 sierpnia 1934 roku włączona do nowo utworzonej wiejskiej gminy zbiorowej gminy Ruda w tymże powiecie i województwie, której była siedzibą. Po wojnie wieś weszła w struktury administracyjne Związku Radzieckiego.

</doc>
<doc id="1610079" url="https://pl.wikipedia.org/wiki?curid=1610079" title="Ruda (gmina w województwie stanisławowskim)">
Ruda (gmina w województwie stanisławowskim)

Ruda – dawna gmina wiejska w powiecie żydaczowskim województwa stanisławowskiego II Rzeczypospolitej. Siedzibą gminy była Ruda.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Hanowce, Izydorówka, Krechów, Łówczyce, Machliniec, Nowe Sioło, Obłaźnica, Pokrowce, Ruda, Sulatycze i Żyrawa.
Pod okupacją zniesiona i przekształcona w nowe gminy Nowe Sioło i Lachowice Zarzeczne (Pokrowce włączono do gminy Żydaczów).

</doc>
<doc id="1610080" url="https://pl.wikipedia.org/wiki?curid=1610080" title="Gmina Mariampol Miasto">
Gmina Mariampol Miasto



</doc>
<doc id="1610081" url="https://pl.wikipedia.org/wiki?curid=1610081" title="Zariczne (rejon biłozerski)">
Zariczne (rejon biłozerski)

Zariczne (ukr. Зарічне) – wieś na południu Ukrainy, w obwodzie chersońskim, w rejonie biłozerskim. Położona na lewym brzegu Ingulca. Miejscowość liczy 82 mieszkańców.

</doc>
<doc id="1610087" url="https://pl.wikipedia.org/wiki?curid=1610087" title="Walter Piller">
Walter Piller

Walter Piller (ur. 14 grudnia 1902, zm. 19 stycznia 1949 w Łodzi) – niemiecki zbrodniarz nazistowski, zastępca komendanta obozu zagłady Kulmhof i SS-Hauptscharführer.
Życiorys.
Urodził się w Berlin–Spandau. Nie ukończył szkoły podstawowej i pracował później w fabryce artylerii. Przyjęto go następnie do policji i po ukończeniu szkolenia, w 1937, rozpoczął służbę w berlińskim Gestapo. 20 sierpnia 1939 Piller został przydzielony do "Einsatzkommando 11" Policji Bezpieczeństwa (Sipo), w ramach którego pełnił służbę w okupowanej Polsce (w twierdzy Modlin, Poznaniu i Inowrocławiu). Pod koniec 1943 skierowano go do biura łódzkiego gestapo. Przydzielony został do "Sonderkommando Legath", które realizowało akcję 1005 w lasach w okolicach Poznania do maja 1944. W maju 1944 został zastępcą komendanta obozu zagłady Kulmhof Hansa Bothmanna i sprawował to stanowisko do stycznia 1945.
Piller został osądzony przez Sąd Okręgowy w Łodzi w dniach 29 kwietnia – 1 lipca 1948. Skazano go na karę śmierci. Wyrok wykonano przez powieszenie w styczniu 1949. Był jednym z dwóch (obok Hermanna Gielowa) osądzonych i skazanych na karę śmierci po wojnie w Polsce członków załogi obozu Kulmhof. Jego zeznania pomogły zgromadzić informacje na temat personelu Kulmhofu oraz funkcjonowania samego obozu i metod eksterminacji więźniów.

</doc>
<doc id="1610089" url="https://pl.wikipedia.org/wiki?curid=1610089" title="DansGuardian">
DansGuardian

DansGuardian – darmowy filtr treści: oprogramowanie służące zarządzaniu, do jakich stron WWW mogą mieć dostęp użytkownicy.
DansGuardian posiada również filtr antywirusowy i funkcje monitoringu użytkownika. Musi być zainstalowany na komputerze z systemem Linux lub Unix, jako komputer serwerowy; jego filtracja rozciąga się na wszystkie komputery w organizacji, włączając windowsowe i macintoshowe komputery. DansGuardian jest używany przez szkoły, przedsiębiorstwa, dostawców Internetu (ISP) i innych.
Najważniejsze cechy programu.
Interfejsy graficzne (GUI) upraszczające zarządzanie DG:
Skrypty upraszczające zarządzanie DG:
Opis działania.
Program filtruje każdą stronę osobno, wyszukując w niej zakazanych słów kluczowych. Dla każdego znalezionego wyrazu lub frazy jest przydzielona odpowiednia liczba punktów. Po przeszukaniu całej strony punkty są sumowane. Jeśli na stronie liczba punktów przekroczy zadaną wartość, zwaną "naughtynesslimit" (tzw. „limit grzeczności”), ustalaną zazwyczaj na około 150 punktów, strona jest blokowana.
DansGuardian domyślnie nie wykorzystuje czarnych listy zakazanych stron (choć ma taką możliwość). Metoda ta nie sprawdza się bowiem przy blokowaniu stron Web 2.0 typu wiki, systemy CMS. Dodatkowo codziennie powstają nowe serwisy np. pornograficzne, które nie znajdują się na czarnych listach.
Program loguje historię zablokowanych stron, adres IP lub nazwę użytkownika. Informacje te zapisywane są w czytelnym formacie. Możemy je również przeglądać za pomocą rozwijanego programu dglog.
Produkty komercyjne oparte na DansGuardianie.
Produkty wykorzystujące DansGuardiana jako silnik filtrujący to między innymi:

</doc>
<doc id="1610094" url="https://pl.wikipedia.org/wiki?curid=1610094" title="Żurawno (gmina)">
Żurawno (gmina)

Żurawno ("wcześniej Żórawno") – dawna gmina wiejska w powiecie żydaczowskim województwa stanisławowskiego II Rzeczypospolitej. Siedzibą gminy było miasto Żurawno, które stanowiło osobną gminę miejską (podczas okupacji pozbawione praw miejskich i włączony do gminy).
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Bujanów, Czerteż, Dubrawka, Korczówka, Kotoryny, Lachowice Podróżne, Lachowice Zarzeczne, Lutynka, Łysków, Manasterzec, Mielnicz, Nowoszyny, Protesy, Tarnawka i Włodzimierce.
Pod okupacją część gminy włączono do nowej gminy Lachowice Zarzeczne.
Po II wojnie światowej obszar gminy znalazł się w ZSRR.

</doc>
<doc id="1610102" url="https://pl.wikipedia.org/wiki?curid=1610102" title="Arnfinn Nesset">
Arnfinn Nesset

Arnfinn Nesset (ur. 25 października 1936) - norweski seryjny morderca. Zamordował co najmniej 22 pacjentów kliniki, w której pracował.
W 1983 roku Nesset został uznany za winnego otrucia 22 pacjentów kliniki w Orkdal, w której pracował na stanowisku kierownika. Jak ustalono, wstrzykiwał pacjentom chlorek suksametonium. W czasie przesłuchania, Nesset przyznał, że zabijał pacjentów w wielu innych klinikach, w których pracował przed podjęciem pracy w Orkdal, jednak później wycofał to zeznanie. 
Nesseta oskarżono o dokonanie 27 morderstw, z czego udało się udowodnić aż 22. 11 marca 1983 roku został skazany przez sąd na 21 lat pozbawienia wolności (była to wówczas najsurowsza kara w Norwegii).
W 2004 roku został zwolniony z więzienia. Jak ustalono, Arnfinn Nesset zmienił nazwisko, ale nie wiadomo gdzie aktualnie mieszka.

</doc>
<doc id="1610103" url="https://pl.wikipedia.org/wiki?curid=1610103" title="Tokariwka (obwód chersoński)">
Tokariwka (obwód chersoński)

Tokariwka (ukr. "Токарівка") – wieś na południu Ukrainy, w obwodzie chersońskim, w rejonie biłozerskim. Położona pomiędzy drogą międzynarodową M14 a Dnieprem. Miejscowość liczy 1354 mieszkańców.
Historia.
Wieś założona 27 czerwca 1780 roku jako własność Antona Tokarewskiego. W 1859 roku odnotowano tutaj 30 domostw zamieszkanych przez 222 mieszkańców.

</doc>
<doc id="1610105" url="https://pl.wikipedia.org/wiki?curid=1610105" title="Nierówność Ptolemeusza">
Nierówność Ptolemeusza



</doc>
<doc id="1610106" url="https://pl.wikipedia.org/wiki?curid=1610106" title="Pożary buszu w Seaham">
Pożary buszu w Seaham

Pożary buszu w Seaham – klęska żywiołowa, która miała miejsce 14 stycznia 1939 w okolicach Seaham (Nowa Południowa Walia). W wyniku rozprzestrzeniania się pożaru buszu zniszczeniu uległy domy, kościół, szkoła publiczna i winnice.

</doc>
